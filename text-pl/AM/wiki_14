<doc id="2301947" url="https://pl.wikipedia.org/wiki?curid=2301947" title="Kolegiata Wniebowzięcia Najświętszej Maryi Panny w Kłodzku">
Kolegiata Wniebowzięcia Najświętszej Maryi Panny w Kłodzku

Kościół Wniebowzięcia Najświętszej Maryi Panny w Kłodzku – rzymskokatolicki kościół farny położony na Starym Mieście w Kłodzku. Pierwotna budowla miała tu istnieć w 1194 roku, zaś obecna zbudowana w stylu gotyckim powstawała od połowy XV wieku, a prace przy jej wykończeniu trwały jeszcze z przerwami do połowy XVI stulecia. Inicjatorem budowy obecnej świątyni był pierwszy arcybiskup metropolita praski Arnoszt z Pardubic, który ustanowił tę świątynię wotum za uzyskanie przez Czechy – metropolii kościelnej i usamodzielnienie się od obcych struktur kościelnych. Kościół w 2003 roku był typowany do pozostania katedrą lub konkatedrą nowej diecezji sudeckiej (świdnickiej). 15 sierpnia 2016 świątynię podniesiono do rangi i godności kolegiaty, przy której ustanowiona została trzecia w diecezji świdnickiej kapituła kolegiacka. Jest to po kilku wiekach restytucja kapituły kłodzkiej, pierwotnie założonej przez kanoników regularnych św. Augustyna.
Położenie.
Kościół, stanowiący najwspanialszy zabytek sakralny Kłodzka znajduje się w samym centrum miasta, na starówce, na środku placu Kościelnego, który stanowi lekkie wzniesienie w kształcie cypla. Dawniej świątynia otoczona była murem cmentarnym, którego pozostałością jest północna brama, zwana „Czarną Bramą”. Z kolei cmentarz w tym miejscu został zlikwidowany po 1624 roku, kiedy obiekt przejęli jezuici.
Oś kościoła skręcona jest o 41° ku południowi względem kierunku zachód-wschód. Tak silne odchylenie od tradycyjnej orientacji spowodowane było bardzo wyraźnym obniżeniem terenu w północno-wschodniej części placu. Wymiary budowli są znaczne. Całkowita długość wraz z przyporami wynosi 61,65 m, zaś jego szerokość (z przedsionkiem i kaplicami) – 44,50 m. Długość nawy głównej w świetle wynosi 53,65 m, szerokość w świetle – 22,40 m.
Historia.
Początki świątyni.
Pierwotny obiekt sakralny wzmiankowany był w 1183 roku. W 1194 roku joannici otrzymali od księcia czeskiego i biskupa praskiego Henryka Przemyślidy funkcje parafialne dla ludności zamieszkałej na podgrodziu wraz z kaplica pod wezwaniem Najświętszej Maryi Panny. Mieli oni następnie rozpocząć budowę kościoła, o którym wiemy wyłącznie, że w 1319 roku posiadał aż dziewięć ołtarzy, przez co był budowlą o dosyć pokaźnych rozmiarach, wybudowaną z drewna.
Kamień węgielny pod budowę obecnego kościoła mieli położyć joannici w 1344 roku z inicjatywy arcybiskupa Arnoszta z Pardubic, co wiązało się z wizjami, jakich miał doznać w czasach młodości w Kłodzku, gdzie dorastał. Jak napisał jeden ze współczesnych biografów arcybiskupa Frantiśek Śebek:
Arcybiskup umierając zapisał w swoim testamencie z 1364 roku poważne sumy na cele dalszej budowy. Według niektórych uczonych rozpoczęto budowę od zachodu, co było dosyć ciekawym posunięciem. Prace planowano rozpocząć w 2. połowie XIV wieku, jednak zamiary te zaczęto realizować dopiero na początku XV wieku. Zbudowano wtedy wschodnią część świątyni (prezbiterium), kaplicę św. Zygmunta i mury kaplicy św. Anny (obecna Kaplica Zmarłych).
Rozbudowa.
Wojny husyckie zahamowały dalszą budowę kościoła na kilkanaście lat, którą wznowiono dopiero po 1458 roku. Do 1468 roku gotowa już została główna nawa oraz wieża południowa, zwana Białą, na której murach (narożnik południowo-wschodni wieżyczki schodowej) znajduje się znak krzyża maltańskiego i data 1465. Prawdopodobnie wtedy miało miejsce wznowienie prac budowlanych po kolejnej przerwie. Budowę wieży północnej, zwanej Czarną, rozpoczęto w 1487 roku. Wysokością nie dorównywała wieży południowej, a jej budowę doprowadzono do poziomu przedostatniego gzymsu sąsiedniej, a zakończono ją przypuszczalnie ok. 1522 roku.
Wcześniej, bo w 1482 roku zakończono budowę Ogrójca przy portalu północnym, a w 1490 roku – naw bocznych. Kaplica św. Jakuba powstawała w latach 1500–1501. Pół wieku później pokryto nawę główną sklepieniem murowanym. Do tego czasu istniał drewniany strop.
W okresie reformacji mimo zamieszek i waśni budowę kontynuowano. W latach 1562–1591 kościół znajdował się w rękach protestantów, chociaż joannici zachowali dla katolickich nabożeństw nawę południową oraz kaplicę św. Jakuba. Świątynia uległa uszkodzeniu podczas wojny trzydziestoletniej.
Barokizacja.
Odbudowę i jednocześnie modernizację obiektu w stylu barokowym prowadzili jezuici, którzy przejęli kościół w 1624 roku. Wykonano wtedy między innymi nową posadzkę, nadbudowano empory, podwyższono nawy boczne, gotyckie sklepienia ozdobiono sztukaterią, a w miejsce kaplicy św. Anny powstała Kaplica Zmarłych. W tym czasie powstały też ambona i konfesjonały – dzieła rzeźbiarza Michała Klahra. W 1723 roku kościół wzbogacił się o nowe organy. W latach 1727–1729 wzniesiono obecny ołtarz główny.
W 1776 roku opiekę nad świątynią po kasacie zakonu jezuitów przejął Królewsko-Pruski Zarząd Szkół, a kościół zaczął częściowo podupadać. Restytucja zakonu miała miejsce w 1814 roku. Do kościoła kłodzkiego wrócili jezuici, którzy pozostają tu do dziś. W późniejszych okresach zabytek był kilkakrotnie odnawiany, między innymi w latach 1836–1841, 1929–1931 i 1932–1937.
Architektura.
Kościół jest przykładem okazałej kamiennej późnogotyckiej budowli sakralnej o cechach wyraźnie nawiązujących do praskiego gotyku. Świątynia jest trójnawową bazyliką z emporami o siedmiu przęsłach i trzech apsydach zakończonych półośmiobocznie, silnie oszkarpowanych. Brakuje w nim transeptu. Do korpusu przylegają od północy: hala czteroprzęsłowa z Ogrójcem, a przed nią przedsionek, zaś obok cylindryczna klatka schodowa, wiodąca na emporę północną. Na wschód od Ogrójca znajduje się kaplica żałobna. Od południa przylegają: przedsionek, kaplica św. Jakuba, schody na emporę południową i do galerii łączącej świątynię z dawną komturią oraz zakrystia z przedsionkiem.
Wejście główne nie znajduje się na osi nawy, ale przesunięte jest w prawo, w kierunku południowym. Portal późnogotycki o ościeżach rozczłonkowanych, przenikającymi się w kluczu laskami o profilu gruszkowym, które opierają się na kręconych cokołach ze śmigą. Znacznie ciekawszy jest portal południowy z ok. 1462 roku z gzymsem wstęgowym tworzącym tympanon. Znajduje się tu rzeźba przedstawiająca veraicon, przedstawiająca chustę z wizerunkiem Chrystusa, trzymaną przez św. Weronikę i dwóch aniołów.
Okna naw bocznych i bocznych są bogato profilowane w ościeżach. Pierwsze z nich posiadają maswerki typowe dla gotyku. Okna nawy głównej zostały skrócone poprzez nadbudowane empory. Wystrój wnętrza utrzymany jest głównie w stylu barokowym.
Nawa główna.
Sklepienie nawy głównej jest siatkowe. W prezbiterium dawne sklepienie siatkowe zastąpiono kolebkowym przechodzącym w półkopułę. Zdobienia autorstwa Geronima Fatchone i Andrei Carove nie zniekształciły jego gotyckich cech, ale nawet je uwypukliły. Wypełniły one pola sklepienia symetrycznymi motywami ornamentalnymi z lat 1660–1670. Wystrój i wyposażenie wnętrza jest gotycko-barokowe. Najwyższą kondygnację nawy głównej zdobią barokowe gzymsy i pilastry. Między otworami empor znajdują się popiersia 14 patronów Kłodzka autorstwa F. K. Veita, a nad nimi malowidła wykonane przez Karola Dankwarta, tworzącego w Nysie, ilustrujące hymn "Salve Regina" (1693). Na filarach w bogatych owalnych ramach widnieją obrazy pierwszych świętych zakonu jezuitów, w tym między innymi Polaków: Stanisława Kostki i Melchiora Grodzieckiego, które zostały umieszczone w nawie głównej ok. 1694 roku. Między przęsłami stoją stiukowe figury 12 apostołów (1680).
Prezbiterium.
Prezbiterium należące do najstarszych części kościoła posiada wystrój późnobarokowy z lat 1727–1729. Z tego samego okresu pochodzi ołtarz główny autorstwa, pracującego we Wrocławiu, jezuity Christophera Tauscha, który w pomysłowy sposób wkomponował go w gotyckie prezbiterium. W ołtarzu pod baldachimem stoi bogato zdobiona symbolami ewangelistów i rzeźbami aniołów gotycka, rzeźbiona w drewnie cedrowym figura „Kłodzkiej Madonny” z połowy XV wieku. Nad baldachimem jest attyka z wolimi oczami i Panem Bogiem w szczycie. Po obu stronach ołtarza usytuowane są rzeźby: św. Jana Chrzciciela (z lewej) i św. Piotra (z prawej). Cały wystrój rzeźbiarski wyszedł spod ręki J. A. Siegwitza, zaś kamienne balaski wykonano w 1696 roku.
Ołtarze boczne.
Przy filarach naw bocznych znajduje się 5 ołtarzy bocznych:
Pomnik arcybiskupa Arnoszta.
Pod pierwszym filarem północnym, licząc od prezbiterium, wnosi się biały marmurowy pomnik klęczącego arcybiskupa Arnoszta, wykonany przez niemieckiego rzeźbiarza Johanna Jandę z 1864 roku, wykonany na obchody 500-lecia śmierci fundatora. Zastąpił on pierwotny nagrobek, który został przesunięty do nawy bocznej. Został on ustawiony na obecnym miejscu w 1964 roku. Tam, gdzie znajdował się pierwotnie nagrobek, umieszczono epitafium w języku polskim.
Nawa boczna północna.
Przestrzeń nawy bocznej zakryta jest sklepieniem krzyżowo-żebrowym. Cały ciąg nawy wieńczy ołtarz św. Franciszka Ksawerego – patrona Kłodzka. Został wykonany w 1739 roku przez czeskiego artystę Pacaka, w miejsce wcześniejszego ołtarza Michała Klahra, po którym zostały tylko figury aniołów. W centralnej części ołtarza, w bardzo ozdobnej ramie jest obraz przedstawiający patrona miasta, namalowany przez kłodzkiego malarza historycznego, Hieronima Richtera z XIX wieku. Obraz podtrzymują postaci dwóch Indian. Po obu stronach znajdują się figury św. Rocha i Karola Boromeusza. Całość wieńczy monogram maryjny w obramieniu z główek puttów w glorii. Po obu stronach widnieją postaci aniołów z kartuszami, a w części centralnej łaciński napis: "O! Deus Ego Amo Te" (O Boże, kocham Cię). Na obu konsolach dźwigających kręcone kolumny są interesujące obrazki przedstawiające sceny z życia Franciszka Ksawerego autorstwa nieznanego barokowego malarza.
Pod posadzką na wysokości pierwszego filara licząc od prezbiterium znajduje się krypta dla zmarłych książąt ziębickich, wykopana w 1558 roku, kiedy to ich prochy zostały przeniesione z kościoła bernardynów.
Kaplica Zmarłych.
Kaplica żałobna powstała w 1683 roku w miejsce skasowanej poprzednio kaplicy św. Anny z inicjatywy hrabiego Montaniego z Ołdrzychowic Kłodzkich, którego krypta rodzinna znajduje się przed nią. Jest ona utrzymana w schyłkowym baroku niemieckim. Została zmodernizowana w połowie XVIII wieku.
Ogrójec.
Kaplica powstała w 1520 roku. Zawiera niezwykle interesującą renesansową rzeźbę Judasza Iskarioty i Dwunastu Siepaczy. Z kolei naprzeciw znajduje się inna grupa rzeźb przedstawiająca modlącego się Chrystusa w towarzystwie trzech śpiących apostołów. Całość łączy w sobie średniowieczną konwencję z renesansową dydaktyką. Dawniej tędy prowadziło główne wejście do kościoła od strony miasta.
Chrzcielnica.
W części zachodniej północnej nawy umiejscowiona jest późnogotycka chrzcielnica wykonana z piaskowca, która osłonięta jest kratą. Jest to dosyć surowo obrobiony, ośmiogranny blok, nieco zagłębiony w obecnej posadzce, wykonany z piaskowca w 1517 roku. Jej fundatorem był hrabia kłodzki Ulrich von Hardeck. Na chrzcielnicy widnieją, oprócz jego herbu, następujące symbole: krzyż maltański i lew luksemburski.
Nagrobek Arnoszta z Pardubic.
Przy drugim przęśle północnej nawy bocznej, licząc od ołtarza głównego, umiejscowiony jest pierwotny nagrobek fundatora kościoła farnego. Powstał on u schyłku XIV wieku. Składa się marmurowej tumby z czerwonego marmuru i leżącej na niej rzeźby przedstawiającej arcybiskupa, wykonanej z białego wapienia. Z nagrobkiem wiąże się legenda o jego rozpadzie bez udziału rąk ludzkich, który został przepowiedziany przez samego arcybiskupa i co nastąpiło sto lat po jego śmierci.
Kapituła Kolegiacka.
Prepozytem jest ks. kanonik Julian Rafałko, a dziekanem kapituły ks. kanonik Zbigniew Tracz.

</doc>
<doc id="2301948" url="https://pl.wikipedia.org/wiki?curid=2301948" title="Karczemka (Litwa)">
Karczemka (Litwa)

Karczemka (lit. "Karčemkos") − wyludniona wieś na Litwie, w gminie rejonowej Soleczniki, 6 km na północ od Jaszunów. Przed II wojną światową w Polsce, w powiecie wileńsko-trockim województwa wileńskiego.

</doc>
<doc id="2301950" url="https://pl.wikipedia.org/wiki?curid=2301950" title="Abraham (film)">
Abraham (film)

Abraham () – film religijny w koprodukcji czesko-francusko-niemiecko-amerykańsko-włoskiej na podstawie biblijnej Księgi Rodzaju, opowiadający o losach patriarchy Abrahama. Film wyreżyserował w 1993 Joseph Sargent. Autorem scenariusza był Robert McKee. Muzykę do obrazu skomponowali Marco Frisina i Ennio Morricone.
Film został pierwszy raz zaprezentowany jako dwuodcinkowy serial telewizyjny przez włoską telewizję Raiuno 12 i 13 grudnia 1993. Obraz jest pierwszą częścią z serii filmowej przedstawiającej postacie biblijne, wydawanej stopniowo na płytach DVD przez włoskie wydawnictwo San Paolo również w innych krajach.
Różne telewizje i domy wydawnicze, zajmujące się dystrybucją filmu na płytach DVD w wielu krajach świata, nadawały mu różne tytuły: "Biblia: Abraham", "Kolekcja biblijna: Abraham" czy "Historie biblijne: Abraham".
Fabuła.
Na Boże wezwanie Abraham (Richard Harris) wraz ze swoją niepłodną żoną Sarą (Barbara Hershey) i całą rodziną opuszczają Mezopotamię i udają się przez pustynię w poszukiwaniu Ziemi Obiecanej. W czasie wędrówki dochodzi do konfliktów pomiędzy pasterzami Abrahama i pasterzami Lota (Andrea Prodan). Podzielone plemię wyrusza w różne strony. Abraham trafia m.in. do Egiptu, gdzie oszukuje faraona (Maximilian Schell), przedstawiając mu Sarę jako własną siostrę. W końcu Sara zachęca męża, by z niewolnicą Hagar (Carolina Rosi) dopełnił małżeńskiej powinności. Tak przychodzi na świat Izmael. W jakiś czas potem również Sara staje się brzemienną. Po urodzeniu Izaaka Abraham zostaje wystawiony przez Boga na próbę. Ma złożyć w ofierze swego umiłowanego syna Izaaka, dziedzica Bożych obietnic.
Nagrody.
Film był nominowany w 1994 do Nagrody Emmy w kategoriach: projekt kostiumów, stylizacja włosów i makijaż. Był też nominowany do Nagrody Cable ACE.

</doc>
<doc id="2301951" url="https://pl.wikipedia.org/wiki?curid=2301951" title="Kiejdzie">
Kiejdzie

Kiejdzie (lit. "Keidžiai") − wieś na Litwie, w gminie rejonowej Soleczniki, 4 km na północny wschód od Jaszunów, zamieszkana przez 162 ludzi. Przed II wojną światową w Polsce, w powiecie wileńsko-trockim województwa wileńskiego.

</doc>
<doc id="2301952" url="https://pl.wikipedia.org/wiki?curid=2301952" title="Joe Magliocco">
Joe Magliocco

Joseph "Joe" Magliocco (ur. 29 czerwca 1898, zm. 28 grudnia 1963) – jeden z czołowych gangsterów nowojorskiego świata zorganizowanej przestępczości tzw. Syndykatu.
Życiorys.
Urodził się we włoskim miasteczku Castellammare del Golfo na Sycylii.
Posługiwał się pseudonimem "Joe Malayak" i zajmował się nielegalnym hazardem oraz "włoską loterią" (tzw. gry i zakłady liczbowe). Po raz pierwszy został aresztowany w 1928 roku.
W 1931 roku po zakończeniu wojny castellammaryjskiej Joe Profaci stanął na czele jednej z pięciu rodzin mafijnych Nowego Jorku, zaś Joe Magliocco został jego "prawą ręką". Stanowisko zastępcy pełnił przez 31 lat do roku 1962, kiedy Profaci zmarł. Uczestniczył w obradach słynnej Konferencji w Apalachin.
W 1962 roku stanął na czele rodziny Profaci, jednakże nie był na tyle sprawnym i skutecznym szefem, co poprzednik – dał się zdominować innemu bossowi Joemu Bonannie na tyle, iż wziął udział w jego planach wyeliminowania innych bossów – Carla Gambiny i Tommy'ego Lucchesego.
Bonanno przekonany o swej sile sądził, że może im rzucić wyzwanie i pozbyć się konkurentów. Dodatkowym atutem był fakt, że inny boss, Vito Genovese, przebywał w więzieniu, skazany za handel narkotykami.
Magliocco zdradził plan Joemu Colombie, który przewidywał, że taki konflikt pociągnie wiele ofiar po obu stronach. Zdawał sobie również sprawę, że Gambino i Lucchese mają przewagę. Nie czekając na dalszy obrót sytuacji poinformował niedoszłe ofiary o spisku.
Pilnie – na wniosek Carla Gambiny – zwołano Komisję Syndykatu, przed obliczem której stanął Magliocco. Wezwany przyznał się i został ukarany grzywną w wysokości 50 000 dolarów); Bonanno odmówił przybycia. Konflikt ten został nazwany później wojną bananową.
Schorowany Joe Magliocco został zmuszony do ustąpienia ze stanowiska szefa rodziny Profaci. Zmarł na atak serca i został pochowany na Long Island w Nowym Jorku. W 1969 roku jego zwłoki zostały ekshumowane, gdyż istniało podejrzenie, że zmarł otruty; autopsja nie wykazała obecności trucizny.
Nowym szefem rodziny Profaci został Joe Colombo.

</doc>
<doc id="2301953" url="https://pl.wikipedia.org/wiki?curid=2301953" title="Miles Kane">
Miles Kane

Miles Peter Kane (ur. 17 marca 1986 w Wirral) – brytyjski wokalista. 
W latach 2007-2009 był członkiem grupy The Rascals, od 2009 kontynuuje karierę solową i występuje w zespole The Last Shadow Puppets razem z Alexem Turnerem.
Jego piosenka Come Closer z debiutanckiej płyty Colour of the Trap została użyta w jesiennej ramówce TVN 2011.
 

</doc>
<doc id="2301954" url="https://pl.wikipedia.org/wiki?curid=2301954" title="Białki (Gołąb)">
Białki (Gołąb)

Białki – część wsi Gołąb w Polsce położona w województwie lubelskim, w powiecie lubartowskim, w gminie Michów. 
Nie posiada sołtysa, należy do sołectwa Gołąb.
W latach 1975–1998 miejscowość administracyjnie należała do województwa lubelskiego.

</doc>
<doc id="2301956" url="https://pl.wikipedia.org/wiki?curid=2301956" title="Czetyrki">
Czetyrki

Czetyrki (lit. "Keturiai") − wieś na Litwie, w gminie rejonowej Soleczniki, 1 km na wschód od Jaszunów, zamieszkana przez 120 ludzi. Przed II wojną światową w Polsce, w powiecie wileńsko-trockim województwa wileńskiego.

</doc>
<doc id="2301957" url="https://pl.wikipedia.org/wiki?curid=2301957" title="John Gordon Skellam">
John Gordon Skellam

John Gordon Skellam (ur. 1914 w hrabstwie Staffordshire w Wielkiej Brytanii, zm. 1979) – statystyk i ekolog, odkrywca rozkładu nazwanego jego nazwiskiem. Uczył się w Hanley High School gdzie zdobył szereg stypendiów w tym wolny wstęp na New College w Oxford. Był jednym z najbardziej szanowanych członków Brytyjskiej Regionu Towarzystwa Biometrycznego.
W 1951 roku John G. Skellam rozwija model reakcji-dyfuzji biologii inwazji. Model ten opisuje dynamikę populacji, która się jednocześnie rozwija i rozprzestrzenia i przewiduje, że front inwazji przeniesie się ze stałą prędkością.
Wyjaśnia on na podstawie zamieszkiwania piżmaków wprowadzonych do Europy, że tylko przypadkiem gatunek może być w miejscu, gdzie dobrze by się rozwijał.
Skellam dostarczył model, który pozwala wziąć dynamikę populacji jako zmienną losową w każdej chwili czasu t. Jego stochastyczna forma jest dużo bardziej elastyczna niż wcześniejsze równania deterministyczne.
Był dyrektorem ds. badań i redaktorem "Biometrics", oficjalnego organu Towarzystwa Biometrycznego, międzynarodowego stowarzyszenia z siedzibą w Londynie.
Jego dwa najbardziej znaczące artykuły to:

</doc>
<doc id="2301958" url="https://pl.wikipedia.org/wiki?curid=2301958" title="Osina (Gołąb)">
Osina (Gołąb)

Osina – część wsi Gołąb w Polsce położona w województwie lubelskim, w powiecie lubartowskim, w gminie Michów.
Nie posiada sołtysa, należy do sołectwa Gołąb.
W latach 1975–1998 miejscowość administracyjnie należała do województwa lubelskiego.

</doc>
<doc id="2301959" url="https://pl.wikipedia.org/wiki?curid=2301959" title="Krakszle (okręg wileński)">
Krakszle (okręg wileński)

Krakszle (lit. "Krokšliai") − wieś na Litwie, w gminie rejonowej Soleczniki, 4 km na wschód od Jaszunów, zamieszkana przez 13 ludzi. Przed II wojną światową w Polsce, w powiecie wileńsko-trockim województwa wileńskiego.

</doc>
<doc id="2301962" url="https://pl.wikipedia.org/wiki?curid=2301962" title="Kugluktuk">
Kugluktuk

Kugluktuk (do 1996 roku Coppermine) – miejscowość ("hamlet") w Kanadzie, w zachodniej części terytorium Nunavut, w regionie Kitikmeot, położona nad Oceanem Arktycznym, na południe od Wyspy Wiktorii, w pobliżu ujścia rzeki Coppermine. W 2006 roku miejscowość liczyła 1302 mieszkańców.
W 1771 roku w miejsce to dotarł brytyjski podróżnik Samuel Hearne, a w 1916 roku założona została osada handlowa.

</doc>
<doc id="2301963" url="https://pl.wikipedia.org/wiki?curid=2301963" title="Ludwinowo (gmina Jaszuny)">
Ludwinowo (gmina Jaszuny)

Ludwinowo (lit. "Liudviniškės") − wieś na Litwie, w gminie rejonowej Soleczniki, 5 km na wschód od Jaszunów, zamieszkana przez 3 ludzi. Przed II wojną światową w Polsce, w powiecie wileńsko-trockim województwa wileńskiego.

</doc>
<doc id="2301964" url="https://pl.wikipedia.org/wiki?curid=2301964" title="Reprodukcja (demografia)">
Reprodukcja (demografia)

Reprodukcja − w demografii to odtwarzanie się populacji w procesie zastępowania pokoleń.
Typy reprodukcji:

</doc>
<doc id="2301967" url="https://pl.wikipedia.org/wiki?curid=2301967" title="Podekrze">
Podekrze

Podekrze – część wsi Gołąb w Polsce położona w województwie lubelskim, w powiecie lubartowskim, w gminie Michów. Nie ma sołtysa, należy do sołectwa Gołąb.
W latach 1975–1998 miejscowość administracyjnie należała do województwa lubelskiego.

</doc>
<doc id="2301968" url="https://pl.wikipedia.org/wiki?curid=2301968" title="Coppermine">
Coppermine



</doc>
<doc id="2301970" url="https://pl.wikipedia.org/wiki?curid=2301970" title="Keibir Gutierrez Torres">
Keibir Gutierrez Torres



</doc>
<doc id="2301972" url="https://pl.wikipedia.org/wiki?curid=2301972" title="Bitwa w Gedo">
Bitwa w Gedo

Bitwa w Gedo – zbrojne starcie między suficką milicją Ahlu Sunna al-Waljama i wspierającymi ich siłami rządowymi a rebeliantami Asz-Szabab o kontrolę nad regionem Gedo.
Tło.
Region Gedo leży na południu Somalii, kontrolowanym przez rebeliantów. Od 2009 był kontrolowany przez bojówkarzy Hizbul Islam, a po fuzji wśród rebeliantów z grudnia 2010, przez Al-Shabaab. Od początku 2011 siły milicji Ahlu Sunna przemieszczały się z centralnej Somalii na południe. Do pierwszych starć w Gedo doszło już w marcu, kiedy to bunt wobec islamskich radykałów z Al-Shabaab podniosła milicja Raskamboni. Na pomoc buntownikom przybyły oddziały Ahlu Sunna i siły rządowe.
7 marca siły rządowe odbiły miasto Luuq i Elwak nie napotykając większego oporu. Wobec tego ruch Raskamboni wystąpił przeciwko radykalnym rebeliantom. 14 marca 62 żołnierzy somalijskich zginęło, a 33 zostało rannych podczas bitwy o miasto w regionie Gedo. Nieznane są straty po stronie rebeliantów. 18 marca kontynuowano walki w regionie Luuq. Tym razem w mieście Luuq poległo 29 sufickich milicjantów, a 50 zostało rannych. Ponowne walki wybuchły pod koniec kwietnia.
Bitwa.
27 kwietnia Szebabowie zastawili zasadzkę na bojowników Raskamboni w Tulo-Barwaqo, niedaleko Garbaharey, stolicy Gedo. Śmierć w niej poniosło ok. 20 osób. Następnie rebelianci zdetonowali minę na drodze Elberde-Luuq, kiedy przejeżdżał tam mikrobus. 9 pasażerów zginęło na miejscu, sześciu kolnych w wyniku wykrwawienia. Wobec zuchwałych ataków na sprzymierzeńców milicja Ahlu Sunna wieczorem zakatowała pozycje Szebabów w Tulo-Barwaqo. Zabito ok. 20 ekstremistów i przejęto karabiny, pistolety, ładunki wybuchowe i dwa pojazdy wojskowe. W tym samym czasie Szebabowie przeprowadzili w Luuq atak na siły rządowe, mordując czterech wojskowych. Ponadto Szebabowie zastawili odwetową zasadzkę na żołnierzy w Elwak, w której zginęło 10 lojalistów rządu w Mogadiszu.
28 kwietnia armia rządowa zabiła 36 Szebabów w Tulo-Barwaqo. W wiosce Kured pod Luuq, w zasadzce rebelianci zabili pięciu żołnierzy, a 10 odniosło rany. Podczas całego dnia w konfrontacjach zginęło także 27 bojowników Ahlu Sunna Waljama i łącznie ośmiu somalijskich żołnierzy.
29 kwietnia w Luuq rebelianci zastawili kolejną pułapkę, w której zginęło dziesięć osób. Łącznie podczas całego dnia zginęło 24 żołnierzy somalijskich sił, które straciły ponadto dwa wojskowe pojazdy.
30 kwietnia starcia wybuchły w miejscowości Burgadud w pobliżu Garbaharey, gdy somalijskie sił rozpoczęła ataki na ekstremistów Al-Shabaab, W ataku sześciu żołnierzy zostało rannych. Somalijskie wojska i siły sufickie Ahlu Sunna przejęły miasta Tulo Barwaqo i stolicę regionu Garbaharey. Szebabowie nie postawili tam większego oporu, uciekając stamtąd. Podczas pościgu zabito 10 bojowników Al-Shabaab. W czasie walk zostały zajęte dwa pojazdy wojskowe należące do Ahlu Sunna Waljama.
1 maja nadal trwały ciężkie walki w Gedo. W wioskach Af-Barwaqo i Buurgudud zginęło 10 osób, a 14 zostało rannych. Szebabowie poinformowali, że pojmali żołnierzy razem z czterema samochodami pick-up.
Rankiem 2 maja, rebelianci podjęli atak na Garbaherey w celu odbicia miasta. Szturm został krwawo odparty. Siły rządowe i suficka milicja zabiła 75 rebeliantów. Wśród zabitych był wysoką ranga dowódca rebeliantów Fuaad Shongole. Do tamtej pory jedynie wioski Baardheere i Buur Dhuubo były pod kontrolą rebeliantów.
3 maja siły rządowe zabiły 15 rebeliantów w wiosce Meykaareeb 19 km na zachód od Garbaharey. Wieczorem 8 milicjantów ASWJ i co najmniej 10 bojowników Al Shabaab zginęło w walkach pod Gharbaherey. W samym mieście w wyniku ostrzału artyleryjskiego zginęła trzyosobowa rodzina.
4 maja w bitwie o Garbaharey poległo kolejnych 70 osób, a 100 zostało rannych. 5 maja w walkach w Garbaherey na skutek odniesionych ran zginął dowódca Ahlu Sunna Hassan Sheikh Ahmed, co potwierdziła suficka milicja.
Walki zakończyły się 15 maja zwycięstwem sił rządowych.

</doc>
<doc id="2301975" url="https://pl.wikipedia.org/wiki?curid=2301975" title="Katastrofa (film 2010)">
Katastrofa (film 2010)

Katastrofa – polski film dokumentalny z 2010 roku zrealizowany przez Artura Żmijewskiego. Opowiada o rytuałach towarzyszących żałobie narodowej po katastrofie polskiego Tu-154 w Smoleńsku. Koncentruje się na spontanicznych zachowaniach ludzi gromadzących się na Krakowskim Przedmieściu w Warszawie. Zawiera również wypowiedzi mieszkańców okolic lotniska Smoleńsk-Siewiernyj, na którym doszło do katastrofy. Do ważnych wątków filmu należą teorie spiskowe tworzone na temat katastrofy oraz konflikt o krzyż pod Pałacem Prezydenckim.
Polska premiera filmu odbyła się 17 grudnia 2010 w warszawskiej Zachęcie, wcześniej wyświetlano go na 23. Międzynarodowym Festiwalu Filmów Dokumentalnych IDFA w Amsterdamie oraz na 29. Biennale w São Paulo. 9 kwietnia 2011 film został wyemitowany w TVP2.
Przez Tadeusza Sobolewskiego film został uznany za "kontrpropozycję wobec "Solidarnych 2010"", recenzent chwalił też film za chłodne, zdystansowane spojrzenie. Z kolei Piotr Kosiewski, recenzujący film w "Tygodniku Powszechnym", chwalił artystę za oddanie głosu ludziom "z ulicy" i za to, że "pominął to, co wielokrotnie można było zobaczyć na ekranach telewizorów i co stało się symbolami dla obu stron konfliktu". W "Raporcie o stanie Rzeczypospolitej", przyjętym uchwałą Rady Politycznej Prawa i Sprawiedliwości w styczniu 2011, "Katastrofa" została nazwana przykładem "apoteozy III RP".

</doc>
<doc id="2301978" url="https://pl.wikipedia.org/wiki?curid=2301978" title="Trzemuśnia (Gołąb)">
Trzemuśnia (Gołąb)

Trzemuśnia (nazwa oboczna Trzemuśnia Gołębiowska) – część wsi Gołąb w Polsce położona w województwie lubelskim, w powiecie lubartowskim, w gminie Michów. Nie posiada sołtysa, należy do sołectwa Gołąb.
W latach 1975–1998 miejscowość administracyjnie należała do województwa lubelskiego.

</doc>
<doc id="2301981" url="https://pl.wikipedia.org/wiki?curid=2301981" title="Dimitri Kuzelev">
Dimitri Kuzelev



</doc>
<doc id="2301983" url="https://pl.wikipedia.org/wiki?curid=2301983" title="Gęś (gra)">
Gęś (gra)

Gęś (lub Gęsi) – gra planszowa, rozgrywana na planszy o 64 polach przy użyciu pionów i kości. Celem gry jest szybsze niż przeciwnicy przejście na koniec planszy zgodnie z regułami gry. By to osiągnąć, trzeba omijać „pechowe” pola, oznaczone najczęściej czaszką, określane jako „więzienie”, „labirynt”, „piwiarnia” albo „śmierć”, a starać się stawiać pion na polach „szczęśliwych”, najczęściej oznaczonych figurką gęsi. Szczegółowe reguły określające utratę kolejki rzutu, cofnięcie się lub przejście do przodu o określoną liczbę pól, rozpoczęcie gry od początku i inne były zmienne. Umieszczano je bezpośrednio na planszy (pośrodku), lub też w dołączanej do planszy książeczce. Reguł było zawsze dwanaście. Oliver Goldsmith w poemacie "Deserted Village" opisuje grę następująco: 
W niemal wszystkich językach nazwa gry to „gęś”, z wyjątkiem niemieckiego, w którym początkowo przyjęła się nazwa "Affenspiel" (dosłownie: „małpia gra”).
Gra została wymyślona we Florencji w czasach Medyceuszów, w drugiej połowie XVI wieku. Stamtąd, jako podarunek dla dworu królewskiego, trafiła do Hiszpanii. Jedna z teorii głosi, że gra ma swoje początki w Zakonie Templariuszy i reprezentuje szlak pielgrzymkowy do Santiago de Compostela w Królestwie Galicji. W Anglii wzmiankowana w 1597 roku przez Johna Wolfa w "Stationer's register". We Francji wzmiankowana w 1612 roku jako gra, przy której "dziecię królewskie lubiło odpoczywać". 
Wyróżnikiem gry w gęś w epoce, w której powstała, była konstrukcja pozwalająca na powstawanie nieskończonej liczby scenariuszy, zależnej jedynie od wyobraźni autora planszy. Wariantów gry w gęś istnieje co najmniej kilka tysięcy. Plansze do gry często zawierają odniesienia do historii, architektury czy geografii kraju, w którym wydano planszę. Na przykład, Pah Pierre du Val, grawer królewski, opracował w 1660 roku planszę do gry w gęś jako „grę Francuzów i Hiszpanów w walce o pokój”, w Mediolanie wydano jako dodatek do gazety „La Cicala Politica” planszę do gry w gęś ilustrującą proces zjednoczenia Włoch. Z kolei włoska plansza z 1809 roku przedstawia wersję historii świata od Adama i Ewy do zwycięstwa Jana III Sobieskiego pod Wiedniem.
Najstarsza znana w Polsce plansza do gry w gęś pochodzi z 1721 roku i znajduje się w zbiorach Biblioteki Jagiellońskiej. Jest to jednak pojedynczy przypadek, kolejne pojawiły się dopiero w połowie XIX wieku. W 1909 roku lwowscy księgarze Seyfarth i Czajkowski wydali wariant gry w gęś nazwany "Piast, zabawa historyczna podług Assarmota", w którym na planszy przedstawiono dzieje Polski, począwszy od legendarnych postaci Lecha, Kraka i Popiela, aż po królestwo Kongresowe. W okresie międzywojennym Marian Walentynowicz opracował planszę nazwaną "Awantury arabskie", ilustrowaną rysunkami palm i budowli w stylu mauretańskim.
Odniesienia w kulturze.
Francuski pisarz Juliusz Verne, wykorzystał zmodyfikowaną wersję gry "Gęś" w swojej powieści "Testament dziwaka" z 1899. Jest ona osnową tej powieści i została nazwana "grą w Stany Zjednoczone"; gracze są tu żywymi pionkami a poszczególnymi polami na planszy gry są wszystkie ówczesne Stany Zjednoczone Ameryki. W zależności od wyrzuconych punktów gracze przemieszczają się po całym terytorium USA, do wyznaczonego punktu, od stanu do stanu. Nagrodę dla zwycięzcy gry stanowi $60 mln spadek, zapisany w testamencie pewnego zmarłego ekscentrycznego milionera.
W 1962 roku Georges Dumoulin wyreżyserował film krótkometrażowy "Le noble jeu de l'oie" poświęcony dziejom gry w gęś. Obraz ten zdobył specjalną nagrodę jury na Festiwalu Filmowym w Tours w 1962 roku.

</doc>
<doc id="2301989" url="https://pl.wikipedia.org/wiki?curid=2301989" title="Zabiele (Gołąb)">
Zabiele (Gołąb)

Zabiele(do 31 grudnia 2007 roku – jako wieś samodzielna – część wsi Gołąb w Polsce położona w województwie lubelskim, w powiecie lubartowskim, w gminie Michów. Nie posiada sołtysa, należy do sołectwa Gołąb.
W latach 1975–1998 miejscowość administracyjnie należała do województwa lubelskiego.

</doc>
<doc id="2301993" url="https://pl.wikipedia.org/wiki?curid=2301993" title="Liancen Estrada Jova">
Liancen Estrada Jova



</doc>
<doc id="2301998" url="https://pl.wikipedia.org/wiki?curid=2301998" title="Zdzisław Furmanek">
Zdzisław Furmanek

Zdzisław Furmanek (ur. w kwietniu 1935, zm. w nocy z 7 na 8 stycznia 2010) – polski trener lekkiej atletyki.
W młodości sam uprawiał sport. Trenował m.in. lekkoatletykę (konkurencje rzutowe), kulturystykę i podnoszenie ciężarów. Ukończył Akademię Wychowania Fizycznego w Krakowie, gdzie również się doktoryzował. Początkowo pracował w Liceum Pedagogicznym w Szczekocinach, następnie w Liceum Ogólnokształcącym w Bliżynie, gdzie pełnił również funkcję dyrektora szkoły. Młodzież trenował także w Granacie Skarżysko-Kamienna.
W 1977 roku przeprowadził się do Kielc. Pracował w Wojewódzkiej Federacji Sportu i Liceum Ekonomicznym nr 2, w którym pełnił funkcję wicedyrektora. Był trenerem Budowlanych Kielce i Kieleckiego Klub Lekkoatletycznego. Wraz z żoną Stefanią prowadzili głównie zawodników, którzy specjalizowali się w rzutach. Ich podopiecznymi byli medaliści mistrzostw Polski oraz reprezentanci kraju, m.in. Dorota Waszczuk, Roman Fostriak (brązowy medalista MP w dziesięcioboju z 1979 roku), Jadwiga Kubicka. Będąc trenerem KKl-u odpowiadał za szkolenie miotaczy – jego wychowankiem był m.in. Kamil Zbroszczyk, uczestnik mistrzostw Europy Juniorów w Kownie (2005).
Łącznie podopieczni Zdzisława Furmanka sięgnęli po ponad 90 medali mistrzostw Polski we wszystkich kategoriach wiekowych. Został odznaczony Krzyżem Kawalerskim Orderu Odrodzenia Polski.
Zdzisław Furmanek zmarł w nocy z 7 na 8 stycznia 2010 roku. Pogrzeb odbył się w kieleckiej katedrze, a trener został pochowany na Cmentarzu Starym.
Jego wnuczka Katarzyna Furmanek uprawia rzut młotem.

</doc>
<doc id="2302004" url="https://pl.wikipedia.org/wiki?curid=2302004" title="Elza z afrykańskiego buszu – nowa przygoda">
Elza z afrykańskiego buszu – nowa przygoda

Elza z afrykańskiego buszu – nowa przygoda lub Nowe przygody Elzy z afrykańskiego buszu (ang. "Born Free: A New Adventure") – amerykański film przygodowy z 1996 roku w reżyserii Tommy’ego Lee Wallace’a.
Fabuła.
Osierocone lwiątko trafia pod opiekę pracującej w kenijskiej klinice pielęgniarki Eleanor Porter (Linda Purl) i jej nastoletniej córki Val (Ariana Richards). Dzikie zwierzę, nazwane Elzą, wychowuje się wśród ludzi. Po roku do Kenii przybywa na stypendium naukowe wdowiec, doktor David Thompson (Chris Noth). Towarzyszą mu dzieci, Gina (Lea Moreno Young) i Randal (Jonathan Brandis), które nie chcą mieszkać w afrykańskim buszu. Dzięki Val i jej oswojonej lwicy zaczynają jednak przywiązywać się do nowego domu. Tymczasem Elza zaczyna sprawiać problemy.
Obsada.
i inni

</doc>
<doc id="2302011" url="https://pl.wikipedia.org/wiki?curid=2302011" title="Sebastian Solé">
Sebastian Solé



</doc>
<doc id="2302012" url="https://pl.wikipedia.org/wiki?curid=2302012" title="Igor Kon">
Igor Kon

Igor Kon (ros. Игорь Семёнович Кон: "Igor Siemionowicz Kon"; ur. 21 maja 1928 w Leningradzie, zm. 27 kwietnia 2011 w Moskwie) – radziecki i rosyjski socjolog, antropolog, filozof i seksuolog.
Życiorys.
Studiował historię w Leningradskim Instytucie Pedagogicznym im. Aleksandera Hercena i w 1947 roku otrzymał dyplom tej uczelni. W roku 1950 obronił dwie prace kandydackie z dziedzin historii i filozofii. W 1960 roku uzyskał stopień doktora nauk filozoficznych.
W roku 1979 ukazała się książka "История буржуазной социологии ХIХ – начала ХХ века", którą redagował Igor Kon oraz był jednym z jej autorów. Ta książka została pierwszym podręcznikiem radzieckim z dziedziny socjologii. Uznaniem wielkiego znaczenia tej pracy profesora Kona i jego współautorów stał się przekład podręcznika na język angielski i opublikowanie w wydawnictwie "Progress Publishers". Tylko książki, które uchodziły za dumę narodową Związku Radzieckiego, były tłumaczone w tym wydawnictwie na języki obce.
W post-komunistycznej Rosji Igor Kon stał się najbardziej znany jako seksuolog. Był jednym z pionierów rosyjskiej seksuologii.
Profesor honorowy Uniwersytetu Cornella. Członek wielu towarzystw naukowych, rosyjskich i zagranicznych (m.in. Międzynarodowego Stowarzyszenia Socjologicznego).
Ciekawostki.
Znał język polski. W niektórych publikacjach Kona używa się literatury w języku polskim.

</doc>
<doc id="2302014" url="https://pl.wikipedia.org/wiki?curid=2302014" title="Alexis Gonzalez">
Alexis Gonzalez



</doc>
<doc id="2302017" url="https://pl.wikipedia.org/wiki?curid=2302017" title="Gącz (herb szlachecki)">
Gącz (herb szlachecki)

Gącz (Goncz, Gonsch, Gonschen, Gończ, Gącz-Czerniewski, Gącz-Dąbrowski, Goncz-Dombrowski) − kaszubski herb szlachecki.
Opis herbu.
Herb występował przynajmniej w dwóch wariantach. Opisy z wykorzystaniem zasad blazonowania, zaproponowanych przez Alfreda Znamierowskiego:
Gącz (Goncz, Gonsch, Gonschen, Gończ, Gącz-Czerniewski, Gącz-Dąbrowski, Goncz-Dombrowski): "Na tarczy dzielonej w skos lewy, w polu górnym, czerwonym, pół kozła srebrnego, wspiętego, przeszytego strzałą w lewy skos i w dół; pole dolne szachowane czerwono-srebrne. Klejnot: nad hełmem w koronie pół kozła srebrnego, wspiętego, przeszytego strzałą w skos i w dół. Labry: czerwone, podbite srebrem."
Gącz odmienny (Goncz, Gonsch, Gonschen, Gończ): Pole pierwsze jest błękitne, strzała w prawo. Brak hełmu, korony, klejnotu, labrów.
Najwcześniejsze wzmianki.
Wariant podstawowy przytaczany przez "Nowego Siebmachera", Ostrowskiego ("Księga herbowa rodów polskich"), Ledebura ("Adelslexikon der preussichen Monarchie von...") oraz Żernickiego ("Der polnische Adel, Die polnischen Stamwappen"). Odmiana przytoczona przez "Siebmachera" i Żernickiego.
Rodzina Gącz.
Gącz to właściwie przydomek rodziny Czerniewskich. Pochodzi ono od słowa "goniec". Używane było nie tylko przez szlachtę, zarówno w charakterze przydomka jak i osobnego nazwiska. Gączowie-Czerniewscy to druga gałąź kaszubskiej rodziny Czerniewskich. Inna jej gałąź, z tego samego gniazda (Czerniewo), używała herbu Nieczuła. Pierwsza wzmianka z 1570 (Gregorius Gantz, współwłaściciel Czerniewa). Kolejne wzmianki z 1624 (Jan Gącz Czerniewski), przedstawiciel rodziny przeniósł się w XVII wieku do Kościerzyny, 1721 (nagana szlachectwa), 1756 (Albert von Czerniewski). Gącz lub Gończ albo Goncz znane było także jako osobne nazwisko. Istnieją wzmianki z lat: 1629 (Hans Gonsch), 1658 (Bartol Guntz), 1688 (Gäcz), 1743 (Krzysztof Gącz), 1810 (Michael Christophorus syn Gączówny). Zarówno Gączowie, jak i pochodzący od nich Gączowie-Czerniewscy, mieli wygasnąć w XVIII wieku, ale nazwisko Gącz występuje w Polsce po dziś dzień, przeważnie w formie Gończ.
Herbowni.
Czerniewski (Czierniewski, Czyrniewski) z przydomkiem Gącz (Gonc, Goncz, Gantz), być może także z przydomkiem Dąbrowski (Dombrowski).
Inne herby.
Czerniewskim przypisywano też, zapewne przez podobieństwo nazw, herb Nieczuja.
Druga pomorska rodzina Czerniewskich, z tego samego gniazda co Gączowie Czerniewscy, używała innego herbu, Nieczuła. Istniała też zachodniopomorska rodzina herbu Goncz, który to herb prawdopodobnie błędnie przypisano kaszubskim Gączom (Gonczom) oraz pochodzącym od nich Czerniewskim i Dąbrowskim.

</doc>
<doc id="2302019" url="https://pl.wikipedia.org/wiki?curid=2302019" title="Nowy Ratusz w Poznaniu">
Nowy Ratusz w Poznaniu

Nowy Ratusz w Poznaniu – budynek w Poznaniu, na Starym Rynku położony obok „Starego Ratusza”, po jego zachodniej stronie. Pełnił funkcję siedziby władz miejskich. Obiekt powstał po wyburzeniu w 1890, grożącego zawaleniem budynku Wagi Miejskiej. Ratusz został poważnie uszkodzony podczas II wojny światowej. Po wojnie postanowiono go nie odbudowywać. W jego miejscu odbudowano za to budynek Wagi Miejskiej.
Historia.
24 września 1884 rada miasta uchwaliła budowę nowego ratusza. Było to związane z problemami lokalowymi magistratu poznańskiego.10 listopada wydział architektury magistratu przedstawił dziewięć projektów, nad którymi dyskutowano i poprawiano przez pięć lat. 7 listopada 1889 Heinrich Grüder przedstawił ostateczny plan, wraz z uwzględnieniem zagospodarowania pomieszczeń. 1890 roku magistrat ustalił budżet inwestycji, oraz wybrał plan elewacji. Zdecydowano również o rozbiórce wagi miejskiej. Budowa rozpoczęła się w czerwcu 1891 roku. W 1892 kończono już dach, a rok później pierwsi urzędnicy się wprowadzili. 
Ukończony budynek został otwarty i poświęcony 9 stycznia 1895. Po uroczystym posiedzeniu rady miasta w „Starym Ratuszu”, ważne osobistości miasta przeszły łącznikiem do nowego budynku. Dalej uroczystości trwały w reprezentacyjnej sali posiedzeń. Przed uroczystymi przemówieniami i zwiedzaniem budynku wysłuchano utworu "Niebiosa Sławią" autorstwa Ludwiga van Beethovena.
Podczas renowacji w 1912 "Starego Ratusza" zbudowano nowy łącznik. Heinrich Grüder 12 listopada 1901 przedstawił plan rozbudowały gmachu w kierunku południowym. Projektowana część miała mieć dwa piętra i łączyć się z gmachem głównym nadziemnym łącznikiem.
W 1945 w wyniku działań wojennych został poważnie zniszczony, a następnie rozebrany. Na jego miejscu zrekonstruowano budynek wagi miejskiej.

</doc>
<doc id="2302020" url="https://pl.wikipedia.org/wiki?curid=2302020" title="Demian Gonzalez">
Demian Gonzalez



</doc>
<doc id="2302022" url="https://pl.wikipedia.org/wiki?curid=2302022" title="Franco Lopez">
Franco Lopez



</doc>
<doc id="2302025" url="https://pl.wikipedia.org/wiki?curid=2302025" title="Gmina Antsla">
Gmina Antsla

Gmina Antsla (est. "Antsla vald") – gmina wiejska w Estonii, w prowincji Võru.
W skład gminy wchodzą:

</doc>
<doc id="2302028" url="https://pl.wikipedia.org/wiki?curid=2302028" title="Porsche Supercup 2011">
Porsche Supercup 2011

Porsche Supercup 2011, oficjalnie 2011 Porsche Mobil 1 Supercup – dziewiętnasty sezon Porsche Supercup, który rozpoczął się 8 maja w tureckim Istanbul Park, a zakończył się 13 listopada na Yas Marina Circuit w Zjednoczonych Emiratach Arabskich, po jedenastu wyścigach.

</doc>
<doc id="2302029" url="https://pl.wikipedia.org/wiki?curid=2302029" title="Arnulfo Valentierra">
Arnulfo Valentierra

Arnulfo Valentierra Cuero (ur. 16 sierpnia 1974 w Barranquilli) – kolumbijski piłkarz występujący na pozycji pomocnika.
Kariera klubowa.
Valentierra zawodową karierę rozpoczynał w 1995 roku w zespole Once Caldas. W 1998 roku wywalczył z nim wicemistrzostwo Kolumbii. W trakcie sezonu 2002 odszedł do Amériki Cali. W 2003 roku wrócił jednak do Once Caldas i w tym samym roku zdobył z nim mistrzostwo fazy Apertura.
Na początku 2004 roku podpisał kontrakt z saudyjskim Al-Hilal. Po roku spędzonym w tym klubie, w 2005 odszedł do peruwiańskiego Cienciano. Jeszcze w tym samym roku ponownie trafił do Once Caldas. Pod koniec 2007 roku przeszedł do urugwajskiego CA Peñarol. W 2008 roku został graczem boliwijskiego Bolívaru, w którym spędził jeden sezon.
W 2009 roku Valetierra trafił do kolumbijskiego Uniónu Magdalena. Następnie, przez jeden sezon grał w boliwijskiej Aurorze, a w 2011 po raz kolejny przeszedł do Once Caldas. W tym samym roku zakończył tam karierę.
Kariera reprezentacyjna.
W reprezentacji Kolumbii Valentierra zadebiutował w 1999 roku. W 2003 roku został powołany do kadry na Puchar Konfederacji. Zagrał na nim w meczach z Nową Zelandią (3:1), Japonią (1:0), Kamerunem (0:1) i Turcją (1:2). Tamten turniej Kolumbia zakończyła na 4. miejscu.
W latach 1999–2004 w drużynie narodowej Valentierra rozegrał w sumie 11 spotkań i zdobył 1 bramkę.

</doc>
<doc id="2302030" url="https://pl.wikipedia.org/wiki?curid=2302030" title="Wielka czwórka I wojny światowej">
Wielka czwórka I wojny światowej

Wielka czwórka I wojny światowej – przywódcy czterech spośród zwycięskich państw sprzymierzonych przeciw państwom centralnym podczas I wojny światowej, którzy wzięli udział w konferencji pokojowej w Paryżu w styczniu 1919.
Byli to:
Pierwsi trzej z nich określani bywali mianem „wielkiej trójki” (albo „grubej trójki”).

</doc>
<doc id="2302031" url="https://pl.wikipedia.org/wiki?curid=2302031" title="Gmina Haanja">
Gmina Haanja

Gmina Haanja (est. "Haanja vald") – dawna gmina wiejska w Estonii, w prowincji Võru. Została utworzona w 1991 roku i zlikwidowana w 2017 roku, kiedy to w ramach reformy administracyjnej wraz z gminami Misso, Mõniste, Rõuge i Varstu została scalona w nową większą gminę Rõuge. Siedzibą gminy była wieś Haanja.
Na jej terenie znajdowała się część Obszaru Chronionego Krajobrazu Haanja.
W skład gminy wchodziły 92 wsie:

</doc>
<doc id="2302038" url="https://pl.wikipedia.org/wiki?curid=2302038" title="Tommy Gagliano">
Tommy Gagliano

Gaetano "Tommy" Gagliano (ur. 1884, zm. 16 lutego 1951) – jeden z pięciu pierwszych bossów, którzy stanęli na czele Pięciu Rodzin utworzonych wraz z zakończeniem wojny castellammaryjskiej w 1931 roku. Stanął wówczas na czele Rodziny Gagliano, obok Rodziny Luciano, Rodziny Mangano, Rodziny Profaci i Rodziny Bonanno.
Urodził się – najprawdopodobniej – na Sycylii we Włoszech (nie jest znana jego dokładna data urodzenia). Do Nowego Jorku przybył na początku lat 20. XX wieku; przyłączył się do gangu Gaetano "Tom" Reina.
Gang Toma Reiny należał do sprzymierzeńców Joego Masserii w wojnie castellammaryjskiej, jednakże sam Reina nie przejawiał szczególnej sympatii do "Joe Bossa", gdyż ten wymagał coraz większych udziałów w zyskach z przestępczych procederów.
Tom Reina został zastrzelony (w trakcie wojny castellammaryjskiej) 26 lutego 1930 roku przez Vito Genovese – wyszły na światło dzienne plany Reiny przyłączenia się do obozu Salvatore Maranzano, nowym szefem gangu został Joseph Pinzolo, ale i on niebawem został zastrzelony (wrzesień 1930 roku).
Wówczas za namową "Joe Bossa" Tommy Gagliano został mianowanym nowym szefem gangu został.
Przypuszcza się, że on i Lucchese w tym czasie po cichu tworzyli tajne przymierze z Maranzano.
Wraz ze śmiercią Maranzano (10 września 1931 roku) zakończyła się wojna castellammaryjska. Ojciec chrzestny "Nowej Mafii amerykańskiej" (tzw. Syndykatu) – Lucky Luciano utworzył Pięć Rodzin, na czele jednej z nich stanął Tommy Gagliano (w podziękowaniu za jego wkład wyeliminowaniu obu bossów tzw. Wąsatych Piotrków).
Po deportacji Lucky Luciano do Włoch w 1946 roku, Tommy Gagliano wszedł w skład Komisji obok Josepha Bonanno, Vincenta Mangano, Joego Profaciego i Stefano Magaddino.
Nieznane pozostają okoliczności jego śmierci (podawany jest rok 1951 lub 1953). Jedno jest pewne, nowym szefem rodziny został Tommy Lucchese, od którego nazwiska przyjęła nazwę Rodzina Lucchese.

</doc>
<doc id="2302039" url="https://pl.wikipedia.org/wiki?curid=2302039" title="Jorge Bernal">
Jorge Bernal

Jorge Bernal Alarcón (ur. 24 października 1979 w Veracruz) – meksykański piłkarz występujący na pozycji bramkarza, obecnie zawodnik Veracruz.
Kariera klubowa.
Bernal urodził się w Veracruz i jest wychowankiem tamtejszej drużyny Tiburones Rojos. Do seniorskiej drużyny został włączony jesienią 2003 przez trenera Daniela Guzmána. Sezon rozpoczął na pozycji trzeciego bramkarza, po Damiánie Grosso i Martínie Zúñidze. W Primera División de México zadebiutował pod nieobecność podstawowego bramkarza zespołu, Argentyńczyka Grosso, w rozegranym 27 sierpnia 2003 spotkaniu z Monterrey. W 35 minucie tego meczu, przy stanie 0:0, Bernal obronił rzut karny wykonywany przez Luisa Ernesto Péreza. Konfrontacja zakończyła się ostatecznie wynikiem 1:1.
Mimo udanego debiutu ligowego 24-letni wówczas golkiper do końca rozgrywek Apertury 2003 pełnił rolę rezerwowego dla Grosso, pojawiając się na placu gry jeszcze jeden raz, 15 listopada w wygranym 3:2 spotkaniu z Cruz Azul. Podstawowym bramkarzem Veracruz Bernal został we wrześniu 2004, po wygraniu rywalizacji o miejsce w wyjściowym składzie z Armando Navarrete. Wiosną 2008 Veracruz spadło do drugiej ligi.
Po roku Bernal na zasadzie sześciomiesięcznego wypożyczenia zasilił pierwszoligową Necaxę, w której rozegrał siedem spotkań i podobnie jak wcześniej spadł z nią z Primera División do Liga de Ascenso.
Po powrocie do Veracruz rozegrał jeszcze 17 spotkań w drugiej lidze, po czym w styczniu 2011 odszedł do pierwszoligowego Querétaro. W drużynie prowadzonej przez Urugwajczyka Gustavo Matosasa już na starcie przegrał rywalizację o miejsce między słupkami z Jorge Alberto Díazem.

</doc>
<doc id="2302040" url="https://pl.wikipedia.org/wiki?curid=2302040" title="Gubernia moskiewska">
Gubernia moskiewska

Gubernia moskiewska () – historyczna jednostka administracyjna Imperium Rosyjskiego i RFSRR, gubernia ze stolicą w Moskwie, obejmująca tereny w centrum Rosji europejskiej.
Utworzona przez Piotra I jako jedna z ośmiu guberni, na które podzielono państwo rosyjskie w 1708 roku (archangielska, azowska, ingermanlandzka, kazańska, kijowska, moskiewska, smoleńska, syberyjska). Na czele guberni stał gubernator.
W związku ze zmianami w podziale terytorialnym Rosji kilkakrotnie zmieniały się granice i powierzchnia guberni moskiewskiej (128.600 km.kw. w 1708 roku, 33.271 km.kw. w 1905) – już w 1713 powiększono ją o część zlikwidowanej wtedy guberni smoleńskiej. Gubernia graniczyła od północy i północnego zachodu z gubernią twerską, od północnego wschodu i wschodu z gubernią włodzimierską, od południowego wschodu z gubernią riazańską, od południa z gubernią tulską i kałuską, od zachodu z gubernią smoleńską.
Zlikwidowana w 1929 roku.
Podział w czasach imperium.
Okres podziału na prowincje.
W czasach Piotra I gubernie dzieliły się na prowincje (z wojewodami na czele), a prowincje na dystrykty (z komisarzami ziemskimi), w miastach wprowadzono magistraty o kompetencjach sądowych i administracyjnych. 
Od 1719 roku gubernia moskiewska dzieliła się na 9 prowincji:
Okres podziału na ujezdy.
Od 1781 roku zreorganizowana gubernia moskiewska (w granicach dawnej prowincji moskiewskiej) dzieliła się na ujezdy, na czele których stali isprawnicy wybierani przez szlachtę. 
W skład guberni wchodziło 13 ujezdów: 
Oświata.
Według spisu z 1897 roku, w guberni umiejętność czytania i pisania posiadało 49% ludności powyżej 9 roku życia.
Po rewolucji.
Radziecka gubernia moskiewska.
Po rewolucji październikowej w nowym państwie radzieckim początkowo zachowano dawne carskie gubernie, w granicach których były wprowadzane zmiany administracyjne 
W 1926 r. gubernia moskiewska obejmowała 17 ujezdów, a jej powierzchnia wynosiła 44.569 km.kw. 
Likwidacja.
Gubernia moskiewska została zlikwidowana w styczniu 1929 r., kiedy na mocy "postanowienia Prezydium WCIK o pełnej likwidacji guberni" został utworzony „centralny obwód przemysłowy” (ros. "Центрально-Промышленная область") na który złożyły się likwidowane jednostki: gubernia moskiewska, gubernia riazańska, gubernia tulska, gubernia twerska oraz częściowo gubernia kałuska i gubernia włodzimierska. Po kilku miesiącach istnienia centralnego obwodu przemysłowego, na początku czerwca 1929 nazwa tej nowej jednostki administracyjnej została zmieniona na „obwód moskiewski”.

</doc>
<doc id="2302041" url="https://pl.wikipedia.org/wiki?curid=2302041" title="Arslan Ekşi">
Arslan Ekşi

Arslan Ekşi (ur. 17 lipca 1985 w Stambule) – turecki siatkarz, grający na pozycji rozgrywającego. 
Do tej pory rozegrał 80 spotkań w barwach narodowych.
Sukcesy klubowe.
Mistrzostwo Turcji:
Puchar Turcji:
Superpuchar Turcji:
Puchar Challenge:
Sukcesy reprezentacyjne.
Letnia Uniwersjada:
Liga Europejska:

</doc>
<doc id="2302044" url="https://pl.wikipedia.org/wiki?curid=2302044" title="Programowana śmierć komórki">
Programowana śmierć komórki

Programowana śmierć komórki (ang. "programmed cell death", PCD) lub zaprogramowana śmierć komórki – śmierć komórki, która zachodzi w wyniku naturalnych, procesów wewnątrzkomórkowych. Spełnia ona jedno z podstawowych zadań w prawidłowym funkcjonowaniu tkanek roślinnych i zwierzęcych. Jest ona korzystna i potrzebna dla normalnego rozwoju, homeostazy organizmu oraz zapobiegania chorobom, które wynikają z nadmiernej proliferacji komórek organizmu.
Programowaną śmierć komórek opisano u wszystkich dużych grup eukariontów: zwierząt, roślin, grzybów, śluzowców, a nawet organizmów jednokomórkowych (np. drożdży). Pełni ona wiele funkcji zarówno na poziomie komórki, jak i na poziomie całego organizmu: u zwierząt odgrywa ważną rolę w rozwoju, przy jego pomocy eliminowane są uszkodzone komórki, u roślin bierze udział w tworzeniu się tkanek składających się z martwych komórek, takich jak ksylem. U bakterii opisano kilka typów programowanej śmierci. Procesy programowanej śmierci komórki można zaliczyć do przebiegających drogą zewnętrzną, wyzwalaną sygnałami spoza komórki i wewnętrzną, wywołaną procesami wewnątrzkomórkowymi.
W drugiej dekadzie XXI wieku wyróżniono ponad dziesięć typów programowanej śmierci komórki. 
Od 2005 r. specjalny komitet naukowy ("Nomenclature Commitee on Cell Death", NCCD) zajmuje się klasyfikacją i nazewnictwem tego typu procesów biologicznych i wydał zalecenie żeby poszczególne rodzaje śmierci komórek były klasyfikowane nie tylko na podstawie cech morfologicznych, ale i cech biochemicznych. 
Według proponowanej klasyfikacja programowanej śmierci komórki u zwierząt wyróżnia się następujące rodzaje:
Inne rodzaje które są charakterystyczne tylko dla niektórych tkanek:

</doc>
<doc id="2302046" url="https://pl.wikipedia.org/wiki?curid=2302046" title="Solemyidae">
Solemyidae

Solemyidae – rodzina kosmopolitycznych małży pierwoskrzelnych (Protobranchia) z rzędu Solemyoida obejmująca około 25 gatunków charakteryzujących się muszlami o wydłużonym kształcie i zamkiem bez zębów. Żyją w symbiozie z bakteriami chemoautotroficznymi, od których są w różnym stopniu uzależnione. 
Rodzina obejmuje rodzaje:
Małże z tej rodziny występują na szelfie i w górnej części stoku kontynentalnego na głębokościach 0–600 m (rodzaj "Solemya") lub w dolnej części stoku, od około 400 m do ponad 5000 m p.p.m. (rodzaj "Acharax").

</doc>
<doc id="2302047" url="https://pl.wikipedia.org/wiki?curid=2302047" title="José María Gil-Robles y Quiñones">
José María Gil-Robles y Quiñones

José María Gil-Robles y Quiñones de León (ur. 22 listopada 1898 w Salamance, zm. 14 września 1980 w Madrycie) – polityk i adwokat hiszpański działający w okresie Drugiej Republiki Hiszpańskiej.
Wykształcenie.
Od młodości należał do politycznych i społecznych organizacji katolickich. Idąc za przykładem swego ojca, w wieku 21 lat ukończył studia prawnicze na Uniwersytecie w Salamance. Doktorat obronił na Uniwersytecie Madryckim i w 1922 na krótki czas objął katedrę Prawa Politycznego Uniwersytetu La Laguna w San Cristóbal de La Laguna w prowincji Santa Cruz de Tenerife na Wyspach Kanaryjskich. Po powrocie do Madrytu dołączył do redakcji katolickiego dziennika "El Debate" ("Debata"), którego szefem był Ángel Herrera Oria. Był sekretarzem partii Confederación Nacional Católico-Agraria (Katolicko-Rolnicza Konfederacja Narodowa), a w 1922 dołączył do Partido Social Popular (Ludowa Partia Socjalna). W 1923 rozpoczęła się w Hiszpanii dyktatura Miguela Primo de Rivera. W tym okresie Gil-Robles związał się z José Calvo Sotelo.
Druga Republika Hiszpańska.
W pierwszych po proklamowaniu republiki wyborach powszechnych w czerwcu 1931 dostał się do Kortezów z listy Hiszpańskiej Partii Rolniczej. W Kortezach Ustawodawczych jako członek komisji konstytucyjnej wyróżnił się oporem wobec polityki religijnej nowych, centrolewicowych władz. Jeszcze w tym samym roku zapisał się do Akcji Narodowej. Kiedy Gil-Robles należał już do najważniejszych działaczy, partia w 1932 zmieniła nazwę na Acción Popular (Akcja Ludowa). Gil-Robles stał na stanowisku, że nieistotna jest forma rządów – republika lub monarchia – lecz obrona interesów Kościoła. Stało to w sprzeczności z poglądami większości hiszpańskiej prawicy, która była otwarcie antyrepublikańska i monarchistyczna. Na przełomie lutego i marca 1933 zaangażował się w tworzenie nowej partii – Confederación Española de Derechas Autónomas (Hiszpańska Konfederacja Prawicy Autonomicznej) poprzez włączenie do niej Akcji Ludowej. Nowa partia wygrała listopadowe wybory powszechne, jednak zdobycie tylko 115 z 472 kandydatów nie pozwoliło na sformowanie własnego rządu. CEDA poparła centrolewicowy gabinet Alejandro Lerroux i kolejne gabinety premierów Partido Republicano Radical (Radykalna Partia Republikańska).
Minister wojny.
6 maja 1935 został mianowany Ministrem wojny przez premiera Lerroux. Awansował wielu wojskowych, którzy odegrali później ważne role w wojnie domowej: mianował szefem Centralnego Sztabu Generalnego generała Francisco Franco, przywrócił do służby i wyznaczył na dowódcę wojsk w hiszpańskim protektoracie Maroka generała Emilio Mola, mianował wiceministrem generała Joaquína Fanjul (który w 1936 dowodził buntem w koszarach La Montaña) i awansował na generała José Enrique Varela. Usunął z ministerstwa ludzi związanych z Manuelem Azaña, wprowadził Trybunały Honorowe i zezwolił na sprawowanie nabożeństw w koszarach. Pozostał ministrem również w następnym gabinecie kierowanym przez Joaquína Chapaprieta, jednak dzielące ich różnice w sprawach ekonomicznych doprowadziły do dymisji premiera i końca ministerialnej pracy Gil-Roblesa. Przez osiem miesięcy w ministerstwie doposażył armię (wprowadził hełmy dla wszystkich żołnierzy), stworzył fabrykę samolotów w Guadalajarze oraz zwiększył produkcję w Fabryce Broni w Toledo do 800 000 pocisków dziennie.
Szef opozycji.
Po zwycięstwie Frontu Ludowego w wyborach w 1936 José María Gil-Robles został szefem opozycji parlamentarnej. Sytuacja w opozycji była trudna ze względu na radykalne stanowisko innego ważnego polityka – José Calvo Sotelo. Gil-Robles udał się do Francji na krótko przed zabójstwem Calvo Sotelo, jednak rząd Léona Bluma zmusił go do ucieczki do Portugalii.
Hiszpańska wojna domowa.
Podczas wojny domowej Gil-Robles polecił swoim zwolennikom poprzeć generała Francisco Franco, a fundusze partii powierzył generałowi Emilio Mola. We wspomnieniach twierdził, że nie wiedział o konspiracji wojskowych, która doprowadziła do wojny.
Konspiracja monarchistyczna.
Po zakończeniu wojny w kwietniu 1939, Gil-Robles poparł sprawę monarchii. Został mianowany członkiem Prywatnej Rady hrabiego Barcelony Jana Burbona (ojca późniejszego króla Juana Carlosa I). W 1948 usiłował dojść do porozumienia z szefem PSOE Indalecio Prieto, żeby przywrócić monarchię. W 1953 powrócił do Hiszpanii i popierał różne grupy przeciwne wobec dyktatury. Wziął udział w antyfrankistowskim zjeździe w Monachium. Spowodowało to tym samym odsunięcie od otoczenia hrabiego Barcelony. Gil-Robles poświęcił się w tamtym czasie pisaniu wspomnień. W pierwszej z książek "No fue possible la paz" ("Pokoj nie był możliwy") próbował wytłumaczyć przyczyny wojny domowej I uzasadnić swój udział w poprzedzających ją wydarzeniach.
Powrót do polityki.
Od 1968 José María Gil-Robles był profesorem Uniwersytetu w Oviedo. Po śmierci Francisco Franco w 1975 i rozpoczęciu transformacji ustrojowej oraz panowania Juana Carlosa I próbował odzyskać miejsce na scenie politycznej, stając na stanowisku zbliżonym do chadecji. Współpracował z nim jeden z jego synów José María Gil-Robles y Gil-Delgado. W 1976 pojawiła się kolejna jego książka – "La monarquía por la que luché" ("Monarchia, za którą walczyłem"). Porażka jego partii Federación Popular Democrática (Ludowa Federacja Demokratyczna), startującej razem z Izquiera Democrática (Lewica Demokratyczna) jako Federación de la Democracia Cristiana (Federacja Chrześcijańskiej Demokracji), w wyborach w 1977 doprowadziła go do definitywnego zerwania z czynną polityką.
Jego syn José María Gil-Robles y Gil-Delgado przeniósł się później do Partido Popular (Partii Ludowej) i w latach 1997–1999 był przewodniczącym Parlamentu Europejskiego. Drugi syn, Álvaro Gil-Robles piastował funkcję Defensor del Pueblo (Obrońcy Ludu), hiszpańskiego odpowiednika polskiego Rzecznika Praw Obywatelskich.

</doc>
<doc id="2302048" url="https://pl.wikipedia.org/wiki?curid=2302048" title="Sahara Hotel and Casino">
Sahara Hotel and Casino

Sahara Hotel and Casino – w przeszłości stanowił hotel i kasyno, położony przy bulwarze Las Vegas Strip w Winchester, w stanie Nevada. Obiekt został zamknięty 16 maja 2011 roku.
W skład Sahara wchodził hotel z 1.720 pokojami oraz kasyno o powierzchni 7.900 m². Na 22-hektarowym obszarze zajmowanym przez kompleks znajdowała się stacja Las Vegas Monorail.
Historia.
Obiekt został otwarty w 1952 roku przez Miltona Prella jako szósty budynek tego typu przy Las Vegas Strip. Za konstrukcję budynku odpowiadał Del Webb.
Pod koniec 1954 roku muzyk jazzowy Louis Prima podpisał kontrakt z Sahara. Zgodnie z jego założeniami, Prima miał stanowić główną gwiazdę obiektu. Wraz ze swoją ówczesną żoną Keely Smith i saksofonistą Samem Butera stworzyli jedną z najpopularniejszych wieczornych atrakcji Las Vegas. W 1956 roku Abbott i Costello wystąpili w Sahara – po raz ostatni jako duet, tuż przed permanentnym rozpadem ich współpracy.
W 1961 roku Del Webb zdecydował się wykupić Sahara. Rok później w obiekcie swoją restaurację otworzył Don the Beachcomber. W 1963 roku oddano do użytku 24-piętrową wieżę, wchodzącą w skład kompleksu Sahara.
W latach 1963-1965 Sahara, mierząc 77 metrów, był najwyższym budynkiem w Las Vegas.
Na przestrzeni lat swoje koncerty w Sahara dali m.in.: Frank Sinatra, Dean Martin, Sammy Davis Jr., Judy Garland, Marlene Dietrich, Paul Anka, Liza Minnelli, Violetta Villas, Barbra Streisand, Connie Francis oraz Bill Cosby.
Na przełomie lat 70. i 80. XX wieku Del Webb wpadł w finansowe problemy, dlatego w 1982 roku sprzedał Sahara Paulowi Lowdenowi (Archon Corporation) za kwotę 50 milionów dolarów.
W 1995 roku obiekt nabył Bill Bennett, pozostając jego właścicielem aż do swojej śmierci, 22 grudnia 2002 roku. W 2007 fundusz rodzinny Billa Bennetta sprzedał Sahara SBE Entertainment Group.
W 1999 roku na terenie kompleksu powstał roller coaster oraz restauracja NASCAR.
Zamknięcie.
W lutym 2006 roku pojawiły się pierwsze pogłoski o planowanym zamknięciu Sahara. W czerwcu 2006 roku obiekt, wraz z pobliskim, niefunkcjonującym parkiem wodnym Wet 'n Wild, zostały wystawione na sprzedaż.
2 marca 2007 roku Sam Nazarian oraz Stockbridge Real Estate Group zostali nowymi właścicielami Sahara, wykupując hotel/kasyno oraz 7-hektarowy obszar zajmowany przez budynki za około 300-400 milionów dolarów. Umowa zakupu nie objęła 11 hektarów ziemi przy Las Vegas Strip oraz 4,5 hektarów terenu od wschodniej strony obiektu, przy Paradise Road; ziemie te pierwotnie stanowiły część kompleksu Sahara.
11 marca 2011 roku korporacja SBE Holdings ogłosiła, że Sahara zakończy działalność 16 maja 2011 roku, jako że kompleks nie jest "ekonomicznie opłacalny". Zamknięciu Sahara towarzyszyło wiele kontrowersji. Jego historia sięga bowiem 1952 roku – przy Strip pozostały tylko trzy obiekty z tego okresu: Tropicana, Flamingo i Riviera.
16 maja 2011 roku, o godzinie 12:00, z Sahara Hotel and Casino wymeldowany został ostatni gość. Było to symboliczne zakończenie 59–letniej historii działalności obiektu przy the Strip. Rezerwacje gości, którzy wcześniej zamówili miejsca w Sahara na terminy późniejsze niż 16 maja, były honorowane w hotelu Circus Circus. 16 czerwca rozpoczęła się wyprzedaż wszystkich elementów wnętrz obiektu, która trwała aż do momentu całkowitego opróżnienia budynków.
Nie określono jeszcze planów dotyczących przyszłości obiektu lub też terenu, jaki zajmuje. Sam Nazarian stwierdził jednak, że dopuszcza możliwość ponownego otwarcia Sahara w bliżej nieokreślonej przyszłości oraz zadeklarował swoją pomoc dla byłych pracowników obiektu w szukaniu nowych miejsc zatrudnienia. W wyniku zamknięcia Sahara, pracę straciło bowiem około 1.600 osób.

</doc>
<doc id="2302049" url="https://pl.wikipedia.org/wiki?curid=2302049" title="Leopold Rutkowski">
Leopold Rutkowski

Leopold Rutkowski ps. „Muszyński”, „Trojanowski”, „Zawadzki” (ur. 12 sierpnia 1887 w Warszawie, zm. 8 września 1949 tamże) – urzędnik, w trakcie II wojny światowej członek Armii Krajowej, działacz podziemia.
Życiorys.
Syn Wiktora i Florentyny. Ukończył gimnazjum i studia prawnicze. Podczas I wojny światowej przebywał w Kijowie, gdzie m.in. z Melchiorem Wańkowiczem działał w Centralnym Komitecie Obywatelskim Królestwa Polskiego w Rosji. Po wybuchu rewolucji październikowej 1917 został aresztowany i na krótko osadzony w więzieniu na Łubiance w Moskwie. Po odzyskaniu przez Polskę niepodległości w 1918, w I połowie lat 20. był starszym referentem w Ministerstwie Spraw Wewnętrznych. Następnie został naczelnikiem Wydziału Politycznego MSW. Uczestniczył m.in. w opracowaniu ordynacji wyborczych do Sejmu i Senatu, które ogłosił drukiem pt. "Ordynacje wyborcze do Sejmu i do Senatu oraz inne normy prawne dotyczące wyborów do Sejmu i do Senatu" (1928). Po zamachu majowym odszedł z pracy w MSW. Od 1 maja 1927 do 1 września 1938 był dyrektorem administracyjnym i zastępcą naczelnego dyrektora Polskiego Czerwonego Krzyża. Położył duże zasługi przy organizowaniu terenowych kół PCK, prowadzeniu akcji charytatywnych, organizowaniu imprez artystycznych, z których dochód przeznaczano dla potrzebujących pomocy. Nakładem Zarządu Głównego PCK wydał dwie broszury: "Gazy, bomby a prawo" (1932), "Polski Czerwony Krzyż. Istota, podstawy prawne, organizacja, zakres działalności, finanse" (1934). 
Podczas II wojny światowej był pierwszym szefem Departamentu Spraw Wewnętrznych Delegatury Rządu RP w Londynie na kraj od lutego 1941, do lipca 1944. 13 kwietnia 1945, w Krakowie został aresztowany przez NKWD, osadzony w więzieniu, następnie wywieziony do Moskwy, gdzie na Łubiance był przesłuchiwany przez NKWD w związku z toczącym się w czerwcu 1945 procesem 16 przywódców Polskiego Państwa Podziemnego. W sprawie jego zwolnienia interweniował wicepremier Stanisław Mikołajczyk. Uwolniony jesienią 1945 i odesłany do kraju, tu natychmiast został aresztowany przez Urząd Bezpieczeństwa. Skazany na 2 lata więzienia i osadzony w więzieniu w Rawiczu. W 1946 zwolniony w wyniku interwencji Jakuba Bermana. Objął wówczas stanowisko dyrektora bydgoskiego Oddziału Gospodarczego Zrzeszenia Samorządu Terytorialnego. 15 czerwca 1949 w Bydgoszczy został ponownie aresztowany, skąd przewieziono go do Warszawy i osadzono w więzieniu mokotowskim. Został zamordowany w trakcie przesłuchań w więzieniu przy ul. Rakowieckiej w Warszawie przez władze Polski Ludowej dnia 8 września 1949 i potajemnie pochowany w nocy przez oprawców wraz z innymi ofiarami na „Łączce” na terenie Cmentarza Wojskowego na Powązkach. Później jego prochy zostały ekshumowane i przeniesione do grobu rodzinnego na cmentarzu Powązkowskim (kwatera 284a-6-13).
Rodzina.
Od 1916 był żonaty z Joanną z Szafnickich (1888–1960), z którą mieli syna Janusza (1922–1994), architekta i córkę Teresę po mężu Mróz (1925–2010), lekarza-stomatologa – oboje uczestniczyli w powstaniu warszawskim, a po wojnie zamieszkali w USA.

</doc>
<doc id="2302051" url="https://pl.wikipedia.org/wiki?curid=2302051" title="Ochrona anodowa">
Ochrona anodowa

Ochrona anodowa — jedna z metod ochrony metali przed korozją elektrochemiczną, polegająca na połączeniu wszystkich elementów chronionej konstrukcji w jeden zamknięty obwód elektryczny, w którym chroniony metal jest anodą. Na jego powierzchni zachodzą reakcje utleniania, które prowadzą do wytworzenia produktów stałych w formie zwartych warstw nalotowych, np. warstw tlenków, dobrze przylegających do powierzchni metalu i nietworzących roztworów stałych z metalem i z utleniaczem. Dzięki temu korozja zostaje zahamowana (pasywacja).
Do anodowej polaryzacji chronionego metalu doprowadza się:
W przeciwieństwie do elektrolitycznej ochrony katodowej analogiczna ochrona anodowa jest stosowana rzadko, przede wszystkim do ochrony aparatury chemicznej w środowisku silnie utleniającym, np. w stężonym kwasie siarkowym.
Anodowa polaryzacja chronionego metalu może zachodzić bez stosowania zewnętrznego źródła napięcia. Występuje np. w sytuacjach, gdy metal chroniony jest pokrywany warstwą metalu bardziej szlachetnego (katoda), np. gdy stal jest pokrywana miedzią, niklem, chromem, ołowiem, cyną, srebrem. Metaliczne powłoki ochronne z tych metali są nazywane powłokami izolującymi. Zapewniają skuteczną ochronę metali nieulegających pasywacji tylko wtedy, gdy są całkowicie szczelne, są to jednak tzw. „powłoki niebezpieczne”. Po ich niewielkim uszkodzeniu jest odsłaniany fragment powierzchni metalu chronionego, który staje się anodą groźnego ogniwa korozyjnego. Kontakt małej anody (np. stali węglowej) z dużą powierzchnią katody (np. powłoka niklowa) sprawia, że gęstość prądu anodowego jest bardzo duża, co odpowiada dużej szybkości korozji lokalnej (korozja wżerowa).
Katodowa powłoka metaliczna zapewnia skuteczną ochronę galwaniczną wtedy, gdy na odsłoniętym fragmencie powierzchni chronionego metalu powstaje szczelna warstwa stałych produktów anodowej reakcji utleniania. Taka warstwa może powstać na stali, jeżeli zawiera ona takie dodatki stopowe, jak np. chrom i nikiel (ochrona anodowa galwaniczna stali kwasoodpornej).

</doc>
<doc id="2302052" url="https://pl.wikipedia.org/wiki?curid=2302052" title="Ashot II Żelazny">
Ashot II Żelazny



</doc>
<doc id="2302055" url="https://pl.wikipedia.org/wiki?curid=2302055" title="Necron">
Necron

Necron – włoska seria komiksowa z gatunku fumetti neri, której twórcą jest Magnus (naprawdę nazywa się Roberto Raviola). Ukazywał się od 1981 do 1985 roku nakładem wydawnictwa Cornelius (w Polsce seria komiksowa nie była wydawana). Opowiada historię demonicznej pani doktor Friedy Boher, której głównym zajęciem jest ożywianie zmarłych. Właśnie jednym z takich nieumarłych jest tytułowy Necron, który stworzonych wysiłkiem wielu miesięcy miał zaspokoić ambicje pani doktor oraz jej niewyczerpywany apetyt seksualny. Monstrualny Necron został wyposażony w olbrzymie przyrodzenie, którym z albumu na album zaspakaja swoją twórczynie. Charakterystyka postaci wydaje się prosta ona - Frieda Boher - jest okrutna, zła i perwersyjna, a on - Necron - wielki, głupi i zazdrosny. Bohaterka zwykle ukazywana jest w komiksie w skórzanym skąpo skrojonym stroju, zawsze w butach na wysokich obcasach o długich cholewach oraz wyposażona dodatkowo w bicz (którym dyscyplinowała Necrona). Stwór jest wielki na wpół-mechaniczny z odsłoniętym przyrodzeniem, który często, powodowany zazdrością o swoją panią, pożera każdą napotkaną osobę. 
Komiks "Necron" to klasyczne fumetti neri z prostą, często wręcz pretekstową fabułą, na którego stronach rozgrywają się historie pełne dosadnej przemocy i bezpruderyjnie przedstawianego seksu. Nie będzie nadużycie określenie tej pozycji jako połączenie komiksowej pornografii z horrorem gore, która nie jest pozbawione specyficznego poczucia humoru. 

</doc>
<doc id="2302056" url="https://pl.wikipedia.org/wiki?curid=2302056" title="Kajakarstwo na Letnich Igrzyskach Olimpijskich 1960 – C-1 1000 m mężczyzn">
Kajakarstwo na Letnich Igrzyskach Olimpijskich 1960 – C-1 1000 m mężczyzn

Zawody w kajakarstwie klasycznym kanadyjek (C1) na dystansie 1000 m mężczyzn na Letnich Igrzyskach Olimpijskich 1960 zostały rozegrane 26–27 sierpnia (eliminacje, repasaże i półfinały) i 29 sierpnia 1960 r. – finał. W zawodach wzięło udział 13 zawodników (początkowo miało wystartować 15) z 13 państw.

</doc>
<doc id="2302057" url="https://pl.wikipedia.org/wiki?curid=2302057" title="Łukasz Surowiec">
Łukasz Surowiec

Łukasz Surowiec (ur. 19 września 1985 w Rzeszowie) – polski artysta interdyscyplinarny, rzeźbiarz, performer, twórca filmów wideo, autor akcji społecznych. Związany z Art Agendą Nova w Krakowie i CSW Kronika w Bytomiu.
Absolwent Wydziału Rzeźby Akademii Sztuk Pięknych w Krakowie. W latach 2007-2009 student Akademii Sztuk Pięknych w Poznaniu oraz Universität der Künste w Berlinie w latach 2009-2010.
Twórczość Łukasza Surowca jest zróżnicowana zarówno pod względem formy jak i zagadnień, podejmowanych przez artystę. Surowiec jest twórcą poszukującym, który w konfrontacji ze światem znajduje treści dla coraz to nowych projektów artystycznych, angażujących wiele aspektów rzeczywistości. Swobodnie porusza się pomiędzy dyskursami ważnymi dla sztuki współczesnej. Interesując się człowiekiem i jego egzystencją, zgłębia zagadnienie podmiotu i jego cielesności. Czy to w refleksji postkonceptualnej, gdzie ciało objawia się poprzez znak, ślad, subtelną aluzje, czy w badaniu swojskości/obcości własnego ciała modyfikowanego estetycznie. Dokonuje tego często poprzez akt introspekcji, czego przykładem są liczne prace wideo z artystą w roli głównej, skupionym na własnym działaniu. Interesuje się granicą, gdzie estetyka łączy się z inżynierią i medycyną.
Odkrywa i stawia w centrum także peryferie rzeczywistości społecznej, gdy porusza się i pracuje wśród ludzi zepchniętych na margines. Zajmuje pozycję zaangażowaną społecznie. Inicjując proces, który może się potoczyć dalej i mieć wpływ na zmiany społeczne wykorzystuje prowokacje i fikcję artystyczną po to by wpływać na rzeczywistość. Pytanie o przestrzeń publiczną, a także kwestię pamięci i upamiętnienia w tejże przestrzeni wpłynął w znacznej części na projekt przygotowywany przez artystę na 7 edycję Berlin Biennale: "Berlin-Birkenau", prezentowany również w Whitechapel w Londynie oraz Hong Kong City Hall. Projekt "Berlin-Birkenau" składał się z transportu setki sadzonek młodych brzóz z byłego obozu koncentracyjnego Auschwitz-Birkenau do Berlina. Zostały one zasadzone w publicznych parkach, na terenach szkół oraz miejscach historycznie związanych z Holokaustem, pozostając ożywionym archiwum traumatycznej przeszłości.
W swoich obiektach i interwencjach artystycznych Surowiec wnika i bada aktualne stosunki społeczne, podejmuje również zagadnienia historyczne i polityczne. Ważne projekty realizowane przez artystę, odnoszące się do społecznych relacji, to między innymi "Poczekalnia" (2013), "Skup łez" (2014), "Poziomica" (2014). Celem jego artystycznych interwencji jest wcielenie w życie inicjatyw i strategii odpowiadających na zagadnienia społeczno-artystyczne. Jego twórczość przyjmuje formę metody umożliwiającej poznanie publicznej rzeczywistości, ze zwróceniem uwagi na jednostki marginalizowane. W swojej twórczości Surowiec podejmuje aktualne kwestie społeczne, wychodząc także poza mury oficjalnych instytucji sztuki.
Linki zewnętrzne.
"Szukam działań skutecznych" z Łukaszem Surowcem rozmawia Łukasz Białkowski http://lukaszbialkowski.wordpress.com/2012/06/20/szukam-dzialan-skutecznych-rozmowa-z-lukaszem-surowcem/

</doc>
<doc id="2302062" url="https://pl.wikipedia.org/wiki?curid=2302062" title="Studio Sessions">
Studio Sessions

Studio Sessions - album holenderskiego Dj-a Headhunterz z gatunku hardstyle. Obejmuje współpracę z wieloma znanymi artystami sceny hardstyle, takimi jak Brennan Heart, D-Block &amp; S-Te-Fan, The Prophet, Wildstylez czy Noisecontrollers. Album został ogłoszony wkrótce po X-Qlusive które odbyło się 31 stycznia 2010. Album zawiera pierwszy utwór nowego gatunku jakim jest dubstyle.

</doc>
<doc id="2302066" url="https://pl.wikipedia.org/wiki?curid=2302066" title="Okręg Cayenne">
Okręg Cayenne



</doc>
<doc id="2302068" url="https://pl.wikipedia.org/wiki?curid=2302068" title="Cerkiew Opieki Matki Boskiej w Komańczy">
Cerkiew Opieki Matki Boskiej w Komańczy

Cerkiew Opieki Matki Boskiej w Komańczy – cerkiew greckokatolicka w Komańczy, w województwie podkarpackim.
Świątynia została wybudowana w 1988. Jest konstrukcji drewniano-murowanej. Na wcześniej zbudowanej kamiennej podmurówce umieszczona jest wierna kopia drewnianej cerkwi ze wsi Dudyńce koło Sanoka. Jest to pierwsza greckokatolicka cerkiew konsekrowana po 1945 cerkiew w Polsce. Cerkiew mieści się pod numerem 172.

</doc>
<doc id="2302069" url="https://pl.wikipedia.org/wiki?curid=2302069" title="Belgia na Letnich Igrzyskach Olimpijskich 1976">
Belgia na Letnich Igrzyskach Olimpijskich 1976

Belgię na Letnich Igrzyskach Olimpijskich 1976 reprezentowało 101 zawodników.

</doc>
<doc id="2302073" url="https://pl.wikipedia.org/wiki?curid=2302073" title="Jorge López Caballero">
Jorge López Caballero

Jorge López Caballero (ur. 15 sierpnia 1981 w Cali) – kolumbijski piłkarz występujący na pozycji pomocnika. Zawodnik klubu Yaracuyanos FC.
Kariera klubowa.
López zawodową karierę rozpoczynał w 1999 roku w zespole Deportivo Cali. Jego barwy reprezentował przez 4 sezony. W 2003 roku odszedł do Millonariosu. Spędził tam 1,5 sezonu, a w połowie sezonu 2004 wrócił do Deportivo Cali. W 2005 roku przeszedł do Deportivo Pereira, jednak w 2006 ponownie został graczem Deportivo Cali. W 2007 roku trafił do ekipy Boyacá Chicó, w której grał przez jeden sezon.
Na początku 2008 roku López podpisał kontrakt z izraelskim Maccabi Netanja. Występował tam przez pół roku. W połowie 2008 roku odszedł z Maccabi. W 2009 roku został graczem wenezuelskiego Yaracuyanos FC.
Kariera reprezentacyjna.
W reprezentacji Kolumbii López zadebiutował w 2003 roku. W tym samym roku został powołany do kadry na Puchar Konfederacji. Zagrał na nim w meczach z Francją (0:1), Nową Zelandią (3:1), Japonią (1:0), Kamerunem (0:1) i Turcją (1:2). W pojedynku z Nową Zelandią strzelił także swojego jedynego w zespole narodowym. Tamten turniej Kolumbia zakończyła na 4. miejscu.
W drużynie narodowej López rozegrał w sumie 8 spotkań i zdobył 1 bramkę.

</doc>
<doc id="2302077" url="https://pl.wikipedia.org/wiki?curid=2302077" title="Belgia na Letnich Igrzyskach Olimpijskich 1972">
Belgia na Letnich Igrzyskach Olimpijskich 1972

Belgię na Letnich Igrzyskach Olimpijskich 1972 reprezentowało 88 zawodników.

</doc>
<doc id="2302080" url="https://pl.wikipedia.org/wiki?curid=2302080" title="Gieorgij Szyłow">
Gieorgij Szyłow

Gieorgij Jewgieniewicz Szyłow, ros. Гео́ргий Евге́ньевич Ши́лов (3 lutego 1917 r., Iwanowo-Wozniesieńsk - 17 stycznia 1975 r., Moskwa) - radziecki matematyk specjalizujący się w analizie funkcjonalnej, w szczególności, w teorii pierścieni unormowanych i funkcji uogólnionych.
Urodził się w Iwanowo-Wozniesieńsku. Po ukończeniu Uniwersytetu Moskiewskiego w 1938 roku, służył w armii podczas II wojny światowej. Uzyskał tytuł doktora nauk matematyczno-fizycznych w 1951 roku, również na UM, i krótko uczył na Uniwersytecie Kijowskim do czasu powrotu na stanowisku profesora w UM w 1954 roku. Tam miał pod nadzorem ponad 40 doktorantów. Szyłow często współpracował z Izraelem Gelfandem nad badaniami, które obejmowały funkcje uogólnione i równania różniczkowe cząstkowe. 

</doc>
<doc id="2302087" url="https://pl.wikipedia.org/wiki?curid=2302087" title="Edgar Ramos">
Edgar Ramos

Edgar Alexander Ramos Martinez (ur. 27 września 1979 w Bogocie) – kolumbijski piłkarz występujący na pozycji obrońcy.
Kariera klubowa.
Ramos zawodową karierę rozpoczynał w 2001 roku w zespole Santa Fe. Jego barwy reprezentował przez 4 sezony. Potem grał w zespołach Deportes Quindío, Boyacá Chicó, Academia FC, Quilmes, Atlético Bucaramanga, Alianza FC oraz Patriotas. W 2010 roku zakończył karierę.
Kariera reprezentacyjna.
W reprezentacji Kolumbii Ramos zadebiutował 1 maja 2003 roku w zremisowanym 0:0 towarzyskim meczu z Hondurasem. W tym samym roku został powołany do kadry na Puchar Konfederacji. Nie zagrał jednak na nim ani razu. Tamten turniej Kolumbia zakończyła na 4. miejscu.
W drużynie narodowej Ramos rozegrał w sumie 2 spotkania, oba w 2003 roku.

</doc>
<doc id="2302088" url="https://pl.wikipedia.org/wiki?curid=2302088" title="Kamienica Pod Butem w Katowicach">
Kamienica Pod Butem w Katowicach

Kamienica Pod Butem w Katowicach – zabytkowa kamienica, znajdująca się przy ulicy 3 Maja 6 i 8 w Katowicach-Śródmieściu. Nazywana jest także „Haus Kochmann” lub „Dom Kochmanna”, a swoją obecną nazwę wzięła od znajdującego się na tarczy herbowej płaskorzeźbie przedstawiającej buta. Kamienica w obecnym kształcie została ukończona w 1907 roku w stylu secesyjnym i neogotyckim, a charakterystycznym jej elementem jest dekoracja fasady nawiązująca do dębu. Jest ona wpisana do rejestru zabytków (nr rej.: A/1390/89 z 23 października 1989 roku). 
Historia.
Zanim powstała obecna kamienica, w budynku z 1860 roku pod numerem "6" w 1862 roku założono Dom Obuwia, prowadzony przez Fritza Kochmana. Na miejscu tego budynku powstała na początku XX wieku obecna kamienica. Obiekt wzniesiono w latach 1903–1907 według projektu Hugo Grünfelda (projekt był sygnowany jego podpisem). Jako pierwsza w 1903 roku powstała kamienica pod numerem "6", zaś w 1907 roku dom rozbudowano do rozmiarów dzisiejszych.
W dniu 23 października 1989 roku kamienicę wpisano do rejestru zabytków. Ze względu na zły stan techniczny budynku, kamienica w 2004 roku przeszła kompleksowy remont, natomiast w latach 2013–2014 prace sięgały wewnętrzny dziedziniec, który podniesiono o jeden poziom.
Charakterystyka.
Kamienica przy ulicy 3 Maja 6-8 w Katowicach stanowi połączone ze sobą kamienice połączone wspólnym dachem. Lewą część zbudowano w 1903 roku w stylu secesyjno-neogotyckim, a prawą (z 1907 roku) w stylu secesyjno-modernistycznym. Kamienica posiada 5 kondygnacji, a powierzchnia zabudowy budynku wynosi 393 m².
Jest ona licowana czerwoną cegłą. Elewacja frontowa jest niesymetryczna; przebudowana w strefie parteru. Okna zostały zamknięte odcinkowym łukiem. Na osi centralnej zlokalizowano wsparty na konsolach trójboczny wykusz z loggią balkonową. Jej dekoracja przedstawia dęby. Kamienica posiada cztery kondygnacje, podpiwniczenie oraz poddasze. W partii centralnej elewacji umieszczono tarczę herbową z wyobrażeniem buta, od którego wzięła się nazwa budynku. Część zachodnia na pierwszej i drugiej kondygnacji jest dwuosiowa z dużymi oknami wystawowymi. Okna wyższych kondygnacji zamknięto łukiem odcinkowym. Na pierwszej osi zaznaczono wykusz dwuosiowy na planie wyciętego koła. Przylegają do niego balkony z metalowymi balustradami.
W budynku zachowała się oryginalna stolarka drzwi i okien, a w sieni – posadzka z płytek ceramicznych. Okładzina ceramiczna na ścianach posiada motywy stylizowanych liści. Dwubiegowe schody posiadają balustradą tralkową.

</doc>
<doc id="2302110" url="https://pl.wikipedia.org/wiki?curid=2302110" title="Parafia pw. Podwyższenia Krzyża Świętego w Kamiennej Górze">
Parafia pw. Podwyższenia Krzyża Świętego w Kamiennej Górze

Parafia pw. Podwyższenia Krzyża Świętego w Kamiennej Górze – starokatolicka placówka parafialna, będąca pod jurysdykcją Narodowego Kościoła Katolickiego.
Historia.
Od końca XIX wieku w Kamiennej Górze działała parafia Kościoła Starokatolickiego w Niemczech, która w wyniku zmiany granic z 1945 została zlikwidowana. Parafia dysponowała prawdopodobnie dwoma kościołami, z których obecnie jeden pełni funkcję kościoła parafii rzymskokatolickiej pw. Świętych Apostołów Piotra i Pawła. Jest to budowla w typowym dla starokatolików niderlandzkim stylu budowania; nad głównym wejściem znajduje się portyk z mozaiką przedstawiającą Chrystusa Króla, niemal identyczna z mozaiką nad wejściem do katedry Starokatolickiej w Utrechcie. Drugi budynek sakralny został przejęty przez Skarb Państwa i obecnie pełni funkcję sali gimnastycznej przy Liceum Ogólnokształcącym w Kamiennej Górze.
Parafia Miłosierdzia Bożego w Kamiennej Górze została erygowana decyzją bp. Marka Kordzika w dniu 16 grudnia 2009, jako druga (po Wojcieszowie) misyjna placówka Kościoła Starokatolickiego w regionie dolnośląskim. Jej proboszczem został mianowany ks. Stanisław Będzieszak. 8 sierpnia 2011 na mocy dekretu bp. Marka Kordzika nastąpiło włączenie w struktury parafii Miłosierdzia Bożego powstałych zaledwie kilka miesięcy wcześniej (3 kwietnia 2011) Parafii Najświętszego Serca Pana Jezusa w Lubawce (ul. Szymrychowska 23) i Parafii Najświętszej Maryi Panny Matki Kościoła w Kamiennej Górze (ul. Jeleniogórska 33/8 z kaplicą w Ptaszkowie). W praktyce msze św. w drugiej z likwidowanych parafii nie były sprawowane ze względu na remont generalny obiektu, a wierni uczestniczyli w życiu liturgicznym parafii przy ul. Okrzei. Z kolei zlikwidowana parafia w Lubawce składała się w dużej części z wiernych polskokatolickiej parafii Matki Bożej Wniebowziętej w Lubawce, która nie prowadziła już wówczas życia liturgicznego. Parafia ta została reaktywowana i znajduje się w jurysdykcji Polskiego Narodowego Katolickiego Kościoła.
W latach 2012–2017 parafia Miłosierdzia Bożego w Kamiennej Górze ze względu na problemy personalne proboszcza z władzami Kościołów dwukrotnie zmieniała przynależność konfesyjną przechodząc pod jurysdykcję w latach 2013–2014 Katolickiego Kościoła Narodowego w Polsce, a w latach 2014–2017 pod Polskiego Narodowego Katolickiego Kościoła w RP. Z dniem 1 października 2015 nowym administratorem parafii został mianowany ks. mgr Daniel Makowski. W kwietniu 2017 roku parafia wraz ze swoim proboszczem powróciła pod jurysdykcję Kościoła Starokatolickiego w RP. 
W sierpniu 2019 r. parafia odłączyła się od Kościoła Starokatolickiego w RP. W tym samym czasie proboszcz parafii, ks. Daniel Makowski, został inkardynowany do Odrodzonego Kościoła Starokatolickiego.
W lutym 2022 roku parafia odłączyła się od Odrodzonego Kościoła Starokatolickiego i przeszła pod jurysdykcję Narodowego Kościoła Katolickiego.
Działalność charytatywna.
Przy parafii działa od 6 maja 2019 roku Fundacja Chleb Świętego Antoniego. Prezesem fundacji jest ks. Daniel Makowski. Działalność fundacji skupia się na niesieniu pomocy osobom ubogim, bezdomnym, starszym i samotnym. Fundacja między innymi przygotowuje paczki świąteczne dla ludzi bezdomnych, ubogich oraz dzieci z rodzin zagrożonych i wykluczonych społecznie na święta wielkanocne oraz Bożego Narodzenia.

</doc>
<doc id="2302115" url="https://pl.wikipedia.org/wiki?curid=2302115" title="Nowe Miasto (Kamieniec Podolski)">
Nowe Miasto (Kamieniec Podolski)

 
Nowe Miasto (ukr. "Новий План") – śródmiejska dzielnica Kamieńca Podolskiego, położona na wschód od Starego Miasta; pełni funkcje mieszkaniowo-usługowe; uniwersytet, muzeum.

</doc>
<doc id="2302123" url="https://pl.wikipedia.org/wiki?curid=2302123" title="East Broadway (stacja metra)">
East Broadway (stacja metra)

East Broadway – stacja metra nowojorskiego, na linii F. Znajduje się w dzielnicy Manhattan, w Nowym Jorku i zlokalizowana jest pomiędzy stacjami Delancey Street - Essex Street i York Street. Została otwarta 1 stycznia 1936.

</doc>
<doc id="2302126" url="https://pl.wikipedia.org/wiki?curid=2302126" title="Jan Teska">
Jan Teska

Jan Teska (ur. 1876 w Chojnicy, zm. 1945 w Trojanowie) – dziennikarz, wydawca „Dziennika Bydgoskiego”, polski działacz polityczny.
Życiorys.
Urodził się 16 lipca 1876 w Chojnicy koło Poznania. Był synem Antoniego - rolnika i Antoniny z Gołaskich. Po rocznym przygotowaniu, zdał egzamin do 3. klasy Gimnazjum św. Marii Magdaleny w Poznaniu. Był stypendystą Towarzystwa Naukowej Pomocy w Poznaniu. Gimnazjum opuścił po ukończeniu 8. klasy. Maturę zdawał we Wschowie, jednak nie przystąpił do egzaminu ustnego. Później przez przeszło rok przebywał w Krakowie, studiując język i literaturę polską.
1 kwietnia 1900 r. rozpoczął pracę w redakcji poznańskiego „"Orędownika"”, Jednoroczną służbę wojskową odbył jako ochotnik w 47 pułku piechoty w Poznaniu. Po zwolnieniu z wojska udał się do ówczesnych Prus Wschodnich, gdzie studiował stosunki mazurskie. Pisywał wtedy artykuły do poznańskiej „"Pracy"”, a następnie objął redakcję „"Gazety Polskiej"” w Kościanie. Po kilku miesiącach przeniósł się do Gniezna i do 1907 r. redagował dziennik „"Lech. Gazeta Gnieźnieńska"”. 1 listopada 1907 r. przeniósł się do Bydgoszczy by założyć „"Dziennik Bydgoski"”. Pierwszy numer okazowy tego pisma ukazał się 2 grudnia 1907 r., a Teska był jego wydawcą i redaktorem. W „Dzienniku”, głównym polskim piśmie w czasie rządów niemieckich w Bydgoszczy, starał się wpajać i utrzymać ducha polskiego wśród miejscowej i okolicznej ludności polskiej. Polskość manifestował również w aktywnej pracy w Towarzystwie Przemysłowym, Towarzystwie Czytelni Ludowych i Towarzystwie Gimnastycznym „Sokół”.
Za narodową i patriotyczną działalność stawał kilkakrotnie przed sądami niemieckimi, zmuszony był znosić kary finansowe i szykany. Ostatnią karę więzienia odsiadywał w Inowrocławiu w przededniu wybuchu I wojny światowej. Po uwolnieniu, został natychmiast wcielony do armii niemieckiej. Od października 1914 r. walczył na froncie zachodnim, najpierw jako piechur liniowy, a następnie jako starszy szeregowiec sanitarny. Po wybuchu rewolucji niemieckiej w listopadzie 1918 r. opuścił służbę i powrócił do Bydgoszczy. Jeszcze w latach wojny 1914–1918 słał do „Dziennika”, prowadzonego przez jego żonę Wincentynę, opisy walk, relacje żołnierzy, a także artykuły wstępne.
Okres międzywojenny.
Znalazłszy się w Bydgoszczy czynnie włączył się w nurt działań narodowo-społecznych polskich bydgoszczan. Został sekretarzem Polskiej Rady Ludowej na miasto Bydgoszcz i okolice. Był delegatem na Polski Sejm Dzielnicowy w Poznaniu (3-5 XII 1918). 19 stycznia 1920 r. wchodził w skład polskiej delegacji przejmującej Bydgoszcz z rąk niemieckich. W 1920 r. był radnym tymczasowej Rady Miejskiej, okresowo jej przewodniczącym. 25 czerwca 1925 r. Rada Miejską wybrała go niepłatnym radcą miejskim. W latach 1925–1931 pełnił funkcję prezesa Syndykatu Dziennikarzy Pomorskich.
Kryzys powojenny i postępująca inflacja sprawiły, że wydawnictwo „Dziennik Bydgoski” popadło w trudności finansowe i przekształciło się w 1920 r. w spółkę akcyjną „Drukarnia Bydgoska SA”. Jan Teska został wtedy redaktorem naczelnym „Dziennika Bydgoskiego”. Dziennik był organem Chrześcijańskiej Demokracji, jednak za jego sprawą znamienne dla tej gazety były częste zwroty w kierunku endecji, obozu pomajowego i sanacji.
Dziennik Bydgoski w dwudziestoleciu międzywojennym był najważniejszą gazetą codzienną w Bydgoszczy. W pierwszych latach powojennych nakład jego wynosił 15 tys. egzemplarzy, a później systematycznie wzrastał: osiągając w 1929 r. 42 tys. Dziennik był wtedy największym pismem Polski zachodniej, a jednocześnie zaliczał się do pierwszej dziesiątki pism codziennych w skali ogólnokrajowej.
W 1926 r. Teskowie nabyli „"Gazetę Gdańską"”, odsprzedaną następnie w 1928 r. państwowemu wydawnictwu „"Gazeta Poznańska i Pomorska"”. Natomiast w 1927 r. zakupili dziennik „"Postęp"”, wydając go do 1934 r. pod zmienionym tytułem „"Nowy Kurier"”. W latach 1928–1930 Teskowie posiadali również część własności warszawskiego dziennika „"Rzeczpospolita"”, głównego organu Chrześcijańskiej Demokracji w Polsce centralnej. Wszystkie te przedsięwzięcia miały służyć stworzeniu koncernu gazet chrześcijańsko-demokratycznych, lecz zakończyły się niepowodzeniem. Gdy Tesce na początku lat 30. XX w. groziło wykupienie weksli na sumę ok. 400 tys. zł., wyjechał do Lwowa, a następnie przez pewien czas przebywał na Wołyniu. Powróciwszy do Bydgoszczy, został już tylko doradcą syna Lecha, również redaktora i działacza ChZMP „Odrodzenie”.
Poglądy polityczne.
Na jego poglądy polityczne znaczny wpływ wywarła grupa działaczy ruchu mieszczańskiego, skupionego wokół pisma „"Orędownik"”, w którym od 1900 r. pracował. Zostawszy redaktorem „Dziennika Bydgoskiego” głosił zgodnie z programem tego ruchu, iż gazeta będzie „"placówką obrony narodowej, nowym szańcem przeciw zalewowi niemczyzny"”. Swój dziennik adresował do ludu (drobni kupcy, rzemieślnicy, robotnicy, chłopi). Za główną siłę postępu społecznego uznał dobrobyt osiągnięty drogą pracy nad podniesieniem handlu i przemysłu. Od 1905 r. czynnie współpracował ze „"Strażą"”, polską instytucją obronną w Poznańskiem. W 1911 r. z jego inicjatywy utworzono w Bydgoszczy Narodowe Stronnictwo Ludowe, a w 1913 r. Związek Samopomocy Ludu Polskiego.
Po I wojnie światowej trwale związał się z ruchem chrześcijańsko-demokratycznym. W 1922 r. był współorganizatorem Chrześcijańskich Związków Zawodowych w Bydgoszczy. Jego talentowi i wpływom bydgoska organizacja Chrześcijańskiej Demokracji zawdzięczała swój szybki rozwój i wzrost wpływów. Aż do 1939 r. była najsilniejszym ugrupowaniem w Bydgoszczy, a w latach 30. XX w. stała się drugą co do znaczenia organizacją chadecką, po organizacji śląskiej, w Polsce.
Redagowany przez niego „Dziennik Bydgoski” postawił do dyspozycji Chadecji, lecz często zwalczał taktykę przywódców tej partii. Początkowo był zwolennikiem współpracy z endecją, a następnie od tej partii się dystansował. Po przewrocie majowym otwarcie nawoływał do ugody ruchu chadeckiego z sanacją. W końcu 1935 r. przyczynił się do utworzenia w Bydgoszczy Chrześcijańskiej Ligi Pracy. Wrogo odnosił się do Centrolewu, a w latach 1936–1938 popierał ideę utworzenia „jednolitego frontu narodowego” z udziałem SN, NPR i SL. Gdy ta idea ta nie doczekała się urzeczywistnienia, opowiadał się za rychłym połączeniem ChD i NPR, do czego istotnie doszło w październiku 1937 r.
Jan Teska przez całe dwudziestolecie międzywojenne należał do czołowych działaczy chadeckich w Bydgoszczy, w Poznańskiem i na Pomorzu. Mając znaczny autorytet wchodził w skład władz lokalnych, rzadziej naczelnych. Po utworzeniu Polskiego Stronnictwa Chrześcijańskiej Demokracji został członkiem Rady Naczelnej tej partii, a w kwietniu 1938 r. wybrano go prezesem Rady Wojewódzkiej SP na Pomorze. Od końca 1937 r. pozostawał pod silnym wpływem Zygmunta Felczaka, który został zastępcą redaktora naczelnego „Dziennika Bydgoskiego”.
Okres okupacji.
Po najeździe Niemiec na Polskę we wrześniu 1939 r. opuścił Bydgoszcz. Hitlerowcy po zajęciu miasta zburzyli budynek redakcji i drukarni „Dziennika Bydgoskiego”. Ścigany przez gestapo, ukrywał się w Warszawie pod przybranym nazwiskiem Józef Topolski. Należał do konspiracji. Znakomicie władając językiem niemieckim brał czynny udział w „Akcji N” Komendy Głównej AK, mającej na celu niszczenie morale armii niemieckiej. Aktywnie uczestniczył w działalności tajnego Stronnictwa Pracy. Należał do grupy bliskich współpracowników Zygmunta Felczaka, opowiadającego się za współpracą z lewicą socjalistyczną oraz za radykalnymi przemianami społecznymi w Polsce. Gdy w lipcu 1943 r. lewicowa grupa Felczaka utworzyła odrębne ugrupowanie pod nazwą Stronnictwo Zrywu Narodowego, Teska został formalnie jego prezesem.
W 1944 r. uczestniczył w powstaniu warszawskim. Należał do zespołu programowego radia powstańczego „Błyskawica”. Po upadku powstania znalazł się w obozie w Pruszkowie.
Okres powojenny.
Po wyzwoleniu w 1945 r. był delegowany przez Komisję Porozumiewawczą Stronnictw Politycznych do Pomorskiej Wojewódzkiej Rady Narodowej jako przedstawiciel prasy i związków zawodowych. Nie dożył jednak do inauguracyjnego posiedzenia tej rady, które odbyło się 29 marca 1945 r. Zmarł 24 marca 1945 r. w Trojanowie pod Sochaczewem. Po ekshumacji zwłok w Sochaczewie, 19 maja 1945 r. został pochowany na cmentarzu Nowofarnym w Bydgoszczy.
Życie prywatne.
Jan Teska był żonaty z Wincentyną z Winiewiczów. Miał z nią syna Lecha Jana (ur. 1906), również redaktora i działacza Chrześcijańskiej Demokracji.
Upamiętnienie.
Jego imieniem nazwano jedną z ulic Bydgoszczy, w dzielnicy Fordon.

</doc>
<doc id="2302127" url="https://pl.wikipedia.org/wiki?curid=2302127" title="Stefano Magaddino">
Stefano Magaddino

Stefano Magaddino, także Steve Magaddino, pseud. Don Stefano, The Undertaker (ur. 10 października 1891, zm. 19 lipca 1974) – amerykański gangster, długoletni i jeden z najważniejszych bossów rodziny przestępczej z Buffalo (położone na północnym zachodzie stanu Nowy Jork).
Urodził się w sycylijskim miasteczku Castellammare del Golfo, kuzyn Joego Bonanno.
Do Stanów Zjednoczonych przybył w 1903 lub 1909 roku, osiadł na Brooklynie.
W tym czasie na Brooklynie mieszkała spora grupa imigrantów z jego rodzinnego miasteczka. Uznawany był wówczas za jednego z jej przywódców.
W okresie prohibicji zmuszał swoich rodaków do zakupu swojego alkoholu jak i napojów bezalkoholowych (sprzedawał im nieskuteczne specyfiki zielarskie i lekarskie) oraz wymuszał od nich haracze. Rodzina Magaddino wykonywała ponadto usługi pośmiertne (Dom Pogrzebowy Magaddino – z ang. Magaddino Memorial Chapel funeral home business) w Niagara Falls.
Głównym przeciwnikiem rodziny Magaddino na Brooklynie była rodzina Buccellato (konkurowali ze sobą jeszcze na Sycylii). W trakcie wojny ginęli ludzie po obu stronach. W trakcie jednej z zasadzek na Stefano i jego przyjaciela Gaspar'a Milazzo zginęli przypadkowi ludzie.
W 1921 roku został aresztowany za udział w morderstwie członka konkurencyjnej rodziny Buccellato.
Po roku 1921 przeniósł się do Niagara Falls, potem do Lewiston (miejscowość nad rzeką Niagara, tuż przy granicy z Kanadą).
Po zniesieniu prohibicji w Stanach Zjednoczonych jego przestępcza rodzina zajęła się lichwą, nielegalnym hazardem, wymuszeniami, kradzieżami pojazdów (włącznie z użyciem broni palnej wobec kierowców i pasażerów), przestępstwami na rynku pracy i 'włoską loterią' (tzn. gry i zakłady liczbowe). Pobierają ponadto 'podatek' od dużych inwestycji budowlanych na terytorium Buffalo.
Wpływy Rodziny Magaddino sięgają Buffalo i Niagara Falls (przy granicy Kanadą), a także w Rochester i Utice (Utica) oraz od Wschodniej Pensylwanii do Youngstown w Ohio. W Kanadzie mają wpływy od Fort Erie do Toronto (prowincja Ontario) i w Montrealu.
Stefano Magaddino uczestniczył w Konferencji Hawańskiej i Konferencji w Apalachin.
W 1936 roku zginęła jego siostra w wybuchu bomby, która była dla niego przeznaczona. W 1958 roku nieznany sprawca wrzucił do jego domu granat ręczny, który na szczęście nie wybuchł. Zamach ten był – najprawdopodobniej – zorganizowany przez innych bossów, którzy uważali, że to on doprowadził do przerwania obrad Konferencji w Apalachin przez niespodziewany nalot policji stanowej i agentów federalnych.
Na początku lat 60. XX wieku jego kuzyn Joe Bonanno umieścił go na liście osób przeznaczonych do fizycznej eliminacji (Bonanno snuł plany przejęcia przywództwa w mafii nowojorskiej) co dało to początek Wojnie Bananowej.
Magaddino był szybszy i cwańszy. Porwał Bonanno (październik 1964) i przetrzymywał go przez blisko dwa lata. Bonanno zwolniony przez niego przeszedł na zasłużoną emeryturę.
Słynął ze sknerstwa, które budziło niezadowolenie wśród jego podwładnych i samej najbliższej rodziny.
W 1968 roku wraz z synem Peterem został aresztowany za przekręty bukmacherskie. Rok później czołowi przedstawicieli jego rodziny usunęli go ze stanowiska bossa.
Zmarł na atak serca w wieku 82 lat, pochowany jest na cmentarzu św. Józefa na Pine Avenue w Niagara Falls.

</doc>
<doc id="2302129" url="https://pl.wikipedia.org/wiki?curid=2302129" title="Kahului">
Kahului

Kahului — CDP w Stanach Zjednoczonych w stanie Hawaje. Znajduje się na wyspie Maui, i jest jej największą społecznością — 28 219 osób. Leży na północnym wybrzeżu wyspy. Na obrzeżach Kahului znajduje się port lotniczy Kahului.

</doc>
<doc id="2302130" url="https://pl.wikipedia.org/wiki?curid=2302130" title="York Street (stacja metra)">
York Street (stacja metra)

York Street – stacja metra nowojorskiego, na linii F. Znajduje się w dzielnicy Brooklyn, w Nowym Jorku i zlokalizowana jest pomiędzy stacjami East Broadway i Jay Street – MetroTech. Została otwarta 9 kwietnia 1936.

</doc>
<doc id="2302140" url="https://pl.wikipedia.org/wiki?curid=2302140" title="Społeczeństwo informacyjne">
Społeczeństwo informacyjne

Społeczeństwo informacyjne – społeczeństwo, w którym towarem jest informacja traktowana jako szczególne dobro niematerialne, równoważne lub cenniejsze nawet od dóbr materialnych. Przewiduje się rozwój usług związanych z 3P (przesyłanie, przetwarzanie i przechowywanie informacji).
Geneza terminu.
Termin społeczeństwo informacyjne (wersja oryginalna: "jōhōka shakai") został wprowadzony w 1963 roku przez Japończyka Tadao Umesao w artykule o teorii ewolucji społeczeństwa wykorzystującego technologię informatyczną. Termin spopularyzował Kenichi Koyama w 1968 roku w rozprawie pt. „Wprowadzenie do teorii informacji” ("Introduction to Information Theory"). W 1971 roku w Japonii powstał również plan wdrażania społeczeństwa informacyjnego, który uznano za cel 2000 roku. Zgodnie z nim Japonia miała stać się pierwszym społeczeństwem informacyjnym na świecie. 
Do Europy trafił po raz pierwszy pod koniec lat 70 za sprawą ekspertów – Alaina Minca oraz Simona Nory. W Stanach Zjednoczonych upowszechnił dzięki pracom Macra Uri Porata oraz Fitza Machlupa. Na przełomie XX i XXI wieku wartość informacji wzrosła. Od tego czasu stanowi ona podwaliny funkcjonowania gospodarek. Uznaje się ją za jeden z zasobów, obok pracy oraz kapitału.
Głównymi wartościami nowego społeczeństwa stały się informacja oraz wiedza. Nowoczesne rozwiązania technologiczne pozwoliły na przestawienie gospodarki z produkcyjnej na taką opartą na usługach. Technologię wykorzystywano do automatyzacji czynności, komunikacji, magazynowania oraz przekształcania informacji, a także wspierania procesu decyzyjnego. 
Zgodnie z teoriami rozwoju społecznego społeczeństwo informacyjne to kolejny etap rozwoju społecznego, następujący społeczeństwie przemysłowym. Określane jest również mianem społeczeństwa post-nowoczesnego, ponowoczesnego lub poprzemysłowego. Z punktu widzenia społecznego podziału pracy, społeczeństwem informacyjnym można nazwać zbiorowość w której więcej niż 50%, spośród zawodowo czynnych osób jest, zatrudnionych przy przetwarzaniu informacji. Daniel Bell określał pracę człowieka przednowoczesnego jako grę człowieka z przyrodą, człowieka nowoczesnego jako grę człowieka z naturą nieożywioną a pracę człowieka ponowoczesnego jako grę między ludźmi.
Rewolucje przemysłowe.
Pierwsza rewolucja przemysłowa miała miejsce w XVIII wieku w Wielkiej Brytanii. Była ona następstwem epoki renesansowej. Pierwsza rewolucja przemysłowa jest rewolucją techniczną, ponieważ podczas jej trwania najistotniejsze było powstawanie urządzeń, które zmieniały sposób funkcjonowania społeczeństwa. Wynalazki, które powstały w tym czasie nadały kierunek kolejnym etapom rozwoju: 
Wprowadzenie urządzeń mechanicznych do życia codziennego ułatwiło funkcjonowanie w ówczesnym czasie. Wywołało to chęć ulepszenia tych wynalazków oraz stworzenia nowych. Pierwsza rewolucja przemysłowa trwała do połowy XIX wieku.
Druga rewolucja przemysłowa wiązała się z rozwojem technicznym w innych państwach niż Anglia. Pod koniec XIX wieku do rozwoju produkcji technicznej dołączyły USA oraz zjednoczone Niemcy. Konkurencja spowodowała przyśpieszenie postępu technologicznego, który rozszerzył możliwości człowieka. Maszyna parowa wynaleziona w XVIII wieku dała szansę na wykorzystanie surowców (węgiel, stal) w życiu codziennym:
Wiek XX to "wiek rewolucji naukowo-technicznej". Wiek XX to odkrycia oraz rozwój z różnych dziedzin nauki m.in.: astronomii, kosmologii, edukacji, radiofonii, telewizji oraz filmu. Radio oraz telegraf zaczęły pełnić funkcję informacyjną dla całego społeczeństwa, nie tylko w żegludze czy kolei. Film i telewizja w XX wieku rozwinęła się na tyle, że "współczesną cywilizacje uważa się za cywilizację obrazkową". Wraz z zainteresowaniem ludzi rozwijały się możliwości przekazywania informacji oraz docierania do szerszego grona odbiorców z kulturą.
Wiek XXI to gwałtowny rozwój techniki komputerowej i rewolucji informatycznej. Obecne możliwości techniczne, że człowiek jest w świecie rzeczywistym oraz internetowym. Przedsiębiorstwa sterują procesami na odległość, ludzie komunikują się ze sobą bez względu na czas i miejsce. Internet stał się „globalną wioską”. Świat dąży do innowacji w każdej dziedzinie życia.
Różnice definicji.
Tych kilka definicji obrazuje podejście do tego terminu. Badacze zajmujący się tym zagadnieniem zmieniają w sposób mniej lub bardziej znaczny wcześniejsze definicje, tworząc niejako nową teorię SI. W tych działaniach można jednak dostrzec, jak wielu aspektów ono dotyczy. Wśród nich można wyróżnić:
Cechy charakterystyczne społeczeństwa informacyjnego.
Cechy charakterystyczne społeczeństwa informacyjnego to:
Społeczeństwo sieci.
Rozwój technologii oraz przystosowanie się społeczeństwa do szybko rozwijającego się cyfrowego świata spowodowało, że ludzie zaczęli wykorzystywać sieć nie tylko jako źródło informacji, ale także „miejsce” nawiązywania kontaktów międzyludzkich. W wyniku tego ukształtował się termin „społeczeństwo sieci”. Internet daje możliwość komunikacji, który nie jest zależny od miejsca oraz czasu. Pozwala to na kontakt ludzi w dwóch dowolnych miejscach na świecie, odległość geograficzna oraz czas nie stanowi przeszkody w rozmowie na czacie bądź za pomocą kamery wbudowanej w komputerze. Technologia ta wspiera nie tylko kontakty prywatne, ale pozwala także na szerszą współpracę przedsiębiorstw z różnych zakątków świata. McLuhan twierdził, że „bliskość relacji online spowodowała skurczenie się świata do rozmiarów globalnej wioski”
Weryfikacja informacji w sieci.
Ilość danych oraz informacji, z którymi spotkamy się w sieci, powoduje ryzyko, że użytkownik otrzyma niewiarygodne informacje. W latach 90 XX wieku Steve Tesich sformuował wniosek, że „media nie posługują się prawdą, ale post-prawdą – stronniczą wersją wydarzeń, która nagina rzeczywistość i oddziałuje na emocje w taki sposób, aby wywołać w odbiorcach konkretną reakcję".
W obecnych czasach każdy użytkownik, który ma dostęp do sieci może stać się autorem treści. Każdy może publikować informacje, które są według niego precyzyjne, a skutkiem ubocznym tego zjawiska jest szerzenie informacji niezgodnych z prawdą.
Ludzie nabywają tendencję do dzielenia się z szerszym gronem odbiorców własnym życiem, które jest dostosowane pod obecnie panujące standardy bądź trendy. Zjawisko to zostało nazwane „oversharingiem” i polega na „chęci eksponowania się online i publikowania w sieci informacji dotyczących życia prywatnego”.
Użytkownik sieci powinien być świadom tego, że każda osoba w sieci może być anonimowa. Można się posługiwać nieprawdziwym np. zdjęciem, imieniem i nazwiskiem bądź przedstawioną rzeczywistością.
Przykładem nieprawdziwych informacji w sieci może być sprawa Jaysona Blaira, który publikował zmyślone artykuły podczas trwania swojej kariery jako reporter w czasopiśmie The New York Times.
Gatekeepers.
Pierwszy raz to pojęcie zostało użyte przez Kurta Levina w XX wieku. Gatekeepers to osoba, która stoi na straży wiarygodności oraz prawości danej informacji. Gatekeeperzy stosują się do wytycznych, które zostały ustalone oraz sprawdzają pod tym kątem daną informację zanim trafi ona do szerszego grona odbiorców.
Kiedy sieć oraz media cyfrowe nie były rozwinięte do takiego stopnia jak współcześnie tę rolę pełniły osoby związane z dziennikarstwem, np. redaktorzy, wydawcy. To od nich zależało jaka informacja trafi na strony gazet i zostanie przekazana czytelnikom.
Rozwój technologii cyfrowej przyczynił się do powstania większej ilości kanałów informacyjnych. Wiąże się to z powstaniem większej ilości informacji, która jest weryfikowana przez inne środowiska np. polityczne. Zmiany w zakresie funkcjonowania mediów przyczyniły się do powstania „nowych mediów”. Nowe media różnią się od mediów tradycyjnych:
W nowych mediach częściowo gatekeepersami są użytkownicy. To od nich zależy jakie informacje przekażą dalej i w jakie uwierzą. Istotną rolę pełni promocja treści oraz forma pisania treści, sposób formułowania informacji – czy przyciąga uwagę odbiorcy.
Aby zwalczać informacje nieprawdziwe informacje powstało zjawisko bańki filtrującej. Bańka filtrująca ma za zadanie pomóc odbiorcy w weryfikacji prawdziwej informacji. Ma 3 cechy:
Inicjatywy na rzecz rozwoju społeczeństwa informacyjnego w Polsce.
Początków zainteresowania budowaniem społeczeństwa informacyjnego w Polsce upatrywać można w raporcie opracowanym w 1991 r. przez Polskie Towarzystwo Informatyczne pt. "Propozycja strategii rozwoju informatyki i jej zastosowań w Rzeczpospolitej Polskiej." Ten temat poruszono również podczas I Kongresu Informatyki Polskiej. Analizowano na tej konferencji Raport Bangemanna pt. "Europa i Społeczeństwo Globalnej Informacji - Zalecenia dla Rady Europy." Zaproponowano 10 inicjatyw: 
Zagadnienia powyżej podjęto w debacie poselskiej w 2000 r. Efektem była ustawa wzywająca rząd do „przedstawienia w trybie pilnym do końca 2000 roku założeń strategii rozwoju społeczeństwa informacyjnego w Polsce". 11 września 2001 r. została przyjęta "Strategia rozwoju społeczeństwa informacyjnego w Polsce na lata 2001-2006-ePolska." Cele: 
22 lipca 2003 roku Rada Ministrów przyjęła dokument "Program na lata 2003–2006 – Tworzenie mechanizmów i struktur rozwoju elektronicznej gospodarki w Polsce" (Elektroniczna Platforma Wspomagania Handlu – eHandel).
W 2004 zatwierdzono dokument "Strategia informatyzacji Rzeczpospolitej Polskiej – Polska na lata 2004–2006." Wyznaczał on kierunki rozwoju informatyzacji, zachowując przy tym wytyczne Unii Europejskiej. Zakładał:
Strategiczne kierunki i cele rozwoju społeczeństwa informacyjnego w Polsce do roku 2013:

</doc>
<doc id="2302141" url="https://pl.wikipedia.org/wiki?curid=2302141" title="Svanemøllen (stacja kolejowa)">
Svanemøllen (stacja kolejowa)

Svanemøllen (duń: "Svanemøllen Station") – stacja kolejowa w Kopenhadze, w Regionie Stołecznym, w Danii. Znajduje się w Østerbro i jest obsługiwane przez pociągi S-tog. Stacja została otwarta 15 maja 1934. Stacja znajduje się obok Østerbrogade, w pobliżu Strandvejen i Kildevældsgade.
Stacja jest obsługiwana przez wiele linii S-tog i kilka głównych linii autobusowych, dzięki czemu jest ważnym węzłem.
Pierwotnie była ona położona na północny zachód od wiaduktu, ale w latach 70 XX wieku okolica została całkowicie przebudowana i stacja została przeniesiona do swojej obecnej lokalizacji. Dworzec został odnowiony w 2005 roku.

</doc>
<doc id="2302143" url="https://pl.wikipedia.org/wiki?curid=2302143" title="Lawrence Huculak">
Lawrence Huculak

Lawrence Daniel Huculak OSBM (ur. 25 stycznia 1951) – duchowny greckokatolicki, od 2006 arcybiskup metropolita Winnipeg.
Życiorys.
Święcenia kapłańskie przyjął 28 sierpnia 1977 w zakonie Bazylianów św. Jozafata. Po święceniach i studiach w Rzymie został wikariuszem parafii w Mundare, a następnie objął urząd jej proboszcza.
16 grudnia 1996 papież Jan Paweł II mianował go eparchą Edmonton. Chirotonii biskupiej udzielił mu 3 kwietnia 1997 ówczesny arcybiskup Winnipeg, Michael Bzdel. Trzy dni później objął rządy w eparchii.
9 stycznia 2006 został mianowany następcą abp. Bzdela na stolicy w Winnipeg. Intronizacja odbyła się 11 lutego 2006.

</doc>
<doc id="2302145" url="https://pl.wikipedia.org/wiki?curid=2302145" title="Port lotniczy Pasighat">
Port lotniczy Pasighat

Port lotniczy Pasighat (IATA: IXT, ICAO: VEPG) – port lotniczy położony w Pasighat, w stanie Arunachal Pradesh, w Indiach.

</doc>
<doc id="2302148" url="https://pl.wikipedia.org/wiki?curid=2302148" title="Stephen Chmilar">
Stephen Chmilar

Stephen Victor Chmilar (ur. 24 maja 1945 w Lamont) – kanadyjski duchowny greckokatolicki, ordynariusz eparchii Toronto w latach 2003–2019.
Życiorys.
Wstąpił do zakonu bazylianów i w tymże zgromadzeniu złożył śluby zakonne 17 listopada 1968, zaś 11 czerwca 1972 przyjął święcenia kapłańskie. Przez 19 lat pracował duszpastersko w zakonnych parafiach na terenie Kanady i Stanów Zjednoczonych, zaś w latach 1975-1982 był także sędzią w trybunałach kościelnych w Edmonton i Ottawie. W 1991 wystąpił z zakonu i został kapłanem eparchii w Toronto. Po inkardynacji był proboszczem w Hamilton oraz w Mississauga.
3 maja 2003 został mianowany eparchą Toronto, zaś 23 lipca 2003 przyjął chirotonię biskupią w Mississauga.
9 listopada 2019 przeszedł na emeryturę.

</doc>
<doc id="2302149" url="https://pl.wikipedia.org/wiki?curid=2302149" title="Protobranchiata">
Protobranchiata



</doc>
<doc id="2302151" url="https://pl.wikipedia.org/wiki?curid=2302151" title="Mircea Anastasescu">
Mircea Anastasescu

Mircea Anastasescu (ur. 18 marca 1931 w Bukareszcie, zm. 1987) – rumuński kajakarz, uczestnik Igrzysk Olimpijskich w 1952 w Helsinkach, Igrzysk Olimpijskich w 1956 w Melbourne oraz Igrzysk Olimpijskich w 1960 w Rzymie. 
Igrzyska Olimpijskie 1952.
Na Igrzyskach w Helsinkach Mircea Anastasescu był jedynym zawodnikiem debiutującej reprezentacji Rumunii w kajakarstwie. W kajakach jedynkach na 1000 metrów w swojej grupie eliminacyjnej Anastasescu zajął ostatnie 6. miejsce.
Igrzyska Olimpijskie 1956.
W Melbourne Anastasescu wystąpił w kajakach dwójkach wraz z Stavru Teodorov. Ekipa rumuńska zajęła czwarte miejsce.
Igrzyska Olimpijskie 1960.
W Rzymie Mircea Anastasescu wziął udział w sztafecie 4x500m i zajął 6. miejsce.

</doc>
<doc id="2302157" url="https://pl.wikipedia.org/wiki?curid=2302157" title="Gmina związkowa Grünstadt-Land">
Gmina związkowa Grünstadt-Land

Gmina związkowa Grünstadt-Land (niem. "Verbandsgemeinde Grünstadt-Land") − dawna gmina związkowa w Niemczech, w kraju związkowym Nadrenia-Palatynat, w powiecie Bad Dürkheim. Siedziba gminy związkowej znajdowała się w mieście Grünstadt. 1 stycznia 2018 gmina związkowa została połączona z gminą związkową Hettenleidelheim tworząc tym samym nowa gminę związkową Leiningerland.
Podział administracyjny.
Gmina związkowa zrzeszała 16 gmin wiejskich:

</doc>
<doc id="2302161" url="https://pl.wikipedia.org/wiki?curid=2302161" title="Matenrō Opera">
Matenrō Opera

 – japoński rockowy zespół visual kei. Zespół powstał w październiku 2006 roku, założony przez Sono i Yū, byłych członków zespołu Jeniva. Wkrótce dołączyli do nich Yō (ex-GRAVE SEED), Karen (ex-Masterpiece) i Mika (ex-ANCIENT MITH). Swój pierwszy singel „Alkaloid Showcase” wydali 4 maja 2007 roku, tego samego dnia co ich pierwszy koncert.
Pod koniec 2007 roku, keyboardzistka Karen i gitarzysta Mika odeszli z zespołu i zostali zastąpieni odpowiednio przez Ayame (ex-Ry:dia) i Anzi (ex-Masterpiece).
W 2008 roku, po wstąpieniu do wytwórni Sherow Artist Society, pojawił się nowy singiel zespołu . Matenrō Opera odbyła tournée po Europie z zespołem Verailles od końca marca do początku kwietnia 2008 r. Pod koniec 2009 r. Matenrō Opera odbyła wspólne krajowe tournée po Japonii z DELUHI.

</doc>
<doc id="2302162" url="https://pl.wikipedia.org/wiki?curid=2302162" title="2,5-DMA">
2,5-DMA



</doc>
<doc id="2302163" url="https://pl.wikipedia.org/wiki?curid=2302163" title="Mistrzostwa Polski w pływaniu synchronicznym">
Mistrzostwa Polski w pływaniu synchronicznym

Najważniejsze krajowe zawody rozgrywane co roku, mające na celu wyłonienie najlepszych zawodniczek w Polsce. W kategorii seniorek może startować każdy, natomiast juniorki są do lat 18.

</doc>
<doc id="2302164" url="https://pl.wikipedia.org/wiki?curid=2302164" title="Garça">
Garça

Garça – miasto i gmina w Brazylii, w stanie São Paulo. Znajduje się w mezoregionie Marília i mikroregionie Marília.

</doc>
<doc id="2302166" url="https://pl.wikipedia.org/wiki?curid=2302166" title="Grünstadt-Land">
Grünstadt-Land



</doc>
<doc id="2302167" url="https://pl.wikipedia.org/wiki?curid=2302167" title="JIRA">
JIRA

Jira [] – zamknięte oprogramowanie firmy Atlassian służące do śledzenia błędów oraz zarządzania projektami. Nazwa to skrócona forma słowa „Gojira”, czyli japońskiej nazwy Godzilla.
Jira jest wykorzystywana w wielu projektach, np. JBoss, Spring Framework, Zend Framework, Hibernate, Fedora Commons, ReactOS czy też w projektach Apache Software Foundation.

</doc>
<doc id="2302168" url="https://pl.wikipedia.org/wiki?curid=2302168" title="(552555) 2010 ER65">
(552555) 2010 ER65

(552555) 2010 ER65 – planetoida należąca do obiektów transneptunowych. Występuje w dysku rozproszonym. Planetoida nie ma nadanej nazwy, a jedynie oznaczenie tymczasowe i stały numer.
Odkrycie.
Obiekt 2010 ER65 został odkryty 10 marca 2010 roku przez Dawida Rabinowitza i Suzanne Tourtellotte z Obserwatorium La Silla.
Orbita.
Orbita planetoidy (552555) 2010 ER65 nachylona jest pod kątem 21,3° do ekliptyki, a jej mimośród wynosi 0,59. Ciało to krąży wokół Słońca w średniej odległości 96,7 j.a. Peryhelium orbity znajduje się 40,0 j.a., a aphelium 153,4 j.a. od Słońca. Na jeden obieg Słońca asteroida ta potrzebuje ok. 951 lat.
Właściwości fizyczne.
Jest to ciało o średnicy szacowanej na około 341 km. Absolutna wielkość gwiazdowa (552555) 2010 ER65 to 5,22m.

</doc>
<doc id="2302169" url="https://pl.wikipedia.org/wiki?curid=2302169" title="Gruenstadt-Land">
Gruenstadt-Land



</doc>
<doc id="2302170" url="https://pl.wikipedia.org/wiki?curid=2302170" title="NUS-001">
NUS-001



</doc>
<doc id="2302171" url="https://pl.wikipedia.org/wiki?curid=2302171" title="Lupércio">
Lupércio

Lupércio – miasto i gmina w Brazylii, w stanie São Paulo. Znajduje się w mezoregionie Marília i mikroregionie Marília.

</doc>
<doc id="2302175" url="https://pl.wikipedia.org/wiki?curid=2302175" title="Ocauçu">
Ocauçu

Ocauçu – miasto i gmina w Brazylii, w stanie São Paulo. Znajduje się w mezoregionie Marília i mikroregionie Marília.

</doc>
<doc id="2302176" url="https://pl.wikipedia.org/wiki?curid=2302176" title="Gmina związkowa Hettenleidelheim">
Gmina związkowa Hettenleidelheim

Gmina związkowa Hettenleidelheim (niem. "Verbandsgemeinde Hettenleidelheim") − dawna gmina związkowa w Niemczech, w kraju związkowym Nadrenia-Palatynat, w powiecie Bad Dürkheim. Siedziba gminy związkowej znajdowała się w miejscowości Hettenleidelheim. 1 stycznia 2018 gmina związkowa została połączona z gminą związkową Grünstadt-Land tworząc tym samym nową gminę związkową Leiningerland.
Podział administracyjny.
Gmina związkowa zrzeszała pięć gmin wiejskich:

</doc>
<doc id="2302177" url="https://pl.wikipedia.org/wiki?curid=2302177" title="Oriente (São Paulo)">
Oriente (São Paulo)

Oriente – miasto i gmina w Brazylii, w stanie São Paulo. Znajduje się w mezoregionie Marília i mikroregionie Marília.

</doc>
<doc id="2302180" url="https://pl.wikipedia.org/wiki?curid=2302180" title="Dickschied">
Dickschied

Dickschied – dzielnica gminy Heidenrod w kraju związkowym Hesja w powiecie Rheingau-Taunus. Dickschied liczy ok. 600 mieszkańców.

</doc>
<doc id="2302181" url="https://pl.wikipedia.org/wiki?curid=2302181" title="Oscar Bressane">
Oscar Bressane

Oscar Bressane – miasto i gmina w Brazylii, w stanie São Paulo. Znajduje się w mezoregionie Marília i mikroregionie Marília.

</doc>
<doc id="2302184" url="https://pl.wikipedia.org/wiki?curid=2302184" title="VUE-001">
VUE-001



</doc>
<doc id="2302186" url="https://pl.wikipedia.org/wiki?curid=2302186" title="Pompeia">
Pompeia

Pompeia – miasto i gmina w Brazylii, w stanie São Paulo. Znajduje się w mezoregionie Marília i mikroregionie Marília.

</doc>
<doc id="2302187" url="https://pl.wikipedia.org/wiki?curid=2302187" title="Gmina związkowa Lambrecht (Pfalz)">
Gmina związkowa Lambrecht (Pfalz)

Gmina związkowa Lambrecht (Pfalz) (niem. "Verbandsgemeinde Lambrecht (Pfalz)") − gmina związkowa w Niemczech, w kraju związkowym Nadrenia-Palatynat, w powiecie Bad Dürkheim. Siedziba gminy związkowej znajduje się w mieście Lambrecht (Pfalz). 
Podział administracyjny.
Gmina związkowa zrzesza siedem gmin, w tym jedną gminę miejską "(Stadt)" oraz sześć gmin wiejskich:

</doc>
<doc id="2302188" url="https://pl.wikipedia.org/wiki?curid=2302188" title="Parafia Ewangelicko-Augsburska w Mikołajkach">
Parafia Ewangelicko-Augsburska w Mikołajkach

Parafia Ewangelicko-Augsburska w Mikołajkach – parafia Kościoła Ewangelicko-Augsburskiego w Mikołajkach, należąca do diecezji mazurskiej. Została utworzona w XVI wieku. Mieści się przy Placu Kościelnym. W 2017 liczyła około 200 wiernych. Należy do niej również zbór filialny w Ukcie z tamtejszym kościołem Apostoła Piotra.
Historia.
Początkowo w Mikołajkach znajdował się drewniany kościół, nie został jednak ujęty w spisie parafii i filiałów archiprezbiteratów warmińskich w XV wieku. Z 1656 pochodzi wzmianka o spaleniu przez Tatarów tutejszej świątyni. Następna budowla również wykonana została z drewna.
Obecny kościół powstał w latach 1841-1842 podczas pełnienia stanowiska proboszcza przez ks. J. C. Brzoskę. W 1901 proboszczem został mianowany ks. Hermann Baaz, sprawujący tę funkcję do 1926. 
W latach 20. XX wieku miejscowa parafia liczyła 5021 wiernych. Znajdował się tutaj dom zborowy, prowadzona była też stacja diakonijna. Na terytorium parafii działało 8 szkół.
Kolejnym proboszczem został w 1927 ks. Otto Kowalzick, zastąpiony w 1933 przez ks. Paula Czekaya, pełniącego urząd do 1945. Stanowiska drugich proboszczów lub proboszczów pomocniczych pełnili kolejno ks. Paul Erwin (1910-1913), ks. Gerhard Woytewitz (1924-1928), ks. Hans Jakobsen (1929-1933) i ks. Heinz Bachler (1942-1945). 
Po zakończeniu II wojny światowej od 1945 opiekę duszpasterską nad miejscowymi wiernymi prowadził diakon Edward Szendel z Ukty. W okresie tym były czynione próby zajęcia kościoła przez katolików, ewangelikom planowano pozostawienie jedynie kaplicy. Na początku 1946 parafia ewangelicka posiadała oprócz kościoła dwie plebanie, dwa domy mieszkalne, kaplicę, budynki gospodarcze, ogród warzywno-owocowy oraz ziemię uprawną. W kościele wybite były szyby oraz zniszczono organy. Plebania i inne budynki były uszkodzone jedynie w niewielkim stopniu. Parafia liczyła wówczas 1100 wiernych zadeklarowanych, a niezadeklarowanych - 300.
Jeszcze w 1946 administrację nad parafią przejął ks. Władysław Pilch. W 1947 liczyła ona 3140 wiernych. Planowano otwarcie domu dziecka lub domu seniora, jednak zamierzenia te nie doszły do skutku. W tym czasie w parafii pracowała również diakonisa s. Dorka. Według danych na koniec 1951 liczba wiernych zmalała do 2456 osób. 
W 1952 proboszcz mikołajski objął administrację nad parafią w Baranowie, zarządzaną uprzednio od 1946 z parafii w Mrągowie.
W październiku 1952 ks. Pilch został zatrzymany i uwięziony przez Służbę Bezpieczeństwa, wobec czego na zastępstwo skierowano teologa kandydata Bogusława Wittenberga. Ksiądz Pilch został wypuszczony po kilku tygodniach. W 1953 duszpasterz w piśmie skierowanym do seniora diecezji donosił o działalności metodystów wśród luteran na terenie parafii.
Biskup Karol Kotula odbył w czerwcu 1955 wizytację parafii w Mikołajkach. Według sporządzonego przez niego sprawozdania liczyła 2500 członków, którzy oprócz miasta zamieszkiwali też wsie Tałty, Woźnice, Prawdowo, Stare Sady, Nowe Sady, Lubiewo, Dybowo i Zełwągi. W samych Mikołajkach mieszkało 1000 ewangelików.
W 1957 parafia liczyła już 1230 wiernych, a na koniec tego roku jedynie 750. Cały czas trwały wyjazdy ludności ewangelickiej.
Według protokołu z dnia 22 kwietnia 1958 własnością Kościoła Ewangelicko-Augsburskiego pozostawały kościół, plebania, obora przy plebanii, cmentarz przy ul. Kolejowej oraz dom parafialny. Inne obiekty zostały odebrane zborowi na rzecz państwa.
Od 1 maja 1961 zarząd nad podległym Mikołajkom parafią w Baranowie, liczącą wówczas 300 wiernych, został przekazany ponownie parafii w Mrągowie.
W 1961 do proboszcza udała się delegacja złożona z księdza parafii katolickiej oraz tamtejszej rady parafialnej w celu przekonania ewangelików do sprzedaży kościoła w Mikołajkach lub umożliwienia jego współużytkowania. Nie wyrażono na to zgody, na co wpływ miało również wcześniejsze bezprawne zajęcie przez katolików ewangelickiego domu zborowego położonego przy ul. Kajki.
Na początku 1962 parafia posiadała 920 wiernych, jednak w już czerwcu tego samego roku było to jedynie około 800 osób.
1 lipca 1969 pod administrację parafii została oddana na powrót dawna parafia w Baranowie, w 1968 zdegradowana do stacji kaznodziejskiej parafii mrągowskiej. 
W lutym 1972 do biura Konsystorza KEA została przesłana prośba mikołajskiej parafii katolickiej o zgodę na zamianę kościołów z parafią ewangelicką. Konsystorz bez konsultacji z miejscowym proboszczem ewangelickim wstępnie przystał na ten wniosek, ostateczne jego przyjęcie miało jednak nastąpić po pozyskaniu opinii seniora diecezji mazurskiej oraz rady parafialnej w Mikołajkach. Rada nie wyraziła jednak na to zgody. W kolejnych latach następowały dalsze próby zajęcia kościoła przez katolików.
Ksiądz Pilch wystosował w 1973 do Urzędu do Spraw Wyznań prośbę o przywrócenie parafii prawa do własności dwóch budynków uprzednio do niej należących, w celu powołania w nich Muzeum Reformacji. Zgody nie otrzymano, w związku z czym w 1980 prośba została przez proboszcza ponowiona, dotyczyła jednak już tylko budynku przy ul. 1 Maja 23.
Od 1977 katolicy rozpoczęli zabiegi w celu przejęcie kościoła filialnego w Baranowie. Probosz Pilch rzadko prowadził w nim nabożeństwa i nie interesował się nim, w związku z czym ulegał on stopniowemu niszczeniu, padał też ofiarą dewastacji ze strony miejscowej ludności. Do stacji kaznodziejskiej należało wówczas 20 osób. Jednostka została zlikwidowana w marcu 1979, wobec czego świątynia została bez żadnych uzgodnień zajęta przez katolików w maju tego roku, rzekomo w celu ochrony kościoła przed wandalami. Protesty kierowane przez Konsystorz do Kurii rzymskokatolickiej nie odniosły żadnego skutku.
18 maja 1980 nastąpiło włamanie do plebanii w Mikołajkach, budynek został zdewastowany, a kradzieży uległy pieniądze oraz dokumenty.
W grudniu 1981 ks. Pilch zmienił nazwisko na Pilchowski na skutek plotek głoszonych przez katolików, że nie jest on pochodzenia polskiego.
Sprawa zajęcia w 1979 kościoła filialnego w Baranowie była nadal dyskutowana przez Konsystorz z rzymskokatolicką Kurią. Konsystorz zlecił proboszczowi Pilchowskiemu zwołanie Zgromadzenia Parafialnego w celu przegłosowania sprzedaży tej świątyni parafii katolickiej. Zgromadzenie odbyło się 16 stycznia 1983 w obecności ks. seniora Pawła Kubiczka i nie wyraziło zgody na sprzedaż kościoła. Oburzenie wiernych wywołał fakt, że Konsystorz przyjął już należne za kościół pieniądze od katolików. Wobec tego proboszcz zwrócił się do Kościoła Ewangelicko-Reformowanego o przyjęcie w swoje struktury parafii w Mikołajkach.
W związku z tymi wydarzeniami, Konsystorz w maju 1983 nie wyraził zgody na budowę siedziby Muzeum Reformacji, a także wystosował prośbę do Biskupa Kościoła ks. Janusz Narzyńskiego o odwołanie ks. Pilchowskiego ze stanowiska kierownika muzeum będącego w trakcie organizacji, a także zwrócił uwagę na złamanie przez duchownego Zasadniczego Prawa Wewnętrznego Kościoła poprzez zgłoszenie chęci przejścia do innego związku wyznaniowego. 25 czerwca 1983 prośba o przyjęcie do kościoła reformowanego została przez ks. Pilchowskiego odwołana. 25 grudnia 1983 podpisany został akt sprzedaży kościoła w Baranowie katolikom.
Na skutek osiągnięcia przez proboszcza wieku emerytalnego, 28 marca 1984 do seniora diecezji w Szczytnie została wysłana delegacja Rady Parafialnej w Mikołajkach w celu przedłużenia okresu urzędowania ks. Pilchowskiego. Wskazywano na przykład księdza, służącego na stanowisku proboszcza w wieku ponad 90 lat, pracującego na tej funkcji od 71 lat. Możliwość pracy przez ks. Pilchowskiego w parafii została przedłużona przez konsystorz początkowo do 31 października 1984, a następnie do końca października roku kolejnego.
Konflikty między duszpasterzem a władzami kościelnymi nadal trwały. Proboszcz chciał budowy domu misyjnego oraz nowej plebanii. Wobec braku zgody, zwrócił uwagę na pozytywne nastawienie Konsystorza do oddania kościoła w Mikołajkach z plebanią kościołowi katolickiemu, a także obiecywał ogłoszenie parafii niezależną od Kościoła Ewangelicko-Augsburskiego, który miał utrudniać jej rozwój. W związku z tym następna prośba o przedłużenie jego pracy duszpasterskiej nie została przyjęta, a ks. Pilchowski z dniem 1 listopada 1985 został skierowany na emeryturę. Parafia od tego czasu była administrowana przez proboszcza parafii w Piszu.
Nowy proboszcz zwracał uwagę, że ks. Pilchowski zajmował plebanię, którą zamieszkiwały także jego dwie córki oraz dwoje wnucząt. Zborowi udostępniane było tylko jedno pomieszczenie, w którym urządzona była sala parafialna. Kościół pozostawał również od 25 marca 1976 w bezpłatnej dzierżawie na rzecz Muzeum Okręgowego w Suwałkach, stanowiąc jego filię "Muzeum Reformacji", której kustoszem był poprzedni duszpasterz zboru. Konsystorz nakazał Radzie Diecezjalnej uporządkowanie sytuacji i wymówienie dzierżawy.
W 1988 w parafii rozpoczął praktykę kandydacką mgr Piotr Żwak. Według protokołu z jego przedstawienia zborowi w dniu 13 lutego tego roku, z sytuacji tej nie była zadowolona część parafian oraz sam proboszcz-administrator. Dla praktykanta nie było mieszkania, którego organizację zlecił parafii Konsystorz. Na mocy decyzji Konsystorza parafii udzielono zapomogi finansowej na utrzymanie praktykanta, postanowiono również o zachowaniu działalności Muzeum Reformacji, a także całkowitą odpowiedzialność za kościół i budynki parafialne przekazano Radzie Parafialnej.
30 października 1988 w miejscowym kościele miała miejsce ordynacja na duchownych Piotra Żwaka i Witolda Twardzika. Dotychczasowy praktykant nie miał możliwości zamieszkania na plebanii, zajmowanej nadal przez ks. Pilchowskiego z rodziną i w związku z tym pracę w parafii pełnił jedynie do czerwca 1989. Jesienią tego roku do Mikołajek skierowano kolejnego praktykanta, którym został Marek Jerzy Uglorz.
Parafia uzyskała własnego duszpasterza w osobie wikariusza parafii w Piszu, ks. Franciszka Czudka w dniu 26 czerwca 1990. Na mocy uchwały Rady Parafialnej ks. Pilchowskiemu nakazano udostępnienie wikariuszowi dwóch z czterech zajmowanych przez niego pokoi plebanii. Księdzu Czudkowi zostało 22 lipca 1990 przekazane pismo, w którym ks. Pilchowski ogłosił wystąpienie z Kościoła Ewangelicko-Augsburskiego. Na skutek tego dawny proboszcz został wykreślony ze spisu duchownych. Jednak 29 października tego roku do administratora parafii mikołajskiej, ks. Krzysztofa Reja z Pisza, a także do Konsystorza i seniora diecezji mazurskiej wpłynęło kolejne pismo od Pilchowskiego, w którym wycofał on poprzednią deklarację wystąpienia. Na wiosnę 1991 zwolnił również zajmowane przez siebie pomieszczenia w budynku plebanii. Ksiądz Czudek rozpoczął więc jej remont, a także budowę domu gościnnego. 
Na mocy decyzji Konsystorza ks. Rej pozostawał administratorem parafii w Mikołajkach do końca stycznia 1991, wtedy zarząd nad nią przejął proboszcz parafii w Mrągowie, ks. Piotr Mendroch. Stan ten trwał do 1993, kiedy ks. Franciszek Czudek został z wikarego mianowany proboszczem-administratorem parafii, a od 24 września 1995 - proboszczem. 
Parafia według danych z 1995 liczyła 208 wiernych. W tym samym roku został oddany do użytku Dom Opieki "Arka".
W 2005 funkcję proboszcza pomocniczego pełnił ks. Cezary Królewicz. Probosz Czudek sprawował urząd do 2007, w 2008 zastąpiony został przez ks. Bogusława Juroszka.
W parafii jako wikariusze pracowali ponadto ks. Robert Opala (1997-1998), ks. Dawid Mendrok (2002-2004), ks. Bogusław Cichy (2004) i Robert Augustyn (2013-2016), natomiast praktykantami byli Marcin Brzóska (2000) oraz Rafał Dawid (2007-2008).
Współczesność.
Stanowisko proboszcza parafii pełni ks. Bogusław Juroszek.
Nabożeństwa w kościele Świętej Trójcy w Mikołajkach odbywają się we wszystkie niedziele i święta. Prowadzone są ponadto lekcje religii.
Przy parafii działa Muzeum Reformacji Polskiej w Mikołajkach, prezentujące eksponaty związane z ewangelickim piśmiennictwem i drukarstwem mazurskim, a także innymi aspektami luterańskiego życia religijnego Mazur, Śląska Cieszyńskiego i innych regionów.
W Mikołajkach znajduje się ponadto parafialny Dom Gościnny, oferujący miejsca noclegowe oraz sale konferencyjne. Działa również Ewangelicki Dom Opieki "Arka" oraz Środowiskowy Dom Samopomocy.
W filiale w Ukcie nabożeństwa mają miejsce we wszystkie niedziele i święta w miejscowym kościele Apostoła Piotra, dodatkowo odbywają też się spotkania biblijne. Na terenie miejscowości parafia prowadzi Ewangelicki Dom Opieki "Betezda" oraz Środowiskowy Dom Samopomocy.

</doc>
<doc id="2302189" url="https://pl.wikipedia.org/wiki?curid=2302189" title="Vera Cruz (São Paulo)">
Vera Cruz (São Paulo)

Vera Cruz – miasto i gmina w Brazylii, w stanie São Paulo. Znajduje się w mezoregionie Marília i mikroregionie Marília.

</doc>
<doc id="2302196" url="https://pl.wikipedia.org/wiki?curid=2302196" title="Tramwaje w Budapeszcie">
Tramwaje w Budapeszcie

Tramwaje w Budapeszcie – system tramwajowy działający w stolicy Węgier - Budapeszcie.
Historia.
Historia budapeszteńskich tramwajów rozpoczyna się w 1866 r., kiedy uruchomiono pierwszy tramwaj konny – jeździł z Pesztu, z obecnego pl. Kalwina (Kálvin tér – na małej obwodnicy – Kiskörút, początek Üllői út) do Újpestu (do mostu kolejowego "Újpesti") przez Váci út. Obecnie również jest to jedna z głównych linii tramwajowych miasta. Po sukcesie jakim okazała się budowa pierwszej linii powstawały kolejne w jeszcze osobnych miastach, Budzie i Peszcie. Ponieważ sieci w obu tych miastach nie miały ze sobą żadnego połączenia, istniały dwie spółki które je obsługiwały: w Budzie "BKVT" ("Budai Közúti Vaspálya Társaság"), w Peszcie "PKVT" ("Pesti Közúti Vaspálya Társaság" – odpowiednio: Budańska i Peszteńska Spółka Ulicznej Drogi Żelaznej). Po połączeniu miast połączyły się również spółki, tworząc w r. 1878 Budapeszteńską Spółkę Ulicznej Drogi Żelaznej ("Budapesti Közúti Vaspálya Társaság").
Z kolei pierwsza linia tramwaju elektrycznego powstała w 1887 r. – nie przez elektryfikację którejś z linii istniejącego tramwaju konnego, ale przez budowę całkowicie nowej linii. Biegła ona po dużej obwodnicy, od dw. Nyugati do skrzyżowania z ul. Królewską ("Király utca") i była to pierwsza linia tramwaju elektrycznego w Europie w centrum miasta. Elektryfikacja linii była finansowana przez Siemens &amp; Halske. Linia okazała się dużym sukcesem, dlatego firma Siemens powołała jeszcze w tym samym roku swojego operatora tramwajów elektrycznych – "Budapesti Villamos Városi Vasút" ("BVVV", Budapeszteńska Elektryczna Kolej Miejska) – poprzednika dzisiejszego Budapeszteńskiego Przedsiębiorstwa Komunikacyjnego (BKV). W przewidywaniu dalszych sukcesów, ułożono tory tramwajowe na zbudowanym rok później Moście Małgorzaty, ale na razie pojechał nim tramwaj konny (elektryczny dopiero w 1894).
W 1889 wybudowano pierwszą linię normalnotorową o szerokości 1435 mm (dotychczas tramwaje w Budapeszcie miały szerokość 1000 mm).
Do lat 80. XIX w. przewozy tramwajem konnym stale rosły, linie rozprzestrzeniały się po całym mieście. Ale jeśli w r. 1895 tramwaje konne przewiozły 23 mln pasażerów, to w r. 1896 tylko 300 tys. Tramwaje elektryczne jeździły nawet co minutę, najrzadziej co 10 minut. Zmuszało to spółkę BKVT do elektryfikacji kolejnych linii tramwajów konnych.
Po I wojnie światowej nowo utworzona spółka "BSzKRt." (1923 r.) zadbała o uporządkowanie sieci tramwajowej w mieście. Przebudowała systemy zasilania prądem, wprowadzała do jazdy składy dwuwagonowe lub przegubowe, likwidowała torowiska w wąskich uliczkach. W 1927 r. zniknął ostatni tramwaj konny – do tej pory jeździł na Wyspie Małgorzaty jako atrakcja turystyczna.
Po II wojnie sytuacja była katastrofalna: nie było elektryczności, mosty na Dunaju były zniszczone. Jednak tramwaj w Peszcie ruszył ponownie jeszcze na wiosnę 1945 r., tzn. gdy w Budzie trwały jeszcze walki. Utworzone wskutek rozbicia BSzKRt przedsiębiorstwo "FVV" ("Fővárosi Villamos Vállalat", Stołeczne Przedsiębiorstwo Tramwajowe) odnowiło stare tramwaje (niektóre jeszcze sprzed I wojny światowej), wprowadziło nowe typy (m.in. produkowany przez zakłady Ganza model "UV", który stał się czymś w rodzaju symbolu budapeszteńskich tramwajów).
Moment utworzenia BKV (1968 r.) to czas likwidowania komunikacji tramwajowej. Budowa metra była dla miasta tak dużym obciążeniem finansowym, że nie kupowano nowych tramwajów – większość stanowiły wyprodukowane w I poł. XX w., nawet pod koniec XIX – a jednocześnie skracano istniejące linie i zmniejszano częstotliwość kursów. Jedynie w 1998 wydłużono linię nr 14 o 1800 m.
W XXI wieku wybudowano trakcję tramwajową na Bem Rakpart, Feltáró út (do Savoya Park), na moście Rakoczego oraz na Szerémi út, Hengermalom út i Etele út wraz z krańcem przy Somogyi út.
Obecnie projektowana jest odbudowa tras tramwajowych w ulicy Thököly, al. Rákócziego, na moście Elżbiety i w al. Bajcsy-Zsilinszky’ego. Odbudowa tras tramwajowych ma umożliwić jazdę bez zbędnych przesiadek.
Tramwaje w Budapeszcie kursują w godzinach 4.30–23.00. Największą częstotliwość mają linie 4 i 6, które okrążają peszteński Wielki Bulwar – w godzinach szczytu pasażerskiego kursują co 4–5 minut.
Po II wojnie światowej w drugiej połowie lat 50. XX w. wprowadzono do eksploatacji tramwaje UV, produkowane przez zakłady Ganza. W kolejnych latach powstały cztery odmiany tego tramwaju:
Tramwaje UV dominowały na ulicach Budapesztu do połowy lat 90. XX w. W latach 60. XX w. rozpoczęto produkcję tramwajów Ganz CsMG-1 ("Csuklós Motorkocsi" – przegubowa jednostka silnikowa), w l. 70. – CsMG-2 i CsMG-3. Tramwaje są trójczłonowe, w całości wysokopodłogowe. Unowocześnioną wersją CsMG jest KCSV ("Korszerűsített Csuklós Villamos" – unowocześniony tramwaj przegubowy) – odmiana KCSV 7 została wprowadzona do Budapesztu w l. 1997-1999.
W pierwszej połowie lat 80. BKV kupiło czteroosiowe tramwaje Tatra T5C5 w ilości 322 wagonów. W l. 2003-04 unowocześniono niektóre z nich, nadając im oznaczenie T5C5K.
W latach 2001–2002 oraz w 2010 zakupiono 92 używanych tramwajów DÜWAG TW6000 z Hanoweru (z połowy l. 70. XX w.).
W latach 2006–2007 sprowadzono do Budapesztu 40 wagonów Siemens Combino Plus. Kursują one m.in. na liniach 4 i 6. Tramwaje są sześcioczłonowe, dwukierunkowe, w całości niskopodłogowe o długości 54 m.
W sierpniu 2007 r. wycofano z eksploatacji ostatni tramwaj UV, który jeździł po mieście od 1956 r.
W latach 2015–2016 zostały zakupione tramwaje CAF Urbos 3, w liczbie 47 sztuk.
Tabor.
Linie tramwajowe są obsługiwane przez następujące pojazdy (stan z 6 grudnia 2019 r.):

</doc>
<doc id="2302197" url="https://pl.wikipedia.org/wiki?curid=2302197" title="Assis (miasto)">
Assis (miasto)

Assis – miasto i gmina w Brazylii, w stanie São Paulo. Znajduje się w mezoregionie Assis i mikroregionie Assis.

</doc>
<doc id="2302200" url="https://pl.wikipedia.org/wiki?curid=2302200" title="Lambrecht">
Lambrecht



</doc>
<doc id="2302202" url="https://pl.wikipedia.org/wiki?curid=2302202" title="Borá">
Borá

Borá – miasto i gmina w Brazylii, w stanie São Paulo. Znajduje się w mezoregionie Assis i mikroregionie Assis.
Pod względem liczby ludności jest najmniejszym miastem ("município") w stanie São Paulo.

</doc>
<doc id="2302206" url="https://pl.wikipedia.org/wiki?curid=2302206" title="Parafia Ewangelicko-Augsburska w Goleszowie">
Parafia Ewangelicko-Augsburska w Goleszowie

Parafia Ewangelicko-Augsburska w Goleszowie – parafia luterańska w Goleszowie, należąca do diecezji cieszyńskiej. Mieści się przy ulicy Spółdzielczej.
Posiada filiały w Godziszowie, Kisielowie, Kozakowicach Dolnych oraz Lesznej Górnej. W 2016 parafia skupiała 3210 wiernych.
Historia.
Początki parafii luterańskiej (zboru) w Goleszowie związane są z wydaniem przez cesarza Józefa II Habsburga Patentu tolerancyjnego w 1781. Na jego podstawie parafia w Goleszowie powstała w 1785 roku. W tym samym roku rozpoczęto budowę szkoły (ukończonej w 1800) i kościoła wraz z plebanią (ukończone w 1808).
Patent tolerancyjny ustanowił również strukturę oficjalnie działającego Kościoła ewangelickiego w Przedlitawii. Wszystkie zbory zostały podległe konsystorzowi powstałemu w 1784 w Cieszynie a w 1785 przeprowadzonemu do Wiednia. W 1784 powstała superintendentura dla Moraw, Śląska i Galicji. W 1807 powstał seniorat śląski, któremu z czasem podległe zostały wszystkie zbory na Śląsku Austriackim.
W 1925 parafia zrzeszała 3 281 wiernych a w 1937 3 600.

</doc>
<doc id="2302207" url="https://pl.wikipedia.org/wiki?curid=2302207" title="Campos Novos Paulista">
Campos Novos Paulista

Campos Novos Paulista – miasto i gmina w Brazylii, w stanie São Paulo. Znajduje się w mezoregionie Assis i mikroregionie Assis.

</doc>
<doc id="2302208" url="https://pl.wikipedia.org/wiki?curid=2302208" title="Legion Arabski">
Legion Arabski

Legion Arabski (arab. الجيش العربي, "Al-Dżejsz al-Arabi") – elitarny związek taktyczny piechoty zmechanizowanej Jordańskich Sił Zbrojnych, który istniał w latach 1920–1956 w Transjordanii, a później w Jordanii.
Przyczyny powstania.
Po zakończeniu I wojny światowej w 1918 pojawiły się spory w kwestii przyszłości Palestyny. Francja oparła swoje stanowisko na realizacji postanowień tajnej umowy Sykes-Picot z 1916, na mocy której miało powstać wielkie państwo arabsko-muzułmańskie pod nazwą Wielka Syria. Natomiast Wielka Brytania prowadziła co najmniej dwuznaczną politykę lawirując pomiędzy zobowiązaniami uczynionymi Żydom (deklaracja Balfoura) a Arabom. Wobec niemożności szybkiego uregulowania problemu Palestyny, na Bliskim Wschodzie powstały dwa protektoraty:
Arabowie sprzeciwili się tym planom i 7 marca 1920 Fajsal I ogłosił się królem Wielkiej Syrii. Dokonał tego rząd Haszima al-Atasiego, wyłoniony przez syryjski Kongres Narodowy. Tymczasem 19 kwietnia zebrała się w San Remo "Naczelna Rada Koalicji". Wielką Brytanię reprezentował George Curzon, a Francję reprezentował Milleard. Obydwa państwa zgodziły się na realizację deklaracji Balfoura, przy czym miały być zagwarantowane wszystkie prawa religijne i obywatelskie Arabów. Umowa ta została włączona do traktatu pokojowego z Turcją. Francji oficjalnie powierzono terytorium Mandatu Syrii i Libanu, co doprowadziło do wojny francusko-syryjskiej. W bitwie pod Majsalun 24 lipca 1920 Francuzi zwyciężyli, a Fajsal musiał uciec z Syrii do Wielkiej Brytanii. Na wieść o tym, Abdullah przegrupował swoje siły z zamiarem wyzwolenia Damaszku. Winston Churchill zaprosił go wówczas na spotkanie i przekonał, aby Abdullah nie atakował brytyjskiego sojusznika – Francji. Churchill przekonał Abdullaha, że siły francuskie są silniejsze od arabskich, a Brytyjczycy nie chcą żadnego konfliktu z Francuzami. Abdullah zgodził się ustąpić. W marcu 1921 na konferencji w Kairze Brytyjczycy podjęli decyzję, że Fajsal będzie rządził w brytyjskim terytorium mandatowym w Iraku, mimo że miejscowa ludność nic bliższego na jego temat nie wiedziała. Utworzenie monarchii w Iraku i wycofanie się z rządów bezpośrednich zdaniem Brytyjczyków miało pomóc w zaprowadzeniu pokoju w tym kraju. Natomiast Abdullaha nagrodzono za jego ustępstwo utworzeniem odrębnego protektoratu, który później stał się osobnym państwem. Z terytorium Mandatu Palestyny wydzielono wówczas 78% obszaru, który był położony na wschód od rzeki Jordan. W listopadzie 1920 przybył tutaj Abdullah, jednak faktyczną władzę sprawował brytyjski kapitan Alex Kirkbride. 1 kwietnia 1921 Abdullah rozpoczął panowanie jako emir Transjordanii. 11 kwietnia utworzył własny rząd. Datę tę uznaje się za powstanie Emiratu Transjordanii.
Historia.
W październiku 1920 Brytyjczycy rozpoczęli formowanie arabskich sił zbrojnych, których zadaniem miało być utrzymywanie porządku na terenie Mandatu Palestyny położonym na wschód od rzeki Jordan. Jednostkę nazwano „Siły Mobilne” (ang. "Mobile Force"). Siłami liczącymi początkowo 150 żołnierzy dowodził kapitan Frederick Peake. Jednostka stacjonowała wówczas w mieście Zarka, a 80% żołnierzy stanowili lokalni Czeczeni.
Jednostka bardzo szybko rozrosła się do liczebności tysiąca żołnierzy, z których większość wcześniej służyła w armii osmańskiej. 22 października 1923 została podporządkowana Emiratowi Transjordanii. Dowódcą nadal był Frederick Peake, podlegał już jednak pod emirowi Abdullahowi I. Jednostka otrzymała oficjalną nazwę Arabska Armia ("Al-Dżejsz al-Arabi"), jednak zawsze była nazywana nazwą pochodzącą z języka angielskiego Legionem Arabskim. Jej dowództwo stanowili brytyjscy oficerowie, a finansowanie pochodziło w większości z Wielkiej Brytanii.
Do pierwszych zadań Legionu Arabskiego było pełnienie obowiązków policyjnych wśród plemion beduińskich Transjordanii. Praktykując stare tradycje, dochodziło między nimi do licznych starć i wzajemnych napadów. Abdullah I postanowił ukrócić te zwyczaje i Legion Arabski siłą zaprowadził porządek. Drugim najważniejszym zadaniem było utrzymywanie bezpieczeństwa ważnego szlaku drogowego Amman-Jerozolima. 1 kwietnia 1926 z Legionu wydzielono 150 żołnierzy, którzy utworzyli jednostkę Transjordańskich Sił Granicznych ("Transjordanii Frontier Force"). Skupili oni swoją działalność na zapewnieniu bezpieczeństwa komunikacji drogowej w państwie. W owym czasie Legion Arabski został zmniejszony do 900 ludzi, a także pozbawiony artylerii, karabinów maszynowych i środków łączności.
W 1939 dowództwo nad Legionem przejął brytyjski oficer sir John Bagot Glubb, który w krótkim czasie przekształcił ją w najlepiej wyszkoloną arabską jednostkę wojskową na świecie. Podczas II wojny światowej Legion wszedł w skład brytyjskich sił "Habforce", które wzięły udział w wojnie brytyjsko-irackiej (18 kwietnia-30 maja 1941) przeciwko nacjonalistycznemu b. premierowi Iraku Raszidowi Ali Al-Gailani. Po przywróceniu kontroli nad Irakiem, Brytyjczycy przeprowadzili operację Exporter (8 czerwca-14 lipca 1941) przeciwko francuskim rządom Vichy na obszarze Libanu i Syrii. Regiment zmechanizowany Legionu Arabskiego zabezpieczał wówczas granicę Iraku i Transjordanii z Syrią.
Pod koniec wojny domowej w Mandacie Palestyny Legion Arabski zaangażował się w działania na terenie Palestyny. 13 maja 1948 jordańscy żołnierze zdobyli kibuc Kefar Ecjon. Jordańczycy zabili wszystkich Żydów (ocalały tylko 4 osoby). Zbezczeszczono ciała zabitych, a ocalałych żydowskich żołnierzy gwałcono, po czym okrutnie mordowano. Zginęło około 160 Żydów (w tym także dzieci i kobiety).
W owym czasie Legion Arabski liczył 6 tys. żołnierzy, z których wydzielono korpus ekspedycyjny do działań w Palestynie (4,5 tys. żołnierzy) składający się z:
Pomimo że naczelne dowództwo Legionu sprawował generał John Bagot Glubb, dowództwo polowe nad działaniami w Palestynie powierzono generałowi Normanowi Lashowi. Legion aktywnie uczestniczył w I wojnie izraelsko-arabskiej. 15 maja 1948 1 Brygada wkroczyła do Samarii i zajęła miasto Nablus. 3 Brygada zajęła pozycje w rejonie Ramallah i prowadziła działania w Jerozolimie i Latrun, blokując konwoje żydowskie do Jerozolimy. W trakcie wojny siły Legionu Arabskiego były zwiększane o jednostki straży granicznej, tak że do końca wojny osiągnęły wielkość około 10 tys. ludzi. Po zakończeniu wojny siły te zabezpieczały granicę o długości prawie 400 km.
W dniu 1 marca 1956 Legion Arabski został przemianowany na Armię Arabską, obecnie Jordańskie Siły Zbrojne.

</doc>
<doc id="2302210" url="https://pl.wikipedia.org/wiki?curid=2302210" title="Gmina związkowa Wachenheim an der Weinstraße">
Gmina związkowa Wachenheim an der Weinstraße

Gmina związkowa Wachenheim an der Weinstraße (niem. "Verbandsgemeinde Wachenheim an der Weinstraße") − gmina związkowa w Niemczech, w kraju związkowym Nadrenia-Palatynat, w powiecie Bad Dürkheim. Siedziba gminy związkowej znajduje się w mieście Wachenheim an der Weinstraße. 
Podział administracyjny.
Gmina związkowa zrzesza cztery gminy, w tym jedną gminę miejską "(Stadt)" oraz trzy gminy wiejskie:

</doc>
<doc id="2302212" url="https://pl.wikipedia.org/wiki?curid=2302212" title="MyPaint">
MyPaint

MyPaint – darmowy program do cyfrowego malowania obrazów różnorodnymi narzędziami (pędzel, ołówek, węgiel itp.).
Uboższy odpowiednik płatnego programu ArtRage.

</doc>
<doc id="2302217" url="https://pl.wikipedia.org/wiki?curid=2302217" title="Deidesheim">
Deidesheim

Deidesheim – miasto i uzdrowisko w Niemczech, w kraju związkowym Nadrenia-Palatynat, w powiecie Bad Dürkheim, siedziba gminy związkowej Deidesheim od 1 stycznia 1973. Liczba mieszkańców wynosi 3797 (31 grudnia 2016).
Deidesheim prawdopodobnie zostało założone w IX lub X wieku jako osada sąsiedniej miejscowości Niederkirchen. Wraz z budową Zamku Deidesheim Deidesheim zastąpiło starsze Niederkirchen jako siedzibę urzędu Deidesheim, które ostatecznie straciło na ważności. W 1395 Deidesheim otrzymał prawa miejskie od czeskiego i niemieckiego króla Wacława IV Luksemburskiego i od tego czasu – z wyjątkiem lat 1819–1838 – jest miastem. Od 770 jest tutaj prowadzona uprawa winorośli. Na początku XIX wieku Deidesheim było pierwszym miejscem w Palatynacie, którego winiarnie zaczęły produkować wysokiej jakości wino. Dziś Deidesheim jest jedną z największych społeczności winiarskich w palatyńskim regionie winiarskim, a uprawa winorośli jest najważniejszym sektorem ekonomicznym obok turystyki.
Geografia.
Położenie.
Deidesheim znajduje się w Palatynacie w regionie szlaku winnego. Miasto znajduje się około 1 km na wschód od gór Haardt. Deidesheim znajduje się w północno-zachodniej części regionu metropolitalnego Rhein-Neckar, w regionie uprawy winorośli w Palatynacie i przechodzi przez Niemiecki Szlak Wina. Sąsiednimi miastami i gminami są – zgodnie z ruchem wskazówek zegara – Forst an der Weinstraße, Friedelsheim, Rödersheim-Gronau, Niederkirchen bei Deidesheim, Meckenheim (Palatynat), Ruppertsberg, Neustadt an der Weinstraße, Lindenberg (Pfalz), Lambrecht (Pfalz), Frankeneck, Neidenfels i Wachenheim an der Weinstraße.
Podział przestrzenny.
Obszar o powierzchni 2654 ha, należący do miasta, rozciąga się na trzy morfologiczne i krajobrazowe jednostki ekologiczne: Las Palatynacki, strefa wyżynna regionu szlaku winnego i Niziny Górnoreńskie.
Obręb ewidencyjny jest pokryty przez 1784 ha lasu. Deidesheim, do którego należało sąsiednie Niederkirchen aż do 1819, pierwotnie posiadało obszar leśny o powierzchni około 12 000 morgów (około 3000 ha). Obszar ten był graniczy na wschodzie przez Haardtrand – od Forst-Deidesheim do Gimmeldingen-Neustadter Tal – na południu od Hambacher Gemeindewald, na zachód od Frankenweide i na północ od lasu Wachenheimer. Obejmował również obręb ewidencyjny gmin Lambrecht i Lindenberg. Znaczna część lasu została odstąpiona lub sprzedana innym gminom i kraju związkowemu Nadrenia-Palatynat. Istotna część została oddana po podziale lasu w 1873 macierzystej gminie Niederkirchen. Deidesheim jest obecnie właścicielem 849,1 ha lasu, sąsiednia gmina Niederkirchen ma powierzchnię 538 ha.
Obszar rolny zajmuje drugą co do wielkości część obrębu ewidencyjnego o powierzchni 626 ha. Z jednej strony znajdują się winnice, które leżą głównie na zachód i na północ od miasta na wyżynach przed Haardtem, ale czasami docierają również na równinę. Na wschód od miasta znajdują się głównie łąki.
Klimat.
Na poziomie makroklimatycznym na Deidesheim ma wpływ ukształtowanie terenu: obszary deszczowe, które nadciągają od zachodu i południowego zachodu, muszą się podnieść z powodu Lasu Palatynackiego na zachodzie i wypadać. Następnie suche powietrze opada na wschód od Lasu Palatynackiego, gdzie może się ogrzać. Z tego względu opady deszczu na obrzeżach Puszczy Palatynackiej są dość niskie, a czas nasłonecznienia jest stosunkowo wysoki. Liczba dni słonecznych znacznie przekracza średnią federalną od 40 do 50 dni.
Z punktu widzenia lokalnego klimatu, miasto jest częścią sprzyjającego klimatowi podnóża Szlaku Winiarskiego. Średnia wysokość 235 m n.p.z. na skraju lasu sprawia, że obszar wokół Deidesheim rozciąga się do ok. 130 m n.p.z. aż do dolnych, środkowych zboczy podnóża. Podnóża dolin Madental i Sensental, a także na północny zachód od Deidesheim w dolinie Einsteltal tworzą kanały odwadniające dla zimnych strumieni powietrza napływających z Haardt. Ponadto niewielkie wgłębienia, w których może zbierać się zimne powietrze, mają wpływ na klimat lokalny.
Warunki klimatyczne w Deidesheim są prawie śródziemnomorskie, o czym świadczy dojrzewanie fig, migdałów i gorzkiej pomarańczy na tym obszarze, w szczególności w przypadku upraw winorośli, które lubią ciepło. Jest to korzystne dla uprawy winorośli na dużą skalę: długi okres wegetacyjny umożliwia pełne dojrzewanie wina, a szkody spowodowane przymrozkami są rzadkością. Dojrzałe wina osiągają tutaj wysoką jakość.
Średnia roczna temperatura wynosi 9,9 °C; w lipcu średnia temperatura wynosi 18,8 °C, w styczniu 0,7 °C. Najwyższe temperatury i największe opady występują w miesiącach letnich, przy czym opady często opadają podczas burz i długich faz suchych latem nierzadko.
Geologia.
Ważnym wydarzeniem w kształtowaniu krajobrazu otaczającego obszaru i całego Przedpalatynatu był upadek ryftu niziny górnoreńskiej naprzeciwko Haardt, który rozpoczął się około 65 milionów lat temu we wczesnym trzeciorzędzie i trwa do dziś. Z biegiem czasu obszar przed górami Haardt został przecięty przez strumienie pochodzące z Lasu Palatynackiego. W okresie zlodowacenia zbocza stopniowo ześlizgiwały się w dół i były pod wpływem wiatru szlifowane. Procesy te doprowadziły do przekształcenia pierwotnej płaskorzeźby powierzchni, w wyniku czego powstał stożek napływowy z tarasami akumulacyjnymi lub wykopowymi. W suchych i zimnych fazach epoki lodowcowej Würm na obszarze Deidesheim tworzyły się warstwy lessu pod wpływem wiatru; less gromadził się głównie w uskokach i w osadzie małych zagłębień.
Na zachód i północny zachód od Deidesheim w środkowej części lasu palatynackiego dominuje Grès à Voltzia z okresu triasowego, najstarsza jednostka stratygraficzna na obszarze Deidesheim, tzw. warstwa Rehberga. Na południowym zachodzie miasta znajdują się złoża plejstoceńskich osadów, które powstały około 1,5 miliona lat temu. Na północy otoczony jest pasmem złóż pliocenu, które powstały około 3 miliony lat temu. Na wschodzie znajdują się najnowsze jednostki stratygraficzne z osadami holocenu. Dzięki obcym materiałom, takim jak bazalt, cegły i obornik, ludzie zmienili naturalną strukturę gleby. Najważniejsze rodzaje gleb w Deidesheim to: Rigosole, Rędzina, Parabraunerde i wapienna Terra-Fusca.
Historia.
Nazwa miasta.
Pierwsze wzmianki o nazwie miejscowości można znaleźć w dokumentach klasztoru Weißenburg (699), klasztoru Fulda (770) i klasztoru Lorsch (770/71 do ok. 800). Nawiązywały do sąsiedniego Niederkirchen bei Deidesheim, gminę macierzystą Deidesheim. Dzisiaj przyjmuje się, że nazwa pochodzi z czasów frankońskich i pochodzi od „Theodin”, który podobno założył Niederkirchen. Nazwa „Didinnischaime” z dokumentu z 699 oznacza zgodnie z tym wyjaśnieniem „Dom Theodina” (=Dîdîn). Wyjaśnienie to potwierdza fakt, że w okolicach Deidesheim istniały liczne fundamenty wsi frankońskiej, które mają końcową „-heim”.
Pierwsze widoczne rozróżnienie między „Niederdeidesheim”, dzisiejszym Niederkirchen, a „Oberdeidesheim”, dzisiejszym Deidesheim, istniało dopiero w XIII i XIV wieku. Po wybudowaniu kościoła w Deidesheim na początku XIV wieku, kościół macierzystej parafii został nazwany „kościołem dolnym”, aby odróżnić go od nowego kościoła Deidesheim, podczas gdy kościół w Deidesheim został nazwany „kościołem górnym”. W ten sposób powstało imię „Niederkirchen” dla parafii macierzystej, a imię „Deidesheim” przeszło z Niederkirchen do parafii córki, dzisiejszej Deidesheim, pod koniec średniowiecza.
Średniowiecze i wczesne czasy nowożytne.
Powstanie.
Deidesheim został prawdopodobnie zbudowany w IX lub X wieku jako osada pomocnicza obok Niederkirchen na jego obrębie ewidencyjnym. Poszczególne osady usamodzielniły się wraz z budową zamku książęcego w Deidesheim, o którym po raz pierwszy wspomniano w 1292 roku. Ze względu na korzystne położenie przy drodze i budowę zamku, Deidesheim szybko wyprzedził starszy Niederkirchen pod względem ważności; takie przesunięcie nacisku w wyniku budowy zamku lub fortyfikacji nie jest niczym niezwykłym i można je znaleźć na przykład w pobliżu Bad Kreuznach i Ingelheim am Rhein.
Przynależność do Hochstift Speyer.
We wczesnym średniowieczu właścicielem Deidesheim był przede wszystkim zamożny Erimbert, który przekazał darowiznę w postaci pierwszej wzmianki dokumentalnej o Deidesheim i jego rodzinie. W latach 1057 i 1086 Henryk IV ofiarował części Deidesheim na ołtarze św. Emmerama i św. Marcina katedry w Spirze oraz na rzecz klasztoru św. Guido. Poprzez darowizny Jana I około 1100 roku, Deidesheim w końcu wszedł w posiadanie księstwa biskupów ze Spiry. Akt darowizny nie został zachowany, ale szczegóły można znaleźć w pracy Philippa Simonisa „Historische Beschreibung aller Bischoffen zu Speyr”, jednak dokładność tych informacji jest kontrowersyjna.
Stawanie się miastem.
Jak wynika z relacji Hochstift Speyer, Deidesheim szybko stał się ważnym gospodarczo miejscem, do którego przyczyniło się osiedlanie się potężnych finansowo Żydów, którzy do czasu pogromów w okolicach 1349 w czasie dżumy mieli w nim swoją własną wspólnotę. Świadectwem siły finansowej miasta jest fakt, że w latach 1430–1439 i 1465-1472 było ono obciążone hipoteką przez biskupa Speyer, ponieważ musiał zebrać duże sumy pieniędzy. Od około 1300 miasto było również siedzibą Urzędu Deidesheim, północno-zachodniej części Hochstift Speyer. Zgodnie z tym rozwojem Deidesheimczycy chcieli zaoferować kwitnącemu gospodarczo miastu większą ochronę przed atakami, z czym ostatecznie spotkał się biskup Spiry Gerhard von Ehrenberg, przyznając mu prawa do fortyfikacji w 1360 r.; w tym czasie dążono już do budowy fortyfikacji miejskiej Deidesheim, aby uczynić z niego miasto w celu stworzenia centralnej lokalizacji w północnej części Hochstift Speyer.
Deidesheim otrzymało jednak prawa miejskie dopiero po 35 latach. Stało się tak z inicjatywy biskupa Spiry Nikolausa z Wiesbaden, który w Walentynki (14 lutego) w 1395 r. formalnie otrzymał prawa miejskie wraz z potwierdzeniem posiadania i praw w Deidesheim, o które zwrócił się do czeskiego i niemieckiego króla Wacława. Chociaż to biskup Spiry był głównym beneficjentem rozwoju miasta, miał on również pozytywny wpływ na mieszkańców miasta: w przeciwieństwie do okolicznych wsi, zrzeczono się poddaństwu, które wchodziło w życie dopiero po wyprowadzce. Ponadto zakres pańszczyzny, które należało wykonać, był ograniczony. Przywilej ten obowiązywał do XVIII wieku, kiedy to mieszkańcy Hochstift Speyer byli prawnie równi.
Czasy wojny i następstwa.
Kolejnym aspektem rozwoju miasta był fakt, że fortyfikacja, którą miasto mogło jedynie w ograniczonym stopniu chronić w czasie wojny, stanowiła ochronę przed wędrującymi w codziennym życiu tłuczniami. W latach 1396, 1460, 1525 (wojna chłopska), w 1552 r., kiedy to Albrecht Alcybiades wycofał się z Hochstift Speyer, Deidesheim poniosło znaczne szkody w wyniku działań wojennych. Miasto nie zostało ocalałe nawet podczas wojny trzydziestoletniej: w 1621 r. zostało zdobyte i splądrowane przez protestanckie wojska pod wodzą Piotra Ernsta II z Mansfeldu; w 1631 r. zostało ponownie zdobyte przez protestanckie wojska, gdy król szwedzki Gustaw II Adolf i jego wojska najechali na Palatynat, a w 1639 r. zostało ostatecznie zdobyte i ponownie splądrowane przez protestanckie wojska. W wojnie o Palatynat Deidesheim został zdobyty przez wojska francuskie w 1689 r., a przez wojska niemieckie w 1693 r., częściowo splądrowany i spalony; miasto najbardziej ucierpiało w 1689 r., gdy 6 września zostało prawie całkowicie spalone przez wojska francuskie pod wodzą Ezéchiela de Mélaca, a następnie w dużej mierze musiało zostać odbudowane od zera.
Liczne wojny uniemożliwiły Deidesheim jeszcze bardziej pozytywny rozwój w późnym średniowieczu, jednak miasto można uznać za najbardziej udane spośród wszystkich fundamentów miejskich biskupów Spiry, do czego przyczynił się fakt, że tutejsze wino było cenione za swoją jakość ze względu na sprzyjający klimat, dlatego też w Deidesheim znajdowało się wielu szlachciców, którzy dali impuls do rozwoju miasta; wśród nich byli szlachcici z Bachów, Leysów z Lambsheim, Schliederów z Lachen i Böhl.
Pod koniec Świętego Cesarstwa Rzymskiego i pod rządami biskupów ze Spiry w Deidesheim, miasto stało się wreszcie centrum administracyjnym i gospodarczym w północnej części Hochstift Speyer, jak to było zamierzone już w XIV wieku, ale wynikało to z faktu, że od tego czasu obszar Hochstift Speyer nieco się skurczył.
Rewolucja Francuska.
Utrata przywilejów miejskich.
W XVIII wieku liczba ludności znacznie wzrosła, tak że mur miejski stopniowo stał się zbyt mały, a ponieważ nie mógł już właściwie spełniać swojej funkcji ochronnej i nie był utrzymywany, powoli zaczął ginąć. Również w XVIII w. biskupi Spiry ograniczyli prawa miejskie Deidesheimerów, którzy nabyli je wraz z przyznaniem praw miejskich pod koniec XIV w., co obejmowało faktyczne zrzeczenie się poddaństwa, prawo do swobodnego przemieszczania się i ograniczenie pańszczyzny. Doprowadziło to do licznych skarg do biskupiego rządu Hochstiftu; po raz kolejny – pod wpływem rewolucyjnych wydarzeń we Francji – w 1789 r. wraz z Bruchsalem, który również należał do Hochstiftu. Biskup Spiry, August z Limburgii-Stirum, przedstawił następnie cesarzowi rzymskiemu Józefowi II strach przed rewolucyjnymi niepokojami i wezwał go do podjęcia działań przeciwko buntownikom. W rzeczywistości Józef II, za pomocą przesłania wysłanego przez kuriera, wezwał ludność Deidesheim i Bruchsal do spokojnego oczekiwania na wynik ich petycji. Po śmierci Józefa w lutym 1790 r. August z Limburgii-Stirum wykorzystał powstałą w ten sposób próżnię władzy, aby odrzucić wszystkie żądania Deidesheimu. Dopiero jego następca, Filip Franz Wilderich Nepomuk von Walderdorf, ostatni książęcy biskup Spiry w 1798 r. uwolnił miasto od swego poddaństwa w wyniku rozpadu Świętego Cesarstwa Rzymskiego.
I Koalicja antyfrancuska.
Zły czas dla Deidesheim rozpoczął się 20 kwietnia 1792 r. wraz z początkiem pierwszej wojny koalicyjnej, podczas której losy wojenne w rejonie dzisiejszego Palatynatu zmieniały się bardzo często. 18 lutego 1793 r. po raz pierwszy do Deidesheim wkroczyły francuskie oddziały rewolucyjne, które zażądały od Deidesheimerów przysięgi, której niechętnie przestrzegali. 2 kwietnia tego samego roku wojska pruskie odzyskały Deidesheim. Po klęsce wojsk koalicyjnych w bitwie pod Weissenburgiem 26 grudnia 1793 r. wojska francuskie zdobyły miasto i cały lewy brzeg Renu; Deidesheim został masowo splądrowany przez pobłażliwie kierowane wojska francuskie, co doprowadziło do ciężkiej sytuacji ludności (w Palatynacie była mowa o „zimie szabrownicy”). W dniu 23 grudnia 1793 r. Deidesheim został ciężko splądrowany przez wojska francuskie. W maju 1794 r. w pobliżu Deidesheim doszło w końcu do bitwy, podczas której oddziały pruskie pod wodzą Wicharda von Möllendorffa, Friedricha Ludwika Fürsta zu Hohenlohe-Ingelfingena i Gebharda Leberechta von Blüchera oraz oddziały francuskie stanęły naprzeciwko siebie, w wyniku czego Francuzi zostali wydaleni; niektóre części Deidesheim zostały zniszczone podczas wycofywania armii francuskiej. Po kolejnym poważnym ataku Francuzów w lipcu 1794 r. wojska koalicji zostały zmuszone do wycofania się przez Ren, a Deidesheim znów znalazł się w rękach Francji. W 1795 r. miasto zostało po raz ostatni zdobyte przez wojska cesarskie, które wkrótce powróciły na prawy brzeg Renu. Pokój w Campo Formio (1797 r.) formalnie regulował ostatecznie rządy francuskie między Bingen a Landau. Deidesheim należał od tego czasu do 1814 r. do departamentu Mont-Tonnerre. Na początku XIX w. miasto odbudowało się gospodarczo po zniszczeniach spowodowanych pierwszą wojną koalicyjną, jednak jego rola jako centrum administracji, którą posiadał przed rewolucją, została przeniesiona do Dürkheim, stolicy nowo utworzonego kantonu Dürkheim, do którego należał obecnie Deidesheim.
XIX wiek.
Rewolucja marcowa.
Po upadku rządów napoleońskich w 1814 r. wojska koalicyjne zajęły lewy brzeg Renu w Niemczech. W latach 1814–1816 Deidesheim znajdował się pod administracją austriacką i bawarską, od 30 kwietnia 1816 r. Deidesheim należał do Królestwa Bawarii ze względu na reorganizację terytorialną Europy podczas Kongresu Wiedeńskiego. W 1819 r. Niederkirchen, które do tej pory było częścią Deidesheim, stało się samodzielną gminą, tracąc prawie jedną trzecią mieszkańców i stając się gminą o niższym statusie. Dopiero w 1838 r. ludność powróciła do poziomu, który umożliwił jej podniesienie do miasta 20 marca 1838 r. zgodnie z przepisami konstytucyjnymi Bawarii.
Przez cały XIX wiek, a także do XX wieku, zawody rolnicze zdecydowanie przewyższały inne; jedyną „gałęzią przemysłu” o znaczeniu była konserwacja owoców. Pionierem był tu Franz Peter Buhl, później było jeszcze „Deidesheimer Conservernfabrik J. Biffar &amp; Cie”. W latach 20. XIX wieku lokalni winiarze ucierpieli z powodu spadku cen, spowodowanego rozwojem uprawy winorośli i wprowadzeniem opłat celnych na granicach wewnętrznych Niemiec. Bawarska ustawa celna z dnia 22 lipca 1819 r. przewidywała, że towary przywożone z Bawarii na lewy brzeg Renu do prawego brzegu Renu podlegają opłatom celnym. Z tego powodu na Hambacher Fest w maju 1832 r., w którym uczestniczyła również delegacja Deidesheim, uczestniczący w nim producenci win z Dürkheim nosili czarną flagę protestacyjną. Wraz z utworzeniem w dniu 1 stycznia 1834 r. Niemieckiego Związku Celnego, bariery celne wokół dzisiejszego Palatynatu ostatecznie uległy zniszczeniu, co trwale poprawiło sytuację miejscowych winnic.
Powstanie palatyńskie.
Wielu Deidesheimerów początkowo pozytywnie oceniało powstanie w Palatynacie i jego cele; 15 maja 1849 r. do skarbu Komisji Obrony Narodowej wpłynęło 500 guldenów; burmistrz Ludwig Andreas Jordan poinformował burmistrza Neustadt, że Deidesheim utworzył straż obywatelską i że rada miejska zdecydowała się stanąć w obronie konstytucji frankfurckiej wszelkimi środkami. Po utworzeniu 17 maja w Kaiserslautern rządu tymczasowego, który wezwał urzędników Deidesheim do złożenia przysięgi w sprawie konstytucji frankfurckiej, burmistrz Ludwig Andreas Jordan wielokrotnie zwlekał z tym aż do przybycia wojsk pruskich, tak że miasto zostało w dużej mierze pozbawione późniejszych sankcji. Niemniej jednak mieszkańcy Deidesheim, zwłaszcza właściciele ziemscy, ze współczuciem patrzyli na dążenie do jedności niemieckiej. 23 lipca 1852 r. do ich miasta przyjechał były król bawarski Ludwik I, który podał się do dymisji w 1848 roku. Podczas tej wizyty niektórzy właściciele ziemscy wzbudzili złość prezydenta powiatu, ponieważ podnosili czarno-czerwono-złote flagi, choć było to z góry wyraźnie zabronione.
Po utworzeniu Rzeszy.
Od lat 50. XIX wieku uprawa winorośli w Deidesheim przeżywała okres rozkwitu po tym, jak przez Niemiecki Związek Celny, a następnie powstanie Rzeszy była w stanie rozwijać się coraz bardziej swobodna konkurencja i otwierano nowe rynki zbytu w Rosji i Ameryce Północnej. Jednak w ostatnich latach XIX wieku obraz ten uległ zmianie i uprawa winorośli przerodziła się w głęboki kryzys z powodu sztucznej produkcji wina, importu tanich win na dużą skalę oraz pojawienia się szkodników, takich jak filoksera czy zwójka krzyżóweczka, co spowodowało, że lokalna uprawa winorośli tymczasowo podupadała.
W dniu 6 maja 1865 r. miasto zostało połączone z linią kolejową Neustadt – Dürkheim i przekształcone w ważny ośrodek przeładunkowy w Nadrenii-Palatynacie; w 1890 r., przy otrzymaniu nawozu, znajdowało się jeszcze przed Ludwigshafen am Rhein i wszystkimi innymi miastami, w których znajdowały się stacje kolejowe w Palatynacie.
Pierwszy basen w Palatynacie został otwarty w Deidesheim w 1886 roku. Na przełomie XIX i XX w. pojawiło się wiele ważnych osiągnięć przemysłowych: około 1894 r. miasto otrzymało gazownię, w 1896 r. dodano oświetlenie elektryczne, w 1897 r. lokalną sieć elektryczną, a w 1898 r. miasto zostało podłączone do sieci wodociągowej. Ponadto pod koniec XIX w. wszystkie ważne posiadłości posiadały linię telefoniczną.
Republika Weimarska i III Rzesza.
Okupacja francuska.
Rozwój Deidesheim w okresie międzywojennym był zasadniczo taki sam jak Palatynatu. Po zakończeniu I wojny światowej w 1918 r. do miasta wkroczyły wojska francuskie, a w jego kwaterze kwaterowało się ponad 2500 żołnierzy. W sierpniu 1921 r. doszło do dużego pożaru lasu, który spalił około 300 hektarów lasu, z czego 130 hektarów należało do Lasu Miejskiego w Deidesheim. Do walki z pożarem zostali zatrudnieni wszyscy mężczyźni powyżej 17 roku życia, w tym około 500 strażaków, wspieranych później przez 300 załóg francuskich. Zwalczanie pożaru trwało trzy dni i trzy noce.
Okupacja francuska miała na celu polityczną i kulturową alienację mieszkańców Nadrenii od reszty imperium oraz wspieranie separatyzmu, co znalazło swoje odzwierciedlenie w 1919 r. (deklaracja Republiki Palatyńskiej), a zwłaszcza w roku hiperinflacji 1923 (deklaracja Autonomicznego Palatynatu). W 1923 r. separatyści utworzyli tymczasowy rząd w Palatynacie i zwrócili się do wszystkich lokalnych przywódców o formalne uznanie, ale pod przewodnictwem burmistrza Deidesheim, Arnolda Sibena, wielu lokalnych przywódców odrzuciło ten wniosek i wezwało do przeprowadzenia referendum. Siben osiągnął, że Deidesheim, w przeciwieństwie do większości społeczności Palatynatu, nie był zajęty przez separatystów. W lipcu 1930 r. wojska francuskie opuściły Nadrenię, a podczas kolejnych uroczystości prezydent Rzeszy Paul von Hindenburg odwiedził Nadrenię i przyjechał do Deidesheim.
III Rzesza i II wojna światowa.
W przeciwieństwie do reszty Palatynatu, który wniósł ponadprzeciętny wkład w powstanie NSDAP, mieszkańcy Deidesheim wybrali Partię Centrum bezwzględną większością głosów w wyborach do Reichstagu w 1933 r.; 17 mieszkańców przystąpiło do partii przed Machtergreifung w 1933 r., a najpóźniej od kwietnia 1931 r. w mieście istniała lokalna grupa NSDAP, do której należały także Forst an der Weinstraße, Ruppertsberg i Niederkirchen. Kryształowa noc nie spowodowała żadnych zniszczeń w Deidesheim, ale domy dwóch rodzin żydowskich i cmentarz żydowski zostały zniszczone dzień później. Synagoga w Deidesheim została już sprzedana przez gminę żydowską w 1936 r., w związku z czym uniknęła zniszczenia. Podczas II wojny światowej miasto zostało początkowo oszczędzone na zniszczeniach wojennych. Ale 9 marca 1945 roku, tuż przed końcem wojny, szpital w Deidesheim został uderzony bombą, osiem osób straciło życie. 21 marca 1945 r. oddziały amerykańskie wkroczyły bez walki, chociaż już jesienią 1944 r. przygotowano barierę czołgową, której zamknięciu zapobiegli niektórzy mieszkańcy Deidesheim.
Od założenia RFN.
Rozwój architektoniczny.
Po utworzeniu kraju związkowego Nadrenia-Palatynat w 1946 r. Deidesheim należał do tego kraju związkowego, a nie do Bawarii. Po wojnie wprowadzono pewne ulepszenia w infrastrukturze. Oświetlenie uliczne i basen zostały zmodernizowane, stworzono kanalizację; w 1960 r. przebudowano szkołę podstawową, w 1964 r. zbudowano dom kultury „Paradiesgarten”, a dziesięć lat później "Hauptschule". Liczba ludności przekroczyła 3000; ponieważ Deidesheim nie mógł rozwijać się dalej na zachód bez poświęcenia najlepszych winnic na rozwój, w 1978 r. przyjęto nowy plan zagospodarowania przestrzennego, który ukierunkował rozwój strukturalny na wschód, tak że od tego momentu miasto rozwijało się przede wszystkim na wschód od linii kolejowej Neustadt – Dürkheim. Deidesheim wraz z Forst an der Weinstraße, Ruppertsberg, Niederkirchen bei Deidesheim i Meckenheim tworzy gminę związkową Deidesheim od 1 stycznia 1973 r. W 1974 r. w pobliżu Niederkirchen została ukończona wspólna oczyszczalnia ścieków dla lokalnych miejscowości, a w 1978 r. wybudowany został obiekt sportowy gminy związkowej Deidesheim, który w 1993 r. został uzupełniony o halę sportową.
Goście państwowi w Deidesheim.
Deidesheim wzbudził duże zainteresowanie mediów dzięki wizytom zagranicznych gości państwowych wysokiego szczebla, które kanclerz Helmut Kohl zaprosił do Deidesheim na wizyty państwowe w latach 1989–1997. Często gościom państwowym w Deidesheimer Hof został serwowany Pfälzer Saumagen. Gośćmi państwowymi, którzy przybyli do Deidesheim z Kohlem, byli: premier Wielkiej Brytanii Margaret Thatcher (30 kwietnia 1989 r.), sekretarz generalny Związku Radzieckiego Michaił Gorbaczow (10 listopada 1990 r.), premier Kanady Brian Mulroney (16 czerwca 1991 r.), amerykański wiceprezydent Dan Quayle (9 lutego 1992 r.), czeski prezydent Václav Havel (14 października 1993 r.), rosyjski prezydent Borys Jelcyn (12 maja 1994 r.), brytyjski premier John Major (1 października 1994 r.) oraz hiszpańska para królewska Juan Carlos I i Zofia Grecka (17 lipca 1997 r.).
Przyrost naturalny.
Brak jest informacji na temat ludności Deidesheim od średniowiecza. Częściowo znaczne wahania liczby mieszkańców XVII i początku XVIII wieku były wynikiem licznych wojen, zwłaszcza wojny trzydziestoletniej i palatyńska wojna o sukcesję mocno uderzyły w Deidesheim. Pod koniec XVIII wieku Deidesheim odnotował stosunkowo szybki wzrost liczby ludności, tak że w czasie rewolucji francuskiej liczba ta była prawie trzy razy większa niż pod koniec średniowiecza.
Po początkowo gwałtownym wzroście liczby ludności aż do roku powstania palatyńskiego w 1849 r., w drugiej połowie XIX w. liczba ludności Deidesheim nie wzrosła znacząco – w przeciwieństwie do ogólnego trendu w Niemczech w momencie industrializacji – a nawet zmniejszyła się na przełomie XIX i XX w., tak że w 1917 r. Deidesheim liczył mniej mieszkańców niż w 1823 r.; powodem tego była emigracja licznych Deidesheimerów do Ameryki Północnej. Dopiero po I wojnie światowej ludność Deidesheim powróciła do poziomu z połowy XIX wieku. Po II wojnie światowej liczba mieszkańców po raz kolejny gwałtownie wzrosła w wyniku licznych nowo przybyłych i po raz pierwszy przekroczyła 3 tys. mieszkańców. W ostatnich latach liczba ludności utrzymywała się na względnie stałym poziomie 3797 mieszkańców (31 grudnia 2016 r.).
Religia.
Parafia katolicka.
Po osiągnięciu przez Deidesheim pewnej wielkości jako osady Niederkirchen, siedziba parafii została przeniesiona z Niederkirchen do Deidesheim, co miało miejsce w latach 1437–1460. Z tego powodu konieczne było również wybudowanie przestronnego kościoła: Budowa kościoła rozpoczęła się w 1444 r. i została ukończona w 1473 r. Wybudowano ją w miejsce mniejszej kaplicy mariańskiej, o której wspomniano po raz pierwszy około 1300 r. i poświęcono św. Ulrykowi z Augsburga.
Reformacja nie mogła ugruntować się w Księstwie Speyer, do którego należało Deidesheim i którego biskupem był władca miasta Deidesheim (Cuius regio, eius religio). Spowodowało to jednak znaczne trudności w zajęciu plebanii Deidesheim w drugiej połowie XVI wieku. W 1750 r., odpowiednio w 1820 r. parafie Niederkirchen i Forst zostały rozdzielone i wzniesione do samodzielnych parafii. Przez krótki czas, po aneksji francuskiej lewego brzegu Renu, parafia Deidesheim należała w latach 1802–1817 do diecezji Moguncji, a następnie ponownie do diecezji Spiry.
Po reorganizacji w 1980 r. dekanatów diecezji Spira Deidesheim został przydzielony do dziekanatu Bad Dürkheim. Ze względu na coraz większy brak księży, w latach 2006–2015 parafia św. Ulricha, wraz z dwiema parafiami św. Margarety (Forst) i św. Marcina (Ruppertsberg), utworzyła wspólnotę parafialną, której siedziba znajdowała się w Deidesheim. W dniu 1 stycznia 2016 r. została utworzona parafia św. Michała, do której należą dawniej samodzielne parafie św. Ulricha (Deidesheim), św. Margarety (Forst), św. Marcina (Ruppertsberg), św. Marcina (Niederkirchen) i św. Aegidy (Meckenheim) jako parafie (okręgi parafialne). Siedziba parafii i biuro parafialne parafii św.Michała znajdują się w Deidesheim.
W grudniu 2016 roku 1903 mieszkańców Deidesheim stanowili rzymskokatolicy, co stanowiło 49,99% ludności "Deidesheim".
Do wspólnoty katolickiej należą następujące budowle sakralne i świeckie:
W parafii Deidesheim udzielali się między innymi biskup Spiry Konrad Reither (1838) i biskup moguncji Ludwig Maria Hugo (1897–1900) jako kapłani.
Osobistości.
Honorowymi obywatelami Deidesheim zostali historyk wina Friedrich von Bassermann-Jordan, biskup Spiry Joseph Wendel, katolicki proboszcz Heinrich Hartz oraz politycy Hanns Haberer i Helmut Kohl.

</doc>
<doc id="2302218" url="https://pl.wikipedia.org/wiki?curid=2302218" title="Nokia 6303 Classic">
Nokia 6303 Classic

Nokia 6303 Classic – telefon komórkowy produkowany przez fińską firmę Nokia. Model ten wyposażony jest w aparat o rozdzielczości 3,2 Mpix oraz 2,2-calowy ekran. Telefon posiada standardowe wejście audio 3,5 mm, do którego można podłączyć dowolne akcesorium muzyczne tak by uzyskać w pełni funkcjonalny odtwarzacz muzyczny.
Specyfikacja telefonu.
Klawisze i sposób wprowadzania tekstu.
Klawiatura numeryczna
Barwy i obudowy.
Dostępne kolory:
Komunikacja i nawigacja.
Częstotliwości działania.
Trójzakresowy (EGSM 900/1800/1900)

</doc>
<doc id="2302221" url="https://pl.wikipedia.org/wiki?curid=2302221" title="Parafia Świętego Ducha w Gozdnicy">
Parafia Świętego Ducha w Gozdnicy

Parafia Świętego Ducha w Gozdnicy – parafia Kościoła Polskokatolickiego w RP, położona w dekanacie lubuskim diecezji wrocławskiej. Proboszczem parafii jest ks. dziek. Ryszard Szykuła, który na stałe mieszka w Szprotawie. Msze św. sprawowane są zgodnie z ogłoszeniem proboszcza. Kościół parafialny znajduje się przy ul. Wojska Polskiego na terenie miejskiego cmentarza komunalnego.
Parafia polskokatolicka w Gozdnicy została erygowana przez ks. bpa Juliana Pękalę 15 października 1965 roku. Impulsem do powstania wspólnoty była działalność misyjna parafii polskokatolickiej pw. Dobrego Pasterza w Żarach. Na pierwsze nabożeństwa polskokatolicy jednak spotykali się w kaplicy urządzonej w mieszkaniu prywatnym, odstąpionym na ten cel przez państwa Jadrych przy ul. Partyzantów. Powołanie parafii polskokatolickiej zaowocowało konflikt wyznaniowy z rzymskimi katolikami. Pierwszym proboszczem parafii był ks. Tadeusz Piątek. W 1965 roku Kościołowi Polskokatolickiemu przekazano w użytkowanie świątynię protestancką, wybudowaną w latach 1741-1743, która jest unikalnym zabytkiem na tym terenie. Poświęcenie obecnego kościoła parafialnego nastąpiło 30 stycznia 1966 roku, wtedy parafia liczyła ok. 65 osób, obecnie zaś miejscowa społeczność polskokatolicka jest niewielka. W 2006 roku udało się kompleksowo odrestaurować kościół parafialny.

</doc>
<doc id="2302223" url="https://pl.wikipedia.org/wiki?curid=2302223" title="Ruppertsberg">
Ruppertsberg

Ruppertsberg – gmina w Niemczech, w kraju związkowym Nadrenia-Palatynat, w powiecie Bad Dürkheim, wchodzi w skład gminy związkowej Deidesheim.

</doc>
<doc id="2302225" url="https://pl.wikipedia.org/wiki?curid=2302225" title="Forst an der Weinstraße">
Forst an der Weinstraße

Forst an der Weinstraße – miejscowość i gmina w Niemczech, w kraju związkowym Nadrenia-Palatynat, w powiecie Bad Dürkheim, wchodzi w skład gminy związkowej Deidesheim.

</doc>
<doc id="2302226" url="https://pl.wikipedia.org/wiki?curid=2302226" title="Maciej Szpunar">
Maciej Szpunar

Maciej Szpunar (ur. 1971 w Krakowie) – polski prawnik i nauczyciel akademicki, adwokat, doktor habilitowany nauk prawnych, profesor uczelni na Uniwersytecie Śląskim w Katowicach, w latach 2008–2009 podsekretarz stanu w Urzędzie Komitetu Integracji Europejskiej, w latach 2010–2013 podsekretarz stanu w Ministerstwie Spraw Zagranicznych, od 2013 rzecznik generalny w Trybunale Sprawiedliwości.
Życiorys.
Absolwent Wydziału Prawa i Administracji Uniwersytetu Śląskiego. Odbył podyplomowe studia w Kolegium Europejskim w Brugii. W 1996 został pracownikiem naukowym w Katedrze Prawa Cywilnego i Prawa Prywatnego Międzynarodowego na UŚ. W 2000 na podstawie pracy "Promocja towarów w świetle artykułu 28 traktatu ustanawiającego Wspólnotę Europejską" uzyskał stopień doktora, a w 2009 habilitował się w oparciu o dorobek naukowy oraz rozprawę zatytułowaną "Odpowiedzialność podmiotu prywatnego z tytułu naruszenia prawa wspólnotowego". W 2001 uzyskał uprawnienia adwokackie, przez kilka lat praktykował w tym zawodzie. Był też sekretarzem jednego z zespołów w Komisji Kodyfikacyjnej Prawa Cywilnego. W pracy naukowej specjalizuje się w prawie europejskim i prawie prywatnym międzynarodowym. Został członkiem komitetów redakcyjnych „Problemów Prawa Prywatnego Międzynarodowego”, „Europejskiego Przeglądu Sądowego” i „Nowej Europy – Przeglądu Natolińskiego”.
22 grudnia 2008 objął stanowisko podsekretarza stanu w Urzędzie Komitetu Integracji Europejskiej. Po włączeniu KIE w struktury Ministerstwa Spraw Zagranicznych 1 stycznia 2010 powołany na podsekretarza stanu w tym resorcie. 15 kwietnia 2013 odwołano go z tego stanowiska. Decyzją przedstawicieli rządów państw członkowskich z 16 października 2013 został mianowany rzecznikiem generalnym Trybunału Sprawiedliwości. W październiku 2018 został wybrany na trzyletnią kadencję na stanowisko pierwszego rzecznika generalnego, odpowiedzialnego m.in. za organizację pracy pozostałych rzeczników generalnych. We wrześniu 2020 na zgromadzeniu ogólnym Trybunał Sprawiedliwości UE wyznaczył Macieja Szpunara na stanowisko pierwszego rzecznika generalnego na okres od października 2020 do października 2021. We wrześniu 2021 powołany na tę funkcję na nową trzyletnią kadencję.
Odznaczenia.
W 2013 został odznaczony Krzyżem Oficerskim Orderu Odrodzenia Polski.

</doc>
<doc id="2302230" url="https://pl.wikipedia.org/wiki?curid=2302230" title="Niederkirchen bei Deidesheim">
Niederkirchen bei Deidesheim

Niederkirchen bei Deidesheim – miejscowość i gmina w Niemczech, w kraju związkowym Nadrenia-Palatynat, w powiecie Bad Dürkheim, wchodzi w skład gminy związkowej Deidesheim.

</doc>
<doc id="2302236" url="https://pl.wikipedia.org/wiki?curid=2302236" title="Niederkirchen">
Niederkirchen

Niemcy:

</doc>
<doc id="2302239" url="https://pl.wikipedia.org/wiki?curid=2302239" title="Chris Shiflett">
Chris Shiflett

Christopher Aubrey "Chris" Shiflett (ur. 6 maja 1971 w Santa Barbara) - amerykański muzyk, znany głównie jako gitarzysta zespołu Foo Fighters.
Kariera.
Shiflett dołączył do Foo Fighters w 1999, po wydaniu ich trzeciego albumu, "There Is Nothing Left to Lose". Po raz pierwszy zagrał z nimi w 2002 na albumie "One by One". Przed dołączeniem do Foo Fighters grał w punk rockowym zespole No Use for a Name. Gdy lider Foo Fighters, Dave Grohl, przeprowadzał przesłuchanie po odejściu z formacji dwóch gitarzystów, Shiflett opuścił No Use for a Name. Obecnie gra również w Me First and the Gimme Gimmes, jego własnym projekcie Jackson United i w Viva Death wraz z jego bratem, Scottem. W wielu projektach muzycznych używa scenicznego pseudonimu Jake Jackson. W 2009 muzyk grał w zespole The Real McCoy, którego liderem był Andy McCoy, gitarzysta fińskiego zespołu rockowego Hanoi Rocks. Grupa The Real McCoy rozpadła się po trzech występach.
W 2010 Shiflett założył side-project grający muzykę country - Chris Shiflett &amp; the Dead Peasants.

</doc>
<doc id="2302243" url="https://pl.wikipedia.org/wiki?curid=2302243" title="Orzeł Biały i Pogoń">
Orzeł Biały i Pogoń

„Orzeł Biały i Pogoń” – dziennik polski ukazujący się w 1831 roku w czasie powstania listopadowego.
Historia.
Pismo codzienne pt. „Orzeł Biały i Pogoń” wychodziło w Warszawie od lipca do września 1831 roku i propagowało zjednoczenie Królestwa Polskiego oraz Litwy w kształcie przedrozbiorowym. W sumie ukazało się 66 numerów gazety.

</doc>
<doc id="2302244" url="https://pl.wikipedia.org/wiki?curid=2302244" title="Jake Jackson">
Jake Jackson



</doc>
<doc id="2302245" url="https://pl.wikipedia.org/wiki?curid=2302245" title="Twilite">
Twilite

Twilite – polski duet muzyczny grający muzykę w stylu indie-folk/singer-songwriter charakteryzującą się akustycznymi gitarowymi brzmieniami i melancholijną atmosferą. Grupę tworzą Paweł Milewski i Rafał Bawirsz.
Historia zespołu zaczęła się w roku 2006, kiedy przebywający na zarobkowej emigracji w Irlandii Paweł i Rafał postanowili ukonkretnić swoją dotychczasową internetową współpracę. Nagrane w domowych warunkach utwory duetu opublikowane zostały na drugiej i trzeciej części kompilacji Offensywa Piotra Stelmacha. W maju 2008 r., zauważeni i zaproszeni przez braci Kapsa z Contemporary Noise Quintet, Milewski i Bawirsz nagrali w Electric Eye Studio materiał na debiutancki album "Bits &amp; Pieces", który jest zbiorem kompozycji z ostatnich dwóch lat przebywania muzyków w Dublinie. W listopadzie 2008 roku zespół zagrał koncert promujący płytę w Studiu im. Agnieszki Osieckiej, był on transmitowany na antenie radiowej Trójki. Płyta "Bits &amp; Pieces" ujrzała światło dzienne 24 stycznia 2009 r. Poza dwoma ogólnopolskimi trasami koncertowymi Twilite zagrali na Open’er Festival (2009) oraz m.in. przed Raz, Dwa, Trzy, José Gonzálezem, The Whitest Boy Alive i The Twilight Singers.
W maju 2010 udostępniona została do darmowego ściągnięcia EP-ka "Else", której producentami byli Piotr Maciejewski (ex-Muchy, Drivealone) oraz Maciej Frycz. Wydawnictwo to ukazało się nakładem poznańskiej oficyny Ampersand Records i promowane było teledyskiem do utworu "Fire" promowanym przez polską, francuską, grecką i turecką edycję portalu MySpace.
28 marca 2011 r. ukazała się druga długogrająca płyta Twilite zatytułowana "Quiet Giant". Składa się ona z 12 kompozycji, względem debiutu znacznie wzbogaconych aranżacyjnie. Na płycie pojawiają się m.in. perkusja, pianino, gitara elektryczna, klarnet i trąbka. Do udziału w nagraniach zaproszono gości, m.in. szwedzką wokalistkę Billie Lindahl (znaną jako Promise and the Monster), trębacza Macieja Fortunę czy Maxa Psuję, perkusistę grupy Kumka Olik. Album wyprodukowali Piotr Maciejewski (który gościnnie zagrał na perkusji, pianinie i gitarach) i Maciej Frycz. Płyta zebrała niezwykle przychylne opinie mediów.

</doc>
<doc id="2302268" url="https://pl.wikipedia.org/wiki?curid=2302268" title="Archidiecezja Kirkuk-Sulajmanijja">
Archidiecezja Kirkuk-Sulajmanijja

Archidiecezja Kirkuk-Sulajmanijja – archidiecezja Kościoła chaldejskiego z siedzibą w Kirkuku w północnym Iraku. Została erygowana w 1789. Podlega bezpośrednio chaldejskiemu patriarsze Bagdadu. 11 lipca 2013 została połączona z Diecezją As-Sulajmanijja.

</doc>
<doc id="2302271" url="https://pl.wikipedia.org/wiki?curid=2302271" title="KDL">
KDL



</doc>
<doc id="2302274" url="https://pl.wikipedia.org/wiki?curid=2302274" title="Maria Bokszczanin">
Maria Bokszczanin

Maria Bokszczanin (ur. 3 lipca 1926 w Toruniu) – polska filolog, profesor nauk humanistycznych, historyk literatury polskiej, autorka pięciotomowego opracowania epistolografii Henryka Sienkiewicza.
Życiorys.
Zawodowo związana z Instytutem Badań Literackich Polskiej Akademii Nauk. W 1989 na podstawie rozprawy zatytułowanej "Listy Henryka Sienkiewicza do Jadwigi Janczewskiej. Opracowanie edytorskie komentarz – wprowadzenie" uzyskała stopień doktora nauk filologicznych. W 2012 prezydent Bronisław Komorowski nadał jej tytuł naukowy profesora. Zajmowała się opracowywaniem wydań (m.in. dzieł wybranych Juliusza Słowackiego), tworzeniem przypisów w publikacjach i konsultacją literacką. Przez kilkadziesiąt lat pracowała głównie nad przygotowaniem kolejnych tomów "Listów" Henryka Sienkiewicza, wydawanych w pięciu częściach od 1977 do 2010 nakładem Państwowego Instytutu Wydawniczego. Kierowany przez nią zespół redakcyjny dotarł do większości znanych zachowanych listów pisarza (łącznie około 3,5 tysiąca). Była również skarbnikiem Towarzystwa Literackiego im. Adama Mickiewicza.
Odznaczenia i wyróżnienia.
W 2010 prezydent Lech Kaczyński odznaczył ją Krzyżem Oficerskim Orderu Odrodzenia Polski, a w 2016 prezydent Andrzej Duda nadał jej Krzyż Komandorski tego orderu.
Odznaczona również Medalem „Zasłużony Kulturze Gloria Artis”: Brązowym (2006), Srebrnym (2010) i Złotym (2016). W 2010 została uhonorowana nagrodą przyznawaną przez PEN Club.

</doc>
<doc id="2302276" url="https://pl.wikipedia.org/wiki?curid=2302276" title="Dipsy Selolwane">
Dipsy Selolwane

Diphetogo "Dipsy" Selolwane (ur. 27 stycznia 1978 w Gaborone) – piłkarz botswański grający na pozycji ofensywnego pomocnika lub napastnika. Od 2010 roku jest piłkarzem klubu Supersport United.
Kariera klubowa.
Karierę piłkarską Selolwane rozpoczął w klubie Gaborone United. W jego barwach zadebiutował w 1997 roku w botswańskiej Premier League. W klubie tym występował do 2000 roku.
W 2000 roku Selolwane wyjechał do Stanów Zjednoczonych i przez dwa lata występował w drużynie uniwersyteckiej St. Louis Billikens Uniwersytetu w Saint Louis. W 2001 roku przeszedł do duńskiego Vejle BK. 28 kwietnia 2002 zadebiutował w Superligaen w zremisowanym 1:1 domowym meczu z Odense BK. W Vejle grał do lata 2002.
Jesienią 2002 Selolwane wrócił do Stanów Zjednoczonych i został wybrany w drafcie Major League Soccer do Chicago Fire. W MLS swój debiut zanotował 22 września 2002 w meczu z Columbus Crew (2:1). W 2003 roku dotarł z Chicago Fire do finału MLS Cup. W 2005 roku odszedł do Real Salt Lake, w którym zadebiutował 3 kwietnia 2005 w meczu z New York Red Bulls (0:0).
W 2005 roku Selolwane ponownie zmienił klub i został piłkarzem południowoafrykańskiego Santosu Kapsztad. Po 2 sezonach gry w Santosie odszedł do Jomo Cosmos, a na początku 2007 roku został piłkarzem Ajaksu Kapsztad. W 2010 roku przeszedł do Supersport United.
Kariera reprezentacyjna.
W reprezentacji Botswany Selolwane zadebiutował w 1999 roku. W 2011 roku awansował z nią do Puchar Narodów Afryki 2012, na którym Botswana wystąpi po raz pierwszy w swojej historii.

</doc>
<doc id="2302277" url="https://pl.wikipedia.org/wiki?curid=2302277" title="Bill Inmon">
Bill Inmon

William Harvey Inmon (ur. 1945) – amerykański informatyk, uznawany przez wielu za ojca hurtowni danych. Bill Inmon napisał książkę, która była podstawą do nauki o hurtowniach danych. Stworzył on definicję hurtowni danych ("ang. Data Warehouse") zawierającą czas zbierania danych w wariancie wsparcia zarządzania decyzjami. W porównaniu z podejściem innych pionierskich architektów hurtowni danych, między innymi Ralpha Kimballa, podejście Inmona jest często określane jako podejście top-down.
Życiorys.
Bill Inmon urodził się 20 lipca 1945 w San Diego w Kalifornii. Otrzymał tytuł Bachelor of Science z matematyki na Uniwersytecie Yale, a tytuł magistra informatyki uzyskał na Uniwersytecie Stanu Nowy Meksyk. W przeszłości Bill Inmon był twórcą "Corporate Information Factory", a także hurtowni danych 2.0 – określił nową generację hurtowni danych. Jest on odpowiedzialny za budowę, użytkowanie i utrzymanie hurtowni danych w "Corporate Information Factory".
Jego książki to "Budowa hurtowni danych" (z 1992 oraz późniejsze wydania) i "Hurtownie danych 2.0: architektura następnej generacji z hurtowni danych" (2008). W lipcu 2007 Computerworld ogłosił Billa Inmona jedną z dziesięciu osób, które najbardziej wpłynęły na pierwsze 40 lat w branży komputerowej. Przedstawił on metodologię, która pokazuje, jak dokonać integracji danych uporządkowanych (np. tabele i pliki) i niestrukturalnych (np. notatki, dokumenty, zdjęcia, głos i multimedia oraz różnych internetowych formatów danych). Niedawno opracował on technikę dotyczącą niestrukturalnych danych w hurtowni danych – tekst ETL. Mając 35 lat doświadczenia w technice baz danych i projektowania hurtowni danych, jest on znany na całym świecie ze swoich seminariów na temat rozwój hurtowni danych i architektury informacji.
Publikacje.
Bill Inmon opublikował ponad 40 książek i 1000 artykułów na temat hurtowni danych i zarządzania danymi, w tym:

</doc>
<doc id="2302279" url="https://pl.wikipedia.org/wiki?curid=2302279" title="Caprica (serial telewizyjny)">
Caprica (serial telewizyjny)

Caprica to tytuł amerykańskiego serialu z 2010 (zakończonego po nakręceniu jednego sezonu) mającego miejsce w universum serialu Battlestar Galactica, którego wydarzenia odbywają się 50 lat wcześniej. Serial został wyemitowany przez amerykańską stację Syfy (dawniej znaną jako SciFi Universal).
Fabuła.
Akcja serialu dzieje się na plancie Caprica w wysoko rozwiniętym społeczeństwie, które korzysta z licznych technologicznych udogodnień. Jednym z głównych bohaterów jest Joseph Adama, ojciec późniejszego dowódcy statku Battlestar Galactica, Williama Adamy.
Fabuła koncentruje się wokół problemu przeniesienia wirtualnego awatara do rzeczywistości.

</doc>
<doc id="2302292" url="https://pl.wikipedia.org/wiki?curid=2302292" title="Język makue">
Język makue

Język makue (makwe, kimakwe, palma, maraba) – język z grupy suahilskich używany przez 22 tys. osób w Mozambiku i 10 tys. w południowo-wschodniej Tanzanii.

</doc>
<doc id="2302295" url="https://pl.wikipedia.org/wiki?curid=2302295" title="Goupia">
Goupia



</doc>
<doc id="2302304" url="https://pl.wikipedia.org/wiki?curid=2302304" title="Mistrzostwa Świata U-17 w Piłce Nożnej 2011">
Mistrzostwa Świata U-17 w Piłce Nożnej 2011

Mistrzostwa Świata do lat 17 w Piłce Nożnej 2011 - czternasty turniej Mistrzostw Świata U-17 w 2011 roku odbył się w Meksyku.
Kwalifikacja zawodnika.
Wszyscy zawodnicy muszą być urodzeni po 1 stycznia 1994 roku.
Kwalifikacje.
Do mistrzostw świata U-17 będą zakwalifikowały się 23 drużyny. Meksyk jako gospodarz turnieju bierze udział w rozgrywkach bez kwalifikacji
Faza grupowa.
Losowanie fazy grupowej odbyło się 17 maja 2011 w Meksyku. 
Drużyny z trzecich miejsc.
Ranking drużyn, które zajęły trzecie miejsce w grupie. Cztery najlepsze awansowały do fazy pucharowej.
Faza pucharowa.
Finał.
 
MISTRZ ŚWIATA U-17 2011
Meksyk 2. TYTUŁ 

</doc>
<doc id="2302306" url="https://pl.wikipedia.org/wiki?curid=2302306" title="Języki szambala">
Języki szambala

Języki szambala – języki bantu z grupy G, oznaczane również symbolem G.20, którymi posługują się plemiona w Tanzanii i Kenii.

</doc>
<doc id="2302307" url="https://pl.wikipedia.org/wiki?curid=2302307" title="Klubowe Mistrzostwa Świata w Piłce Nożnej 2011">
Klubowe Mistrzostwa Świata w Piłce Nożnej 2011

Klubowy Puchar Świata 2011 – turniej piłkarski, który odbywał się w dniach 8-18 grudnia 2011 roku w Japonii. Była to siódma edycja tego turnieju. Po raz drugi wygrała FC Barcelona.
Stadiony.
Klubowy Puchar Świata został rozegrany w dwóch miastach. Na stadionie w mieście Toyota oraz w Jokohamie.
Strzelcy.
2 gole
1 gol

</doc>
<doc id="2302336" url="https://pl.wikipedia.org/wiki?curid=2302336" title="Julian Gozdowski">
Julian Gozdowski

Julian Józef Gozdowski (ur. 22 maja 1935 w Czortkowie) – polski nauczyciel, trener narciarstwa, inicjator i komandor Biegu Piastów.
Życiorys.
Po II wojnie światowej jego rodzina zamieszkała w Cieplicach. W 1953 został absolwentem Akademii Wychowania Fizycznego we Wrocławiu. Pracował jako nauczyciel wychowania fizycznego, zajął się także trenowaniem biegów narciarskich w MKS Karkonosze Jelenia Góra. Pod koniec lat 60. odszedł z pracy w szkolnictwie, został zatrudniony w administracji państwowej. Objął funkcję kierownika wydziału kultury fizycznej urzędzie wojewódzkim w Jeleniej Górze.
W 1976 zorganizował pierwszą edycję Biegu Piastów, który wkrótce przekształcił się w coroczną międzynarodową imprezę narciarską na Polanie Jakuszyckiej w Szklarskiej Porębie. W 1995 bieg ten został włączony do Europejskiej Ligi Biegów Długodystansowych (Euroloppet), a w 2009 do Światowej Ligi Biegów Długodystansowych (Worldloppet). Julian Gozdowski objął funkcję komandora tego biegu oraz prezesa Stowarzyszenia „Bieg Piastów”. Odebrał przyznaną tej inicjatywie nagrodę dla najlepszej imprezy masowej 2009 w ramach w 75. Plebiscytu „Przeglądu Sportowego”.
W 2011 prezydent Bronisław Komorowski odznaczył go Krzyżem Oficerskim Orderu Odrodzenia Polski, a w 2016 prezydent Andrzej Duda nadał mu Krzyż Komandorski tego orderu.

</doc>
<doc id="2302341" url="https://pl.wikipedia.org/wiki?curid=2302341" title="Miel Puttemans">
Miel Puttemans



</doc>
<doc id="2302342" url="https://pl.wikipedia.org/wiki?curid=2302342" title="Bag in da box">
Bag in da box

„Bag in da box” – singel DJ-a Tune’a i Orremannena wydany w 2008 roku przez Warner Music Group i Warner Music Sweden.
Singel na notowaniu Top 60 Singles w Szwecji osiągnął szóste miejsce.

</doc>
<doc id="2302351" url="https://pl.wikipedia.org/wiki?curid=2302351" title="Wyższa Szkoła Kosmetologii i Ochrony Zdrowia">
Wyższa Szkoła Kosmetologii i Ochrony Zdrowia



</doc>
<doc id="2302352" url="https://pl.wikipedia.org/wiki?curid=2302352" title="Herly Alcázar">
Herly Alcázar

Herly Enrique Alcázar (ur. 30 października 1976 w Cartagena de Indias) – kolumbijski piłkarz występujący na pozycji napastnika. Zawodnik bez klubu.
Kariera klubowa.
Alcázar zawodową karierę rozpoczynał w 2000 roku w peruwiańskim zespole Cienciano. W trakcie sezonu 2000 odszedł do kolumbijskiego Atlético Junior. W połowie następnego sezonu został graczem peruwiańskiego Sportingu Cristal. Następnie grał w kolumbijskich drużynach: Santa Fe, Deportes Tolima oraz Centauros Villavicencio.
W 2004 roku trafił do Once Caldas i w tym samym roku zdobył z nim Copa Libertadores. W Once spędził jeden sezon. W 2005 roku odszedł do peruwiańskiego Universidadu San Martín, z którym wywalczył wicemistrzostwo fazy Clausura.
W 2006 roku Alcázar wyjechał do Chile, by grać w tamtejszym Universidadzie de Chile. Potem grał w meksykańskim Jaguares de Chiapas, chilijskim O’Higgins oraz kolumbijskich ekipach Atlético Junior, Atlético Huila. W połowie sezonu 2009 przeszedł do La Equidad. W 2010 roku wywalczył z nim wicemistrzostwo fazy Apertura 2010.
W trakcie sezonu 2010 trafił do zespołu América Cali. Po zakończeniu tamtego sezonu, odszedł z klubu.
Kariera reprezentacyjna.
W reprezentacji Kolumbii Alcázar rozegrał 1 spotkanie. Było to towarzyski mecz przeciwko Ekwadorowi (0:0), rozegrany 9 czerwca 2003 roku. W tym samym roku znalazł się w kadrze Puchar Konfederacji. Nie zagrał jednak na nim ani razu. Tamten turniej Kolumbia zakończyła na 4. miejscu.

</doc>
<doc id="2302355" url="https://pl.wikipedia.org/wiki?curid=2302355" title="Herly Alcazar">
Herly Alcazar



</doc>
<doc id="2302357" url="https://pl.wikipedia.org/wiki?curid=2302357" title="Fiodor Bredichin">
Fiodor Bredichin

Fiodor A. Bredichin (ur. 26 listopada 1831 w Mikołajowie, zm. 1 maja 1904 w Petersburgu) – rosyjski astronom. Prowadził badania w dziedzinie heliofizyki, grawimetrii, astrometrii oraz teorii budowy warkoczy komet. Był dyrektorem obserwatoriów astronomicznych w Moskwie (1873-1888) i w Pułkowie (1890-1895). Od 1990 był członkiem Petersburskiej Akademii Nauk.
W latach 1862-1877 opracował klasyfikację i teorię budowy warkoczy kometarnych.
Na jego cześć nazwano planetoidę (786) Bredichina i krater księżycowy Bredikhin.

</doc>
<doc id="2302359" url="https://pl.wikipedia.org/wiki?curid=2302359" title="Radosław Stępień">
Radosław Stępień

Radosław Adam Stępień (ur. 19 września 1963 w Łodzi) – polski prawnik, urzędnik samorządowy, w latach 2009–2012 podsekretarz stanu w resortach związanych z infrastrukturą, w latach 2012–2014 zastępca prezydenta Łodzi.
Życiorys.
Studiował na Wydziale Filozoficzno-Historycznym Uniwersytetu Łódzkiego, ukończył studia prawnicze na tej uczelni. Był asystentem na Wydziale Prawa i Administracji UŁ. W latach 80. działał w tzw. ruchu samokształceniowym, po wprowadzeniu stanu wojennego współorganizował Komitet Samoobrony Młodych, zajmował się m.in. kolportażem ulotek drugiego obiegu i działalnością kurierską.
Po przemianach politycznych został pracownikiem Ministerstwa Przekształceń Własnościowych, następnie dyrektorem wydziału strategii miasta w łódzkim magistracie. W 1999 został wiceprezesem zarządu w prywatnej grupie brokerskiej, od 2003 do 2005 był dyrektorem departamentu promocji i współpracy zagranicznej w urzędzie marszałkowskim województwa łódzkiego. Powrócił następnie do biznesu, pełniąc kierownicze stanowiska w spółkach prawa handlowego.
Był członkiem Kongresu Liberalno-Demokratycznego i Unii Wolności, następnie przystąpił do Platformy Obywatelskiej. Z rekomendacji tej ostatniej w 2001 i 2019 bez powodzenia kandydował do Sejmu.
W listopadzie 2007 został szefem gabinetu politycznego ministra infrastruktury Cezarego Grabarczyka. 23 marca 2009 powołany na podsekretarza stanu w tym resorcie. Z dniem 23 listopada 2011 objął tożsame stanowisko w nowo utworzonym Ministerstwie Transportu, Budownictwa i Gospodarki Morskiej. Z dniem 28 lutego 2012 został odwołany ze stanowiska. 1 marca 2012 został przedstawiony przez prezydent Hannę Zdanowską jako wiceprezydent Łodzi. Dwa lata później zrezygnował z tego stanowiska w związku z objęciem funkcji wiceprezesa zarządu Banku Gospodarstwa Krajowego. Pełnił później funkcję doradcy prezydent Łodzi Hanny Zdanowskiej, w 2017 został prezesem zarządu Widzewskiego TBS.

</doc>
<doc id="2302363" url="https://pl.wikipedia.org/wiki?curid=2302363" title="Chlorosulfonian metylu">
Chlorosulfonian metylu



</doc>
<doc id="2302367" url="https://pl.wikipedia.org/wiki?curid=2302367" title="Wirusy polimorficzne">
Wirusy polimorficzne



</doc>
<doc id="2302370" url="https://pl.wikipedia.org/wiki?curid=2302370" title="Nitkoskrzelne">
Nitkoskrzelne

Nitkoskrzelne (Pteriomorphia) – klad małży (Bivalvia) klasyfikowany w randze podgromady (lub nadrzędu). Charakteryzują się stosunkowo prymitywną budową: nitkowatymi skrzelami z zagiętymi ku górze płatami oraz rzęskami łączącymi wolno zwisające części płatów, gałęzie nitek skrzelowych nie zrastają się z workiem trzewiowym, płaszcz nie jest zrośnięty brzegami, a otwory syfonalne lub syfony są słabo rozdzielone. Żyją w morzach przytwierdzone do podłoża – trwale lub za pomocą bisiora.
Współcześnie żyjące nitkoskrzelne grupowane są w rzędach: 

</doc>
<doc id="2302371" url="https://pl.wikipedia.org/wiki?curid=2302371" title="Pteriomorphia">
Pteriomorphia



</doc>
<doc id="2302373" url="https://pl.wikipedia.org/wiki?curid=2302373" title="Pteriomorpha">
Pteriomorpha



</doc>
<doc id="2302374" url="https://pl.wikipedia.org/wiki?curid=2302374" title="Filibranchia">
Filibranchia



</doc>
<doc id="2302375" url="https://pl.wikipedia.org/wiki?curid=2302375" title="ZTM w Gdańsku">
ZTM w Gdańsku



</doc>
<doc id="2302376" url="https://pl.wikipedia.org/wiki?curid=2302376" title="Chlorosulfonian etylu">
Chlorosulfonian etylu



</doc>
<doc id="2302382" url="https://pl.wikipedia.org/wiki?curid=2302382" title="Lázaro Borges">
Lázaro Borges

Lázaro Borges (ur. 19 czerwca 1986 w Hawanie) – kubański lekkoatleta specjalizujący się w skoku o tyczce.
W 2006 podczas igrzysk Ameryki Środkowej i Karaibów oraz w 2007 na igrzyskach panamerykańskich nie zaliczył żadnej próby w eliminacjach. Dwukrotny złoty medalista mistrzostw Ameryki Środkowej i Karaibów (2005 i 2008). Bez powodzenia startował w igrzyskach olimpijskich w Pekinie. Zwycięzca czempionatu ibero-amerykańskiego w 2010. Wicemistrz świata z Daegu (2011). Zwyciężył w igrzyskach panamerykańskich w 2011. Wielokrotny złoty medalista mistrzostw kraju oraz kubańskich igrzysk narodowych.

</doc>
<doc id="2302392" url="https://pl.wikipedia.org/wiki?curid=2302392" title="Honda RA107">
Honda RA107

Honda RA107 – bolid teamu Honda na sezon 2007, zaprojektowany i wybudowany przez Hondę. Został zaprezentowany 25 stycznia 2007 w hiszpańskiej Barcelonie.

</doc>
<doc id="2302395" url="https://pl.wikipedia.org/wiki?curid=2302395" title="Diagram Cremony">
Diagram Cremony

Diagram Cremony – graficzna metoda wyznaczania sił w elementach kratownic. Metoda została opisana i opublikowana w 1872 r. przez włoskiego matematyka, Luigiego Cremonę.
Linki zewnętrzne.
Kratownice statycznie wyznaczalne - rozwiązywanie metodą graficzną planu sił Cremony

</doc>
<doc id="2302398" url="https://pl.wikipedia.org/wiki?curid=2302398" title="Metoda Cremony">
Metoda Cremony



</doc>
<doc id="2302400" url="https://pl.wikipedia.org/wiki?curid=2302400" title="Ogród Profesorski w Krakowie">
Ogród Profesorski w Krakowie

Ogród Profesorski – ogród o powierzchni około 0,15 ha w Krakowie na Starym Mieście przy ul. Jagiellońskiej 17.
Znajduje się pomiędzy budynkami Uniwersytetu Jagiellońskiego: od północnego wschodu ograniczają go Collegium Medicum i Collegium Maius, od południowego wschodu ul. Jagiellońska, od południowego zachodu Collegium Minus i Collegium Witkowskiego a od północnego zachodu Planty.
Historia.
Pierwsze wzmianki o ogrodzie pojawiają się w 1467 roku. Ogród i sad rozciągały się wtedy od południowego zachodu Collegium Maius do murów miejskich. Warzywa i owoce w nim zebrane trafiały na stół profesorski w refektarzu Collegium. W roku 1475 postawiono w nim zagrodę dla drobiu.
Pod koniec XVIII wieku ogród pozbawiony profesorskiej opieki, gdyż profesorowie wyprowadzili się z kolegium, został zaniedbany i nie odnowiono go podczas restauracji Collegium Maius w latach 1840-1871. Służył jako skład materiałów budowlanych.
Został ponownie zagospodarowany w końcu XIX stulecia przez Zakład Botaniki UJ. Uprawiano w nim 300 gatunków roślin.
W 1908 roku zajęto dużą jego część pod budowę Collegium Witkowskiego. Ogród ponownie został zniszczony i taki stan trwał do lat 60. XX wieku, wtedy częściowo uporządkowany teren zaczął służyć uczelni jako zaplecze prac remontowych.
Teraźniejszość.
Odnowiono go w latach 2009-2010 z funduszy Społecznego Komitetu Odnowy Zabytków Krakowa i UJ. Wybrukowano alejki, postawiono drewniane ławeczki, zainstalowano efektowne oświetlenie, starannie dobrano rośliny. Na tyłach Collegium Witkowskiego znalazło się nawet niewielkie poletko na zioła.
Aranżację uzupełniają XIX-wieczne rzeźby profesorów, ubranych w togi i birety, choć nie wiadomo, kogo konkretnie przedstawiają. Bramy wejściowej strzeże dwóch kamiennych halabardników.
W ogrodzie zainstalowano interaktywne modele pięciu przyrządów naukowych. Każdy nawiązuje do innego etapu rozwoju krakowskiej uczelni.
Do XV i XVI wieków, złotego czasu Akademii Krakowskiej, nawiązują zegar słoneczny i model sfery armilarnej.
Półkule magdeburskie symbolizują okres oświecenia, powstawały wtedy pierwsze gabinety fizyczne.
Klatka meteorologiczna pochodzi z XIX wieku, wtedy na UJ rozpoczęły się stałe pomiary meteorologiczne.
Wiek XX symbolizuje oryginalne urządzenie z pierwszego cyklotronu budowanego przez pracowników uczelni oraz licznik scyntylacyjny do pomiaru promieniowania kosmicznego.
Ogród oddano do użytku 12 maja 2010 roku.
Wejście do ogrodu znajduje się przy ul. Jagiellońskiej 17. Dostać się do niego można także przez renesansową Długą Sień, z dziedzińca arkadowego Collegium Maius. Ogród jest ogólnodostępny od 22 kwietnia do 31 października, w godz. od 10.00 do 16.00.

</doc>
<doc id="2302401" url="https://pl.wikipedia.org/wiki?curid=2302401" title="Podobwód Klimontów Armii Krajowej">
Podobwód Klimontów Armii Krajowej

Podobwód Klimontów - jednostka organizacyjna Związku Walki Zbrojnej, a następnie Armii Krajowej o kryptonimie "Czeremcha". 
Obejmował tereny ówczesnych gmin: Jurkowice, Klimontów, Lipnik. Komendantem przez cały okres jego istnienia był kapitan "Tarnina" (Tadeusz Pytlakowski) 
Podobwód wchodził w skład Obwodu Sandomierz Okręgu Radom-Kielce AK.
Akcja "Burza".
Akcję "Burza" w podwobwodzie zapoczątkował atak ok. 20 żołnierzy placówki Klimontów pod dowództwem porucznika "Topora" w nocy 20 lipca 1944 roku na posterunek policji "granatowej" w Klimontowie. Atak zakończył się sukcesem i zdobyciem 6 karabinów, 500 szt amunicji i 20 granatów. Po udanej akcji w Klimontowie oddział "Topora" przeszedł do miejscowości Faliszewice, gdzie połączył się z żołnierzami z placówki Jurkowice. Połączony oddział liczył 92 żołnierzy, którzy utworzyli oddział partyzancki "Czeremcha" w składzie dwóch plutonów. Następnego dnia, 27 lipca, oddział przesunął się do wsi Piekary, gdzie połączył się z plutonem z placówki Lipnik w sile ok. 40 żołnierzy. 
W dniu 28 lipca 1944 oddział został przeformowany w 7 kompanię, III batalionu 2 Pułku Piechoty Legionów AK. Na dzień 29 lipca kompania liczyła 68 żołnierzy w składzie dwóch plutonów po 28 żołnierzy oraz sekcji ckm i piat. Obsada:
Uzbrojenie kompanii stanowiło: 1 ckm Maxim, 1 PIAT, 4 rkm, 12 pm, 45 kbk, 3 pistolety.
Kompania przeszła cały szlak bojowy 2 Pułku Piechoty Legionów AK. Została zdemobilizowana 5 grudnia 1944 roku w lasach siekierzyńskich. Żołnierze przeszli do konspiracji na terenie podobwodu Bodzentyn.
Dowódca obwodu Klimontów kpt. "Tarnina" był dowódcą II batalionu w 2 Pułku Piechoty Legionów AK.

</doc>
<doc id="2302404" url="https://pl.wikipedia.org/wiki?curid=2302404" title="Asai">
Asai



</doc>
<doc id="2302406" url="https://pl.wikipedia.org/wiki?curid=2302406" title="Gazda z Diabelnej (serial telewizyjny)">
Gazda z Diabelnej (serial telewizyjny)

Gazda z Diabelnej – 6-odcinkowy polski serial TV dla młodzieży z 1979 roku w reż. Grzegorza Warchoła, oparty na powieści Cezarego Chlebowskiego pod tym samym tytułem. 
Opis fabuły.
Sudety, Ziemie Odzyskane tuż po II wojnie światowej. W małym poniemieckim miasteczku nowi, polscy mieszkańcy próbują odbudować normalne życie i znaleźć sobie swoje miejsce na ziemi. Są to tytułowy gazda Janek – autentyczny góral z Zakopanego i były żołnierz II Korpusu, który przybywa do miasteczka jako nowy kierownik miejscowego schroniska i chce je odbudować; porzucony przez przybranych niemieckich rodziców Rysiek – polskie dziecko wywiezione z Łodzi w ramach akcji germanizacyjnej, który mówiąc już słabo po polsku jest dla rówieśników z Polski "szwabem, którego trzeba lać"; była więźniarka, która w obozach koncentracyjnych spędziła kilka lat i przygarnia Ryśka, próbując mu stworzyć dom; Magda – uczestniczka powstania warszawskiego; nauczyciel Kosiński, próbujący organizować nauczanie oraz osadnicy, ich dzieci, żołnierze WOP i inni ludzie, dla których koniec wojny oznacza potrzebę odnalezienia się w nowej rzeczywistości. Wszyscy oni muszą zmierzyć się z wieloma nowymi problemami, począwszy od braku nafty czy chociażby gwoździ, a na grasujących w okolicy esesmanach z Werwolfu i szabrownikach skończywszy.

</doc>
<doc id="2302408" url="https://pl.wikipedia.org/wiki?curid=2302408" title="Luboš Kozel">
Luboš Kozel

Luboš Kozel (ur. 16 marca 1971 we Vlašimiu) – były czeski piłkarz występujący na pozycji obrońcy. Obecnie trener Slovana Liberec.
Kariera klubowa.
Kozel jako junior grał w zespołach Jawa Divišov, BS Vlašim oraz ČSAD Benešov. W 1990 roku trafił do drużyny Švarc Benešov. Spędził w niej 3 lata. W 1993 roku przeszedł do Slavii Praga. W 1996 roku zdobył z nią mistrzostwo Czech, a w 1997 oraz w 1999 Puchar Czech. Przez 8,5 roku w barwach Slavii rozegrał w sumie 140 spotkań i zdobył 10 bramek.
Na początku 2002 roku Kozel odszedł do węgierskiego Újpestu. Spędził tam rok i w styczniu 2003 roku wrócił do Czech, gdzie został graczem Bohemians 1905. Grał w nim przez pół roku. Następnie przez rok występował w Viktorii Pilzno, a karierę kończył w 2005 roku jako zawodnik Slavii Praga.
Kariera reprezentacyjna.
W reprezentacji Czech Kozel zadebiutował 13 grudnia 1995 roku w wygranym 2:1 towarzyskim meczu z Kuwejtem. 20 sierpnia 1997 roku w wygranym 2:0 pojedynku eliminacji Mistrzostw Świata 1998 z Wyspami Owczymi strzelił swojego jedynego gola w zespole narodowym.
W 1997 roku został powołany do kadry na Puchar Konfederacji. Zagrał na nim w meczach z Urugwajem (1:2) i Brazylią (0:2). Tamten turniej Czechy zakończyły na 3. miejscu.
W latach 1995–1998 w drużynie narodowej Kozel rozegrał w sumie 9 spotkań i zdobył 1 bramkę.

</doc>
<doc id="2302409" url="https://pl.wikipedia.org/wiki?curid=2302409" title="Lubos Kozel">
Lubos Kozel



</doc>
<doc id="2302410" url="https://pl.wikipedia.org/wiki?curid=2302410" title="Leśniczówka (Turka)">
Leśniczówka (Turka)

Leśniczówka – część wsi Turka w Polsce, położona w województwie lubelskim, w powiecie chełmskim, w gminie Dorohusk
W latach 1975–1998 Leśniczówka należała administracyjnie do województwa chełmskiego.

</doc>
<doc id="2302413" url="https://pl.wikipedia.org/wiki?curid=2302413" title="Algorytm Jarvisa">
Algorytm Jarvisa

Algorytm Jarvisa, marsz Jarvisa lub owijanie prezentów (ang. "gift wrapping algorithm") – metoda wyznaczania otoczki wypukłej zbioru punktów umieszczonych na płaszczyźnie lub przestrzeni o większej liczbie wymiarów.
Algorytm został niezależnie opracowany przez Donalda Chanda oraz Shama Kapura (1970) oraz R. Jarvisa (1973, przypadek na płaszczyźnie).
Algorytm na płaszczyźnie.
Algorytm działa w czasie formula_1 gdzie formula_2 to całkowita liczba punktów, natomiast formula_3 to liczba punktów należących do otoczki. Zwykle w praktyce formula_4 jednak w pesymistycznym przypadku złożoność czasowa może wynieść formula_5
Wariant 1.
Algorytm przebiega następująco:
Wariant 2.
Zamiast rozpatrywać dwa osobne łańcuchy, można od razu utworzyć całą otoczkę.
Implementację można usprawnić, odrzucając w każdej iteracji punkty znajdujące się po prawej stronie wektora formula_37 ponieważ na pewno nie będą należały do otoczki. Zabieg ten nie wpływa jednak na asymptotyczną złożoność obliczeniową algorytmu.
Algorytm w przestrzeni.
Algorytm w przestrzeni znajduje wielościan wypukły, którego ścianami są trójkąty.
Algorytm w wyższych wymiarach.
Algorytm dla danych trójwymiarowych można uogólnić na przestrzenie o większej liczbie wymiarów.

</doc>
<doc id="2302414" url="https://pl.wikipedia.org/wiki?curid=2302414" title="Operacja Weserübung-Süd">
Operacja Weserübung-Süd



</doc>
<doc id="2302415" url="https://pl.wikipedia.org/wiki?curid=2302415" title="Anatolij Azarenkow">
Anatolij Azarenkow

Anatolij Ołeksandrowycz Azarenkow, ukr. Анатолій Олександрович Азаренков, ros. Анатолий Александрович Азаренков, "Anatolij Aleksandrowicz Azarienkow" (ur. 5 kwietnia 1938 w Odessie) – ukraiński piłkarz, grający na pozycji napastnika lub pomocnika, trener piłkarski.
Kariera piłkarska.
Kariera klubowa.
Wychowanek Szkoły Piłkarskiej klubu Dzierżyniec Odessa. W 1957 rozpoczął karierę piłkarską w Charczowyku Odessa. Aby uniknąć służby w wojsku w następnym roku wyjechał do Nowowołyńska, gdzie przez dwa lata grał w miejscowym Szachtarze. Jednak w 1960 został mobilizowany do wojskowego klubu Wołyń Łuck. Na szczęście w końcu roku weszła reforma w wojsku i piłkarz powrócił z wojska do rodzimego Czornomorca Odessa. W 1962 przeszedł do Awanharda Czerniowce, gdzie jemu było zaproponowano własne mieszkanie w Czerniowcach. Po roku powrócił do Czornomorca Odessa. W 1964 przeniósł się do Sudnobudiwelnyka Mikołajów. W 1967 został piłkarzem Krywbasa Krzywy Róg, w którym obiecali w przyszłości zatrudnić na stanowisku trenera. W tym klubie i zakończył karierę piłkarską w 1968 roku.
Kariera trenerska.
Po zakończeniu kariery piłkarskiej zgodnie z wcześniejsza umową przeszedł na pracę trenerską. Najpierw pomagał trenować Krywbas Krzywy Róg. Potem pracował na stanowisku dyrektora w klubach Krywbas Krzywy Róg, Sudnobudiwelnyk Mikołajów i Czornomoreć Odessa. W latach 1978-1980 studiował w Wyższej Szkole Trenerską. W 1981 roku został zaproszony do sztabu szkoleniowego w drużynie Kołos Nikopol, którą kierowały Wołodymyr Jemeć i Hennadij Żyzdyk. W tym że roku razem z nimi przeniósł się do Dnipra Dniepropetrowsk. W 1985 otrzymał propozycję pracy na stanowisku głównego trenera w Krywbasie Krzywy Róg. Po roku powrócił do Dnipra, ale już w połowie roku został oddelegowany przez Związek Piłki Nożnej ZSRR do komunistycznej Syrii trenować reprezentację narodową. Po wygaśnięciu kontraktu w 1990 powrócił do ojczyzny. W 1991 pomagał trenować Tiligul Tyraspol, po czym ponownie wyjechał do Syrii prowadzić reprezentację kraju. W 1993 zgodził się na propozycję pracować z omanskim klubem Al-Ahli. W następnym roku został zaproszony do grupy trenerskiej prowadzonej przez Walerego Łobanowski trenować reprezentację Kuwejtu różnych kategorii wiekowych. W 1997 wygasł kontrakt i trener powrócił do Odessy, jednak nie długo był bez pracy, tak jak już w 1998 zaproponowano trenować katarski Al-Arabi SC. We wrześniu 1999 otrzymał propozycję pracy na stanowisku głównego trenera Czornomorca Odessa, w którym pracował do sierpnia 2001. W latach 2004–2008 kierował naukowo-metodyczną grupą Czornomorca, po czym odszedł na emeryturę.

</doc>
<doc id="2302416" url="https://pl.wikipedia.org/wiki?curid=2302416" title="Charles Booth">
Charles Booth

Charles Booth (ur. 30 marca 1840 w Liverpoolu, zm. 23 listopada 1916 w Whitwick) – brytyjski reformator społeczny, pionier badań społecznych, filantrop i działacz społeczny. Autor pierwszego opracowania naukowego dotyczącego warunków życia i pracy ludności miejskiej, które stały się wzorem dla późniejszych badań tego typu, obecnie znanych jako tzw. social survey.
Booth zbadał i opisał pracę i życie mieszkańców Londynu, a wyniki swoich badań opublikował w kilkunastu tomach. Jego celem było dostarczenie parlamentowi brytyjskiemu danych faktograficznych pomocnych w działalności reformatorskiej i ustawodawczej.
Prace Charlesa Bootha w Anglii oraz Frédérica Le Playa we Francji miały poważny wpływ na kształtowanie się metod badawczych w socjologii, chociaż badacze ci nie mieli wykształcenia socjologicznego. Ich celem było rozwiązywanie praktycznych kwestii społecznych.
W swoich badaniach Booth zbierał oraz interpretował obszerne dane statystyczne, dotyczące między innymi poziomu ubóstwa czy przestępczości. W latach 1892-1894 pełnił funkcję przewodniczącego The Royal Statistical Society.

</doc>
<doc id="2302421" url="https://pl.wikipedia.org/wiki?curid=2302421" title="Raphael Chukwu">
Raphael Chukwu

Raphael Ndukwe Chukwu (ur. 22 lipca 1975 w Abie) – nigeryjski piłkarz grający na pozycji napastnika. W reprezentacji Nigerii rozegrał 10 meczów i strzelił 3 gole.
Kariera klubowa.
Karierę piłkarską Chukwu rozpoczął w klubie Enyimba FC. W jego barwach zadebiutował w 1992 roku w nigeryjskiej Premier League. W 1993 roku odszedł do Udoji United, w którym spędził 3 sezony.
W 1995 roku Chukwu ponownie zmienił klub i został piłkarzem południowoafrykańskiego Mamelodi Sundowns. W 1998 roku wywalczył z nim swoje pierwsze mistrzostwo RPA, a sukces ten powtórzył także w latach 1999 i 2000. W 1999 roku zdobył też Rothmans Cup.
W 2001 roku Chukwu trafił do Włoch i został zawodnikiem AS Bari. Przez 2 lata grał w rozgrywkach Serie B, a w barwach Bari strzelił 1 gola w 15 rozegranych meczach. W 2003 roku zmienił klub i przeszedł do tureckiego Çaykuru Rizespor. Grał tam rok i w 2004 roku wrócił do RPA, do Mamelodi Sundowns. Po jednym sezonie gry w tym klubie zakończył karierę.
Kariera reprezentacyjna.
W reprezentacji Nigerii Chukwu zadebiutował w 1995 roku. W 2000 roku został powołany do kadry na Puchar Narodów Afryki 2000. Wystąpił na nim w 2 meczach: półfinale z Republiką Południowej Afryki (2:0) i finale z Kamerunem (2:2, k. 3:4), w którym strzelił jednego z goli. Od 1995 do 2001 roku rozegrał w kadrze narodowej 10 meczów i zdobył 3 bramki.

</doc>
<doc id="2302425" url="https://pl.wikipedia.org/wiki?curid=2302425" title="Ideye Aide Brown">
Ideye Aide Brown



</doc>
<doc id="2302429" url="https://pl.wikipedia.org/wiki?curid=2302429" title="Ane">
Ane



</doc>
<doc id="2302434" url="https://pl.wikipedia.org/wiki?curid=2302434" title="Beata Stelmach">
Beata Stelmach

Beata Anna Stelmach (ur. 1 marca 1965) – polska ekonomistka i menedżer, w latach 2011–2013 podsekretarz stanu w Ministerstwie Spraw Zagranicznych.
Życiorys.
Ukończyła studia z zakresu finansów i statystyki w Szkole Głównej Planowania i Statystyki w Warszawie. Kształciła się również na Uniwersytecie Calgary i w INSEAD.
Od 1991 związana z instytucjami rynku kapitałowego. Pracowała w Komisji Papierów Wartościowych i Giełd (m.in. jako dyrektorka sekretariatu i rzeczniczka). Była też konsultantką Banku Światowego. Od końca lat 90. związana z biznesem. Pełniła m.in. funkcję prezesa zarządu Warszawskiej Giełdy Towarowej (2000–2001), następnie wchodziła w skład organów kierowniczych spółki akcyjnej Prokom Software. Od 2008 do 2011 była członkinią zarządu MCI Management S.A. Zasiadała też w radach nadzorczych różnych przedsiębiorstw (w tym Biotonu S.A.), a w 2006 została prezesem zarządu Stowarzyszenia Emitentów Giełdowych.
Zaangażowała się w działalność ruchu społecznego Kongres Kobiet, została członkinią rady programowej stowarzyszenia powołanego na jego bazie.
1 maja 2011 premier Donald Tusk powołał ją na stanowisko podsekretarza stanu w Ministerstwie Spraw Zagranicznych. Pełniła tę funkcję do 31 października 2013, przechodząc do pracy w General Electric na stanowisko prezesa GE w Polsce i krajach bałtyckich. Złożyła rezygnację z zajmowanego stanowiska w grudniu 2017.
W listopadzie 2018 została prezesem PZL-Świdnik. Pełniła tę funkcję do czerwca 2020. W latach 2018–2019 była członkinią rady nadzorczej banku HSBC Bank Polska.
Odznaczenia.
W 2013 została odznaczona Krzyżem Kawalerskim Orderu Odrodzenia Polski.

</doc>
<doc id="2302439" url="https://pl.wikipedia.org/wiki?curid=2302439" title="IPHASX J052531.19+281945.1">
IPHASX J052531.19+281945.1

IPHASX J052531.19+281945.1 (Także PNG 178.1-04.0) – mgławica planetarna odległa o około 13 tys. parseków od Ziemi (42,4 tys. lat świetlnych). Widziana z Ziemi leży w kierunku przeciwnym niż centrum Galaktyki. Jest to jedna z najbardziej odległych znanych mgławic, dla których określona została ich odległość od Ziemi. Jej wiek szacowany jest na ok. 18 tys. lat.
Mgławica została sfotografowana w czasie programu przeglądu nieba INT Photometric Hα Survey w 2003, ale automatyczny program komputerowy, którego zadaniem było odnajdywanie tego typu obiektów, zignorował mgławicę z powodu jej stosunkowo dużych rozmiarów kątowych.

</doc>
<doc id="2302440" url="https://pl.wikipedia.org/wiki?curid=2302440" title="Antonin (Poznań)">
Antonin (Poznań)

Antonin – zespół kilku odosobnionych zabudowań w Poznaniu, na północ od Antoninka, a na zachód od Zielińca i Główieńca.
Włączony do miasta 1 stycznia 1951. Uprzednio był osiedlem w gromadzie Nowa Wieś, w gminie Swarzędz.
Antonin położony jest w środku kompleksów leśnych, przy ul. Bałtyckiej (droga krajowa nr 92), w miejscu, gdzie styka się ona z ulicami Leśną i Borowikową (z uwagi na duży ruch samochodowy, zamontowano tu sygnalizację świetlną). W obrębie Antonina położony jest "Gościniec Lizawka" i strzelnica myśliwska. Na południe od Antonina znajduje się Wiadukt Antoninek oraz fabryka Volkswagen Poznań.

</doc>
<doc id="2302449" url="https://pl.wikipedia.org/wiki?curid=2302449" title="Ron Arad">
Ron Arad

Ron Arad, (ur. 1951 w Tel Awiwie) – izraelski projektant, artysta, architekt.
W latach 1971–1973 uczył się w Jerusalem Academy of Art. Dalszą edukację pobierał w Londynie, dokąd przyjechał w 1973 roku. Ukończył Architectural Associations, a następnie podjął pracę w Hampstead. W 1981 otworzył One Uff – własną firmę, sprzedającą jego wzornictwo i produkty ready-made. W 1989 działalność rozpoczęła firma projektowa Ron Arad Associates, zajmująca się projektowaniem mebli, budynków oraz wzornictwem przemysłowym.
Jest autorem m.in. projektu krzesła "Well tempered chair". Współpracował z designerską firmą Alessi. W 2010 otwarto w Izraelu pierwsze muzeum jego projektu – Holon Design Museum.

</doc>
<doc id="2302451" url="https://pl.wikipedia.org/wiki?curid=2302451" title="Tryptyk Adriaana Reinsa">
Tryptyk Adriaana Reinsa

Tryptyk Adriaana Reinsa () – tryptyk olejny na desce niderlandzkiego malarza niemieckiego pochodzenia Hansa Memlinga.
Opis.
Tryptyk zamknięty przedstawia wizerunki św. Wilgefortis po lewej stronie i św. Marii Egipcjanki po prawej stronie. Otwarty przedstawia na lewym panelu św. Adriana i klęczącego fundatora, w środku znajduje się scena opłakiwania Chrystusa. Na prawym panelu widoczna jest św. Barbara.
Obraz został zamówiony przez Adriena Reynsa, zakonnika szpitala św. Jana. Powstał przy udziale uczniów Memlinga. Na twarzach postaci nie maluje się tragizm zdarzenia. Ich gesty mówią jedynie o smutnym wypadku. Brak tu widocznego na innych obrazach wpływu stylu Rogiera van der Weydena lub Hugona van der Goesa. Tryptyk Reinsa jest prawdopodobnie kopią innego dzieła obecnie znajdującego się w Museum Boymans van Beuningena w Rotterdamie (część środkowa) i w prywatnych zbiorach w Luksemburgu (skrzydła tryptyku).

</doc>
<doc id="2302452" url="https://pl.wikipedia.org/wiki?curid=2302452" title="Leśniczówka (Majdan Sobieszczański)">
Leśniczówka (Majdan Sobieszczański)

Leśniczówka – część wsi Majdan Sobieszczański w Polsce położonej w województwie lubelskim, w powiecie lubelskim, w gminie Niedrzwica Duża.
W latach 1975–1998 miejscowość administracyjnie należała do ówczesnego województwa lubelskiego.

</doc>
<doc id="2302454" url="https://pl.wikipedia.org/wiki?curid=2302454" title="Nowy Młyn (Poznań)">
Nowy Młyn (Poznań)

Nowy Młyn – zespół zabudowań, przede wszystkim pomłyńskich, zlokalizowany w Poznaniu, w południowej części Antoninka, nad Cybiną i Młyńskim Stawem. 
Włączony do miasta 1 stycznia 1951. Uprzednio był osiedlem w gromadzie Nowa Wieś, w gminie Swarzędz.
Młyn w przeszłości napędzany był wodami Cybiny, a obecnie pozostaje nieczynny. Po drugiej stronie rzeki znajdowała się nawiązująca do przeszłości, stylowa restauracja i hotel "Młyńskie Koło". Uległa ona spaleniu w 2016 roku, a na jej miejscu otwarta została restauracja Browarna Przystań. Przez Nowy Młyn przebiega odcinek Piastowskiego Traktu Rowerowego, Transwielkopolskiej Trasy Rowerowej i Cysterskiego Szlaku Rowerowego. Na południe od Nowego Młyna przepływa Struga. W pobliżu (na zachód) znajduje się także dyrekcja Nowego ZOO.

</doc>
<doc id="2302455" url="https://pl.wikipedia.org/wiki?curid=2302455" title="Zasada osobowości prawa">
Zasada osobowości prawa

Zasada osobowości prawa – zasada prawa, według której podlega się danemu systemowi prawa ze względu na tożsamość, charakterystyczna dla społeczności pierwotnych. Jest przeciwieństwem zasady terytorialności prawa.
Starożytny Rzym.
Pierwotnie w starożytnym Rzymie normy prawa rzymskiego obowiązywały wyłącznie obywateli rzymskich. W miarę rozrostu terytorium państwa, włączania do obrotu praw cudzoziemców i wzmacniania idei uniwersalistycznych powstał nowy system prawa, tzw. "ius gentium". Zespół norm obowiązujących obywateli otrzymał wtedy nazwę "ius civile".
Zasada osobowości prawa w starożytnym Rzymie nie obowiązywała w praktyce od roku 212, kiedy cesarz Karakalla nadał obywatelstwo wszystkim mieszkańcom państwa.
Średniowieczna Europa.
W Europie Zachodniej zasada ta obowiązywała od schyłku starożytności do końca wczesnego średniowiecza, w okresie istnienia państw plemiennych. Najwyraźniej objawiła się, gdy na terytorium starożytnego Rzymu plemiona germańskie zetknęły się z ludnością miejscową. Jako że Germanie funkcjonowali w systemie państw plemiennych, nie narzucali podporządkowanej ludności swojego prawa. Sytuacja była identyczna w przypadku podporządkowania jednego plemienia germańskiego przez drugie.
Na początku każdego procesu sędzia pytał o systemy prawa, jakim podlegają strony. Następowało wtedy tzw. "professio iuris" (łac. "oświadczenie prawa"), a sędzia musiał rozpatrzeć sprawę w oparciu o stosowne systemy. Ciążący na sędzim obowiązek ich znajomości był poważną wadą tego rozwiązania. Jeśli strony rządziły się odmiennymi systemami, najczęściej przyjmowano zasadę, że sprawa będzie rozpatrzona na podstawie systemu, któremu podlegał pozwany. Nadal jednak występowały sytuacje konfliktowe, a zdarzały się coraz częściej, od kiedy ludność różnego pochodzenia zaczęła się mieszać (np. przy sprawach spadkowych). W efekcie sędziowie mieszali normy różnych systemów, a to prowadziło do powstania lokalnych systemów prawa zwyczajowego.
Zasada osobowości prawa zniknęła w Europie Zachodniej u progu pełnego średniowiecza, np. francuskie źródła z X wieku nie informują już o jej stosowaniu.

</doc>
<doc id="2302456" url="https://pl.wikipedia.org/wiki?curid=2302456" title="Tropicana Resort &amp; Casino">
Tropicana Resort &amp; Casino

Tropicana Las Vegas – luksusowy hotel i kasyno, położony przy bulwarze Las Vegas Strip w Paradise, w stanie Nevada. Stanowi własność korporacji Tropicana Las Vegas Hotel and Resort Inc.
W skład obiektu wchodzi 1.658 apartamentów, kasyno o powierzchni 4.600 m² oraz centra konferencyjne zajmujące 9.300 m².
Umiejscowienie Tropicana – intersekcja Las Vegas Boulevard zwana Tropicana, posiada najwięcej pokoi hotelowych do zaoferowania ze wszystkich tego typu obszarów na świecie. Bardzo duży ruch uliczny powoduje, że pieszych obowiązuje całkowity zakaz wstępu na jezdnię. Dlatego też Tropicana połączony jest mostami z pobliskimi obiektami: MGM Grand oraz Excalibur.
Historia.
Oryginalny budynek Tropicana powstał w 1957 roku. Wieża Paradise Tower, złożona z 22 pięter hotelowych, została wybudowana w 1979 roku i początkowo nosiła nazwę Tiffany Tower. W 1986 roku do użytku oddano kolejną wieżę, 21-piętrową Island Tower.
Pierwszymi właścicielami obiektu byli Ben Jaffe i Colonel Charles Baron. W 1957 roku wykryto powiązania kasyna Tropicana z gangsterem Frankiem Costello. W wyniku tego, ze stanowiska usunięty został menedżer kasyna, Louis J. Lederer. W 1971 roku kontrolę nad kompleksem przejął Deil Gustafson. W 1975 roku sprzedał 51% udziałów w Tropicana Mitzi Stauffer Briggs Smith. Pod koniec lat 70. w stan oskarżenia postawiono członków organizacji zajmującej się przestępczością zorganizowaną, którzy mieli duże udziały w obiekcie. Było to równoznaczne z tym, iż musieli pozbyć się swoich wkładów w Tropicana. W grudniu 1979 roku kompleks wykupiła Ramada Inns, Inc. Jednak w 1989 roku korporacja wyodrębniła ze swoich struktur oddzielną firmę, Aztar, która miała zajmować się kontrolą wszystkich kasyn, należących do Ramada Inns. W 2006 roku Aztar stał się częścią Columbia Sussex, która to z kolei zaczęła borykać się z problemami finansowymi i złożyła oficjalny wniosek o bankructwo.
W maju 2006 roku Aztar Corporation wystawiona została na publiczną aukcję; w jej wyniku, hotel/kasyno Tropicana stał się własnością Tropicana Entertainment, LLC, która nabyła Aztar Corporation za około 2.1 miliardy dolarów. Transakcja została zaakceptowana przez Nevada Gaming Commission 17 listopada 2006 roku i została sfinalizowana w grudniu tego samego roku.
15 maja 2009 roku "Las Vegas Sun" i "Forbes" poinformowały, że kanadyjska korporacja inwestycyjna Onex Corporation przejmie kontrolę nad Tropicana po tym, jak Tropicana Entertainment z trudem uniknęła bankructwa.
Tropicana stanowi obecnie własność Tropicana Las Vegas Hotel and Resort Inc. – korporacji uformowanej przez Onex, jednak nad którą kontrolę sprawuje kilku równorzędnych partnerów.
Renowacja i ekspansja.
2 listopada 2006 roku korporacja Tropicana Entertainment ogłosiła, że planowana renowacja obiektu, która pochłonie 2 miliardy dolarów, zakończy się w 2010 roku i uczyni z Tropicana największy kompleks wypoczynkowy na świecie. Wieże Paradise i Island miały zostać poddane renowacjom wewnętrznym oraz zewnętrznym. Planowano również budowę czterech nowych wież, z których jedna miała stanowić oddzielny, niezależny hotel.
W sumie, plany renowacji zakładały ekspansję kasyna, by zajmowało powierzchnię 9.300 m², pięć wież hotelowych z 10.000 pokoi i promenadę handlową o powierzchni 19.000 m², a także spa, centra fitnessu, ponad 20 barów i restauracji, teatr i atrakcję w stylu kolejki wodnej.
Wszystkie plany renowacji zostały wstrzymane wraz z początkiem recesji w 2008 roku, a następnie całkowicie odrzucone, gdy Tropicana Entertainment złożyła wniosek o bankructwo.
W sierpniu 2009 roku nowy CEO obiektu, Alex Yemenidjian, ogłosił plan renowacji Tropicana, wart 165 milionów dolarów. Kilka faz projektu nadało obiektowi styl charakterystyczny dla South Beach. Pierwsza faza objęła modernizację obszarów biurowych i została skompletowana pod koniec 2009 roku. Druga faza skupiała się na renowacji przestrzeni konferencyjnej, pokoi oraz ogólnodostępnych obszarów obiektu i ukończono ją w sierpniu 2010 roku. W kwietniu 2011 roku skompletowano trzeci etap renowacji, obejmujący otwarcie kilku klubów nocnych oraz modernizację basenów.
Rozrywka.
W Tropicana odbywa się regularnie wiele wydarzeń rozrywkowych, a wśród nich były lub są:

</doc>
<doc id="2302464" url="https://pl.wikipedia.org/wiki?curid=2302464" title="Lista najstarszych ludzi w Polsce">
Lista najstarszych ludzi w Polsce

Według danych GUS 31 grudnia 2013 w Polsce żyło 4242 stulatków, w tym 3398 kobiet i 844 mężczyzn, ale specjalne świadczenia emerytalne przeznaczone dla tej grupy na początku maja 2014 pobierało tylko około 3320 stulatków. Różnica ta jest jednym z dowodów niedoskonałości polskiej ewidencji ludności w tym zakresie. Poważnym problemem są błędy w zapisanych w ewidencji ludności datach urodzenia, zwłaszcza w przypadku mężczyzn, wynikające między innymi z celowego zawyżania wieku ze względu na ochronę przed powołaniem do komunistycznego wojska lub możliwość otrzymania wcześniejszych świadczeń emerytalnych. Inne źródło błędów to osoby, których zgon nie został odnotowany w aktach stanu cywilnego, w wyniku czego pozostają one w ewidencji jako żyjące.
19 kwietnia 2022, po śmierci Kane Tanaki, Tekla Juniewicz stała się drugą pod względem wieku osobą na świecie (miała ten status przez 123 dni).
Zweryfikowani polscy superstulatkowie.
Tabela przedstawia listę superstulatków związanych z Polską, których wiek został pomyślnie zweryfikowany przez Gerontologiczną Grupę Badawczą. Ponumerowani i spisani pogrubioną czcionką są w niej najstarsi w historii Polacy (żyjących wyróżniono kolorem zielonym). Pozostałe osoby to emigranci pochodzenia polskiego lub urodzeni na terenie dawnej Polski.
Niezweryfikowani superstulatkowie urodzeni w granicach obecnej Polski.
Stan na 28 stycznia 2023
Lista najstarszych obecnie żyjących ludzi w Polsce.
Stan na 25 marca 2023 (wiek w dniach jest aktualizowany automatycznie). Pogrubioną czcionką oznaczono superstulatków.

</doc>
<doc id="2302469" url="https://pl.wikipedia.org/wiki?curid=2302469" title="Danuta Stasik">
Danuta Stasik

Danuta Sylwia Stasik (ur. 1956) – polska profesor, indolożka, kierowniczka Katedry Azji Południowej na Wydziale Orientalistycznym Uniwersytetu Warszawskiego. 
Życiorys.
Do 2016 redaktorka naczelna „Przeglądu Orientalistycznego” i serii „Collectanea Orientalia”. W latach 2012–2015 wiceprezeska Polskiego Towarzystwa Orientalistycznego. Od 2018 prezeska (President) European Association for South Asian Studies, największego międzynarodowego stowarzyszenia akademickiego zajmującego się studiami nad Azją Południową.
Doktorat uzyskała w 1990 na podstawie napisanej pod kierunkiem Marii Krzysztofa Byrskiego pracy "", obronionej na Wydziale Neofilologii Uniwersytetu Warszawskiego. 18 czerwca 2002 habilitowała się na podstawie rozprawy "Opowieść o prawym królu. Tradycja Ramajany w literaturze hindi". W 2010 otrzymała tytuł profesora.
Specjalizuje się w literaturze i językoznawstwie hindi. Jest autorką podręczników do nauki tego języka, monografii, poświęconych jego nauczaniu oraz kilkudziesięciu artykułów z zakresu indologii, a także polskich przekładów literatury z języka hindi i urdu.

</doc>
<doc id="2302470" url="https://pl.wikipedia.org/wiki?curid=2302470" title="Moje Betlejem">
Moje Betlejem

Moje Betlejem – piętnasty album zespołu Skaldowie, zawierający kolędy autorstwa Jacka Zielińskiego i Leszka Aleksandra Moczulskiego.

</doc>
<doc id="2302471" url="https://pl.wikipedia.org/wiki?curid=2302471" title="Dariusz Niemirowicz">
Dariusz Niemirowicz

Dariusz Niemirowicz (ur. 1952 w Warszawie) − polski śpiewak operowy (bas) i pedagog śpiewu.
Życiorys.
Po maturze w roku 1971 rozpoczął kształcenie głosu w Państwowej Średniej Szkole Muzycznej im. Fryderyka Chopina w Warszawie w klasie profesor Zofii Bregy. W latach 1973 do 1978 studiował śpiew solowy w Państwowej Wyższej Szkole Muzycznej w Warszawie w klasie profesor Aliny Bolechowskiej.
Obecnie pracuje jako niezależny solista i pedagog w Zespole Szkół Muzycznych II st. w Warszawie oraz adiunkt na Uniwersytecie Muzycznym Fryderyka Chopina w Warszawie.
Działalność.
Jako śpiewak operowy.
Debiutował w Warszawskiej Operze Kameralnej i Teatrze Wielkim w Warszawie. W 1981 roku otrzymał angaż do Landestheater Coburg, następnie do Theater der Stadt Heidelberg i do Musiktheater im Revier Gelsenkirchen. Gościnnie występował w całych Niemczech. Od 1990 do 1996 roku był solistą Volksoper i Staatsoper in Wien. W 1997 roku powrócił na scenę niemiecką do Stadttheater Freiburg.
Jego repertuar obejmuje zarówno role gatunku buffa takie jak Don Pasquale czy Don Magnifico i Dulcamara, jak również seria – Sarastro, Mephisto, Zaccharia, Rocco, Philipp II. i szereg innych. Ma w swoim dorobku ponad sto partii operowych i operetkowych.
Jako śpiewak koncertowy.
Wykonuje partie oratoryjne i kantatowe: Elias, Paulus, Die Schöpfung.
W repertuarze posiada dzieła Bacha, Beethovena, Brucknera, Dvořáka, Händla, Haydna, Mendelssohna- Bartholdyego, Mozarta, Pucciniego, Reinthalera, Rossiniego, Schuberta, Schütza, Verdiego i in.
Jako pedagog śpiewu.
Uczy śpiewu od 1990 roku, od 2006 roku w Zespole Szkół Muzycznych II st. w Warszawie, jest adiunktem na Uniwersytecie Muzycznym Fryderyka Chopina w Warszawie.
Fonografia.
Nagrania radiowe i telewizyjne:

</doc>
<doc id="2302474" url="https://pl.wikipedia.org/wiki?curid=2302474" title="System CRM">
System CRM

System CRM (ang. "Customer Relationship Management)" – system informatyczny, który automatyzuje i wspomaga procesy na styku klient-organizacja w zakresie pozyskania oraz utrzymania (obsługi) klienta, czyli system wspomagający pracę działów:
Kompleksowe rozwiązanie wspomagające zarządzanie relacjami z klientami powinno zapewnić wspomaganie wszystkich faz kontaktu klienta z organizacją, począwszy od rozpoznania jego potrzeb i identyfikację, poprzez zawarcie transakcji, na usłudze posprzedażnej skończywszy. Składają się na nie trzy rodzaje systemu CRM:
Pierwszy rodzaj systemu CRM ma zapewnić realizację pierwszego z wymienionych w poprzednim punkcie celów, tj. uniezależnienia standardu obsługi klienta od kanału komunikacji. Za dwa następne zadania, tj. gromadzenie i udostępnianie informacji o kliencie i produktach, odpowiada CRM typu operacyjnego, a za ostatnie, czyli analizę klientów i ich zachowań – CRM typu analitycznego.
CRM interaktywny jest określany też jako CRM komunikacji ("contact center"). Jego zadaniem jest obsłużenie wszystkich możliwych kanałów kontaktu klienta z organizacją. Systemy "contact center" rozwinęły się z systemów "call center" (tzw. telefoniczne centra obsługi).
Zadaniem CRM operacyjnego jest gromadzenie i udostępnianie wszystkich możliwych informacji o kliencie, które umożliwiają jego wszechstronną i pełną obsługę. Systemy te określane są często jako systemy typu "front office" i obejmują trzy grupy funkcjonalności, ukierunkowane odpowiednio na marketing, sprzedaż i wsparcie techniczne. Odpowiadają one kolejnym etapom pracy z klientem, czyli jego pozyskaniu, zrealizowaniu sprzedaży i dbaniu o utrzymanie. Zadaniem systemu CRM typu operacyjnego jest również automatyzacja zadań, wchodzących w skład powyższych grup interakcji z klientem:
Zadaniem analitycznych systemów CRM jest dokonywanie wszechstronnych analiz danych o klientach, takich jak np.: wielowymiarowa segmentacja klientów, analiza wartości klientów, analiza lojalności, analiza koszykowa. Wykorzystywane są przy tym techniki eksploracji danych, pochodzących z różnych źródeł. Wykrywane są przez to wzorce i korelacje pomiędzy zgromadzonymi informacjami. Wyniki tych analiz wykorzystywane są w automatyzacji zadań operacyjnych systemów CRM. Przekazywane są one również do kadry menadżerskiej przedsiębiorstwa, pozwalając im na podejmowanie dokładniejszych decyzji, które odnoszą się do sprzedaży i marketingu. Dzięki temu poprawia się jakość oferowanych towarów i usług. Poza tym strategie ich dystrybucji mogą zostać dostosowane do potencjalnych gustów i preferencji klientów.
Modele wdrożenia systemów CRM – systemy CRM można wdrożyć w jednej z trzech opcji:

</doc>
<doc id="2302478" url="https://pl.wikipedia.org/wiki?curid=2302478" title="Nixon Kiplimo Chepseba">
Nixon Kiplimo Chepseba



</doc>
<doc id="2302485" url="https://pl.wikipedia.org/wiki?curid=2302485" title="Redler">
Redler

Redler:

</doc>
<doc id="2302486" url="https://pl.wikipedia.org/wiki?curid=2302486" title="Beteńcy">
Beteńcy



</doc>
<doc id="2302488" url="https://pl.wikipedia.org/wiki?curid=2302488" title="Brink (gra komputerowa)">
Brink (gra komputerowa)

Brink – strzelanka pierwszoosobowa stworzona przez studio Splash Damage i wydana przez Bethesdę na platformy Microsoft Windows, PlayStation 3 i Xbox 360. Jej premiera w Ameryce Północnej odbyła się 10 maja 2011, a w Europie 13 maja 2011.
W "Brinku" dwie frakcje, Resistance i Security walczą o kontrolę nad pływającym miastem-wyspą: The Ark. Akcja gry rozgrywa się w postapokaliptycznej przyszłości, gdzie Ziemia została zalana przez oceany.
"Brink" jest zintegrowany ze Steam i korzysta z Valve Anti-Cheat.
Rozgrywka.
"Brink" jest grą z gatunku first-person shooter z podziałem na zespoły i naciskiem na współpracę pomiędzy członkami zespołu. Gra posiada tryb jednoosobowy, kooperacji i wieloosobowy. Na serwerach jednocześnie może zmagać się do 16 graczy.
Gra zawiera edytor dający możliwość zmiany wyglądu swojej postaci oraz jej wyposażenia. W czasie gry, za wykonywanie określonych zadań, zdobywa się punkty doświadczenia, które następnie można wydać na odblokowanie dodatkowych zdolności i elementów wyposażenia.
Splash Damage opracowało na potrzeby gry unikatowy system poruszania się, nazwany SMART (Smooth Movement Across Random Terrain). Przy użyciu specjalnego przycisku, gracze mogą wykonywać różne ewolucje wzorowane na parkour.
Dostępne będą 4 klasy postaci: żołnierz, medyk, inżynier i szpieg. Żołnierz zaopatruje swoich towarzyszy w amunicję i używa ładunków wybuchowych do niszczenia ważnych celów. Inżynier może zwiększyć siłę rażenia broni i budować stacjonarne działka. Medyk ma możliwość leczenia nieprzytomnych członków swojego zespołu oraz tymczasowo zwiększać ich maksymalny poziom zdrowia. Szpieg posiada umiejętność przesłuchiwania przeciwników, w celu ustalenia pozycji pozostałych członków przeciwnego zespołu, może przeprowadzać także akcje sabotażowe oraz przebierać się za wroga.
Fabuła.
Akcja gry rozgrywa się w niedalekiej przyszłości w wielkim pływającym mieście Arka. W założeniu Arka miała być zamieszkiwana przez 5000 ludzi, ale fala nieproszonych imigrantów sprawiła, że miasto jest dziesięciokrotnie przeludnione. Przy tak dużej nadwyżce mieszkańców z czasem zaczęło brakować artykułów pierwszej potrzeby, takich jak jedzenie, woda i ubrania. W krótkim czasie doprowadziło to do bardzo napiętej sytuacji, a następnie do otwartego konfliktu pomiędzy imigrantami (ruch oporu) a rdzennymi mieszkańcami miasta (ochrona). Obie frakcje są grywalne.
Zamówienia przedpremierowe.
Do zamówień przedpremierowych gry dodawano specjalne bonusy w postaci elementów ubioru i wyposażenia postaci. Dostępne są cztery rodzaje bonusów: „Doom”, „Psycho”, „Fallout” i „Spec-Ops”.

</doc>
<doc id="2302513" url="https://pl.wikipedia.org/wiki?curid=2302513" title="3 Armia WP">
3 Armia WP



</doc>
<doc id="2302516" url="https://pl.wikipedia.org/wiki?curid=2302516" title="2 Armia WP (1968)">
2 Armia WP (1968)



</doc>
<doc id="2302528" url="https://pl.wikipedia.org/wiki?curid=2302528" title="Obwód rezonansowy">
Obwód rezonansowy



</doc>
<doc id="2302530" url="https://pl.wikipedia.org/wiki?curid=2302530" title="Bozony W">
Bozony W



</doc>
<doc id="2302531" url="https://pl.wikipedia.org/wiki?curid=2302531" title="145 mm armata mle 1916 St. Chamond">
145 mm armata mle 1916 St. Chamond

Canon de 145 L mle 1916 St. Chamond (L 16 St Ch) – francuska ciężka armata z okresu I wojny światowej.
Armata została zaprojektowana na bazie istniejących wcześniej armat morskich które zostały umieszczone na prostym łożu. Po zakończeniu I wojny światowej część armat zostało sprzedanych do Rumunii, a pozostałe armaty zostały umieszczone na statycznych stanowiskach bojowych w roli artylerii nadbrzeżnej.
Po upadku Francji w 1940 roku, około 210–215 armat tego typu weszło na wyposażenie Wehrmachtu, gdzie były znane jako 14,5 cm Kanone 405(f) (14,5 cm K 405(f)).

</doc>
<doc id="2302532" url="https://pl.wikipedia.org/wiki?curid=2302532" title="14,5 cm Kanone 405">
14,5 cm Kanone 405



</doc>
<doc id="2302533" url="https://pl.wikipedia.org/wiki?curid=2302533" title="Taliban">
Taliban



</doc>
<doc id="2302535" url="https://pl.wikipedia.org/wiki?curid=2302535" title="Dwynwen">
Dwynwen

Święta Dwynwen, znana również jako Dwyn, Donwen, oraz Donwenna – walijska patronka kochanków. Jest ona także patronką chorych zwierząt.
Wierzy się, że Dwynwen była jedną z 24 córek króla Brychana, który żył w piątym wieku. Dwynwen żyła w Anglesey i jest ona nadal wspominana w takich miejscach jak Llanddwyn czy Porthddwyn.
Jest kilka wersji legend przytaczających życie tej świętej, Najpopularniejsza mówi o tym, że Dwynwen zakochała się w młodzieńcu zwanym Maelon Dafodrill, lecz jej ojciec już obiecał jej rękę innemu. Dwynwen była tak nieszczęśliwa, że nie może poślubić ukochanego, że błagała Boga o to, by pozwolił jej zapomnieć o Maelonie. We śnie przyszedł do Dwynwen anioł z magicznym eliksirem, który miał zarazem spowodować, że dziewczyna całkowicie zapomni o chłopaku oraz zamieni go w lód. Następnie Bóg ofiarował Dwynwen trzy życzenia. Pierwszym było przywrócenie ludzkiej postaci chłopakowi. Drugie życzenie - by Bóg spełniał nadzieje i marzenia prawdziwie kochających. Trzecim życzeniem Dwynwen było, by nigdy nie wyjść za mąż. Wszystkie życzenia zostały spełnione, a w geście podziękowania Dwynwen oddała swe życie Bogu do końca swych dni.
Inna wersja tej legendy mówi o tym, że Dwynwen została zgwałcona przez Maelona. Dalsza część historii pozostaje taka jak wyżej.
Dwynwen dożyła swych dni samotnie na wyspie Llanddwyn na zachodnim wybrzeżu Anglesey i pozostaje pustelnicą aż do śmierci w okolicy roku 460 (według innych źródeł 465).
Kościół św. Dwynwen w Llanddwyn stał się ważnym miejscem kultu w średniowieczu. Był on celem licznych pielgrzymek. Do dziś zachowały się ruiny po kościele założonym przez Dwynwen.
Dzień św. Dwynwen obchodzony jest 25 stycznia. Był czymś w rodzaju "walijskich walentynek", choć od lat 60. XX wieku stracił on na popularności.

</doc>
<doc id="2302538" url="https://pl.wikipedia.org/wiki?curid=2302538" title="Meckenheim (Nadrenia-Palatynat)">
Meckenheim (Nadrenia-Palatynat)

Meckenheim – miejscowość i gmina w Niemczech, w kraju związkowym Nadrenia-Palatynat, w powiecie Bad Dürkheim, wchodzi w skład gminy związkowej Deidesheim.

</doc>
<doc id="2302539" url="https://pl.wikipedia.org/wiki?curid=2302539" title="Meckenheim">
Meckenheim

Niemcy:

</doc>
<doc id="2302541" url="https://pl.wikipedia.org/wiki?curid=2302541" title="Dackenheim">
Dackenheim

Dackenheim – gmina w Niemczech, w kraju związkowym Nadrenia-Palatynat, w powiecie Bad Dürkheim, wchodzi w skład gminy związkowej Freinsheim.

</doc>
<doc id="2302542" url="https://pl.wikipedia.org/wiki?curid=2302542" title="Tony Zappia">
Tony Zappia

Tony Zappia (ur. 13 czerwca 1952) – australijski polityk, poseł z ramienia Australijska Partia Pracy (ALP) reprezentujący rejon wyborczy Makin.

</doc>
<doc id="2302543" url="https://pl.wikipedia.org/wiki?curid=2302543" title="Erpolzheim">
Erpolzheim

Erpolzheim – gmina w Niemczech, w kraju związkowym Nadrenia-Palatynat, w powiecie Bad Dürkheim, wchodzi w skład gminy związkowej Freinsheim.

</doc>
<doc id="2302544" url="https://pl.wikipedia.org/wiki?curid=2302544" title="Fränsem">
Fränsem



</doc>
<doc id="2302545" url="https://pl.wikipedia.org/wiki?curid=2302545" title="Fraensem">
Fraensem



</doc>
<doc id="2302547" url="https://pl.wikipedia.org/wiki?curid=2302547" title="Kallstadt">
Kallstadt

Kallstadt – gmina w Niemczech, w kraju związkowym Nadrenia-Palatynat, w powiecie Bad Dürkheim, wchodzi w skład gminy związkowej Freinsheim.

</doc>
<doc id="2302548" url="https://pl.wikipedia.org/wiki?curid=2302548" title="Jan Jakub Morel">
Jan Jakub Morel



</doc>
<doc id="2302554" url="https://pl.wikipedia.org/wiki?curid=2302554" title="Harmonia świata">
Harmonia świata

Harmonia świata – szesnasty album zespołu Skaldowie, pierwszy od szesnastu lat zawierający kompletnie nowy materiał (nie licząc płyt z kolędami). Również, po raz pierwszy od 1994 roku w nagraniu uczestniczył były lider grupy Andrzej Zieliński. Płyta nawiązuje stylem do albumów z okresu lat 70 XX wieku. 

</doc>
<doc id="2302555" url="https://pl.wikipedia.org/wiki?curid=2302555" title="Jerzy Salmonowicz">
Jerzy Salmonowicz

Jerzy Salmonowicz (ur. 3 lipca 1925 w Wilnie, zm. 29 kwietnia 2011 w Sopocie) – doktor inżynier chemii, specjalista w zakresie chemii spożywczej, działacz NSZZ „Solidarność”, uczestnik obrad Okrągłego Stołu. Pochodził z rodziny Salmonowiczów, herbu Orla/Saszor
Ukończył studia w 1950 roku na Uniwersytecie Poznańskim, na Wydziale Rolniczo-Leśnym, uzyskując stopień magistra chemii i technologii żywności. Pracował od 1954 r. na Wydziale Chemii Politechniki Gdańskiej – początkowo jako asystent, a następnie jako adiunkt. W latach 1955–1959 był szefem kontroli jakości w Gdańskich Zakładach Środków Odżywczych, gdzie w sierpniu 1956 r. został organizatorem pierwszej na Wybrzeżu Rady Robotniczej. Obronił doktorat na Wydziale Chemii, Politechniki Gdańskiej, gdzie był pracownikiem naukowym do 1969 roku: a następnie kierownikiem pracowni chemicznej w Morskim Instytucie Rybackim w Gdyni. W czasie pracy w MIR uczestniczył w strajku solidarnościowym w sierpniu 1980, był członkiem Międzyzakładowego Komitetu Strajkowego w Gdańsku z ramienia swojego zakładu pracy, następnie był członkiem MKZ w Gdańsku, uczestniczył w rozmowach związku z komisją rządową ds. nauki oraz ds. gospodarki rybacko-wodnej. Był przewodniczącym komisji zakładowej NSZZ „Solidarność” w Morskim Instytucie Rybackim.
W latach 80. został pracownikiem naukowym Instytutu Oceanologii PAN w Sopocie. W 1989 uczestniczył w obradach Okrągłego Stołu w podzespole ds. ekologii jako ekspert strony solidarnościowej. W 1991 roku bezskutecznie kandydował do Sejmu z listy NSZZ „Solidarność” w okręgu gdańskim.
Był dwukrotnie żonaty (pierwsza żona, Irena Salmonowicz, zginęła tragicznie w 1987 roku w katastrofie lotniczej w Lesie Kabackim), miał 4 dzieci z pierwszego małżeństwa. Brat, Stanisław Salmonowicz, był profesorem historii prawa. Brat matki, Ludwik Muzyczka, był podpułkownikiem Wojska Polskiego i szefem Biur Wojskowych w Komendzie Głównej ZWZ-AK w latach 1941–1944.

</doc>
<doc id="2302556" url="https://pl.wikipedia.org/wiki?curid=2302556" title="Skaldowie dzieciom">
Skaldowie dzieciom

Skaldowie dzieciom – siedemnasty album zespołu Skaldowie, zawierający piosenki dla dzieci, wydany przez sam zespół, wznowiony w 2018 roku przez Kameleon Records.
Skład zespołu.
gościnnie:
oraz dzieci z krakowskiego przedszkola ul. Piaszczysta 8

</doc>
<doc id="2302566" url="https://pl.wikipedia.org/wiki?curid=2302566" title="Oddychać i kochać">
Oddychać i kochać

Oddychać i kochać – osiemnasty album zespołu Skaldowie, zawierający piosenki autorstwa Jacka Zielińskiego i Leszka Aleksandra Moczulskiego, napisane w latach 1998–2009. 
Skaldowie w składzie.
gościnnie:
oraz:

</doc>
<doc id="2302581" url="https://pl.wikipedia.org/wiki?curid=2302581" title="Raymond L. Burke">
Raymond L. Burke



</doc>
<doc id="2302582" url="https://pl.wikipedia.org/wiki?curid=2302582" title="Drińskie męczennice">
Drińskie męczennice

Drińskie męczennice – siostry ze Zgromadzenia Córek Bożej Miłości, błogosławione Kościoła katolickiego:
Przybyły do Sarajewa i w 1911 otworzyły klasztor zwany Domem Maryi. 
W grudniu 1941 serbscy czetnicy wtargnęli do klasztoru, obrabowali go i spalili, pięć sióstr zmusili do marszu w kierunku Goražda. Siostry rozpoczęły drogę w mrozie i śniegu. Po postoju w wiosce Careve Vode wyruszyły do Sjetiny. Siostra Berchmana była tak bardzo wyczerpana, że musiała oddzielić się od reszty sióstr. Pozostałe wyruszyły w dalszą drogę. Podróż trwała cztery dni. 15 grudnia 1941 dotarły do Gorażde i zostały umieszczone na drugim piętrze baraku. Wieczorem tego samego dnia czetnicy wpadli do pokoju sióstr w celu dokonania gwałtu. Siostry, broniąc się przed nimi, wyskoczyły przez okno. Czetnicy wybiegli przed barak i widząc siostry ranne dobili je nożami, a ciała wrzucili do rzeki Driny. 
Siostra Berchmana została w Sjetinie, odzyskując siły. Została zamordowana 23 grudnia 1941; była najstarszą z grupy męczennic. 
Beatyfikacja drińskich męczennic odbyła się 24 września 2011 w Sarajewie.

</doc>
<doc id="2302602" url="https://pl.wikipedia.org/wiki?curid=2302602" title="Pedro Nunes">
Pedro Nunes



</doc>
<doc id="2302616" url="https://pl.wikipedia.org/wiki?curid=2302616" title="Aleksandr Pietuchow">
Aleksandr Pietuchow

Aleksandr Pietuchow (ur. 11 stycznia 1985) – kazachski piłkarz występujący na pozycji bramkarza. Od 2005 roku zawodnik kazachskiego klubu Tobył Kostanaj, z którym w 2010 roku zdobył mistrzostwo kraju.

</doc>
<doc id="2302617" url="https://pl.wikipedia.org/wiki?curid=2302617" title="Parki w Bydgoszczy">
Parki w Bydgoszczy



</doc>
<doc id="2302618" url="https://pl.wikipedia.org/wiki?curid=2302618" title="Bruce Kulick">
Bruce Kulick

Bruce Kulick (ur. 12 grudnia 1953 roku w Nowym Jorku) – amerykański muzyk. Od 2000 roku pozostaje członkiem formacji Grand Funk Railroad. W latach poprzednich grał w takich zespołach jak: The Neverland Express, Blackjack, Kiss oraz Union. 
Życiorys.
Po dojściu do Kiss w 1985 roku, Bruce Kulick osiągnął dużą popularność. Bruce trafił do KISS w wyniku protekcji swojego brata Boba, także gitarzysty. 
Po odejściu z Kiss w 1996, Kulick nawiązał współpracę z Johnem Corabi. Założyli oni grupę muzyczną Union, i nagrali trzy płyty. Ze względu na to, iż mało koncertowali, Bruce rozpoczął nagrywanie studyjnych albumów. W 2001 roku wydał swój pierwszy album.
15 października 2003 roku Bruce został postrzelony rykoszetem powyżej kolana oraz w głowę. Zanim doszło do strzelaniny, przed klubem wywiązała się bójka, a jeden z jej uczestników w pewnym momencie sięgnął po broń. Oprócz Kulicka, ucierpiał również jeden z przyjaciół rapera B-Reala z Cypress Hill.
W 2003 roku nagrał swoją kolejną płytę "Transformer".

</doc>
<doc id="2302620" url="https://pl.wikipedia.org/wiki?curid=2302620" title="Zaklinaczka węży">
Zaklinaczka węży

Zaklinaczka węży (fr. "La charmeuse de Serpents") to obraz olejny namalowany w 1907 roku przez francuskiego malarza naiwnego Henriego Rousseau. Był to pierwszy obraz artysty, który znalazł się w Luwrze.
Historia.
Obraz "Zaklinaczka węży" został po raz pierwszy wystawiony w 1907 roku na wystawie Salonu Jesiennego i choć przeszedł niezauważony przez prasę, to młodzi awangardowi artyści szybko dostrzegli jego wartości.
Według Sonii Delaunay obraz zamówiła u Rousseau jej teściowa, Berthe Delaunay, znana z zamiłowania do podróży. Historie o jej wyprawach do Indii Zachodnich stały się przypuszczalnie inspiracją do namalowania tego obrazu. Jeśli nawet tak było, to trudno skojarzyć tajemniczą postać na obrazie i dziwaczny krajobraz w tle z konkretnym, geograficznym regionem. Dla awangardowych widzów taka informacja była w pewien sposób nieistotna. To, co dla nich miało znaczenie, to widoczne na obrazie Rousseau oderwanie się od tego świata; dzięki temu obraz torował drogę ku twórczemu eksperymentowi. 
Opis.
Na pierwszym planie widoczna jest sylwetka czarnej, nagiej kobiety stojącej na tle zapadającego zmierzchu. W graną przez nią melodię uważnie wsłuchują się węże i dziwna warzęcha z dziobem w kształcie łopatki. Obraz jest bardzo nastrojowy.
Krytyk Philippe Soupault w następujący sposób opisał dzieło Rousseau:
Nawet jeśli temat zaklinaczki wystąpił już przedtem, to jego przedstawienie na tym zagadkowym obrazie było niezwykle.
Fantastyczny świat, jaki ukazuje "Zaklinaczka węży", zwiastuje surrealizm.
Po śmierci Rousseau jego obraz szybko osiągnął status dzieła kultowego. Pierwszym, który wykonał jego reprodukcję, był Wilhelm Uhde. W swej monografii poświęconej Rousseau nazwał go malarzem „wizjonerskim”.

</doc>
<doc id="2302622" url="https://pl.wikipedia.org/wiki?curid=2302622" title="Ochrona metali przed korozją">
Ochrona metali przed korozją

Ochrona metali przed korozją – działania zmierzające do zmniejszenia bezpośrednich i pośrednich strat wskutek korozji metali, czyli procesów niszczenia ich struktury pod wpływem środowiska (np. powietrze, gazy przemysłowe, woda słodka i morska, grunt, w tym gleba). 
Działania są podejmowane na etapie:
Aktywna ochrona przed korozją elektrochemiczną może polegać na stosowaniu odrębnych elektrod, umieszczanych w środowisku korozji, lub takich powłok metalicznych, które powodują katodową polaryzację metalu chronionego lub polaryzację anodową – w przypadkach, gdy chroniony metal ulega pasywacji. W przypadku stosowania odrębnych elektrod (katod lub anod) są stosowane systemy z elektrodami trwałymi, zasilane z zewnętrznego źródła napięcia, lub protektory – wymienialne elektrody z materiału korodującego w kontakcie z metalem chronionym (system bez zewnętrznego źródła napięcia). 
Przeciwdziałanie korozji chemicznej.
Metodą zmniejszania strat spowodowanych korozją chemiczną jest stosowanie:
Chemiczna odporność metali konstrukcyjnych i powłok metalicznych na działanie agresywnego środowiska jest często spowodowana pasywacją – powstawaniem szczelnych warstw produktów reakcji z czynnikami agresywnymi (np. tlenków). Takie warstwy ochronne powstają np. na stopach aluminium lub stali zawierającej takie dodatki stopowe jak chrom, krzem, aluminium. 
Przeciwdziałanie korozji elektrochemicznej.
Możliwości ochrony metali przed korozją elektrochemiczną są bardziej zróżnicowane. W przypadku dużych instalacji i urządzeń, np. sieci rurociągów podziemnych, stalowych mostów, zbrojenia budowli z żelbetu lub instalacji technologicznych w przemyśle chemicznym decyzje dotyczące metod ochrony są podejmowane w czasie ich projektowania. Dotyczą rodzaju stosowanych metali konstrukcyjnych (np. dodatki stopowe, sposoby obróbki cieplnej i cieplno–chemicznej) oraz metod ich ochrony biernej (np. powłoki ochronne) i czynnej (ochrona elektrochemiczna). W pierwszej kolejności opracowuje się sposoby zminimalizowania zagrożeń, związanych z powstawaniem ogniw korozyjnych.
Unikanie zróżnicowania potencjałów.
Wśród działań, których celem jest uniknięcie powstawania ogniw korozyjnych (lub zmniejszenie prawdopodobieństwa ich powstawania) wymienia się:
Ochrona elektrochemiczna.
Wyróżnia się grupy metod elektrochemicznej ochrony elektrolitycznej i galwanicznej.
"Ochrona elektrolityczna", np. rurociągów lub konstrukcji portowych, polega na stosowaniu zewnętrznego źródła napięcia, dzięki któremu metal chroniony staje się, opcjonalnie:
"Ochrona galwaniczna" (również katodowa lub anodowa) jest prowadzona bez zewnętrznego źródła napięcia. Polega na zapewnianiu kontaktu chronionej instalacji z metalami dodatkowo wprowadzonymi do obwodu (elektrodami ochronnymi).
W katodowej ochronie galwanicznej stosuje się elektrody ochronne, które są anodami w stosunku do metalu chronionego (protektory, np. cynkowe). Na chronionej powierzchni zachodzą katodowe reakcje redukcji depolaryzatora, nie powodujące zniszczeń. Zamierzonemu korozyjnemu zniszczeniu ulegają protektory, które są wymieniane na nowe. 
Anodowa ochrona galwaniczna polega na dołączaniu elektrod, które są katodami w stosunku do metalu chronionego (są bardziej szlachetne). Na ich powierzchni redukuje się depolaryzator, a na powierzchni chronionej zachodzą anodowe reakcje utleniania metalu. Aby ochrona była skuteczna, muszą one prowadzić do powstania zwartych warstw tlenków lub innych produktów stałych (pasywacja).
Powłoki ochronne.
Powłoki ochronne to warstwy materiałów, które są nakładane na powierzchnię wyrobów metalowych i niemetalowych w celu zabezpieczenia przed oddziaływaniem środowiska. Są klasyfikowane według materiału powłoki, sposobu nakładania i innych kryteriów. Między innymi wyróżnia się grupy powłok: 
Rodzajem powłok ochronnych są też warstwy adsorpcyjne, tworzone przez inhibitory — związki wprowadzane do środowiska korozji i adsorbujące się na powierzchni chronionego metalu. Z punktu widzenia ochrony przed korozją elektrochemiczną wyróżnia się inhibitory:

</doc>
<doc id="2302628" url="https://pl.wikipedia.org/wiki?curid=2302628" title="Piotr Skiba">
Piotr Skiba

Leszek Piotr Skiba (ur. 4 maja 1954 w Kaliszu) – polski aktor teatralny i filmowy, scenograf, a także twórca kostiumów do spektakli Krystiana Lupy.
Życiorys.
Absolwent Wydziału Aktorskiego Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi (1978), gdzie studiował na roku m.in. z Bożeną Stryjkówną, Elżbietą Piwek, Bogusławą Pawelec, Jackiem Komanem, Andrzejem Szczytko, Jacentym Jędrusikiem i Mariuszem Wojciechowskim. 2 lipca 1977 miał miejsce jego debiut teatralny w roli syna, w "Życiu człowieka" Leonida Andriejewa w reżyserii Krystiana Lupy na scenie Teatru im. C.K. Norwida w Jeleniej Górze, wystąpił tam także w roli Tarkwiniusza w "Nadobnisiach i koczkodanach, czyli Zielonej Pigułce" w reżyserii Lupy.
Był aktorem: Teatru im. Cypriana Kamila Norwida w Jeleniej Górze (1977-80), Narodowego Starego Teatru im. Heleny Modrzejewskiej w Krakowie (1980-1998), Teatru Dramatycznego im. Gustawa Holoubka w Warszawie (1998-2012) oraz Teatru Polskiego we Wrocławiu (2013–2016). Ponadto współpracował z Teatrem Groteska w Krakowie (1991), Teatrem Bagatela im. Tadeusza Boya-Żeleńskiego w Krakowie (1996), Teatrem Rozmaitości w Warszawie (2012) oraz Nowym Teatrem w Warszawie (2017).
Wystąpił w ponad stu rolach teatralnych w spektaklach takich reżyserów jak Henryk Tomaszewski, Grzegorz Mrówczyński, Jerzy Jarocki, Tadeusz Bradecki, Andrzej Wajda, Agnieszka Glińska, Henryk Baranowski, Paweł Miśkiewicz i Kazimierz Kutz. Do jego najbardziej znanych ról teatralnych należą kreacje w spektaklach opartych na twórczości Thomasa Bernharda, między innymi Ludwik Voss w "Rodzeństwie" (1996), Franz Josef Murau w "Auslöschung / Wymazywaniu" (2001), Wydawca w "Na szczytach panuje cisza" (2006) oraz Thomas w "Wycince Holzfällen" (2014).
Jako twórca kostiumów współpracował z Krystianem Lupą przy realizacjach w Odeon Heroda Attyka w Atenach (2004), Dusseldorfes Schauspielhaus (2005), American Repertory Theatre (2005), Theater in der Wien (2006), Teatro de la Abadía Madryt (2010), Teatrem Vidy-Lausanne (2011), Teatrem Łaźnia Nowa w Krakowie (2015) oraz Litewskim Narodowym Teatrem Dramatycznym w Wilnie (2015). Wystąpił w kilkudziesięciu rolach w spektaklach Teatru Telewizji.
Wieloletnim partnerem Skiby jest reżyser Krystian Lupa.

</doc>
<doc id="2302630" url="https://pl.wikipedia.org/wiki?curid=2302630" title="Tom Courtenay">
Tom Courtenay

Sir Thomas Daniel (Tom) Courtenay (ur. 25 lutego 1937 w Kingston upon Hull) – brytyjski aktor teatralny i filmowy. 
Laureat Nagrody BAFTA za najlepszy debiut aktorski w roli Colina Smitha w filmie "Samotność długodystansowca" (1962). Nominowany do Oscara dla najlepszego aktora drugoplanowego za rolę Paszy Antipowa w filmie "Doktor Żywago" (1965) i dla najlepszego aktora pierwszoplanowego jako Norman w dramacie "Garderobiany" (1983). 
W lutym 2001 królowa Elżbieta II nadała mu szlachectwo za 40 lat pracy w kinie i teatrze. Jest doktorem honoris causa Uniwersytetu w Hull. 
Życiorys.
Początki.
Urodził się w Kingston upon Hull, w hrabstwie East Riding of Yorkshire, jako syn Annie Elizy (z domu Quest) i Thomasa Henry’ego Courtenay, malarza łodzi w dokach rybnych w Hull. Uczęszczał do Kingston High School, a następnie studiował język angielski na University College London, gdzie nie uzyskał dyplomu. Następnie studiował teatr w Royal Academy of Dramatic Art w Londynie.
Kariera.
Po raz pierwszy trafił na mały ekran jako osoba na ulicy w dramacie BBC "Bez miłości" ("Without Love", 1956) z Billie Whitelaw. Występował na scenie w The Old Vic w przedstawieniach: "Mewa" Antona Czechowa (1960) jako Konstanty Gawryłowicz Trieplew, "Henryk IV, część 1" (1961) w roli Henry’ego Percy’ego i "Wieczór Trzech Króli" (1961) jako Feste. Wkrótce został obsadzony w tytułowej roli w dramacie "Szeregowy Potter" ("Private Potter", 1962) na podstawie scenariusza Ronalda Harwooda. Za kreację Colina Smitha w dramacie sportowym Tony’ego Richardsona "Samotność długodystansowca" ("The Loneliness of the Long Distance Runner", 1962) wg opowiadania Alana Sillitoe otrzymał Nagrodę BAFTA za najbardziej obiecujący pierwszoplanowy debiut aktorski i nagrodę na Międzynarodowym Festiwalu Filmowym w Mar del Plata dla najlepszego aktora. Jako Billy Fisher w komediodramacie Johna Schlesingera "Billy kłamca" ("Billy Liar", 1963) zdobył nominację do Nagrody BAFTA dla najlepszego aktora pierwszoplanowego. Jak trafnie zauważył jeden z krytyków, w rolach tych aktor „o szerokiej, gapiowatej twarzy bezlitośnie karykaturował pseudobuntownicze gesty rówieśników, odmawiając im realnego znaczenia”.
Rola szeregowca Arthura Hampa w Josepha Loseya "Za króla i ojczyznę" ("King &amp; Country", 1964) przyniosła mu Puchar Volpiego dla najlepszego aktora na 25. Międzynarodowym Festiwalu Filmowym w Wenecji.
W 1977 debiutował na Broadwayu w roli Simona w spektaklu "Inaczej zaangażowany", za którą był nominowany do Tony Award. Triumfalnie powrócił do kina grając postać asystenta tyrańskiego kierownika grupy teatralnej w uznanym dramacie "Garderobiany" ("The Dresser", 1983), za którą został uhonorowany Złotym Globem dla najlepszego aktora i był nominowany do Oscara. W serialu "Kroniki młodego Indiany Jonesa" (1995) zagrał polskiego antropologa Bronisława Malinowskiego.
W 2008 przyjął rolę Williama Dorrita w telewizyjnej adaptacji powieści Karola Dickensa "Mała Dorrit" ("Little Dorrit").
Życie prywatne.
W 1964 był związany z Natalie Wood. 12 stycznia 1973 ożenił się z Cheryl Kennedy. W 1982 doszło do rozwodu. W sierpniu 1988 zawarł związek małżeński z Isabel Crossley. 

</doc>
<doc id="2302632" url="https://pl.wikipedia.org/wiki?curid=2302632" title="Ryszard Dawidowicz">
Ryszard Dawidowicz

Ryszard Dawidowicz (ur. 11 czerwca 1960 r. w Starym Czarnowie) – polski kolarz torowy, olimpijczyk z Seulu 1988.
Przez całą karierę zawodniczą (1981-1996) reprezentant WLKS Gryf Szczecin. Był jednym z czołowych polskich średniodystansowców.
Wielokrotny medalista mistrzostw Polski:
Wielokrotny (9) uczestnik mistrzostw świata, w których największym sukcesem był srebrny medal zdobyty w wyścigu drużynowym na 4 km na dochodzenie w 1985 r. (wraz z Andrzejem Sikorskim, Leszkiem Stępniewskim, Marianem Turowskim).
W pozostałych startach osiągnął następujące rezultaty:
Na igrzyskach olimpijskich w Seulu zajął 5. miejsce w indywidualnym wyścigu na dochodzenie na 4 km oraz 7. miejsce w wyścigu drużynowym na 4 km na dochodzenie.

</doc>
<doc id="2302633" url="https://pl.wikipedia.org/wiki?curid=2302633" title="Bitwa pod Sena Gallica">
Bitwa pod Sena Gallica

Bitwa morska pod Sena Gallica – starcie zbrojne, które miało miejsce w roku 551 w trakcie walk Bizancjum z Ostrogotami.
W latach 545–549 król Ostrogotów Totila zajął Rzym oraz znaczną część Italii, a następnie rozpoczął blokadę Rawenny i Ankony od strony lądu i morza. Cesarz bizantyjski Justynian I Wielki starając się odzyskać wpływy w Italii, wysłał flotę wojenną w liczbie 50 okrętów w rejon miasta Sena Gallica niedaleko Ankony, gdzie doszło do bitwy z flotą Ostrogotów (47 jednostek). Bitwa zakończyła się klęską Gotów, którzy utracili 36 okrętów. Dzięki temu zwycięstwu blokada obu zagrożonych miast została zniesiona.

</doc>
<doc id="2302637" url="https://pl.wikipedia.org/wiki?curid=2302637" title="Samary-Orzechowe">
Samary-Orzechowe

Samary-Orzechowe (ukr. Самари-Оріхові, do 1945 Orzechowo Wielkie) – wieś na Ukrainie w rejonie ratnowskim, w obwodzie wołyńskim. W II Rzeczypospolitej miejscowość wchodziła w skład gminy wiejskiej Lelików w powiecie kobryńskim województwa poleskiego. Do II wojny światowej w pobliżu wsi znajdowały się chutory: "Borowinki", "Byczek", "Długa Niwa", "Ilica", "Likowo", "Makowiszcze", "Medweże", "Odołoby", "Sachowicze", "Struga", "Syrniki", "Świdowo" oraz "Uhoł". Obecnie większość z nich weszła administracyjnie w skład wsi.
W pobliżu wsi znajduje się jezioro Orzechowskie.

</doc>
<doc id="2302638" url="https://pl.wikipedia.org/wiki?curid=2302638" title="Seria GP3 – sezon 2011">
Seria GP3 – sezon 2011

Seria GP3 – sezon 2011 – jest drugim sezonem w historii serii. Rywalizacja została rozpoczęta 7 maja na tureckim Istanbul Park, natomiast zakończy się na włoskiej Monzie. Ubiegłoroczny mistrz serii Meksykanin Esteban Gutiérrez awansował do serii GP2. Żadnych zmian w przepisach i regulacjach technicznych nie przewidziano. Jedyną nowością jest inny dostawca ogumienia, którą w latach 2011–2013 będzie włoska firma Pirelli.
Francuska ekipa Lotus ART obroniła tytuł w klasyfikacji konstruktorów. Nowym mistrzem serii został Fin Valtteri Bottas.
Lista startowa.
Mistrzowska ekipa ART Grand Prix w związku z zawarciem umowy z ekipą F1 – Lotus Team – będzie widnieć pod nazwą Lotus ART i korzystać z podobnych malowań. Były kierowca F1 i GP2, Brazylijczyk Lucas Di Grassi wykupił mniejszościowe udziały w hiszpańskiej stajni Barwa Addax. Brytyjczyk Luciano Bacheta w ostatniej chwili zastąpił w ekipie RSC Mücke Motorsport Austriaka Willa Steindla. Rumun Doru Sechelariu nie był w stanie spełnić wymagań zespołu, dlatego też nie utrzymał posady we francuskim zespole Tech 1 Racing.
Kalendarz wyścigów.
Kalendarz serii GP3, podobnie jak w zeszłym sezonie, obejmuje wszystkie europejskie rundy F1, z wyjątkiem eliminacji na ulicznym torze Monte Carlo. Zgodnie z kalendarzem Formuły 1, runda w Niemczech zostanie rozegrana na torze Nürburgring, z kolei wyścigi na torach w Hiszpanii i Turcji odbędą się w odwrotnej kolejności. W dniach 1 i 2 czerwca przeprowadzone zostaną również dodatkowe testy, na węgierskim torze Hungaroring.

</doc>
<doc id="2302639" url="https://pl.wikipedia.org/wiki?curid=2302639" title="Orzechowo Wielkie">
Orzechowo Wielkie



</doc>
<doc id="2302645" url="https://pl.wikipedia.org/wiki?curid=2302645" title="Mecze reprezentacji Polski w piłce siatkowej mężczyzn prowadzonej przez Andreę Anastasiego">
Mecze reprezentacji Polski w piłce siatkowej mężczyzn prowadzonej przez Andreę Anastasiego

Zestawienie spotkań reprezentacji Polski w piłce siatkowej mężczyzn prowadzonej przez Andreę Anastasiego:
Oficjalne mecze międzynarodowe.
!colspan="7"| 2011
!colspan="7"| 2012
!colspan="7"| 2013
Mecze i turnieje towarzyskie.
!colspan="7"| 2011 
!colspan="7"|2012
!colspan="7"|2013
Bilans:
Mecze nieoficjalne.
!colspan="7"| 2011
!colspan="7"| 2012
!colspan="7"| 2013
Bilans:

</doc>
<doc id="2302650" url="https://pl.wikipedia.org/wiki?curid=2302650" title="Martyna Dąbkowska">
Martyna Dąbkowska

Martyna Dąbkowska (ur. 25 czerwca 1989 r. w Gdyni) - gimnastyczka, olimpijka z Aten 2004.
Najmłodsza polska uczestniczka igrzysk olimpijskich w 2004 roku. Wystartowała w wieloboju drużynowym w gimnastyce artystycznej zajmując wraz z koleżankami 10 miejsce.

</doc>
<doc id="2302651" url="https://pl.wikipedia.org/wiki?curid=2302651" title="Wybory prezydenckie w Dżibuti w 2011 roku">
Wybory prezydenckie w Dżibuti w 2011 roku

Wybory prezydenckie w Dżibuti w 2011 roku – wybory na urząd prezydenta Dżibuti oraz zorganizowane 8 kwietnia 2011. 
Do kandydowania o urząd prezydenta na 6-letnią kadencję stanął prezydent Ismail Omar Guelleh, rządzący krajem od 1999 i kandydat opozycji Mohamed Warsama Ragueh. Prawo do głosowania miało 152 tys. obywateli.
Przed wyborami w lutym i marcu 2011 doszło do wystąpień antyprezydenckich. Guelleh zmienił konstytucję, tak aby mógł rządzić przez trzecią kadencję. Zostało to skrytykowane przez część ludności kraju. Ponadto Partia Guelleha sprawuje władzę w kraju nieprzerwanie od uzyskania niepodległości w 1977 r.. Demonstracje były rozpędzane przez policję przy użyciu gazu łzawiącego i pałek. Kolejne protesty zostały powstrzymane poprzez aresztowanie ponad 300 opozycjonistów.
Unia Afrykańska, USA i Francja wysłała obserwatorów na wybory. Wybory zostały zbojkotowane przez główne ugrupowania opozycyjne i uznane na nieuczciwe.
Wybory wygrał urzędujący prezydent Ismail Omar Guelleh uzyskując 89 942 głosów (80,63%). Kandydat opozycji zdobył poparcie 21 605 osób (19,37%). Frekwencja wyniosła 69.7%.

</doc>
<doc id="2302655" url="https://pl.wikipedia.org/wiki?curid=2302655" title="Ludwik Witold Paszkiewicz">
Ludwik Witold Paszkiewicz

Ludwik Witold Paszkiewicz (ur. 21 października 1907 w Woli Gałęzowskiej, zm. 27 września 1940 w Borough Green) – porucznik pilot Wojska Polskiego i Polskich Sił Powietrznych na Zachodzie, porucznik (ang. "Flying Officer") Królewskich Sił Powietrznych, as myśliwski II wojny światowej, kawaler Krzyża Srebrnego Orderu Wojennego Virtuti Militari.
Życiorys.
Urodził się w Woli Gałęzowskiej w rodzinie ziemiańskiej jako pierwsze z czworga dzieci Ludwika i Janiny z Horczaków Paszkiewiczów. Miał siostrę Zofię oraz dwóch braci: Stanisława i Mieczysława - pisarza. Brat cioteczny polskiej architekt Heleny Kurcyuszowej i Marii Herniczek - żony dr. Kazimierza Niemirowicza-Szczytta.
Uczęszczał do gimnazjum w Lublinie, a po jego ukończeniu najpierw studiował na Politechnice Warszawskiej, a później na Politechnice Lwowskiej. W 1931 po ukończeniu studiów rozpoczął odbywanie służby wojskowej. Po kursie podchorążych rezerwy w Mołodecznie, postanowił wstąpić do lotnictwa. Został podchorążym Szkoły Podchorążych Lotnictwa. 4 sierpnia 1934 Prezydent RP mianował go podporucznikiem ze starszeństwem z 15 sierpnia 1934 roku i drugą lokatą w korpusie oficerów aeronautyki, a Minister Spraw Wojskowych wcielił go do 1 pułku lotniczego. W pułku został przydzielony do 112 eskadry myśliwskiej. W 1937 roku wziął ślub z Marią Piwnicką, córką Alfreda i Marii z Łubieńskich (córką Wojciecha Łubieńskiego). Rok później urodziła im się córka Marcelina Maria. Na stopień porucznika został mianowany ze starszeństwem z 19 marca 1938 i 21. lokatą w korpusie oficerów lotnictwa, grupa liniowa. W marcu 1939 był oficerem taktycznym III/1 dywizjonu myśliwskiego.
W 1939 awansował na dowódcę eskadry, w sierpniu tego roku wyjechał do Francji z misją wojskową, w celu zakupu samolotów, gdzie zastał go wybuch II wojny światowej. Rozkazem z 18 maja 1940 został utworzony Klucz Frontowy „Pa”, którego dowódcą został Paszkiewicz, należeli także do niego kaprale Leon Nowak i Kazimierz Wünsche; klucz należał do francuskiej jednostki "Groupe de Chasse II/8" (II Grupa Pościgowa). Paszkiewicz wraz z podległymi mu pilotami wykonali pierwszy lot bojowy 23 maja. W czasie kampanii francuskiej Paszkiewicz wykonał łącznie 33 loty (z tego 18 bojowych), w ich czasie ani razu nie zetknął się w powietrzu z nieprzyjacielem.
Po upadku Francji przybył do Anglii na pokładzie statku „Robur III” 21 czerwca. 2 sierpnia został skierowany do dywizjonu 303. 9 sierpnia w czasie szkolenia na samolocie Hurricane o numerze seryjnym P3645 rozbił go w czasie kołowania na lotnisku (inne źródła podają, że „rozbił go w czasie lotu szkoleniowego”).
30 sierpnia w czasie lotu ćwiczebnego zestrzelił swój pierwszy niemiecki samolot. Paszkiewicz prowadził klucz „zielony” (3 samoloty) eskadry B liczącej łącznie sześć samolotów. Zadaniem eskadry było przechwycenie sześciu bombowców Bristol Blenheim. Około godziny 16.35 zauważył wybuchy pocisków przeciwlotniczych w pobliżu dużej nieprzyjacielskiej formacji lecącej na wysokości ok. 500 m na lewo od polskiej eskadry. Paszkiewicz poinformował o tym dowodzącego lotem Ronalda Kelleta, nie otrzymał jednak żadnej odpowiedzi i skierował się w kierunku nieprzyjaciela. W chwilę później zauważył niemiecki samolot lecący w jego kierunku, który nagle zanurkował, zapewne po zauważeniu Hurricane'a Paszkiewicza. Paszkiewicz zaatakował nieprzyjaciela z odległości ok. 250 metrów zapalając jego prawy silnik. Z samolotu wyskoczył na spadochronie jeden lotnik. Paszkiewicz zidentyfikował zestrzelony przez siebie samolot jako Dornier Do 17 lub Do 215 (tak mylnie podają niektóre źródła), w rzeczywistości zestrzelił jednak samolot myśliwski Messerschmitt Bf 110 (numer seryjny M8+MM/Wnr 3615) należący do niemieckiego dywizjonu "Zerstörergeschwader 76". Już po lądowaniu na ziemi Paszkiewicz otrzymał reprymendę za brak dyscypliny i samowolne odłączenie się od eskadry, ale także gratulacje z powodu pierwszego zwycięstwa powietrznego. W późniejszym czasie zwycięstwo Paszkiewicza został przedstawione, z pewną dozą "licentia poetica", w filmie "Bitwa o Anglię".
W czasie lotu 2 września dywizjon został zaatakowany przez grupę Messerschmittów Bf 109. Paszkiewicz nie zestrzelił żadnego samolotu, ale w drodze powrotnej eskortował do Anglii uszkodzony samolot porucznika Fericia. 6 września został awansowany na dowódcę eskadry B, po tym jak jej poprzedni dowódca W. Łapkowski został ranny. W tym samym dniu odbył kolejny lot bojowy, ale bez kontaktu z nieprzyjacielem. 7 września Paszkiewicz pierwszy zauważył formację nieprzyjaciela i poprowadził atak. Jako pierwszy z dywizjonu zestrzelił samolot nieprzyjaciela, najprawdopodobniej był to Bf 110 z dywizjonu "Zerstörergeschwader 2" (niektóre źródła podają, że był to Dornier Do 17), jego drugą ofiarą w tym dniu był bombowiec Do 17. Po powrocie na lotnisko niemal natychmiast został ponownie poderwany do lotu, ale tym razem nie spotkał w powietrzu nieprzyjaciela.
8 i 10 września odbył dwa kolejne loty bez kontaktu z nieprzyjacielem.
11 września zestrzelił kolejny samolot, był to ponownie Bf 110 należący do "Zerstörergeschwader 2". Samolot niemiecki, numer seryjny A2+HM/WNr 3376 wodował w kanale La Manche, jego załoga została uratowana i wzięta do niewoli. W dniach 12 i 14 września odbył kolejne dwa loty bojowe bez kontaktu z nieprzyjacielem. 15 września Paszkiewicz zestrzelił swój piąty samolot, zyskując przy tym tytuł „asa myśliwskiego”. Jego łupem padł Messerschmitt Bf 109.
W ciągu następnych dwóch dni Paszkiewicz odbył dwa kolejne loty bojowe, a 18 września aż cztery w jednym dniu. W ostatnim zaliczono mu 1/8 zestrzelenia bombowca Do 215. Pomiędzy 21 a 25 września Paszkiewicz odbył następnych siedem lotów bojowych bez kontaktu z nieprzyjacielem.
26 września, w czasie wizyty króla Jerzego VI cały dywizjon został poderwany do przechwycenia wyprawy bombowej, której celem była fabryka Supermarine. Paszkiewicz zestrzelił jeden samolot, tym razem Heinkel He 111. Z sześcioma pewnymi zestrzeleniami został sklasyfikowany na 29. pozycji Listy Bajana.
Następnego dnia, 27 września, do lotu został poderwany ponownie cały dywizjon. W czasie ataku na formację nieprzyjacielskich bombowców eskadra prowadzona przez Paszkiewicza została zaatakowana przez dużą grupę Bf 109. W walce która się wywiązała zostały strącone trzy polskie Hurricane'y – w jednym z nich zginął sierżant Tadeusz Andruszków, z drugiego udało się wyskoczyć z ciężko poparzoną twarzą i rękami sierżantowi Żakowi, trzecim był samolot Paszkiewicza (Hurricane I, RF-T, L1696), który rozbił się w pobliżu wsi Borough Green.
Paszkiewicz został pochowany na cmentarzu w Northwood 2 października. Pośmiertnie został awansowany na stopień kapitana i nagrodzony Srebrnym Krzyżem Virtuti Militari. W późniejszym czasie został jeszcze pośmiertnie nagrodzony Krzyżem Walecznych i Distinguished Flying Cross.
Jego jedyna córka zmarła na błonicę w 1941. Wdowa po nim uczestniczyła w powstaniu warszawskim, po wojnie w 1960 wstąpiła do zakonu niepokalanek w Szymanowie, gdzie otrzymała imię Augustyna. Zmarła w 1995.
Wizerunek pilota został umieszczony na samolocie myśliwskim MiG-29 nr 108 z 23 Bazy Lotnictwa Taktycznego.
Zwycięstwa powietrzne.
Na liście Bajana zajmuje 29. pozycję z wynikiem 6 zestrzeleń pewnych.

</doc>
<doc id="2302656" url="https://pl.wikipedia.org/wiki?curid=2302656" title="Orzechowo Małe">
Orzechowo Małe

Orzechowo Małe (ukr. Мале Оріхове) – wieś na Ukrainie w rejonie ratnowskim, w obwodzie wołyńskim. W II Rzeczypospolitej miejscowość wchodziła w skład gminy wiejskiej Lelików w powiecie kobryńskim województwa poleskiego.
W pobliżu wsi znajdują się dwa jeziora: Orzechowskie i Orzechowiec.

</doc>
<doc id="2302657" url="https://pl.wikipedia.org/wiki?curid=2302657" title="Mariusz Dąbrowski">
Mariusz Dąbrowski

Mariusz Dąbrowski (ur. 18 listopada 1976 w Koszalinie) – zapaśnik, olimpijczyk z Sydney 2000. Zawodnik ZKS Koszalin.
Specjalista stylu wolnego. Występował w kategoriach wagowych do 58 kg i 69 kg.
Jako junior zajął w 1994 roku 6 miejsce na mistrzostwach świata juniorów. Mistrz Polski z roku 1998 w kategorii do 69 kg. Trzykrotny uczestnik mistrzostw świata w kategorii do 69 kg w latach: 1997 (zajął 25 miejsce), 1998 (11 miejsce), 1999 (21 miejsce). Uczestnik mistrzostw Europy w roku 1999, podczas których zajął 7 miejsce i 2001, podczas których zajął 12 miejsce.
Na igrzyskach olimpijskich w 2000 roku przegrał pierwszą walkę w eliminacjach i odpadł z konkurencji, zajmując ostatecznie 18 miejsce.

</doc>
<doc id="2302658" url="https://pl.wikipedia.org/wiki?curid=2302658" title="Grzegorz Lech">
Grzegorz Lech

Grzegorz Lech (ur. 10 stycznia 1983 w Kętrzynie) – polski piłkarz grający na pozycji pomocnika, związany głównie ze Stomilem Olsztyn. Bratanek Piotra Lecha.
Przebieg kariery.
Piłkarską karierę Lech rozpoczynał w Granicy Kętrzyn, z której w 1998 trafił do juniorów Stomilu Olsztyn. Po roku trenował już z seniorami, występował też w drużynie rezerw. W I lidze zadebiutował 21 kwietnia 2001 w meczu z Ruchem Chorzów, w którym w drugiej połowie zmienił Macieja Sawickiego. Drugie spotkanie w najwyższej klasie rozgrywkowej zaliczył 5 maja 2002 przeciwko Widzewowi Łódź – strzelił w nim honorowego gola dla swojej drużyny. W tamtym czasie powołany został do reprezentacji olimpijskiej Polski. Po spadku Stomilu do II ligi Lech rozegrał w nim kilka meczów, a następnie przeszedł do klubu OKP Warmia i Mazury Olsztyn (utworzonego na bazie rezerw Stomilu i grup juniorskich tego klubu).
W 2004 OKP Warmia i Mazury zmienił nazwę na OKS 1945 Olsztyn. Lech grał w zespole przez pięć lat i był jego liderem, kapitanem oraz czołowym strzelcem. W 2009 roku przeszedł do Dolcanu Ząbki. Zadebiutował w drużynie 1 sierpnia owego roku w wygranym 4:1 meczu I ligi ze Stalą Stalowa Wola. W rundzie jesiennej sezonu 2009/2010 był podstawowym zawodnikiem Dolcana, strzelił również cztery bramki. 6 stycznia 2010 podpisał trzyletni kontrakt z Koroną Kielce. Pierwszego gola w jej barwach zdobył 6 maja 2011 w przegranym spotkaniu z Legią Warszawa (1:3). 4 lipca 2014 podpisał kontrakt z Arką Gdynia.
W 2015 piłkarz powrócił do Stomilu, gdzie występował do końca kariery piłkarskiej. 21 września 2020 objął stanowisko prezesa Stomilu, zastępując Wojciecha Kowalewskiego. Dzień później poinformował o zakończeniu sportowej kariery.
Od 1 lipca 2021 asystent trenera w Stomilu.
Życie prywatne.
Żonaty z Magdaleną, ma syna Franciszka (ur. 2011).

</doc>
<doc id="2302659" url="https://pl.wikipedia.org/wiki?curid=2302659" title="Bereźniki (rejon ratnieński)">
Bereźniki (rejon ratnieński)

Bereźniki (ukr. Березники) – wieś na Ukrainie w rejonie ratnieńskim, w obwodzie wołyńskim. Miejscowość została założona w 1842 roku. W II Rzeczypospolitej wchodziła w skład gminy wiejskiej Lelików w powiecie kobryńskim województwa poleskiego. Do II wojny światowej w pobliżu wsi znajdowały się chutory: "Łysucha", "Ostrów" oraz "Zaświacie". Obecnie większość z nich weszła administracyjnie w skład wsi.
W pobliżu wsi znajduje się jezioro Zaświacie.

</doc>
<doc id="2302663" url="https://pl.wikipedia.org/wiki?curid=2302663" title="Hydrohumusowanie">
Hydrohumusowanie



</doc>
<doc id="2302665" url="https://pl.wikipedia.org/wiki?curid=2302665" title="Bergen Street (stacja metra na Culver Line)">
Bergen Street (stacja metra na Culver Line)

Bergen Street – stacja metra nowojorskiego, na linii F i G. Znajduje się w dzielnicy Brooklyn, w Nowym Jorku i zlokalizowana jest pomiędzy stacjami Jay Street – MetroTech, Hoyt–Schermerhorn Streets oraz Carroll Street. Została otwarta 20 marca 1933.

</doc>
<doc id="2302668" url="https://pl.wikipedia.org/wiki?curid=2302668" title="Andrzej Dereziński">
Andrzej Dereziński

Andrzej Dereziński (ur. 24 kwietnia 1944 w Poroninie) – polski alpejczyk, trener, olimpijczyk z Innsbrucku 1964.
Reprezentant zakopiańskich klubów WKS (1958-1962) i AZS (1963-1968). Pierwsze sukcesy zaczął odnosić jako junior zdobywając tytuł mistrza Polski w slalomie specjalnym (rok 1959) i w slalomie gigancie (rok 1960).
Jako senior zdobył brązowy medal mistrzostw Polski w slalomie specjalnym w roku 1963, w kombinacji w roku 1966 i w zjeździe w roku 1967.
Uczestnik Uniwersjady w 1966 podczas której zajął 6. miejsce w slalomie specjalnym i kombinacji alpejskiej.
Na igrzyskach olimpijskich w 1964 roku zajął 49. miejsce w biegu zjazdowym i 33. miejsce w slalomie specjalnym. Slalomu giganta nie ukończył (ominął bramkę).
Brat olimpijczyka Romana Derezińskiego.

</doc>
<doc id="2302669" url="https://pl.wikipedia.org/wiki?curid=2302669" title="Carroll Street">
Carroll Street

Carroll Street – stacja metra nowojorskiego, na linii F i G. Znajduje się w dzielnicy Brooklyn, w Nowym Jorku i zlokalizowana jest pomiędzy stacjami Bergen Street oraz Smith–Ninth Streets. Została otwarta 7 października 1933.

</doc>
<doc id="2302670" url="https://pl.wikipedia.org/wiki?curid=2302670" title="Bergen Street">
Bergen Street



</doc>
<doc id="2302672" url="https://pl.wikipedia.org/wiki?curid=2302672" title="Brodziatyn (Ukraina)">
Brodziatyn (Ukraina)

Brodziatyn (ukr. Бродятине) – wieś na Ukrainie w rejonie kamieńskim, w obwodzie wołyńskim. W II Rzeczypospolitej wchodziła w skład gminy wiejskiej Lelików w powiecie kobryńskim województwa poleskiego.

</doc>
<doc id="2302674" url="https://pl.wikipedia.org/wiki?curid=2302674" title="Hrabstwo Marshall (Missisipi)">
Hrabstwo Marshall (Missisipi)

Hrabstwo Marshall (ang. "Marshall County") – hrabstwo w stanie Missisipi w Stanach Zjednoczonych. Obszar całkowity hrabstwa obejmuje powierzchnię 709,80 mil² (1838,37 km²). Według szacunków United States Census Bureau w roku 2009 miało 36 900 mieszkańców.
Hrabstwo powstało w 1836 roku.

</doc>
<doc id="2302676" url="https://pl.wikipedia.org/wiki?curid=2302676" title="Meżysyt">
Meżysyt

Meżysyt (ukr. Межисить) – wieś na Ukrainie w rejonie ratnowskim, w obwodzie wołyńskim. W II Rzeczypospolitej miejscowość wchodziła w skład gminy wiejskiej Lelików w powiecie kobryńskim województwa poleskiego. Do II wojny światowej w pobliżu wsi znajdował się chutor "Wał", który obecnie wszedł administracyjnie w skład wsi.
W pobliżu wsi znajduje się jezioro Orzechowskie.

</doc>
<doc id="2302679" url="https://pl.wikipedia.org/wiki?curid=2302679" title="Hrabstwo Monroe (Missisipi)">
Hrabstwo Monroe (Missisipi)

Hrabstwo Monroe (ang. "Monroe County") – hrabstwo w stanie Missisipi w Stanach Zjednoczonych. Obszar całkowity hrabstwa obejmuje powierzchnię 772,04 mil² (1999,57 km²). Według szacunków United States Census Bureau w roku 2009 miało 36 905 mieszkańców.
Hrabstwo powstało w 1821 roku.

</doc>
<doc id="2302681" url="https://pl.wikipedia.org/wiki?curid=2302681" title="Zalisiszcze">
Zalisiszcze

Zalisiszcze (ukr. Залисиця) – wieś na Ukrainie w rejonie ratnowskim, w obwodzie wołyńskim. W II Rzeczypospolitej miejscowość wchodziła w skład gminy wiejskiej Lelików w powiecie kobryńskim województwa poleskiego.
W pobliżu wsi znajdują się jeziora Orzechowskie i Orzechowiec.

</doc>
<doc id="2302685" url="https://pl.wikipedia.org/wiki?curid=2302685" title="Red Callender">
Red Callender

George Sylvester „Red” Callender (ur. 6 marca 1916 w Haynesville w stanie Wirginia, zm. 8 marca 1992 w Saugus w Kalifornii) – amerykański kontrabasista i tubista jazzowy, kompozytor i nauczyciel jazzu. 
Biografia i kariera.
Kiedy Red miał 3 lata, jego rodzice przeprowadzili się do Atlantic City. Już w wieku 12 lat zaczął grać zawodowo. Przez pięć lat uczył się gry na tubie, kontrabasie, trąbce oraz podstaw harmonii. Po ukończeniu szkoły średniej w 1932 przeniósł się do Nowego Jorku, gdzie grał m.in. w orkiestrze rewii „The Brownskin Models”. W 1936 przyjechał wraz z nią na występy do Los Angeles i już tam pozostał. Grywał w lokalnych zespołach, a w 1937 zadebiutował jako muzyk sesyjny podczas nagrań płytowych Louisa Armstronga utworów "On a Sunny Side of the Street" i "Once in a While". Udzielał również lekcji gry na kontrabasie. W 1939 jego uczniem był m.in. Charles Mingus, który płacił mu $2 za godzinę. Na początku lat 40. był stałym członkiem studyjnej orkiestry Lestera Younga. W 1944 wystąpił w inauguracyjnym koncercie Jazz at the Philharmonic Normana Granza, uczestnicząc w tym przedsięwzięciu do końca jego istnienia. Założył także własne trio, a potem sekstet, w którym grał m.in. Harry „Sweets” Edison. Przez pewien czas występował w trzyosobowym składzie na Hawajach, by w 1945 powrócić do Los Angeles. W tym czasie nagrywał z takimi artystami jak Nat „King” Cole, Boyd Raeburn, Dinah Washington, Erroll Garner, Charlie Parker i Dexter Gordon. Był drugim czarnym muzykiem (pierwszym był saksofonista Buddy Collette), który otrzymał stały angaż do orkiestry występującej w programie telewizyjnym „The Life of Riley”. Do 1956 wziął udział w nagraniu ponad 5000 utworów, zyskując renomę najbardziej „wziętego” kontrabasisty studyjnego, zrzeszonego w Zawodowym Związku Muzyków Los Angeles. Nagrane w latach 1955-1956 płyty z Artem Tatumem należą do jego najwybitniejszych dokonań instrumentalnych jako kontrabasisty.
Callender był również utalentowanym kompozytorem. Jego utwór "Pastel", nagrany przez Errolla Garnera, stał się bestsellerem. Natomiast utwór "Primrose Lane" ze słowami Wayne'a Shanklina i w wykonaniu piosenkarza country, Jerry'ego Wallace'a, trafił w 1959 do pierwszej dziesiątki listy przebojów słynnego tygodnika muzycznego „Billboard”.
Do końca życia był aktywnym muzykiem zarówno nagraniowym, jak koncertującym. W drugiej połowie lat 80. regularnie występował w zespole Jeannie i Jimmy'ego Cheathamów – The Sweet Baby Blues Band. Cały czas również udzielał się jako nauczyciel jazzu. W 1986 opublikował autobiograficzną książkę, napisaną przy współudziale Elaine Cohen, pt. "Unfinished Dream • The Musical World of Red Callender".
Tuba.
Callender był jednym z pionierów nowoczesnego sposobu jazzowej gry tubie. Za sprawą wydanego w 1956 albumu "Speak Low" przedstawił nowatorskie wykorzystanie tuby jako jazzowego instrumentu solowego. W późniejszch latach nagrał wiele wirtuozowskich partii na tym instrumencie. W latach 80. grał w awangardowym kwintecie instrumentów dętych flecisty i kompozytora, Jamesa Newtona.
Ciekawostka.
Red Callender był jedynym muzykiem, który odrzucił propozycję Duke'a Ellingtona oraz Louisa Armstronga koncertowych występów w ich zespołach.
Wybrana dyskografia.
Jako lider
Z Lesterem Youngiem
Z Artem Tatumem
Z The Satchmo Legacy Band

</doc>
<doc id="2302686" url="https://pl.wikipedia.org/wiki?curid=2302686" title="Bobenheim am Berg">
Bobenheim am Berg

Bobenheim am Berg – gmina w Niemczech, w kraju związkowym Nadrenia-Palatynat, w powiecie Bad Dürkheim, wchodzi w skład gminy związkowej Freinsheim.

</doc>
<doc id="2302687" url="https://pl.wikipedia.org/wiki?curid=2302687" title="Hrabstwo Montgomery (Missisipi)">
Hrabstwo Montgomery (Missisipi)

Hrabstwo Montgomery (ang. "Montgomery County") – hrabstwo w stanie Missisipi w Stanach Zjednoczonych. Obszar całkowity hrabstwa obejmuje powierzchnię 407,86 mil² (1056,35 km²). Według szacunków United States Census Bureau w roku 2009 miało 11 129 mieszkańców.
Hrabstwo powstało w 1871 roku.

</doc>
<doc id="2302688" url="https://pl.wikipedia.org/wiki?curid=2302688" title="Bobenheim">
Bobenheim

Niemcy:

</doc>
<doc id="2302689" url="https://pl.wikipedia.org/wiki?curid=2302689" title="System transakcyjny">
System transakcyjny



</doc>
<doc id="2302691" url="https://pl.wikipedia.org/wiki?curid=2302691" title="Herxheim am Berg">
Herxheim am Berg

Herxheim am Berg – gmina w Niemczech, w kraju związkowym Nadrenia-Palatynat, w powiecie Bad Dürkheim, wchodzi w skład gminy związkowej Freinsheim.
Kościół św. Jakuba.
Na wieży miejscowego ewangelickiego kościoła św. Jakuba z 1014 roku znajduje się dzwon pochodzący z 1934 roku. Dzwon zdobi swastyka i dedykacja: „Wszystko dla Ojczyzny – Adolf Hitler”. Mimo protestów miejscowe władze postanowiły zachować dzwon jako symbol do „pojednania i ku przestrodze przed przemocą i niesprawiedliwością”.

</doc>
<doc id="2302692" url="https://pl.wikipedia.org/wiki?curid=2302692" title="Roman Dereziński">
Roman Dereziński

Roman Dereziński (ur. 30 grudnia 1951 w Zakopanem) – polski alpejczyk, lekarz ortopeda, olimpijczyk z Innsbrucku 1976.
Wielokrotny medalista mistrzostw Polski: srebrny w slalomie specjalnym w roku 1974, w slalomie gigancie w roku 1977, w kombinacji w latach 1973-1974, 1976 oraz czterokrotnie brązowy.
Złoty medalista uniwersjady w 1972 w slalomie specjalnym. Startował również w roku 1975 na uniwersjadzie zajmując 4. miejsce w slalomie specjalnym.
Uczestnik mistrzostw świata w narciarstwie alpejskim w 1974 roku, gdzie zajął 8. miejsce w kombinacji alpejskiej i 12. w slalomie specjalnym.
Startując w Pucharze Świata najlepsze wyniki osiągnął w slalomie specjalnym: w 1974 w Wysokich Tatrach, gdzie zajął 4. miejsce oraz w 1975 w Chamonix, gdzie zajął 9. miejsce.
Zwycięzca w 1974 roku Memoriału B. Czecha i H. Marusarzówny w slalomie gigancie.
Na igrzyskach olimpijskich w 1976 roku zajął 52. miejsce w zjeździe, 38. miejsce w slalomie gigancie oraz 21. miejsce w slalomie specjalnym.

</doc>
<doc id="2302693" url="https://pl.wikipedia.org/wiki?curid=2302693" title="Herxheim">
Herxheim

Niemcy:

</doc>
<doc id="2302694" url="https://pl.wikipedia.org/wiki?curid=2302694" title="Käpylä (stacja kolejowa)">
Käpylä (stacja kolejowa)

Käpylä (fiń: "Käpylän rautatieasema") – stacja kolejowa w Helsinkach, w Finlandii. Znajduje się na linii Helsinki – Riihimäki pomiędzy stacjami Pasila i Oulunkylä, około 6 km na północ od Dworca Centralnego. Stacja kolejowa Käpylä została otwarta w 1910 roku.

</doc>
<doc id="2302695" url="https://pl.wikipedia.org/wiki?curid=2302695" title="Juliusz Makarewicz (malarz)">
Juliusz Makarewicz (malarz)

Juliusz (Julian) Makarewicz (ur. 1854 w Synowódzku Wyżnym, zm. 1936 w Krakowie) – polski malarz, profesor krakowskiej Akademii Sztuk Pięknych, konserwator.
Życiorys.
Studiował na wydziale architektury Politechniki Lwowskiej. Dzięki stypendium hrabiego Karola Lanckorońskiego rozpoczął studia na Akademii Wiedeńskiej u Christiana Griepenkerla, potem w Monachium (w końcu października 1880 r. zgłosił się do Akademii Sztuk Pięknych - Naturklasse) i w Rzymie. Podróżował do Grecji, Konstantynopola i Egiptu. Razem z Aleksandrem Augustynowiczem założył szkołę malarstwa dla kobiet we Lwowie. Zamieszkał na stałe w Krakowie, gdzie zajmował się konserwatorstwem. Pod jego kierunkiem odnowiono freski w kaplicy zamkowej w Lublinie, w Kaplicy Świętokrzyskiej na Wawelu, restaurowano malowidła ścienne w krużgankach klasztoru oo. Franciszkanów w Krakowie, w klasztorze Cystersów w podkrakowskiej Mogile i kościele w Czchowie. Przyjaźnił się ze Stanisławem Dębickim, Teodorem Axentowiczem, Julianem Fałatem i Jackiem Malczewskim. Wystawiał między innymi w Warszawie, Krakowie, we Lwowie, Tarnopolu, Poznaniu, Berlinie i Londynie. Malował obrazy olejne i akwarele oraz rysował pastelami pejzaże, sceny rodzajowe i typy ludowe oraz portrety. Zajmował się także malarstwem ściennym, projektowaniem i ilustratorstwem książek i czasopism, a także projektowaniem witraży. Jest autorem polichromii w cerkwi (wówczas kościół greckokatolicki) w Stanisławowie, na Uniwersytecie Lwowskim, w kościołach w Piotrkowie Trybunalskim, Brześciu Kujawskim i Chorzowie. Ostatnią pracą Juliusza Makarewicza była konserwacja fresków odkrytych w katedrze w Sandomierzu.
Spoczywa na Cmentarzu Rakowickim w Krakowie (kw. Hf).
Linki zewnętrzne.
Prace J. Makarewicza w zbiorach Biblioteki Narodowej - wersja cyfrowa na Polona.pl

</doc>
<doc id="2302697" url="https://pl.wikipedia.org/wiki?curid=2302697" title="Edvard Lasota">
Edvard Lasota

Edvard Lasota (ur. 7 marca 1971 w Trzyńcu) – czeski piłkarz występujący na pozycji pomocnika.
Kariera klubowa.
Treningi rozpoczął w 1979 roku w zespole Fotbal Třinec. W 1988 roku został włączony do jego pierwszej drużyny, w której spędził rok. Następnie grał w Zbrojovce Brno, VTJ Tábor oraz Dukli Praga. W 1991 roku ponownie trafił do Zbrojovki Brno. W 1992 roku zmieniła ona nazwę na Boby Brno. Na początku 1994 roku przeszedł do Sigmy Ołomuniec. W niej z kolei spędził rok.
W 1995 roku został graczem Petry Drnovice. Grał tam przez 1,5 roku, a w połowie 1996 odszedł do Slavii Praga. W 1997 roku zdobył z nią Puchar Czech. W 1998 roku podpisał kontrakt z włoską Reggianą z Serie B. W 1999 roku spadł z nią do Serie C1. Wówczas został wypożyczony do czeskiego zespołu SFC Opava. W 2000 roku wrócił do Reggiany, nadal grającej w Serie C1. Występował w niej jeszcze przez pół roku.
W styczniu 2001 roku odszedł do Salernitany z Serie B. Przez pół roku w jej barwach nie zagrał jednak ani razu. W połowie 2001 roku wrócił do Czech, gdzie reprezentował barwy zespołów FK Drnovice, Tescoma Zlín, Fotbal Třinec oraz SK Bystřice nad Olší, gdzie w 2008 roku zakończył karierę.
Kariera reprezentacyjna.
W reprezentacji Czech zadebiutował 13 grudnia 1995 roku w wygranym 2:1 towarzyskim meczu z Kuwejtem. W 1997 roku został powołany do kadry na Puchar Konfederacji. Zagrał na nim w pojedynkach z RPA (2:2), Urugwajem (1:2), Zjednoczonymi Emiratami Arabskimi (6:1), Brazylią (0:2) oraz ponownie z Urugwajem (1:0). W drugim meczu z Urugwajem strzelił także gola, który był jednocześnie jego pierwszym w drużynie narodowej. Tamten turniej Czechy zakończyły na 3. miejscu.
W latach 1995–1998 w drużynie narodowej Lasota rozegrał w sumie 15 spotkań i zdobył 2 bramki.

</doc>
<doc id="2302698" url="https://pl.wikipedia.org/wiki?curid=2302698" title="Puchar Świata w skokach narciarskich w Kuopio">
Puchar Świata w skokach narciarskich w Kuopio

Puchar Świata w skokach narciarskich w Kuopio – zawody w skokach narciarskich, przeprowadzane w ramach Pucharu Świata w skokach narciarskich, od sezonu 1994/1995 do sezonu 2015/2016 (z przerwami na lata 2002-2003 i 2011–2012). Areną zmagań jest skocznia Puijo w pobliżu Kuopio.
W roku 1997 oraz w latach 2004-2010 zawody indywidualne w Kuopio wchodziły w skład zawodów Turnieju Nordyckiego.
Dotąd rozegrano 27 konkursów (dwa z nich były konkursami drużynowymi), dziewięć z nich wygrali gospodarze. Czterokrotnie wygrywali Polacy - Adam Małysz w 2001 i 2007 oraz Kamil Stoch w 2013 i 2014.

</doc>
<doc id="2302700" url="https://pl.wikipedia.org/wiki?curid=2302700" title="Cezar Niculescu">
Cezar Niculescu

Cezar Niculescu (ur. 27 lipca 1927) – rumuński koszykarz. Reprezentant kraju na igrzyskach olimpijskich w 1952 w Helsinkach. Na igrzyskach olimpijskich zagrał w obu meczach, w meczu z Kanadyjczykami zdobył 4 a w meczu z Włochami zdobył 1 punkt.

</doc>
<doc id="2302702" url="https://pl.wikipedia.org/wiki?curid=2302702" title="Philadelphia (ujednoznacznienie)">
Philadelphia (ujednoznacznienie)



</doc>
<doc id="2302705" url="https://pl.wikipedia.org/wiki?curid=2302705" title="Hrabstwo Neshoba">
Hrabstwo Neshoba

Hrabstwo Neshoba (ang. "Neshoba County") – hrabstwo w stanie Missisipi w Stanach Zjednoczonych. Obszar całkowity hrabstwa obejmuje powierzchnię 571,64 mil² (1480,54 km²). Według szacunków United States Census Bureau w roku 2009 miało 30 302 mieszkańców.
Hrabstwo powstało w 1833 roku.

</doc>
<doc id="2302707" url="https://pl.wikipedia.org/wiki?curid=2302707" title="Rekkit Rabbit">
Rekkit Rabbit



</doc>
<doc id="2302709" url="https://pl.wikipedia.org/wiki?curid=2302709" title="Dō desu ka den">
Dō desu ka den

 – japoński dramat filmowy z 1970 roku w reżyserii Akiry Kurosawy.
Był pierwszym kolorowym filmem Kurosawy i zarazem jedynym obrazem zrealizowanym przez firmę producencką Klub Czterech Rycerzy, którymi oprócz Kurosawy byli także inni znani japońscy reżyserzy: Keisuke Kinoshita, Masaki Kobayashi i Kon Ichikawa. W Japonii został bardzo źle przyjęty zarówno przez krytykę, jak i widzów w kinach, gdzie niska frekwencja doprowadziła do finansowej klapy projektu. Konsekwencją tej porażki był rozpad Klubu, a także podjęta w 1971 próba samobójcza Kurosawy. Na świecie przyjęto go znacznie przychylniej, był m.in. nominowany do Oscara dla najlepszego filmu nieanglojęzycznego.
Opis fabuły.
Akcja filmu rozgrywa się w skrajnie biednej dzielnicy dużego japońskiego miasta, gdzie niezwykle ubodzy mieszkańcy urządzili swego rodzaju osiedle, pełne prowizorycznych schronień, na wysypisku śmieci. Film nie posiada jednego wątku głównego. Zamiast tego opowiada równolegle historie kilkunastu rodzin i osób żyjących w tym środowisku. Kurosawa ukazuje całą galerię ludzkich postaw i problemów, takich jak chociażby alkoholizm, różne formy patologicznych relacji wewnątrz rodziny, czy skrajną niezaradność życiową niektórych biedaków, połączoną ze specyficznie rozumianymi dumą i fantazją. Z drugiej strony dostarcza przykładów bezinteresownej, czasem wręcz naiwnej, ludzkiej dobroci.
Jednym z bohaterów jest upośledzony umysłowo młody chłopak, który ma obsesję na punkcie tramwajów i wydaje mu się, że sam jest motorniczym, choć oczywiście zarówno jego tramwaj, jak i tory, po których jeździ, istnieją tylko w jego wyobraźni. Jadąc swym „tramwajem” młodzieniec powtarza "dō desu ka den", co jest popularną japońską onomatopeją imitująca dźwięk pojazdu szynowego. Stąd właśnie pochodzi tytuł filmu.
Obsada.
i inni

</doc>
<doc id="2302711" url="https://pl.wikipedia.org/wiki?curid=2302711" title="Zhou Yimiao">
Zhou Yimiao

Zhou Yimiao (, ur. 7 lutego 1991 roku w Hubei) – chińska tenisistka.
Tenisistka występująca głównie w turniejach rangi ITF. Zadebiutowała w 2005 roku, w wieku czternastu lat, w kwalifikacjach do dużego turnieju ITF (50 000 $) w Pekinie. Zagrała tam z dziką kartą, przyznana jej przez organizatorów ale odpadła w drugiej rundzie tych kwalifikacji, przegrywając z Agnes Szatmari. Po raz pierwszy w turnieju głównym zagrała w lipcu 2006 roku, w Chongqingu ale przegrała już w pierwszym meczu i odpadła z turnieju. Do końca roku kontynuowała grę w turniejach ITF a największymi jej osiągnięciami z tego okresu były dwa finały w grze podwójnej, we Vlaardingen i w Enschede (oba w parze z Guo Xuanyu). W październiku 2007 roku wygrała swój pierwszy turniej singlowy, w Pekinie, pokonując w finale Japonkę Kumiko Iijima a w marcu 2008 roku pierwszy turniej deblowy, w Kalgoorlie, gdzie w parze z Li Ting, pokonały japońską parę Natsumi Hamamura i Remi Tezuka. W sumie wygrała sześć turniejów singlowych i osiem deblowych rangi ITF.
Pierwszy kontakt z rozgrywkami cyklu WTA odnotowała we wrześniu 2007 roku, biorąc udział (dzięki dzikiej karcie) w kwalifikacjach do turnieju w China Open w Pekinie. Dotarła tam do drugiej rundy kwalifikacji, przegrywając w niej z Yuan Meng. W lutym 2008 roku wygrała kwalifikacje do turnieju Pattaya Women's Open, pokonując w nich takie zawodniczki jak: Yurika Sema, Shikha Uberoi i Junri Namigata i awansowała do turnieju głównego, w którym przegrała w pierwszej rundzie z Chan Yung-jan. Dwa lata później ponownie na tym samym turnieju wygrała kwalifikacje, pokonując tym razem Jekatierinę Iwanową i Tomoko Yonemurę, ale w pierwszej rundzie turnieju głównego spotkała się ze swoją pogromczynią sprzed dwóch lat Chan Yung-jan i ponownie przegrała. W tym samym roku zagrała jeszcze w kwalifikacjach do turniejów wielkoszlemowych, Roland Garros i Wimbledon, ale za każdym razem odpadła po pierwszej rundzie.
W sierpniu 2013 roku odnotowała swoją najwyższą pozycję w światowym rankingu WTA - miejsce 127.

</doc>
<doc id="2302716" url="https://pl.wikipedia.org/wiki?curid=2302716" title="Kapitał pracujący">
Kapitał pracujący



</doc>
<doc id="2302717" url="https://pl.wikipedia.org/wiki?curid=2302717" title="Zhou Yi-miao">
Zhou Yi-miao



</doc>
<doc id="2302718" url="https://pl.wikipedia.org/wiki?curid=2302718" title="Yi-miao Zhou">
Yi-miao Zhou



</doc>
<doc id="2302719" url="https://pl.wikipedia.org/wiki?curid=2302719" title="Port lotniczy Dipolog">
Port lotniczy Dipolog

Port lotniczy Dipolog (IATA: DPL, ICAO: RPMG) – port lotniczy położony w Dipolog, w prowincji Zamboanga del Norte, na Filipinach.

</doc>
<doc id="2302721" url="https://pl.wikipedia.org/wiki?curid=2302721" title="Kod nieśmiertelności">
Kod nieśmiertelności

Kod nieśmiertelności (ang. "Source Code") – amerykańsko-francuski dramat science fiction z 2011 roku w reżyserii Duncana Jonesa. W filmie występują m.in. Jake Gyllenhaal w rolach Coltera Stevensa i Seana Fentressa, Michelle Monaghan jako Christina Warren oraz Vera Farmiga jako Colleen Goodwin.
Produkcja w Polsce trafiła do kin 6 maja 2011.
Fabuła.
Kapitan Stevens (Jake Gyllenhaal) bierze udział w tajnym rządowym projekcie umożliwiającym wejście w ciało innego człowieka na osiem ostatnich minut jego życia. Otrzymuje zadanie zidentyfikowania organizatora zamachu na pociąg zmierzający do Chicago i wciela się w jednego z pasażerów składu.

</doc>
<doc id="2302722" url="https://pl.wikipedia.org/wiki?curid=2302722" title="Weisenheim am Berg">
Weisenheim am Berg

Weisenheim am Berg (palat. "Weisrem") – gmina w Niemczech, w kraju związkowym Nadrenia-Palatynat, w powiecie Bad Dürkheim, wchodzi w skład gminy związkowej Freinsheim.
Współpraca.
Miejscowości partnerskie:

</doc>
<doc id="2302723" url="https://pl.wikipedia.org/wiki?curid=2302723" title="Weisrem">
Weisrem



</doc>
<doc id="2302726" url="https://pl.wikipedia.org/wiki?curid=2302726" title="Weisenheim">
Weisenheim

Niemcy:

</doc>
<doc id="2302729" url="https://pl.wikipedia.org/wiki?curid=2302729" title="Montpellier (ujednoznacznienie)">
Montpellier (ujednoznacznienie)



</doc>
<doc id="2302730" url="https://pl.wikipedia.org/wiki?curid=2302730" title="Weisenheim am Sand">
Weisenheim am Sand

Weisenheim am Sand – gmina w Niemczech, w kraju związkowym Nadrenia-Palatynat, w powiecie Bad Dürkheim, wchodzi w skład gminy związkowej Freinsheim.
Współpraca.
Miejscowość partnerska:

</doc>
<doc id="2302732" url="https://pl.wikipedia.org/wiki?curid=2302732" title="Parafia Ewangelicko-Augsburska w Jaworzu">
Parafia Ewangelicko-Augsburska w Jaworzu

Parafia Ewangelicko-Augsburska w Jaworzu – parafia luterańska w Jaworzu, należąca do diecezji cieszyńskiej. Mieści się przy Placu Kościelnym. Według stanu na dzień 31 grudnia 2019 liczyła 2591 wiernych.
Historia.
Zbór ewangelicki w Jaworzu jest jednym z pierwszych, które powstały na Śląsku Cieszyńskim po wydaniu Patentu Tolerancyjnego przez cesarza Józefa II w 1781, a więc jest też jednym z najstarszych po cieszyńskim w regionie. Duży wkład finansowy w powstanie tego zboru włożył ówczesny właściciel miejscowych dóbr, Jerzy Ludwik von Laschovsky. Pierwszym pastorem był Jan Kłapsia (1782–1800), po nim nastąpili kolejno: Jan Chmiel (1801–1808), Franciszek Czyżyk (1808–1827), Jerzy Filipek (1828–1836), Herman Juliusz Kotschy (1837–1897).
Patent Tolerancyjny ustanowił również strukturę oficjalnie działającego Kościoła ewangelickiego w Przedlitawii. Wszystkie zbory zostały podległe konsystorzowi powstałemu w 1784 w Cieszynie a w 1785 przeprowadzonemu do Wiednia. W 1784 powstała superintendentura dla Moraw, Śląska i Galicji. W 1807 powstał seniorat śląski, któremu z czasem podległe zostały wszystkie zbory na Śląsku Austriackim.
Do 1880 r. istniał w Jaworzu jeden cmentarz wokół kościoła katolickiego, gdzie chowano wspólnie katolików i ewangelików. Nasilające się spory między duchownymi poszczególnych wyznań na tle praw grzebalności zmarłych i opłat za pochówek spowodowały, że upoważniony przez hrabiego Maurycego Saint-Genois, ówczesny hrabiowski inspektor dóbr Edward Kwisda, przydzielił ewangelikom parcelę na założenie własnego cmentarza. W ciągu kilku miesięcy teren ogrodzono, w narożu postawiono marownię, by w listopadzie 1880r. dokonać pierwszych pochówków. Cmentarz znajduje się na północny zachód od kościoła parafialnego w Jaworzu, przy ul. Spacerowej.
W 1925 parafia zrzeszała 3 009 wiernych a w 1937 3 296.
W latach 1960–1995 proboszczem parafii był ks. Ryszard Janik (1930–2018).

</doc>
<doc id="2302741" url="https://pl.wikipedia.org/wiki?curid=2302741" title="Bissersheim">
Bissersheim

Bissersheim – miejscowość i gmina w Niemczech, w kraju związkowym Nadrenia-Palatynat, w powiecie Bad Dürkheim, wchodzi w skład gminy związkowej Leiningerland. Do 31 grudnia 2017 należała do gminy związkowej Grünstadt-Land.

</doc>
<doc id="2302743" url="https://pl.wikipedia.org/wiki?curid=2302743" title="Pablo Aja">
Pablo Aja

Pablo Aja Fresnedo (ur. 28 stycznia 1986 w Puebli) – meksykański piłkarz pochodzenia hiszpańskiego występujący najczęściej na pozycji ofensywnego pomocnika, obecnie zawodnik Leónu.
Kariera klubowa.
Aja jest wychowankiem drugoligowego zespołu Puebla FC. Do seniorskiej drużyny został włączony wiosną 2007 przez trenera José Luisa Sáncheza. W pierwszej drużynie Puebli zadebiutował 18 lutego 2007 w zremisowanym 0:0 spotkaniu z zespołem rezerw Amériki – Socio Águila. Rozegrał wówczas pierwsze 45 minut meczu. Po upływie pół roku Aja awansował z Pueblą do Primera División. Jego pierwszym spotkaniem na najwyższym szczeblu rozgrywek była wygrana 3:0 konfrontacja z Tigres UANL, rozegrana 30 sierpnia 2007.
Latem 2011 Aja podpisał kontrakt z drugoligowym Club León.

</doc>
<doc id="2302744" url="https://pl.wikipedia.org/wiki?curid=2302744" title="Południowo-Zachodnia Kaukaska Republika Demokratyczna">
Południowo-Zachodnia Kaukaska Republika Demokratyczna

Południowo-Zachodnia Kaukaska Republika Demokratyczna (tur. Cenubî Garbi Kafkas Hükümet-i Cumhuriyesi, ros. Юго-Западная Кавказская демократическая республика) – krótkotrwały twór państwowy na Zakaukaziu istniejący na przełomie 1918/1919 r.
Zgodnie z rozejmem w Mudros, zawartym 30 października 1918 r. pomiędzy Imperium Osmańskim i państwami Ententy, Turcy zostali zmuszeni do wycofania swoich wojsk z Zakaukazia. Na obszarze obwodu karskiego i sąsiednich terenach z inicjatywy działaczy protureckich zaczęły powstawać tzw. narodowe rady muzułmańskie. Najważniejszą stała się Karska Rada Muzułmańska, utworzona 5 listopada. 1 grudnia w Karsie została proklamowana Południowo-Zachodnia Kaukaska Republika Demokratyczna. Terytorium nowego kraju miało objąć zamieszkany głównie przez muzułmanów obszar obwodów karskiego i batumskiego, część erywańskiego ujezdu erywańskiej guberni oraz achałcichski i achałkałacki ujezdy guberni tyfliskiej. Faktycznie władze Republiki kontrolowały jedynie obszar obwodu karskiego. Jeszcze w grudniu 1918 r. Karska Rada Muzułmańska została przemianowana na Radę Narodową, w styczniu 1919 r. na Narodową Radę Karsu, zaś w marcu tego roku na Tymczasowy Rząd Narodowy Południowo-Zachodniego Kaukazu. W Republice istniał też parlament (Milli Szura), składający się z 64 przedstawicieli. W wyniku wyborów przeprowadzonych do niego 14 stycznia dostało się do niego 60 posłów muzułmańskich, 3 Greków i 1 Mołokanin. Przewodniczącym parlamentu został Asad-bej Gadżijew. 17 stycznia została przyjęta konstytucja Republiki "Teskilâtı Esasiye Kanunu". 19 kwietnia parlament wyłonił rząd pod kierownictwem b. oficera armii tureckiej Ibrahima-beja Dżanchirowa. Władze były zmuszone współdziałać z brytyjskim generał-gubernatorem, ustanowionym przez Ententę na Zakaukaziu. Nowego państwa nie uznały władze Demokratycznej Republiki Armenii, uzyskując w tej kwestii wsparcie Brytyjczyków. 13 stycznia do Karsu przybyła delegacja armeńska na czele z gen. Gawriiłem G. Korganowem, wyznaczonym przez armeński rząd na gubernatora Karsu. Parlament Republiki odrzucił żądania Ormian i odmówił dalszych negocjacji. W rezultacie nasiliły się, występujące wcześniej w ograniczonym zakresie, wystąpienia zbrojne pomiędzy obu państwami. Walki prowadzono też z wojskami Demokratycznej Republiki Gruzji, która również rościła pretensje terytorialne do części terytorium Południowo-Zachodniej Kaukaskiej Republiki Demokratycznej. Ententa nie zamierzała jednak dłużej tolerować wzrastających wpływów tureckich w regionie. W tej sytuacji wojska brytyjskie do końca kwietnia zlikwidowały Republikę, zaś jej terytorium przekazały Armenii. W wyniku umowy sowiecko-tureckiej z 1921 r. obwód karski znalazłi się ostatecznie w granicach Turcji.

</doc>
<doc id="2302746" url="https://pl.wikipedia.org/wiki?curid=2302746" title="Elżbiecin (Katarzyn)">
Elżbiecin (Katarzyn)

Elżbiecin – część wsi Katarzyn w Polsce położona w województwie lubelskim, w powiecie lubartowskim, w gminie Michów. Nie posiada sołtysa, należy do sołectwa Katarzyn.
W latach 1975–1998 miejscowość administracyjnie należała do województwa lubelskiego.

</doc>
<doc id="2302751" url="https://pl.wikipedia.org/wiki?curid=2302751" title="Klubowe Mistrzostwa Afryki w piłce siatkowej mężczyzn 2011">
Klubowe Mistrzostwa Afryki w piłce siatkowej mężczyzn 2011

Klubowe Mistrzostwa Afryki w piłce siatkowej mężczyzn 2011 (oficjalna nazwa: 2011 Men’s African Club Championship) - 30. sezon Klubowych Mistrzostw Afryki rozgrywanych od 1980 roku, organizowanych przez Afrykańską Konfederację Piłki Siatkowej (CAVB) dla 16 męskich klubowych zespołów siatkarskich z Afryki.
Faza grupowa.
Grupa A.
Tabela
Wyniki
Grupa B.
Tabela
Wyniki
Grupa C.
Tabela
Wyniki
Grupa D.
Tabela
Wyniki

</doc>
<doc id="2302752" url="https://pl.wikipedia.org/wiki?curid=2302752" title="Dirmstein">
Dirmstein

Dirmstein – miejscowość i gmina w Niemczech, w kraju związkowym Nadrenia-Palatynat, w powiecie Bad Dürkheim, wchodzi w skład gminy związkowej Leiningerland. Do 31 grudnia 2017 należała do gminy związkowej Grünstadt-Land.
Współpraca.
Miejscowość partnerska:

</doc>
<doc id="2302753" url="https://pl.wikipedia.org/wiki?curid=2302753" title="Youth for Exchange and Understanding">
Youth for Exchange and Understanding

Youth for Exchange and Understanding - (Młodzież dla Wymiany i Zrozumienia) jest międzynarodową organizacją młodzieżową. Została założona w 1986 w Strasburgu przez grupę 120 osób z 11 krajów. W 1989 YEU została członkiem European Coordination Bureau. Należy do Europejskiego Forum Młodzieżowego.
Obecnie YEU skupia prawie 30 organizacji członkowskich z Europy, Azji i Afryki. W ciągu 20 lat działalności YEU zorganizowała wiele wymian międzynarodowych (seminariów, konwencji) w całej Europie poświęconych m.in. edukacji międzykulturowej, prawom człowieka, społeczeństwu obywatelskiemu, aktywizacji młodzieży, ekologii i wielu innym. Do tej pory w projektach YEU wzięło udział blisko 5000 uczestników.

</doc>
<doc id="2302755" url="https://pl.wikipedia.org/wiki?curid=2302755" title="Jadwiga Gawrońska">
Jadwiga Gawrońska

Jadwiga Gawrońska (ur. 1923, zm. 5 maja 2011 w Warszawie) – polska działaczka kombatancka i społeczności żydowskiej.
Wieloletnia przewodnicząca oddziału warszawskiego i członek Zarządu Głównego Stowarzyszenia Żydów Kombatantów i Poszkodowanych w II Wojnie Światowej, wieloletnia działaczka oddziału warszawskiego Towarzystwa Społeczno-Kulturalnego Żydów w Polsce.
Pochowana 11 maja na Cmentarzu Wojskowym na Powązkach w kwaterze K-19-16.

</doc>
<doc id="2302758" url="https://pl.wikipedia.org/wiki?curid=2302758" title="Ebertsheim">
Ebertsheim

Ebertsheim (palat. "Ewwertsem") – miejscowość i gmina w Niemczech, w kraju związkowym Nadrenia-Palatynat, w powiecie Bad Dürkheim, wchodzi w skład gminy związkowej Leiningerland. Do 31 grudnia 2017 należała do gminy związkowej Grünstadt-Land.

</doc>
<doc id="2302761" url="https://pl.wikipedia.org/wiki?curid=2302761" title="Ewwertsem">
Ewwertsem



</doc>
<doc id="2302763" url="https://pl.wikipedia.org/wiki?curid=2302763" title="Ujazdówek (Katarzyn)">
Ujazdówek (Katarzyn)

Ujazdówek – część wsi Katarzyn w Polsce położona w województwie lubelskim, w powiecie lubartowskim, w gminie Michów. Nie posiada sołtysa, należy do sołectwa Katarzyn.
W latach 1975–1998 miejscowość administracyjnie należała do województwa lubelskiego.

</doc>
<doc id="2302765" url="https://pl.wikipedia.org/wiki?curid=2302765" title="Gerolsheim">
Gerolsheim

Gerolsheim – miejscowość i gmina w Niemczech, w kraju związkowym Nadrenia-Palatynat, w powiecie Bad Dürkheim, wchodzi w skład gminy związkowej Leiningerland. Do 31 grudnia 2017 należała do gminy związkowej Grünstadt-Land.

</doc>
<doc id="2302770" url="https://pl.wikipedia.org/wiki?curid=2302770" title="Parafia Przemienienia Pańskiego w Stargardzie (polskokatolicka)">
Parafia Przemienienia Pańskiego w Stargardzie (polskokatolicka)

Parafia Przemienienia Pańskiego w Stargardzie – parafia Kościoła Polskokatolickiego w RP, położona w dekanacie pomorsko-wielkopolskim diecezji wrocławskiej.
Parafia użytkuje zabytkowy, XIX-wieczny kościół Przemienienia Pańskiego, znajdujący się przy ulicy Nadbrzeżnej.

</doc>
<doc id="2302774" url="https://pl.wikipedia.org/wiki?curid=2302774" title="Patok (Mejznerzyn)">
Patok (Mejznerzyn)

Patok (nazwa oboczna Żelków – część wsi Mejznerzyn w Polsce położona w województwie lubelskim, w powiecie lubartowskim, w gminie Michów. Nie posiada sołtysa, należy do sołectwa Mejznerzyn.
W latach 1975–1998 miejscowość administracyjnie należała do województwa lubelskiego.

</doc>
<doc id="2302776" url="https://pl.wikipedia.org/wiki?curid=2302776" title="Montpellier (Kanada)">
Montpellier (Kanada)

Montpellier – miejscowość i gmina w Kanadzie, w południowo-zachodniej części prowincji Quebec, w regionie Outaouais, w regionalnej gminie hrabstwa Papineau. W 2006 roku miejscowość liczyła 966 mieszkańców.

</doc>
<doc id="2302782" url="https://pl.wikipedia.org/wiki?curid=2302782" title="Großkarlbach">
Großkarlbach

Großkarlbach – miejscowość i gmina w Niemczech, w kraju związkowym Nadrenia-Palatynat, w powiecie Bad Dürkheim, wchodzi w skład gminy związkowej Leiningerland. Do 31 grudnia 2017 należała do gminy związkowej Grünstadt-Land.

</doc>
<doc id="2302783" url="https://pl.wikipedia.org/wiki?curid=2302783" title="Parafia Świętych Apostołów Piotra i Pawła w Szczecinie (polskokatolicka)">
Parafia Świętych Apostołów Piotra i Pawła w Szczecinie (polskokatolicka)

Parafia Świętych Apostołów Piotra i Pawła w Szczecinie – parafia Kościoła Polskokatolickiego w RP, położona w dekanacie pomorsko-wielkopolskim diecezji wrocławskiej.
Parafia powstała w 1946. Świątynią parafialną jest gotycki kościół św. Piotra i św. Pawła z XIII w.

</doc>
<doc id="2302784" url="https://pl.wikipedia.org/wiki?curid=2302784" title="Grosskarlbach">
Grosskarlbach



</doc>
<doc id="2302786" url="https://pl.wikipedia.org/wiki?curid=2302786" title="149 mm armata 149/40 Modello 35">
149 mm armata 149/40 Modello 35

Cannone da 149/40 modello 35 – włoska ciężka armata polowa z okresu II wojny światowej.
Armata została zaprojektowana aby zastąpić wcześniejszą, i cokolwiek przestarzałą, 149/35 A. Armia włoska zamówiła około 600 sztuk, ale do października 1941 wyprodukowano tylko około 50 sztuk i do końca wojny w służbie pozostały obie armaty.
Po kapitulacji Włoch w 1943 wszystkie armaty tego typu zostały przejęte przez Wehrmacht, gdzie otrzymały oznaczenie 15 cm K 408(i).

</doc>
<doc id="2302787" url="https://pl.wikipedia.org/wiki?curid=2302787" title="Kindenheim">
Kindenheim

Kindenheim – miejscowość i gmina w Niemczech, w kraju związkowym Nadrenia-Palatynat, w powiecie Bad Dürkheim, wchodzi w skład gminy związkowej Leiningerland. Do 31 grudnia 2017 należała do gminy związkowej Grünstadt-Land.

</doc>
<doc id="2302789" url="https://pl.wikipedia.org/wiki?curid=2302789" title="Parafia św. Kazimierza w Poznaniu">
Parafia św. Kazimierza w Poznaniu

Parafia św. Kazimierza w Poznaniu – parafia Kościoła Polskokatolickiego w RP, położona w dekanacie pomorsko-wielkopolskim diecezji wrocławskiej. Msze św. sprawowane są w niedzielę o godz. 10:30.
Historia.
Pierwsza parafia polskokatolicka w Poznaniu, powstała bezpośrednio po II wojnie światowej, chociaż niektóre źródła wskazują, że ok. 1935 mogła istnieć tutaj wspólnota narodowokatolicka - z zastrzeżeniem, że nie tworzyła ona żadnej parafii. W mieście przejściowo istniała placówka Polskiego Kościoła Starokatolickiego.
W 1947 przekazano Polskiemu Narodowemu Kościołowi Katolickiemu kaplicę poewangelicką przy ul. Grunwaldzkiej 46, toteż stała się ona siedzibą parafii pw. Narodzenia Najświętszej Maryi Panny. W 1960 w wyniku przebudowy węzła drogowego w mieście, placówka została zamknięta. W tym samym roku utworzono nową parafię pw. Matki Bożej Nieustającej Pomocy na ul. Tadeusza Kościuszki. Jej pierwszym proboszczem był ks. Hieronim Górecki. W 1974 obiekty polskokatolickie zostały włączone do infrastruktury wojskowej i musiały zostać zlikwidowane, a parafia zniesiona. 
Od 14 lipca 1963 w Poznaniu działała jeszcze parafia pw. św. Kazimierza, która uzyskała obiekt poreformacki przy ul. Bydgoskiej. 8 sierpnia 1965 parafia przeżywała jubileusz 300-lecia wybudowania kościoła, na którym gościł bp Julian Pękala. Początkowo parafia liczyła 650 wiernych, obecnie jest to niewielka społeczność wiernych, a kościół znalazł się w niekorzystnym położeniu komunikacyjnym. 
Kościół.
Parafia polskokatolicka pw. św. Kazimierza w Poznaniu użytkuje obecnie XVII-wieczny kościół, który ufundował wojewoda kujawski Łukasz Szeliga Niemojowski dla franciszkanów reformatów. Istotnie w latach 1693-1704 stopniowo osiedlali się tutaj zakonnicy, aby utworzyć klasztor. W 1794 Prusacy dokonali kasaty domu zgromadzenia. Zabudowania zmieniono na szpital wojskowy, a od 1805 na seminarium nauczycielskie. W 1847 zabudowania przekazano Zakładowi dla Głuchoniemych. Obecnie w budynkach poklasztornych znajduje się Ośrodek Szkolno-Wychowawczy dla Dzieci Głuchych, zaś kościół należy do polskokatolików.

</doc>
<doc id="2302790" url="https://pl.wikipedia.org/wiki?curid=2302790" title="Wiesław Śmigiel">
Wiesław Śmigiel

Wiesław Andrzej Śmigiel (ur. 3 stycznia 1969 w Świeciu) – polski duchowny rzymskokatolicki, doktor habilitowany nauk teologicznych, biskup pomocniczy pelpliński w latach 2012–2017, biskup diecezjalny toruński od 2017, administrator apostolski "sede vacante" diecezji bydgoskiej w 2021 oraz diecezji płockiej w 2022.
Życiorys.
Urodził się 3 stycznia 1969 w Świeciu. Ukończył I Liceum Ogólnokształcące w Bydgoszczy. W latach 1988–1994 odbył studia filozoficzno-teologiczne w Wyższym Seminarium Duchownym w Pelplinie. Święcenia diakonatu otrzymał 20 czerwca 1993 przez posługę biskupa diecezjalnego pelplińskiego Jana Bernarda Szlagi, który 29 maja 1994 udzielił mu również święceń prezbiteratu. W 1994 w Akademii Teologii Katolickiej w Warszawie uzyskał magisterium z teologii. Dalsze studia odbył w latach 1998–2002 w Instytucie Teologii Pastoralnej Katolickiego Uniwersytetu Lubelskiego. W 2000 uzyskał licencjat z teologii pastoralnej, a w 2003 na podstawie dysertacji "Czytelnictwo religijne jako środek formacji religijnej wiernych. Studium teologiczno-pastoralne" doktorat teologii w zakresie teologii pastoralnej. W 2010 również na Katolickim Uniwersytecie Lubelskim na podstawie rozprawy "Uczestnictwo wiernych świeckich w budowaniu Kościoła-Wspólnoty. Studium teologiczno-pastoralne w świetle nauczania Kościoła 1962–2009" uzyskał stopień doktora habilitowanego nauk teologicznych w zakresie teologii pastoralnej.
W latach 1994–1996 pracował jako wikariusz w parafii Świętej Trójcy w Kościerzynie. Przez następne dwa lata był sekretarzem i kapelanem biskupa pelplińskiego Jana Bernarda Szlagi. W latach 2000–2002 był duszpasterzem Żeńskiego Domu Akademickiego Katolickiego Uniwersytetu Lubelskiego na Poczekajce. W 2009 otrzymał godność kapelana honorowego Jego Świątobliwości.
W został 2001 asystentem, a w 2006 adiunktem przy Katedrze Teologii Pastoralnej Ogólnej Instytutu Teologii Pastoralnej Katolickiego Uniwersytetu Lubelskiego. W latach 2003–2006 pełnił funkcję sekretarza instytutu. W latach 2011–2014 był kierownikiem Katedry Teologii Pastoralnej Szczegółowej KUL, a w latach 2011–2013 kierownikiem Specjalizacji Teologii Praktycznej KUL. W 2012 objął stanowisko profesora nadzwyczajnego uniwersytetu. Wykładowcą teologii pastoralnej został także w Wyższym Seminarium Duchownym w Pelplinie, Instytucie Teologicznym Diecezji Pelplińskiej i Ośrodku Naukowo-Badawczym Uniwersytetu Kardynała Stefana Wyszyńskiego w Tczewie.
Pełnił funkcję konsultora Komisji Duszpasterstwa Konferencji Episkopatu Polski. W 2007 został członkiem korespondentem Towarzystwa Naukowego Katolickiego Uniwersytetu Lubelskiego i Lubelskiego Towarzystwa Naukowego, a także członkiem zwyczajnym Towarzystwa Naukowego w Toruniu. Został ponadto członkiem Polskiego Stowarzyszenia Pastoralistów. W latach 2004–2008 był sekretarzem „Roczników Teologicznych”, a w latach 2009–2011 „Roczników Pastoralno-Katechetycznych”. Został członkiem kolegium redakcyjnego „Zeszytów Chojnickich” i „Biblioteki Filomaty”, a także przewodniczącym rady naukowej „Studiów Pelplińskich”.
24 marca 2012 papież Benedykt XVI mianował go biskupem pomocniczym diecezji pelplińskiej ze stolicą tytularną Beatia. Święcenia biskupie otrzymał 21 kwietnia 2012 w katedrze pelplińskiej. Udzielił mu ich arcybiskup metropolita gdański Sławoj Leszek Głódź, któremu asystowali Henryk Muszyński, arcybiskup senior gnieźnieński, i Andrzej Suski, biskup diecezjalny toruński. Jako zawołanie biskupie przyjął słowa „"Omnibus omnia factus"” ("Stawszy się wszystkim dla wszystkich"). 25 kwietnia 2012 po śmierci biskupa diecezjalnego pelplińskiego Jana Bernarda Szlagi został wybrany przez kolegium konsultorów na administratora diecezji. Funkcję tę pełnił do 1 grudnia 2012, kiedy to urząd biskupa diecezjalnego objął Ryszard Kasyna.
11 listopada 2017 papież Franciszek przeniósł go na urząd biskupa diecezjalnego diecezji toruńskiej. 8 grudnia 2017 kanonicznie objął diecezję, natomiast 10 grudnia 2017 odbył ingres do katedry w Toruniu. Jako biskup diecezjalny toruński z urzędu został wielkim kanclerzem Wydziału Teologicznego Uniwersytetu Mikołaja Kopernika w Toruniu.
Papież Franciszek dwukrotnie ustanawiał go administratorem apostolskim "sede vacante" polskich diecezji: od 12 maja 2021 do 28 września 2021 zarządzał diecezją bydgoską, a od 4 czerwca 2022 do 31 października 2022 diecezją płocką.
W ramach Konferencji Episkopatu Polski w 2018 został przewodniczącym Zespołu Biskupów ds. Duszpasterskiej Troski o Radio Maryja i Rady ds. Rodziny. W latach 2014–2018 był członkiem Rady Stałej z wyboru jako biskup pomocniczy, ponownie został wybrany do Rady Stałej w 2022. Objął także przewodniczenie w Komitecie ds. Dialogu z Niewierzącymi działającym przy Radzie ds. Dialogu Religijnego oraz wszedł w skład Komisji Duszpasterstwa, Komisji ds. Polonii i Polaków za Granicą i Zespołu ds. Ruchów Intronizacyjnych. Ponadto w 2021 został członkiem Rady Fundacji na Rzecz Wymiany Informacji Katolickiej oraz Rady Programowej KAI, a w 2022 przewodniczącym Fundacji Radość Miłości.
Był współkonsekratorem podczas sakr biskupa pomocniczego pelplińskiego Arkadiusza Okroja (2019) i biskupa diecezjalnego gliwickiego Sławomira Odera (2023).
Opublikował dwa zbiory poezji: "Zdany na pojedynek" (1997) i "Kartki z pamiętnika" (2005).
Odznaczenia.
W 2012 został odznaczony Medalem Komisji Edukacji Narodowej, a w 2014 odznaką honorową „Zasłużony dla Rolnictwa”.

</doc>
<doc id="2302791" url="https://pl.wikipedia.org/wiki?curid=2302791" title="Christian Callejas">
Christian Callejas

Christian Fabián Callejas Rodríguez (ur. 17 maja 1978 w Montevideo) – urugwajski piłkarz występujący na pozycji pomocnika. Zawodnik klubu Durazno.
Kariera klubowa.
Callejas zawodową karierę rozpoczynał w 1996 roku w zespole Danubio. Jego barwy reprezentował przez 7 sezonów. W 2003 roku odszedł do Féniksu, w którym spędził 2 sezony. W 2005 roku przeszedł z kolei do Paysandu, gdzie grał przez cały sezon 2005.
Na początku 2006 roku Callejas trafił do szwajcarskiego AC Lugano z Challenge League. Przez pół roku rozegrał tam 12 spotkań. W połowie 2006 roku wrócił do Urugwaju, gdzie został graczem klubu Racing Montevideo. Po roku spędzonym w tym klubie, przeszedł do paragwajskiej Olimpii Asunción. Grał w niej do końca sezonu 2007.
W 2008 roku podpisał kontrakt z maltańskim zespołem Hibernians. W 2009 roku zdobył z nim mistrzostwo Malty. W 2010 roku odszedł do urugwajskiego Durazno.
Kariera reprezentacyjna.
W reprezentacji Urugwaju Callejas zadebiutował 15 grudnia 1997 roku w wygranym 2:1 meczu Pucharu Konfederacji z Czechami (2:1). Na tamtym Pucharze zagrał jeszcze w pojedynkach z RPA (4:3) oraz ponownie z Czechami (0:1). W spotkaniu z RPA strzelił także gola, który był jednocześnie jego jedynym w drużynie narodowej. Tamten turniej Urugwaj zakończył na 4. miejscu.
W 1999 roku Callejas znalazł się w zespole na Copa América. Na tym turnieju, zakończonym przez Urugwaj na 2. miejscu, wystąpił w meczach z Kolumbią (0:1), Ekwadorem (2:1), Chile (1:1, 5:3 w rzutach karnych) i Brazylią (0:3).
W 2001 roku ponownie wziął udział w Copa América. Podczas tamtego turnieju, zakończonego przez Urugwaj na 4. miejscu, zagrał w pojedynkach z Boliwią (1:0), Kostaryką (1:1), ponownie z Kostaryką (2:1) i z Meksykiem (1:2).
W latach 1997–2001 w drużynie narodowej Callejas rozegrał w sumie 14 spotkań i zdobył 1 bramkę.

</doc>
<doc id="2302793" url="https://pl.wikipedia.org/wiki?curid=2302793" title="Kleinkarlbach">
Kleinkarlbach

Kleinkarlbach – miejscowość i gmina w Niemczech, w kraju związkowym Nadrenia-Palatynat, w powiecie Bad Dürkheim, wchodzi w skład gminy związkowej Leiningerland. Do 31 grudnia 2017 należała do gminy związkowej Grünstadt-Land.

</doc>
<doc id="2302795" url="https://pl.wikipedia.org/wiki?curid=2302795" title="Wilchelmówka">
Wilchelmówka

Wilchelmówka – część wsi Młyniska w Polsce położona w województwie lubelskim, w powiecie lubartowskim, w gminie Michów. 
Wilchelmówka należy do sołectwa Młyniska.
W latach 1975–1998 miejscowość administracyjnie należała do województwa lubelskiego.

</doc>
<doc id="2302798" url="https://pl.wikipedia.org/wiki?curid=2302798" title="Parafia Matki Bożej Wniebowziętej w Lubawce">
Parafia Matki Bożej Wniebowziętej w Lubawce

Parafia Matki Bożej Wniebowziętej w Lubawce – nieistniejąca parafia Kościoła Polskokatolickiego w RP, położona w dekanacie dolnośląskim diecezji wrocławskiej. Parafia została zniesiona w 2015 roku ze względu na brak wiernych. 
Historia.
Bezpośrednią przyczyną powstania parafii polskokatolickiej w Lubawce było niezadowolenie rzymskokatolickich parafian ze swoich duchownych (postulowali zmianę proboszcza, na co rzymskokatolickie władze nie chciały dać przyzwolenia). Oburzeni wierni nawiązali kontakt z parafią polskokatolicką w odległym o 15 km Boguszowie. W konsekwencji ludzie skierowali prośbę do Kurii Biskupiej Diecezji Wrocławskiej Kościoła Polskokatolickiego o utworzenie w Lubawce parafii Kościoła Narodowego. Rozglądając się za odpowiednim obiektem, uzyskano zgodę na użytkowanie pocysterskiej ruiny kościółka położonego na uboczu Lubawki (Podlesie). 10 lipca 1976 odprawiono pierwszą polskokatolicką mszę św. w Lubawce. 
Wobec tej sytuacji władze rzymskokatolickie zdecydowały się spełnić żądania zbuntowanych wiernych, którzy coraz bardziej zaczęli się skupiać wokół ubogiej polskokatolickiej świątyni. Dokonały więc zmiany proboszcza w miejscowej parafii rzymskiej, który był powodem konfliktu. To generalnie zadowoliło zbuntowanych wiernych, którzy powrócili do swojej parafii. Przy kościółku polskokatolickim pozostały wówczas tylko dwie osoby. Wkrótce jednak parafia zaczęła się rozrastać. 3 sierpnia 1976 kościół poświęcił ks. inf. Antoni Pietrzyk – zwierzchnik diecezji wrocławskiej Kościoła Polskokatolickiego. W ostatnich latach polskokatolicyzm zaczął zanikać na terenie parafii w wyniku czego w 2015 roku nastąpiła formalna likwidacja parafii. Budynek kościelny jest nieczynny.

</doc>
<doc id="2302799" url="https://pl.wikipedia.org/wiki?curid=2302799" title="Ana Dabović">
Ana Dabović

Ana Dabović (ur. 18 sierpnia 1989 w Cetynii) – serbska koszykarka grająca na pozycji rozgrywającej, reprezentantka kraju, obecnie zawodniczka Lattes Montpellier.
7 maja 2011 podpisała roczny kontrakt z Wisłą Can Pack Kraków. Jest siostrą koszykarki Milicy Dabović. W sezonie 2010/2011 w rywalizacji w ramach EuroCup Women koszykarka notowała średnio 20,3 punktu na mecz – będąc liderką całych rozgrywek. Może pochwalić się również średnią 4,6 asysty w spotkaniu – co dało jej drugie miejsce w rankingu wszystkich zawodniczek. Koszykarka zbierała średnio 5,6 piłki na mecz. W sezonie 2011/2012 razem z Wisłą Kraków zdobyła Mistrzostwo Polski.

</doc>
<doc id="2302803" url="https://pl.wikipedia.org/wiki?curid=2302803" title="15 cm Kanone 408">
15 cm Kanone 408



</doc>
<doc id="2302804" url="https://pl.wikipedia.org/wiki?curid=2302804" title="Jaskinia Ewy">
Jaskinia Ewy

Jaskinia Ewy – krasowa jaskinia znajdująca się na Wyżynie Wieluńskiej) w otulinie Załęczańskiego Parku Krajobrazowego. Jaskinia została uznana w 1998 r. za pomnik przyrody.
Położona jest we wsi Draby (gmina Działoszyn, powiat pajęczański), po wschodniej stronie drogi, w zachodniej części szczytu Góry Draby (230 m n.p.m.).
Jaskinia została odsłonięta podczas eksploatacji wapienia. Pierwszą wzmiankę o niej podał w 1974 roku geolog z Uniwersytetu Wrocławskiego, Adam Szynkiewicz, który na cześć swojej żony nazwał ją imieniem „Ewa”. Jaskinia jest własnością prywatną rodziny Drabów (Draby nr 15).
W wyniku eksploracji i badań naukowych jaskini w latach 70. XX wieku odnaleziono szczątki drobnych zwierząt lądowych z pliocenu; jest to tzw. brekcja kostna, czyli zespolone kalcytem zwierzęce szczątki kostne.
Pod koniec lat 80. jaskinię przystosowano do zwiedzania – studnię wejściową obmurowano oraz osłonięto metalową klatką. Całość przykryła wiata z drewnianym zadaszeniem. W studni zainstalowano też metalową drabinkę. Przez kilka lat możliwe było zwiedzanie jaskini z przewodnikiem, lecz obecnie jaskinia jest zamknięta, osłaniająca wejście wiata została rozebrana, a konstrukcje metalowe rdzewieją.
Poprzez pionową studnię krasową o głębokości ok. 8 metrów przechodzi się do wnętrza Jaskini Ewy. Długość korytarzy jaskini wynosi 55 m. Jaskinia powstała w jurajskiej skale wapiennej, w wyniku długotrwałego działania procesów krasowych. Wnętrze jaskini i szata naciekowa zostały poważnie zdewastowane.
W pobliżu jaskini, na zboczach góry Draby, znajdują się wyrobiska kamieniołomu, który także został uznany za pomnik przyrody.

</doc>
<doc id="2302806" url="https://pl.wikipedia.org/wiki?curid=2302806" title="Parafia Zmartwychwstania Pańskiego w Horodle">
Parafia Zmartwychwstania Pańskiego w Horodle

Parafia Zmartwychwstania Pańskiego w Horodle – parafia Kościoła Polskokatolickiego w RP, położona w dekanacie zamojskim diecezji warszawskiej.

</doc>
<doc id="2302807" url="https://pl.wikipedia.org/wiki?curid=2302807" title="Radisson (Saskatchewan)">
Radisson (Saskatchewan)

Radisson – miasto ("town") w Kanadzie, w południowej części prowincji Saskatchewan. W 2006 roku miasto liczyło 421 mieszkańców. W sąsiedztwie miasta przebiega autostrada transkanadyjska.
Miasto nazwane zostało na cześć francuskiego trapera i inicjatora powstania Kompanii Zatoki Hudsona – Pierre'a-Esprit Radissona.

</doc>
<doc id="2302816" url="https://pl.wikipedia.org/wiki?curid=2302816" title="7 Sinners">
7 Sinners

7 Sinners to piętnasty studyjny album heavymetalowego zespołu Helloween. Do sprzedaży trafił 31 października 2010.

</doc>
<doc id="2302820" url="https://pl.wikipedia.org/wiki?curid=2302820" title="Cândido Mota">
Cândido Mota

Cândido Mota – miasto i gmina w Brazylii, w stanie São Paulo. Znajduje się w mezoregionie Assis i mikroregionie Assis.

</doc>
<doc id="2302821" url="https://pl.wikipedia.org/wiki?curid=2302821" title="Piotr Malarczyk">
Piotr Malarczyk

Piotr Malarczyk (ur. 1 sierpnia 1991 w Kielcach) – polski piłkarz grający na pozycji obrońcy w klubie Korona Kielce.
Kariera klubowa.
Piotr Malarczyk w przeszłości trenował biegi na krótkich dystansach i skok w dal. Do treningów piłkarskich namówił go ojciec, który niegdyś również grał w piłkę nożną.
W sezonie 2007/2008 Malarczyk występował w trzeciej drużynie Korony. Latem 2008 roku wraz z kolegami z zespołu został mistrzem Polski juniorów. Następnie został włączony do drugiego składu kielczan. W jego barwach zadebiutował 31 października 2008 roku w spotkaniu III ligi z LKS Nieciecza. Korona pokonała rywali 1:0, jednak w wyniku gry nieuprawnionych zawodników (Piotr Gawęcki oraz Tomasz Nowak) wynik został zweryfikowany jako walkower dla drużyny przeciwnej. Od tamtego momentu Malarczyk był podstawowym zawodnikiem, nie bał się brać udziału w akcjach ofensywnych, stwarzał zagrożenie przy stałych fragmentach gry, robił systematyczne postępy. Łącznie w sezonie 2008/2009 wystąpił w 14 meczach w których zdobył dwa gole. Wraz z drużyną wygrał rozgrywki III ligi małopolsko-świętokrzyskiej.
Przed sezonem 2009/10 Malarczyk został włączony do pierwszego składu Korony. 25 sierpnia zadebiutował w jej barwach, kiedy to przez 72. minuty wystąpił w wygranym 1:0 wyjazdowym spotkaniu pucharu Polski z Ruchem Radzionków. W wyniku kontuzji Jacka Markiewicza, 30 października Malarczyk po raz pierwszy wystąpił w Ekstraklasie w spotkaniu z krakowską Wisłą. Już na początku dwukrotnie znalazł się w sytuacjach bramkowych, po których mógł pokonać bramkarza gości, Ilie Cebanu. Jego uderzenie głową najpierw minęło bramkę Wisły, a niedługo później trafiło w poprzeczkę. Młody piłkarz w 77. minucie został ukarany drugą żółtą kartką, a w konsekwencji czerwoną. Korona, która mecz kończyła w dziewiątkę (czerwoną kartką został ukarany już na początku spotkania Nikola Mijailović) uległa ostatecznie zespołowi "Białej Gwiazdy" 2:3. Pomimo przedwczesnego opuszczenia murawy, występ Malarczyka został odebrany bardzo dobrze – obok Jacka Kiełba był najlepszym zawodnikiem na boisku.
Do końca rundy jesiennej Malarczyk wystąpił jeszcze w pięciu innych meczach. Pomimo braku doświadczenia radził sobie w nich dobrze. W swoich poczynaniach wykazywał duży spokój i opanowanie. 10 grudnia przedłużył kontrakt z Koroną o pięć lat, lecz wiosną nie zagrał w żadnym pojedynku Ekstraklasy, regularnie występował za to w spotkaniach Młodej Ekstraklasy. Kolejne mecze w Koronie zaliczył jesienią sezonu 2010/2011, kiedy kontuzji doznał Hernâni – wystąpił m.in. w spotkaniu przeciwko Lechii Gdańsk, w którym zaprezentował się z dobrej strony.
Kariera reprezentacyjna.
9 listopada 2009 roku Malarczyk został dodatkowo powołany do reprezentacji Polski U-19 na zgrupowanie odbywające się w Ciechanowie. W jego ramach młodzi piłkarze wyjechali na towarzyski turniej rozgrywany we Francji. W pierwszym meczu z gospodarzami imprezy (0:1), Malarczyk wyszedł w podstawowym składzie polskiej młodzieżówki i tym samym zadebiutował w barwach narodowych. 13 listopada w spotkaniu ze Szwajcarią (1:1) po raz drugi wystąpił w reprezentacji U-19. Dwa dni później zagrał w pojedynku przeciwko Grecji (0:1).
W grudniu 2009 roku Malarczyk został powołany na konsultację szkoleniową, a w styczniu na towarzyski turniej La Manga 2010. Trener Korony Marcin Sasal zadecydował jednak, że piłkarz nie weźmie w nim udziału, gdyż będzie musiał przygotowywać się wraz z drużyną klubową do rundy wiosennej. W lutym 2010 zawodnik został desygnowany przez Andrzeja Zamilskiego do reprezentacji U-21 na mecz z Holandią, w którym nie wystąpił. W marcu dostał kolejne powołanie do kadry U-19, tym razem na dwumecz z Irlandią. Wystąpił tylko w pierwszym spotkaniu, rozegranym 6 kwietnia w Dublinie.
W kwietniu 2010 roku Malarczyk został desygnowany do kadry U-19 na pojedynki eliminacji mistrzostw Europy. W ramach kwalifikacji wystąpił w wygranym 1:0 spotkaniu ze Słowacją. 9 czerwca zadebiutował w reprezentacji U-21 w przegranym 0:1 meczu z Luksemburgiem, grając w nim przez pełne 90 minut. W sierpniu Stefan Majewski powołał Malarczyka na towarzyskie mecze kadry U-20. Piłkarz wystąpił w spotkaniach z Uzbekistanem (1:1) i Włochami (1:0). W październiku zagrał z kolei w pojedynku przeciwko reprezentacji Niemiec.
Kolejny mecz w reprezentacji U-20 rozegrał 17 listopada 2010 roku, występując przez pełne 90 minut w wygranym 3:2 pojedynku ze Szwajcarią. W 2011 zagrał w spotkaniach z Niemcami (1:1) i ponownie Szwajcarią (0:3).

</doc>
<doc id="2302825" url="https://pl.wikipedia.org/wiki?curid=2302825" title="Nabój Core Shot">
Nabój Core Shot

Core Shot to nabój produkowany przez amerykańską firmę Buffalo Bullet Company, zaliczany do grupy nabojów specjalnych, używanych w działaniach policyjnych.
Pocisk łączy cechy pocisków ekspansywnych (grzybkujących) i fragmentacyjnych – niweluje wady tych ostatnich dzięki górnej części głowicy, która grzybkuje i wnika w cel głębiej. Fragmentowanie bowiem jest skutecznym sposobem rażenia celu, ale z reguły zranienia są płytkie. Jeśli przeciwnik nosi grubszą warstwę odzieży, to często odłamki nie docierają do ciała z odpowiednim impetem i w wystarczającej ilości. Dzięki opóźnionej fragmentacji i wstępnej penetracji rdzeniem z wgłębieniem wierzchołkowym można doprowadzić do fragmentacji głębiej w celu, a co za tym idzie lepiej ją wykorzystać do porażenia celu.
"Core Shot" jest podobny w działaniu i budowie do nabojów Glaser Safety Slug. Podstawowym elementem rażącym jest bardzo drobny śrut o średnicy śrucin ok. 1,25 mm, zamknięty w cienkim, miedzianym płaszczu. Różnica w stosunku do Glaser Safety Slug polega głównie na zastąpieniu zamykającej pocisk od przodu lekkiej kulki z tworzywa sztucznego rdzeniem ołowianym z dużym wgłębieniem wierzchołkowym. Pocisk "Core Shot" charakteryzuje się dzięki temu głębszą penetracją celu, regulowaną wielkością wgłębienia wierzchołkowego rdzenia ołowianego. Nabój ten często stosowany jest w działaniach związanych ze zwalczaniem terroryzmu i zbrojnej przestępczości.

</doc>
<doc id="2302826" url="https://pl.wikipedia.org/wiki?curid=2302826" title="Cruzália">
Cruzália

Cruzália – miasto i gmina w Brazylii, w stanie São Paulo. Znajduje się w mezoregionie Assis i mikroregionie Assis.

</doc>
<doc id="2302828" url="https://pl.wikipedia.org/wiki?curid=2302828" title="Cegielnia (Młyniska)">
Cegielnia (Młyniska)

Cegielnia – część wsi Młyniska w Polsce położona w województwie lubelskim, w powiecie lubartowskim, w gminie Michów.
W latach 1975–1998 miejscowość administracyjnie należała do województwa lubelskiego.

</doc>
<doc id="2302831" url="https://pl.wikipedia.org/wiki?curid=2302831" title="Jakub (film)">
Jakub (film)

Jakub (ang. "Jakob", wł. "Giacobbe") − film religijny w koprodukcji amerykańsko-europejskiej na podstawie biblijnej Księgi Rodzaju i powieści Francesca Marii Nappiego pt. "Giacobbe", opowiadający o losach patriarchy Jakuba. Film wyreżyserował w 1994 Peter Hall. Autorem scenariusza był Lionel Chetwynd. Muzykę do obrazu skomponowali Marco Frisina i Ennio Morricone.
Pierwsza projekcja filmu odbyła się w Stanach Zjednoczonych 4 grudnia 1994. Włoską wersję językową pierwszy raz zaprezentowano w telewizji Raiuno 12 grudnia tego samego roku. Zobaczyło ją wówczas 7 725 000 widzów, co stanowiło prawie 26% widowni. Obraz jest drugą po "Abrahamie" częścią serii filmowej przedstawiającej postacie biblijne, wydawanej stopniowo na płytach DVD przez włoskie wydawnictwo San Paolo i w innych krajach.
Różne telewizje i domy wydawnicze, zajmujące się dystrybucją filmu na płytach DVD w wielu krajach świata, nadawały mu różne tytuły: "Biblia: Jakub" czy "Jakub: TNT Historia biblijna".
Film był kręcony w Warzazat w Maroku.
Fabuła.
W filmie przedstawiona zostaje historia biblijnego patriarchy Jakuba (Matthew Modine), potomka obietnic przekazanych protoplaście Abrahamowi. Po oszukaniu swego brata Ezawa (Sean Bean) Jakub trafia do domu Labana (Giancarlo Giannini). Przez siedem lat pracuje dla przyszłego teścia, ale ten nie chce dać mu swej córki Racheli (Lara Flynn Boyle). Pragnie, by zgodnie ze zwyczajem, najpierw opuściła dom starsza córka Lea (Juliet Aubrey). Po kolejnych latach Jakubowi udało się opuścić dom teścia, stając się bogatszym w liczne potomstwo i stada. Powrócił do Kanaanu i pogodził się ze swoim bratem bliźniakiem.

</doc>
<doc id="2302832" url="https://pl.wikipedia.org/wiki?curid=2302832" title="Mertesheim">
Mertesheim

Mertesheim – miejscowość i gmina w Niemczech, w kraju związkowym Nadrenia-Palatynat, w powiecie Bad Dürkheim, wchodzi w skład gminy związkowej Leiningerland. Do 31 grudnia 2017 należała do gminy związkowej Grünstadt-Land.

</doc>
<doc id="2302835" url="https://pl.wikipedia.org/wiki?curid=2302835" title="Florínia">
Florínia

Florínia – miasto i gmina w Brazylii, w stanie São Paulo. Znajduje się w mezoregionie Assis i mikroregionie Assis.

</doc>
<doc id="2302839" url="https://pl.wikipedia.org/wiki?curid=2302839" title="Warłaam (Pikałow)">
Warłaam (Pikałow)

Warłaam, imię świeckie: Konstantin Wasiliewicz Pikałow (ur. 15 grudnia 1885 w Liwnach – zm. 2 sierpnia 1946 w Niżnym Tagilu) – rosyjski biskup prawosławny.
W 1907 ukończył Wołyńskie Seminarium Duchowne w Żytomierzu, po czym wstąpił do Moskiewskiej Akademii Duchownej i w 1911 uzyskał w niej tytuł kandydata nauk teologicznych. Rok wcześniej złożył wieczyste śluby mnisze z imieniem Warłaam, 14 kwietnia 1910 został hierodiakonem, zaś 12 marca 1911 – hieromnichem. Od 1911 do 1912 wykładał w seminarium duchownym w Nowogrodzie, następnie pracował w Kazańskiej Akademii Duchownej (do 1913) oraz w Aleksandrowskim seminarium duchownym w Ardonie (do 1914). Od 1914 do 1916 kierował monasterem w Jabłoczynie (eparchia połtawska). W 1916 podniesiony do godności archimandryty, w tym samym roku objął zarząd monasteru Przemienienia Pańskiego w Saratowie, a następnie monasteru Trójcy Świętej w Kalazinie.
9 maja 1921 miała miejsce jego chirotonia na biskupa nowosilskiego, wikariusza eparchii tulskiej. Godność tę pełnił do 1924, jednak jeszcze w 1923 został aresztowany w Saratowie i spędził cztery miesiące w więzieniu. Od 1924 do 1925 był biskupem jefremowskim, wikariuszem eparchii tulskiej; w tym okresie również przez dwa miesiące był uwięziony w Tule. Po uwolnieniu w 1925 wyznaczony na ordynariusza eparchii tulskiej i bielowskiej, jednak jeszcze w tym samym roku został aresztowany i zmuszony do wyjazdu do obwodu twerskiego. W związku z tym w 1926 formalnie przeniesiono go w stan spoczynku.
Zwolniony ze zsyłki w 1928, zamieszkał w Moskwie. Tam w 1931 został ponownie aresztowany pod zarzutem prowadzenia agitacji antyradzieckiej, członkostwa w organizacji monarchistycznej oraz udzielania pomocy osobom odbywającym karę zesłania. Uznany za winnego, został skazany na pięć lat łagru. W 1934, po wcześniejszym zwolnieniu, został skierowany do eparchii jarosławskiej i rostowskiej jako jej wikariusz, z tytułem biskupa rybińskiego. W 1935 przeniesiony na katedrę pskowską, nie wyjechał z Rybińska i nie objął swoich obowiązków. W roku następnym został aresztowany w Rybińsku i skazany na pięć lat łagru. Karę odbywał w republice Komi, w miejscowości Inta (obóz Uchtpiechłag).
Po zwolnieniu, w 1943, Warłaam (Pikałow) objął urząd arcybiskupa swierdłowskiego, który pełnił przez niecały rok. W sierpniu 1944 został aresztowany w Swierdłowsku i skazany na sześć lat łagrów. Zmarł w 1946 w obozie w Niżnym Tagile (obwód swierdłowski).

</doc>
<doc id="2302841" url="https://pl.wikipedia.org/wiki?curid=2302841" title="Florínea">
Florínea



</doc>
<doc id="2302842" url="https://pl.wikipedia.org/wiki?curid=2302842" title="Neuleiningen">
Neuleiningen

Neuleiningen – miejscowość i gmina w Niemczech, w kraju związkowym Nadrenia-Palatynat, w powiecie Bad Dürkheim, wchodzi w skład gminy związkowej Leiningerland. Do 31 grudnia 2017 należała do gminy związkowej Grünstadt-Land.

</doc>
<doc id="2302852" url="https://pl.wikipedia.org/wiki?curid=2302852" title="Ibirarema">
Ibirarema

Ibirarema – miasto i gmina w Brazylii, w stanie São Paulo. Znajduje się w mezoregionie Assis i mikroregionie Assis.

</doc>
<doc id="2302855" url="https://pl.wikipedia.org/wiki?curid=2302855" title="IX Krajowy Festiwal Piosenki Polskiej w Opolu">
IX Krajowy Festiwal Piosenki Polskiej w Opolu

IX Krajowy Festiwal Piosenki Polskiej w Opolu – 9. edycja festiwalu odbyła się w dniach 24 – 26 czerwca 1971. Na IX KFPP w 20 imprezach i koncertach wzięło udział 800 wykonawców. Zapotrzebowanie na bilety festiwalowe oszacowano na ok. 100 tys. Gospodarzem "Debiutów" był tym razem Mieczysław Fogg, który prezentował młode talenty. Festiwal obsługiwało 200 dziennikarzy krajowych, zaś w trakcie trzydniowego święta polskiej piosenki Opole gościło obserwatorów z 12 krajów. Miss obiektywu wybrano Halinę Kunicką, natomiast Anna German zajęła pierwsze miejsce w plebiscycie publiczności. Koncert "Mikrofon i ekran" prowadził Lucjan Kydryński.
Koncert "Premiery" 25.06.1971 – 20:30-23:00.
Podczas koncertu swój mikrorecital dał zespół cygański "Roma" z piosenkami: "Jadą wozy kolorowe, Taniec cygański i Jeśli chcecie – powrócimy."
Koncert prowadzili Marianna Wróblewska i Janusz Budzyński
Solistom towarzyszyła Orkiestra PR i TV pod dyr. Stefana Rachonia i Bogusława Klimczuka.

</doc>
<doc id="2302859" url="https://pl.wikipedia.org/wiki?curid=2302859" title="Iepê">
Iepê

Iepê – miasto i gmina w Brazylii, w stanie São Paulo. Znajduje się w mezoregionie Assis i mikroregionie Assis.

</doc>
<doc id="2302864" url="https://pl.wikipedia.org/wiki?curid=2302864" title="Obersülzen">
Obersülzen

Obersülzen – miejscowość i gmina w Niemczech, w kraju związkowym Nadrenia-Palatynat, w powiecie Bad Dürkheim, wchodzi w skład gminy związkowej Leiningerland. Do 31 grudnia 2017 należała do gminy związkowej Grünstadt-Land.

</doc>
<doc id="2302866" url="https://pl.wikipedia.org/wiki?curid=2302866" title="Lutécia">
Lutécia

Lutécia – miasto i gmina w Brazylii, w stanie São Paulo. Znajduje się w mezoregionie Assis i mikroregionie Assis.

</doc>
<doc id="2302867" url="https://pl.wikipedia.org/wiki?curid=2302867" title="Obersuelzen">
Obersuelzen



</doc>
<doc id="2302870" url="https://pl.wikipedia.org/wiki?curid=2302870" title="Pokaż, kotku, co masz w środku">
Pokaż, kotku, co masz w środku

Pokaż, kotku, co masz w środku – polska komedia z 2011 w reżyserii Sławomira Kryńskiego. Film ten promowała piosenka „Oj... kotku” Edyty Górniak. Jest to kontynuacja filmu "To nie tak, jak myślisz, kotku". Premiera filmu planowana była na 22 lipca 2011, lecz została przesunięta na 25 grudnia 2011.
Premiera filmu na DVD miała miejsce 29 marca 2012. Film można było kupić wraz z dwutygodnikiem „Viva!”, jak i osobno we wszystkich sklepach multimedialnych.
Zdjęcia plenerowe zrealizowano w Pułtusku i Warszawie.
Fabuła.
W wyniku splotu różnych wydarzeń, łączą się losy bohaterów filmu. Seria nagłych zdarzeń wywraca do góry nogami życie braci Zygmunta i Andrzeja z małego miasteczka. Ich ojciec nagle postanawia ożenić się z tajemniczą nieznajomą, jednak niedługo później umiera i traci posiadane przy sobie całe oszczędności. Andrzej, próbując desperacko odzyskać straconą fortunę, porywa narzeczonemu podejrzaną o kradzież dziewczynę i zakochuje się w niej. Tymczasem komisarz Zygmunt Zientara potrąca swoim oplem jadącego na rowerze Jacka...

</doc>
<doc id="2302871" url="https://pl.wikipedia.org/wiki?curid=2302871" title="Maracaí">
Maracaí

Maracaí – miasto i gmina w Brazylii, w stanie São Paulo. Znajduje się w mezoregionie Assis i mikroregionie Assis.

</doc>
<doc id="2302872" url="https://pl.wikipedia.org/wiki?curid=2302872" title="Nauki o rodzinie">
Nauki o rodzinie

Nauki o rodzinie – nauki interdyscyplinarne z zakresu zagadnienia małżeństwa i rodziny oraz wiedzy z obszaru nauk: psychologiczno-pedagogicznych, socjologiczno-prawnych, biomedycznych i filozoficzno-teologicznych. Zajmuje się aspektem rozwiązywania problemów z zakresu pomocy rodzinie.
Obejmuje m.in. takie przedmioty jak:

</doc>
<doc id="2302874" url="https://pl.wikipedia.org/wiki?curid=2302874" title="Quirnheim">
Quirnheim

Quirnheim (palat. "Querem") – miejscowość i gmina w Niemczech, w kraju związkowym Nadrenia-Palatynat, w powiecie Bad Dürkheim, wchodzi w skład gminy związkowej Leiningerland. Do 31 grudnia 2017 należała do gminy związkowej Grünstadt-Land.

</doc>
<doc id="2302875" url="https://pl.wikipedia.org/wiki?curid=2302875" title="Querem">
Querem



</doc>
<doc id="2302877" url="https://pl.wikipedia.org/wiki?curid=2302877" title="SNS-001">
SNS-001



</doc>
<doc id="2302878" url="https://pl.wikipedia.org/wiki?curid=2302878" title="SNSP-001">
SNSP-001



</doc>
<doc id="2302879" url="https://pl.wikipedia.org/wiki?curid=2302879" title="SHVC-001">
SHVC-001



</doc>
<doc id="2302880" url="https://pl.wikipedia.org/wiki?curid=2302880" title="SHVC-101">
SHVC-101



</doc>
<doc id="2302882" url="https://pl.wikipedia.org/wiki?curid=2302882" title="SNS-101">
SNS-101



</doc>
<doc id="2302883" url="https://pl.wikipedia.org/wiki?curid=2302883" title="NES-001">
NES-001



</doc>
<doc id="2302885" url="https://pl.wikipedia.org/wiki?curid=2302885" title="NES-101">
NES-101



</doc>
<doc id="2302886" url="https://pl.wikipedia.org/wiki?curid=2302886" title="Nantes (São Paulo)">
Nantes (São Paulo)

Nantes – miasto i gmina w Brazylii, w stanie São Paulo. Znajduje się w mezoregionie Assis i mikroregionie Assis.

</doc>
<doc id="2302887" url="https://pl.wikipedia.org/wiki?curid=2302887" title="Battenberg (Pfalz)">
Battenberg (Pfalz)

Battenberg (Pfalz) – miejscowość i gmina w Niemczech, w kraju związkowym Nadrenia-Palatynat, w powiecie Bad Dürkheim, wchodzi w skład gminy związkowej Leiningerland. Do 31 grudnia 2017 należała do gminy związkowej Grünstadt-Land.

</doc>
<doc id="2302888" url="https://pl.wikipedia.org/wiki?curid=2302888" title="HVC-001">
HVC-001



</doc>
<doc id="2302889" url="https://pl.wikipedia.org/wiki?curid=2302889" title="HVC-101">
HVC-101



</doc>
<doc id="2302890" url="https://pl.wikipedia.org/wiki?curid=2302890" title="Norway House">
Norway House

Norway House – miejscowość oraz rezerwat Indian w Kanadzie, w środkowej części prowincji Manitoba, położone nad rzeką Nelson oraz jeziorem Little Playgreen Lake, ok. 30 km na północ od jeziora Winnipeg. W 2006 roku rezerwat liczył 4071, natomiast miejscowość – 521 mieszkańców.
W przeszłości osada była ważnym ośrodkiem komunikacyjnym Kompanii Zatoki Hudsona, znajdującym się na przecięciu szlaków handlu futrem i zaopatrzeniowych. W okolicy znajdowały się trzy punkty handlowe Kompanii: Jack River (1796-1817), Norway House I (1814-24), Norway House II (od 1827, na terenie dzisiejszej miejscowości). Nazwa pochodzi od norweskich drwali, którzy zostali wynajęci w celu utworzenia lądowego szlaku komunikacyjnego pomiędzy osadą a York Factory.
Do lat 70. XIX wieku znaczenie handlowe Norway House jako punktu handlowego upadło. Pomiędzy 1930 a 1970 Kompania wyburzyła większość swoich budynków, pozostawiając jedynie magazyn, areszt i część magazynu prochowego.

</doc>
<doc id="2302892" url="https://pl.wikipedia.org/wiki?curid=2302892" title="Łukasz Kujawski">
Łukasz Kujawski

Łukasz Kujawski (ur. 2 marca 1988 w Kartuzach) – polski lekkoatleta, specjalizujący się w biegach długich. 
Jako czwarty minął linię mety biegu na 5000 metrów podczas mistrzostw Europy juniorów w 2007. Dwa lata później na dwukrotnie dłuższym dystansie uplasował się na czternastej lokacie czempionatu Starego Kontynentu dla zawodników poniżej 23 lat. Nie ukończył rywalizacji w gronie młodzieżowców podczas przełajowych mistrzostw Europy w Dublinie (2009). Rok później w tej kategorii wiekowej w przełajowych mistrzostwach Europy zajął 21 miejsce.
Medalista mistrzostw Polski seniorów zdobył dwa złote (Bydgoszcz 2011 – bieg na 3000 m z przeszkodami oraz bieg na 5000 m) i jeden brązowy medal (Lidzbark Warmiński 2011 – bieg na 10 000 metrów). Stawał na podium mistrzostw Polski juniorów (także halowych i przełajowych) oraz wywalczył w 2009 młodzieżowe mistrzostwo kraju w biegu na 5000 metrów oraz w biegu przełajowym.

</doc>
<doc id="2302896" url="https://pl.wikipedia.org/wiki?curid=2302896" title="Palmital (São Paulo)">
Palmital (São Paulo)

Palmital – miasto i gmina w Brazylii, w stanie São Paulo. Znajduje się w mezoregionie Assis i mikroregionie Assis.

</doc>
<doc id="2302899" url="https://pl.wikipedia.org/wiki?curid=2302899" title="Teodozjusz (Sobolew)">
Teodozjusz (Sobolew)

Teodozjusz, imię świeckie: Fiodor Dormidontowicz Sobolew (ur. 11 września 1842 w guberni wołogodzkiej – zm. 30 września 1918) – rosyjski duchowny prawosławny, święty nowomęczennik.
Jego ojciec był prawosławnym kapłanem. W 1864 ukończył seminarium duchowne w Wołogdzie. W tym samym roku ożenił się i został 22 listopada 1864 wyświęcony na kapłana przez biskupa wołogodzkiego i totemskiego Krzysztofa. Został skierowany do pracy duszpasterskiej w cerkwi Zaśnięcia Matki Bożej w Wołogdzie. Ponadto od 1869 był nauczycielem języka łacińskiego w szkole duchownej w Totmie, zaś od 1876 do 1879 - kapelanem cerkwi Ikony Matki Bożej "Wszystkich Strapionych Radość" przy więzieniu wołogodzkim.
W 1879, po śmierci żony, wstąpił do Monasteru Spaso-Sumorińskiego jako posłusznik. Wieczyste śluby złożył 8 marca 1881. Cztery lata później hieromnich Teodozjusz został przeniesiony do monasteru Przemienienia Pańskiego i św. Dymitra Priłuckiego w Wołogdzie jako jego przełożony. Analogiczną funkcję wykonywał następnie w monasterze św. Dionizego Głuszyckiego w Kandikowie (od 1888 do 1889). W 1888 otrzymał godność igumena. W 1889 złożył rezygnację z piastowanej funkcji z prośbą o przeniesienie do Monasteru Spaso-Sumorińskiego. Prośba ta została zaakceptowana. Ihumen Teodozjusz został wyznaczony na spowiednika wspólnoty, ponadto zaangażował się w pracę w szkole parafialnej prowadzonej przez mnichów. Za trud wkładany w pracę dydaktyczną został wyróżniony przez Świątobliwy Synod Rządzący wręczeniem Biblii.
W 1896 Teodozjusz (Sobolew) został przełożonym monasteru św. Arseniusza Komelskiego w ujeździe griazowieckim guberni wołogodzkiej. Po pięciu latach stanął natomiast na czele monasteru św. Michała Archanioła w Ustiużnej. Po roku przeniesiony z tejże wspólnoty do monasteru św. Mikołaja i św. Dymitra Priłuckiego w Ustiużnej, został również dziekanem monasterów w wikariacie wielkoustiuskim eparchii wołogodzkiej.
W 1907 otrzymał godność archimandryty równocześnie z nominacją na przełożonego monasteru Wprowadzenia Matki Bożej do Świątyni w Solwyczegodzku. Funkcję tę sprawował do 1916, gdy zrezygnował z niej z powodu podeszłego wieku, nadal zamieszkując w monasterze. W 1918, w czasie dokonywania przez wojska bolszewickie rewizji w klasztorze, został aresztowany, a następnie rozstrzelany pod zarzutem stawiania czynnego oporu rewidującym.
W 1905 odznaczony Orderem św. Anny III stopnia, zaś siedem lat później - II stopnia.
W 2000 zaliczony do Soboru Nowomęczenników i Wyznawców Rosyjskich.

</doc>
<doc id="2302901" url="https://pl.wikipedia.org/wiki?curid=2302901" title="Bockenheim an der Weinstraße">
Bockenheim an der Weinstraße

Bockenheim an der Weinstraße – miejscowość i gmina w Niemczech, w kraju związkowym Nadrenia-Palatynat, w powiecie Bad Dürkheim, wchodzi w skład gminy związkowej Leiningerland. Do 31 grudnia 2017 należała do gminy związkowej Grünstadt-Land.

</doc>
<doc id="2302904" url="https://pl.wikipedia.org/wiki?curid=2302904" title="Bagno (Podlodówek)">
Bagno (Podlodówek)

Bagno – część wsi Podlodówek w Polsce położona w województwie lubelskim, w powiecie lubartowskim, w gminie Michów.
Nie posiada sołtysa, należy do sołectwa Podlodówek.
W latach 1975–1998 miejscowość administracyjnie należała do województwa lubelskiego.

</doc>
<doc id="2302906" url="https://pl.wikipedia.org/wiki?curid=2302906" title="Paraguaçu Paulista">
Paraguaçu Paulista

Paraguaçu Paulista – miasto i gmina w Brazylii, w stanie São Paulo. Znajduje się w mezoregionie Assis i mikroregionie Assis.

</doc>
<doc id="2302907" url="https://pl.wikipedia.org/wiki?curid=2302907" title="Antonio Pacheco D’Agosti">
Antonio Pacheco D’Agosti

Antonio Pacheco D’Agosti (ur. 11 kwietnia 1976 w Montevideo) – urugwajski piłkarz występujący na pozycji napastnika. Zawodnik klubu Peñarol.
Kariera klubowa.
Pacheco zawodową karierę rozpoczynał w 1995 roku w zespole Peñarol. Jego barwy reprezentował przez 6 sezonów. W tym czasie zdobył z nim 4 mistrzostwa Urugwaju (1995, 1996, 1997, 1999) oraz 2 wicemistrzostwa Urugwaju (1998, 2000).
W styczniu 2001 roku podpisał kontrakt z włoskim Interem Mediolan. Swoje jedyne spotkanie w jego barwach w Serie A rozegrał 21 stycznia 2001 roku przeciwko S.S. Lazio (0:2). Na początku 2002 roku został wypożyczony do hiszpańskiego Espanyolu. W Primera División zadebiutował 6 lutego 2002 roku w zremisowanym 2:2 pojedynku z Rayo Vallecano, w którym strzelił także gola. W Espanyolu spędził pół roku.
W 2003 roku Pacheco wypożyczono do Peñarolu. W tym samym roku przeszedł też na wypożyczenie do hiszpańskiego Albacete Balompié (Primera División). Pierwszy ligowy mecz zaliczył tam 30 sierpnia 2003 roku przeciwko Osasunie (0:2). W 2005 roku spadł z zespołem do Segunda División. W tym samym roku podpisał kontrakt z Albacete. Na początku 2006 roku został stamtąd wypożyczony do Deportivo Alavés z Primera División. Przez pół roku w jego barwach nie zagrał jednak ani razu. W połowie 2006 roku wrócił do Albacete.
W styczniu 2007 roku Pacheco podpisał kontrakt z argentyńską Gimnasią La Plata. W Primera División Argentina zadebiutował 9 lutego 2007 roku w przegranym 0:2 pojedynku z Arsenalem Sarandí. W połowie 2007 roku ponownie został graczem Peñarolu. W 2008 roku wywalczył z nim wicemistrzostwo Urugwaju, a w 2010 roku mistrzostwo Urugwaju. W tym samym roku został królem strzelców fazy Clausura Primera División Uruguaya.
Kariera reprezentacyjna.
W reprezentacji Urugwaju Pacheco zadebiutował 12 października 1997 roku w zremisowanym 0:0 meczu eliminacji Mistrzostw Świata 1998 z Argentyną. W tym samym roku został powołany do kadry na Puchar Konfederacji. Zagrał na nim w pojedynkach ze Zjednoczonymi Emiratami Arabskimi (2:0) i RPA (4:3). W spotkaniu ze Zjednoczonymi Emiratami Arabskimi strzelił także gola, który był jednocześnie jego pierwszym w drużynie narodowej. Tamten turniej Urugwaj zakończył na 4. miejscu.
W 1999 roku Pacheco znalazł się w zespole na Copa América. Na tym turnieju, zakończonym przez Urugwaj na 2. miejscu, wystąpił w meczach z Ekwadorem (2:1), Argentyną (0:2) i Brazylią (0:3).
W latach 1997–2004 w drużynie narodowej Callejas rozegrał w sumie 12 spotkań i zdobył 3 bramki.

</doc>
<doc id="2302909" url="https://pl.wikipedia.org/wiki?curid=2302909" title="Gubernia sankt-petersburska">
Gubernia sankt-petersburska

Gubernia sankt-petersburska (ros. Санкт-Петербургская губерния) – historyczna jednostka administracyjna Rosji, gubernia ze stolicą w Sankt Petersburgu, obejmująca tereny na północnym zachodzie europejskiej części Imperium Rosyjskiego.
Nazwa.
Jako jedna z ośmiu guberni, na które Piotr I Wielki podzielił państwo rosyjskie w 1708 roku powstała gubernia ingermanlandzka (ze stolicą w Szlisselburgu), nazwana tak od używanej wtedy nazwy "Ingermanlandia" na określenie "Ingrii" (po rosyjsku nazywanej też "Iżora"). W związku z rozwojem Petersburga, gubernia ingermanlandzka w 1710 r. została przekształcona w sankt-petersburską (ros. "Санкт-Петербургская губерния") poprzez zmianę nazwy i przeniesienie siedziby władz gubernialnych.
Później konsekwentnie przemianowywano gubernię wraz ze zmianami nazwy jej stolicy:
Administracja.
Na czele guberni stał gubernator. W latach 1719–1781 gubernia dzieliła się na 11 prowincji (z wojewodami na czele), prowincje dzieliły się na dystrykty (z komisarzami ziemskimi), w miastach wprowadzono magistraty o kompetencjach sądowych i administracyjnych. W 1727 zlikwidowano dystrykty i w ich miejsce utworzono ujezdy. Caryca Katarzyna II Wielka odebrała gubernatorom władzę sądowniczą oraz nadzór nad wojskiem, a na czele ujezdów postawiła isprawników wybieranych przez szlachtę.
Obszar.
Obszar guberni petersburskiej częściowo pokrywał się z obecnym obwodem leningradzkim. W związku ze zmianami w podziale terytorialnym Rosji kilkakrotnie zmieniały się granice i powierzchnia guberni.
Demografia.
Spis przeprowadzony w Rosji w roku 1897 wykazał, że gubernie zamieszkiwało 2 112 033. Według spisu podział narodowościowy przedstawiał się następująco:
Ludność guberni w ujezdach według deklarowanego języka ojczystego 1897.
Według rosyjskiego spisu z 1897 roku, w guberni umiejętność czytania i pisania posiadało 62% ludności powyżej 9 roku życia.
Od 1914 gubernia piotrogrodzka, od 1924 – gubernia leningradzka. Gubernia leningradzka istniała do 1 sierpnia 1927 r., kiedy została zlikwidowana postanowieniem Prezydium WCIK.

</doc>
<doc id="2302912" url="https://pl.wikipedia.org/wiki?curid=2302912" title="Kirchheim an der Weinstraße">
Kirchheim an der Weinstraße

Kirchheim an der Weinstraße – miejscowość i gmina w Niemczech, w kraju związkowym Nadrenia-Palatynat, w powiecie Bad Dürkheim, wchodzi w skład gminy związkowej Leiningerland. Do 31 grudnia 2017 należała do gminy związkowej Grünstadt-Land.

</doc>
<doc id="2302914" url="https://pl.wikipedia.org/wiki?curid=2302914" title="Księstwa naddunajskie">
Księstwa naddunajskie

Księstwa naddunajskie – ogólna nazwa stosowana w XIX wieku dla Hospodarstwa Wołoskiego i Hospodarstwa Mołdawskiego, przed ich połączeniem się w państwo rumuńskie w 1861 roku. Księstwa te znajdowały się na terenie dawnej Dacji. Graniczyły ze sobą w dolnym biegu rzeki Dunaj – stąd nazwa.

</doc>
<doc id="2302916" url="https://pl.wikipedia.org/wiki?curid=2302916" title="Hermann Henkel">
Hermann Henkel

Hermann Henkel (ur. 1869 w Bielawie - zm. 26/27 października 1918) - niemiecki nauczyciel, propagator i działacz turystyczny z rejonu Gór Sowich. 
W latach 1905-1918 był sekretarzem bielawskiego Towarzystwa Sowiogórskiego ("Eulengebirgsverein Langenbielau"), a w latach 1915-1917 kierował nim (oddział ten przeżywał wówczas swoją największą świetność - zrzeszał ponad 500 członków). We współpracy z innymi towarzystwami górskimi propagowano turystykę w Górach Sowich oraz przystosowywano ją dla potrzeb turystów poprzez znakowanie szlaków, budowę schronisk, miejsc wypoczynku i wież widokowych. Prowadzono także działalność wydawniczą.
Hermann Henkel aktywnie propagował także sporty zimowe - założył w Bielawie Klub Narciarski ("Schneeschuh-Klub"), który w 1912 przekształcił się w Towarzystwo Sportów Zimowych ("Wintersportverein Langenbielau"). W jego ramach organizował zawody narciarskie oraz wyznaczał tyczkami zimowe trasy górskie dla narciarzy.
Najwięcej uwagi poświęcał prawidłowemu oznaczeniu szlaków turystycznych - w 1912 sowiogórskie towarzystwa górskie powołały komisję, z Henklem jako przewodniczącym, której celem było ujednolicenie systemu znakowania oraz uzupełnienie dotychczasowego stanu o nowe szlaki. Głównym założeniem było, aby szlaki zaczynały swój bieg na dworcach lub stacjach bardziej rozbudowanej niż obecnie sieci kolejowej. Kolejnym zadaniem, przy którym pracował Hermann Henkel, było połączenie trasą turystyczną Gór Sowich z Ziemią kłodzką oraz szlakami Sudetów Zachodnich.
Zmarł w nocy z 26 na 27 października 1918 - przyczyną było zapalenie płuc, będące następstwem przebytej grypy "hiszpanki".
Upamiętnienie.
W czerwcu 1921 na Niedźwiedziej Skale ("Bärenstein"), niedaleko Koziej Równi, odsłonięto brązową tablicę upamiętniającą Hermanna Henkla. Wśród ponad stu uczestników uroczystości był m.in. przewodniczący bielawskiego Towarzystwa Sowiogórskiego Wolfgang Dierig, przewodniczący Federacji Towarzystw Górskich przy Wielkiej Sowie ("Verband der Gebirgsvereine an der Eule") Wilhelm Kordhanke, przedstawiciele innych towarzystw górskich oraz rodzina (żona z najmłodszym synem i brat Paul) i przyjaciele. Odsłonięciu towarzyszył występ chóru z Bielawy.
W 1938 nowo otwarte schronisko pod przełęczą Jugowską nazwano "Henkelbaude" (obecnie jest to schronisko Zygmuntówka).
Tablica na Niedźwiedziej Skale zaginęła po 1945, ale w 2004 odsłonięto w tym miejscu drugą, dwujęzyczną. Napis w języku polskim i niemieckim, ze słowami samego Henkla, brzmi:
"W górach jestem znowu prawdziwym"
"człowiekiem; tam stajemy się braćmi"
"i wszystko co brzydkie i błahe opuszcza nas."
"Auf den Bergen werde ich wieder ein"
"reiner Mensch; dort werden wir Brüder und"
"alles Hässliche und Kleine fällt von uns ab".

</doc>
<doc id="2302919" url="https://pl.wikipedia.org/wiki?curid=2302919" title="Burning in the Skies">
Burning in the Skies

Burning in the Skies – ballada rockowa grupy Linkin Park pochodząca z czwartego albumu "A Thousand Suns" (2010). Produkcją zajęli się Rick Rubin i Mike Shinoda. 21 marca 2011 wydano go jako trzeci singel z albumu.
Wideoklip został stworzony przez Josepha Hahna. Premiera odbyła się 22 lutego na kanale YouTube.com.
Solo gitarowe w utworze wykonywane jest przez Mike'a Shinodę
Występy na żywo.
Pierwszy raz utwór zagrano w całości w Melbourne podczas trasy "Thousand Suns World Tour" w 2010. Refren śpiewał na przemian Mike Shinoda i Chester Bennington.
Recepcja.
Jean Dean Wells z AQL Radio pochwalił piosenkę, mówiąc że zespół „wydał optymistyczny utwór, który mógłby odgrywać równie dobrze w każdej stacji radiowej pop”.

</doc>
<doc id="2302920" url="https://pl.wikipedia.org/wiki?curid=2302920" title="Obrigheim (Pfalz)">
Obrigheim (Pfalz)

Obrigheim (Pfalz) – miejscowość i gmina w Niemczech, w kraju związkowym Nadrenia-Palatynat, w powiecie Bad Dürkheim, wchodzi w skład gminy związkowej Leiningerland. Do 31 grudnia 2017 należała do gminy związkowej Grünstadt-Land.

</doc>
<doc id="2302921" url="https://pl.wikipedia.org/wiki?curid=2302921" title="We Stitch These Wounds">
We Stitch These Wounds

We Stitch These Wounds – debiutancki album "Black Veil Brides" wydany przez Standby Records 20 lipca 2010 roku. Trzy utwory („We Stitch These Wounds”, „Knives and Pens”, and „The Mortician’s Daughter”) zostały opublikowane wcześniej, na EPce „Never Give In”, jednak zostały zmienione, stworzyli czystsze wersje utworów.
Publikacja i promocja.
W grudniu 2009 roku, Andy Six ogłosił, że nagranie ich pierwszego albumu właśnie się zaczęło. Ogłosili, że będą nagrywać w Van Nuys, CA w Clear Lake Recording Studio wraz z Managerem – Blasko (basista Ozzie Ozbourne’a).
Lista utworów.
Pozycje na listach.
Album sprzedał się w nakładzie prawie 100 tys. egzemplarzy w pierwszym tygodniu wydania płyty, osiągając pozycję 36. listy Billboard 200 i 1. niezależnych wydawnictw, pomimo otrzymujący negatywnych opinii od większości krytyków. Często krytykowano podobieństwo między „Knives and Pens”, Black Veil Brides i „Unholy Confessions”, Avenged Sevenfold. Chociaż piosenka była mocno krytykowana, teledysk był doceniony oraz chwalony przez krytyków i fanów.

</doc>
<doc id="2302923" url="https://pl.wikipedia.org/wiki?curid=2302923" title="Klin (Podlodówek)">
Klin (Podlodówek)

Klin – część wsi Podlodówek w Polsce położona w województwie lubelskim, w powiecie lubartowskim, w gminie Michów. Nie posiada sołtysa, należy do sołectwa Podlodówek.
W latach 1975–1998 miejscowość administracyjnie należała do województwa lubelskiego.

</doc>
<doc id="2302925" url="https://pl.wikipedia.org/wiki?curid=2302925" title="Obrigheim">
Obrigheim

Niemcy:
Inne:

</doc>
<doc id="2302929" url="https://pl.wikipedia.org/wiki?curid=2302929" title="Schalk Willem Burger">
Schalk Willem Burger

Schalk Willem Burger (wym. []; ur. 6 września 1852 koło Lydenburga, zm. 5 grudnia 1918 w Goedgedacht) – burski polityk i wojskowy.
Jako żołnierz Burger wziął udział w kampanii przeciwko królowi Sekhukhune w 1876 roku oraz w I wojnie burskiej (1880-1881), podczas której służył jako trębacz. W 1885 roku został dowódcą oddziału wojskowego z Lydenburga.
Karierę polityczną rozpoczął w 1887 roku, gdy wybrany został do Volksraadu, gdzie pełnił później funkcję przewodniczącego. W 1898 roku wszedł w skład czwartego gabinetu Paula Krugera. Był członkiem delegacji Transwalu na konferencję w Bloemfontein (połowa 1899), na której omawiano drażliwe kwestie w stosunkach bursko-brytyjskich. Po wybuchu II wojny burskiej Burger powrócił do armii i walczył m.in. nad rzeką Modder (1899) oraz pod Spion Kop (1900). Ze względu na problemy zdrowotne zakończył karierę wojskową i skupił się na polityce.
W 1900 roku objął stanowisko wiceprezydenta. Po decyzji rady złożonej z przedstawicieli rządów i wojsk obu burskich republik o wysłaniu prezydenta Krugera z misją dyplomatyczną do Europy (wrzesień 1900), Burger przejął jego obowiązki. Pełnił je do końca istnienia Republiki. W kolejnych latach próbował, wspólnie z innymi przywódcami burskimi, doprowadzić do rewizji kończącego II wojnę burską pokoju w Vereeniging (którego był, jako reprezentant ZRA, sygnatariuszem). Jego działania nie przyniosły jednak żadnych rezultatów.

</doc>
<doc id="2302932" url="https://pl.wikipedia.org/wiki?curid=2302932" title="Nowiny (Podlodówek)">
Nowiny (Podlodówek)

Nowiny – część wsi Podlodówek w Polsce położona w województwie lubelskim, w powiecie lubartowskim, w gminie Michów.
Nowiny należą do sołectwa Podlodówek.
W latach 1975–1998 miejscowość administracyjnie należała do województwa lubelskiego.

</doc>
<doc id="2302934" url="https://pl.wikipedia.org/wiki?curid=2302934" title="Rada Arktyczna">
Rada Arktyczna

Rada Arktyczna – międzynarodowe forum współpracy wysokiego szczebla utworzone w 1996 roku przez osiem krajów arktycznych, skupiające państwa arktyczne, organizacje rdzennych mieszkańców oraz państwa spoza Arktyki, celem współpracy w regionie Arktyki.
Historia.
Pierwsze kroki w kierunku utworzenia rady zostały poczynione w 1991 roku, kiedy to osiem państw, których część terytorium leży w Arktyce – państw arktycznych, podpisało Strategię Ochrony Środowiska Arktycznego (ang. "Arctic Environmental Protection Strategy", AEPS). Państwa zobowiązały się do koordynacji wspólnych badań naukowych, oceny wpływu podejmowanych działań na środowisko oraz do działań niezbędnych do kontroli zanieczyszczeń i ich redukcji. 
19 września 1996 roku na spotkaniu w Ottawie kraje te podpisały deklarację (ang. "Ottawa Declaration") oficjalnie powołującą do życia Radę Arktyczną — forum na wysokim szczeblu rządowym, którego głównymi celami są współpraca krajów arktycznych, promocja i ochrona tego regionu oraz współpraca z rdzenną ludnością regionu. Rada Arktyczna nie jest organizacją międzynarodową w rozumieniu prawa międzynarodowego, a instytucją „miękkiego” prawa międzynarodowego (ang. "soft law").
Na forum Rady wypracowano trzy porozumienia, które zostały przyjęte przez wszystkie osiem krajów członkowskich:
Struktura Rady.
Rada skupia państwa arktyczne, organizacje rdzennych mieszkańców oraz państwa spoza Arktyki, które wyrażają chęć współpracy w regionie. 
Państwa członkowskie i stali uczestnicy.
W skład Rady Arktycznej wchodzi osiem państw arktycznych (ang. "Arctic States"), których część terytorium leży w Arktyce: 
Ponadto sześć organizacji rdzennych mieszkańców Arktyki (ang. "Indigenous Peoples Organizations") ma status stałych uczestników (ang. "Permanent Participants") (stan na 2021 rok):
Obserwatorzy.
Ponad 35 państw i organizacji ma status obserwatora (stan na 2021 rok) – mogą brać czynny udział w pracach grup roboczych i uczestniczyć w spotkaniach Rady. 13 państw ze statusem obserwatora to: 
Unia Europejska złożyła wniosek o przyznanie jej statusu pełnoprawnego obserwatora w 2013 roku. Ostateczna decyzja w tej sprawie została jednak odroczona ze względu na opór ze strony niektórych członków Rady Arktycznej. Zgodnie z deklaracją z Kiruny (2013) Unia Europejska może obserwować prace Rady. UE aktywnie uczestniczy w pracach grup roboczych i grup ekspertów Rady Arktycznej.
Organizacja prac Rady.
Wszystkie decyzje Rady podejmowane są jednomyślnie przez wszystkie osiem państw członkowskich, na zasadzie konsensusu, po uprzednich konsultacjach i zaangażowaniu organizacji rdzennych mieszkańców Arktyki. Decyzje Rady poprzedzają prace na szczeblu ministerialnym. 
Rada posiada rotacyjny system przewodnictwa – poszczególne państwa członkowskie obejmują jej przewodnictwo na okres dwóch lat. W latach 2019–2021 przewodnictwo sprawuje Islandia, w latach 2021–2023 przewodnictwo obejmie Rosja. W 2013 roku powołano do życia stały sekretariat Rady Arktycznej z siedzibą w Tromsø.
Projekty i działania Rady są inicjowane w ramach sześciu wyspecjalizowanych grup roboczych:
Grupy robocze wypracowały m.in. Program Działań na rzecz Ochrony Arktycznego Środowiska Morskiego i Plan działania Rady Arktycznej w sprawie likwidacji zanieczyszczenia w Arktyce. 

</doc>
<doc id="2302935" url="https://pl.wikipedia.org/wiki?curid=2302935" title="Louis Dumont">
Louis Dumont

Louis Dumont (19 listopada 1911 - 1998) – francuski socjolog i antropolog.
Życiorys.
Jego ojciec inżynier kolejnictwa, zmarł w okresie edukacji syna w prestiżowym paryskim liceum. Podczas wojny uczył się języka niemieckiego i studiował sanskryt w Hamburgu. W 1945 powrócił do pracy w muzeum etnograficznym, wznawiając też badania naukowe. Studiował języki tamilski i hindi, by w latach 1949-1950 prowadzić badania terenowe w plemiennych obszarach Tamilnadu. Powrócił do Paryża i następne 5 lat wykładał w Oksfordzie. Następnie w Paryżu kierował studiami indologicznymi w École des Hautes Études en Sciences Sociales (EHESS).

</doc>
<doc id="2302939" url="https://pl.wikipedia.org/wiki?curid=2302939" title="Hettenleidelheim">
Hettenleidelheim

Hettenleidelheim (palat. "Hettrum") – miejscowość i gmina w Niemczech, w kraju związkowym Nadrenia-Palatynat, w powiecie Bad Dürkheim, wchodzi w skład gminy związkowej Leiningerland. Do 31 grudnia 2017 siedziba gminy związkowej Hettenleidelheim.

</doc>
<doc id="2302941" url="https://pl.wikipedia.org/wiki?curid=2302941" title="Pies Dżok">
Pies Dżok



</doc>
<doc id="2302942" url="https://pl.wikipedia.org/wiki?curid=2302942" title="Hettrum">
Hettrum



</doc>
<doc id="2302948" url="https://pl.wikipedia.org/wiki?curid=2302948" title="Altleiningen">
Altleiningen

Altleiningen – miejscowość i gmina w Niemczech, w kraju związkowym Nadrenia-Palatynat, w powiecie Bad Dürkheim, wchodzi w skład gminy związkowej Leiningerland. Do 31 grudnia 2017 należała do gminy związkowej Hettenleidelheim.

</doc>
<doc id="2302949" url="https://pl.wikipedia.org/wiki?curid=2302949" title="Stara Wieś (Podlodówek)">
Stara Wieś (Podlodówek)

Stara Wieś – część wsi Podlodówek w Polsce położona w województwie lubelskim, w powiecie lubartowskim, w gminie Michów.
Stara Wieś należy do sołectwa Podlodówek.
W latach 1975–1998 miejscowość administracyjnie należała do województwa lubelskiego.

</doc>
<doc id="2302954" url="https://pl.wikipedia.org/wiki?curid=2302954" title="Carlsberg (Nadrenia-Palatynat)">
Carlsberg (Nadrenia-Palatynat)

Carlsberg – gmina ("Ortsgemeinde") w Niemczech, w kraju związkowym Nadrenia-Palatynat, w powiecie Bad Dürkheim, wchodzi w skład gminy związkowej Leiningerland. Do 31 grudnia 2017 należała do gminy związkowej Hettenleidelheim.
Ośrodek „Marianum”.
W 1956 roku z pomocą niemieckiej Polonii w Carlsbergu powstał polski ośrodek, który w przeddzień Uroczystości Najświętszej Maryi Panny Częstochowskiej, tj. 25 sierpnia 1956 roku ku jej czci otrzymał nazwę „Marianum”. Od 25 marca 1982 roku „Marianum” pracuje jako Międzynarodowe Centrum Ewangelizacji Ruchu Światło-Życie. W tym miejscu od 1982 roku do swojej śmierci w 1987 r. mieszkał, modlił się i pracował jego założyciel Czcigodny Sługa Boży ks. Franciszek Blachnicki. Do czasu ekshumacji i przeniesienia prochów 1 kwietnia 2000 r. do Krościenka nad Dunajcem znajdował się tam także jego grób. Obecnie odbywają tam się spotkania formacyjne, oazy rekolekcyjne i dni wspólnoty.
Współpraca.
Miejscowości partnerskie:

</doc>
<doc id="2302961" url="https://pl.wikipedia.org/wiki?curid=2302961" title="Must Be the Music">
Must Be the Music



</doc>
<doc id="2302962" url="https://pl.wikipedia.org/wiki?curid=2302962" title="Managerzone">
Managerzone



</doc>
<doc id="2302964" url="https://pl.wikipedia.org/wiki?curid=2302964" title="Szczodrochoszcze">
Szczodrochoszcze

Szczodrochoszcze (ukr. Щедрогір) – wieś na Ukrainie w rejonie ratnowskim, w obwodzie wołyńskim nad rzeką Prypeć. 
Miejscowość została założona w 1537 roku. Wieś królewska Szczodrohość położona była w pierwszej połowie XVII wieku w starostwie niegrodowym ratneńskim w ziemi chełmskiej. W II Rzeczypospolitej wchodziła w skład gminy wiejskiej Lelików w powiecie kobryńskim województwa poleskiego. Do II wojny światowej w pobliżu wsi znajdowały się chutory: "Denisy", "Doszczanica", "", "Hołyki" oraz "Krupin", które obecnie weszły administracyjnie w skład wsi.

</doc>
<doc id="2302969" url="https://pl.wikipedia.org/wiki?curid=2302969" title="Okaczowo">
Okaczowo

Okaczowo (ukr. Окачеве) – wieś na Ukrainie w rejonie ratnowskim, w obwodzie wołyńskim. W II Rzeczypospolitej miejscowość wchodziła w skład gminy wiejskiej Lelików w powiecie kobryńskim województwa poleskiego. Do II wojny światowej w pobliżu wsi znajdował się chutory "Baszłówka", "Góry" oraz "Kołotwiszcze", które obecnie weszły administracyjnie w skład wsi.

</doc>
<doc id="2302974" url="https://pl.wikipedia.org/wiki?curid=2302974" title="Zalucie (rejon ratnieński)">
Zalucie (rejon ratnieński)

Zalucie (ukr. Залюття) – wieś na Ukrainie w rejonie ratnieńskim, w obwodzie wołyńskim. Miejscowość została założona w 1828 roku. W II Rzeczypospolitej wchodziła w skład gminy wiejskiej Lelików w powiecie kobryńskim województwa poleskiego.

</doc>
<doc id="2302979" url="https://pl.wikipedia.org/wiki?curid=2302979" title="Szigetszentmárton">
Szigetszentmárton

Szigetszentmárton – wieś w północnych Węgrzech, w komitacie Pest. W roku 2008 wieś liczyła 2083 mieszkańców. W styczniu 2011 ich liczba wzrosła do 2140.

</doc>
<doc id="2302982" url="https://pl.wikipedia.org/wiki?curid=2302982" title="Muzykujące Anioły">
Muzykujące Anioły

Muzykujące Anioły – tryptyk olejny na desce niderlandzkiego malarza niemieckiego pochodzenia Hansa Memlinga.
Obraz środkowy przedstawia Chrystusa Błogosławiącego, w otoczeniu śpiewających aniołów. Panele boczne, stanowiące skrzydła organowe z Nájery, przedstawiają wizerunki aniołów grających na różnych instrumentach po pięciu na każdy panel. Dzieło powstało dla kościoła Santa María La Real w Nájerze w Kastylii. Jeden z aniołów na swojej szacie ma herby Kastylii i Leonu. Tematyka obrazu nawiązuje do ówczesnego życia muzycznego Brugii, jednego z głównych ośrodków polifonii w II połowie XV wieku w Europie. W kościele Św. Donacjana w Brugii kapelmistrzem był Cornelius Heys znany ze swej mszy "Pour quelque peine" oraz Jacob Obrecht, kompozytor i autor motetów pasyjnych. W mieście żył i tworzył Jerome de Clibano oraz śpiewak papieski Jean Cordier. 
Aniołowie grają na popularnych w ówczesnym czasie instrumentach muzycznych z których niektóre mają swoje znaczenie ikonograficzne. Na skrzydle lewym widoczne są: psałterium, w ikonografii jeden z atrybutów króla Dawida autora kilku psalmów; tubmaryna zwana również trąbą marina lub trąbą anielską wykorzystywaną do naśladowania głosów męskich, lutnia, wczesna forma puzonu i pomort. Na skrzydle prawym są to (od lewej): busina i nieznany instrument (wczesna forma puzonu), oba instrumenty nawiązują tu do dwóch starych instrumentów towarzyszących w Starym Testamencie Arce Przymierza zwanych szofarem (róg barani) i hassarem, symbolizującym potęgę Boga; portatyw oraz harfa i wiola (lub cytra) symbolizujące atrybuty króla Dawida. Układ palców aniołów jest identyczny z układem przedstawionym na czterech miniaturach grających aniołów na "Relikwiarzu świętej Urszuli" oraz na tryptyku "Sąd Ostateczny" z Gdańska. Miniatury te mają jednak mniejszą wartość artystyczną, co jest podstawą opinii, iż ich autorami byli uczniowie Memlinga, którzy wzorowali się na tym tryptyku. W części środkowej widoczne są dwie grupy po trzy anioły każda. Nawiązują one do podziału na głosy - bas, tenore leggero i tenor, podziału już w czasach Memlinga rzadko występującego ale tu nawiązującego do dawnego sposobu śpiewania. Poniżej niebiańskich istot, za balustradę służą pasy chmur sugerujące, iż scena rozgrywa się w raju w obecności Chrystusa.

</doc>
<doc id="2302985" url="https://pl.wikipedia.org/wiki?curid=2302985" title="Pidhirja">
Pidhirja



</doc>
<doc id="2302988" url="https://pl.wikipedia.org/wiki?curid=2302988" title="Ume">
Ume



</doc>
<doc id="2302989" url="https://pl.wikipedia.org/wiki?curid=2302989" title="Ångerman">
Ångerman



</doc>
<doc id="2302990" url="https://pl.wikipedia.org/wiki?curid=2302990" title="Pite">
Pite



</doc>
<doc id="2302991" url="https://pl.wikipedia.org/wiki?curid=2302991" title="Lule älv">
Lule älv



</doc>
<doc id="2302992" url="https://pl.wikipedia.org/wiki?curid=2302992" title="Kalix (rzeka)">
Kalix (rzeka)



</doc>
<doc id="2302993" url="https://pl.wikipedia.org/wiki?curid=2302993" title="COSAFA Cup 2010">
COSAFA Cup 2010

COSAFA Cup 2010 – miał rozpocząć się 13 listopada 2010 roku. Przedstawiciele federacji COSAFA w październiku 2010 roku ustalili, że władze Angoli nie dają dostatecznych gwarancji na rozegranie turnieju i postanowili odwołać tę edycję.
W turnieju miało brać udział 14 reprezentacji:

</doc>
<doc id="2302994" url="https://pl.wikipedia.org/wiki?curid=2302994" title="Karen Gillan">
Karen Gillan

Karen Sheila Gillan (ur. 28 listopada 1987 w Inverness) – brytyjska aktorka i modelka, wystąpiła m.in. w roli Amy Pond w serialu Doktor Who, oraz Nebuli w "Strażnikach Galaktyki", ich sequelu oraz ' i '.
Jej ojciec to John Raymond Gillan, a matka – Marie Gillan.
Kariera.
Po raz pierwszy Karen Gillan w telewizji wystąpiła w 2006 w serialu "Rebus" w 2006 jako Terry Cotter. Zagrała parę razy w "The Kevin Bishop Show" w latach 2007, 2008 i 2009. W 2008 wystąpiła w trzech produkcjach gatunku dramat (1 serial i 2 filmy). W 2008 wystąpiła także w musicalu "Harley Street" jako Holly. Swoją dalszą karierę kontynuowała w 2010, kiedy zagrała w serialu "The Well" jako Coll i w filmie "Outcast" jako Ally.
Dotychczas Gillan występowała w małych rolach, ale zmieniło to dostanie roli w 2010 r. w brytyjskim serialu science-fiction "Doktor Who" jako Amy Pond. Wcześniej już występowała w tym serialu gościnnie jako Wróżbitka w 2008 r. Rolę Amy grała do 2012 r. W 2013 r. powróciła do odcinka specjalnego pt. "Czas Doktora".
W 2014 r. dostała rolę Nebuli w amerykańskim filmie science-fiction "Strażnicy Galaktyki". W tym samym roku przyjęła główną rolę w amerykańskim serialu telewizyjnym pt. "Selfie".

</doc>
<doc id="2302995" url="https://pl.wikipedia.org/wiki?curid=2302995" title="Wieża św. Tomasza">
Wieża św. Tomasza

Wieża św. Tomasza (, ) – jedna z pięciu umocnionych kamiennych wież obserwacyjnych, zbudowana za czasów wielkiego mistrza kawalerów maltańskich Alofa de Wignacourt w okresie pomiędzy latami 1610–1649. Wieże Wignacourta różnią się od wież Lascarisa oraz wież de Redina. Nie są prostymi wieżami obserwacyjnymi, a w zasadzie sporymi fortyfikacjami umożliwiającymi stawianie oporu i stanowiącymi schronienie dla załogi. Wieża została nazwana imieniem św. Tomasza, którego kaplica znajdowała się w pobliżu.
Wieża św. Tomasza została zbudowana w roku 1614 na wysuniętym cyplu w miejscowości Marsaskala na zachodniej części wyspy Malta. Z drugiej strony zatoki Marsaskala na przylądku Ponta taz-Zongor sąsiadowała ze zburzoną w roku 1915 wieżą Żonqor, jedną z wież de Redina. Koszt budowy obiektu wyniósł 12000 skudów.
Za panowania wielkiego mistrza Ramona Perellos y Roccaful był realizowany plan umocnienia wybrzeży wyspy siecią fortyfikacji. Zbudowano wówczas 2 nabrzeżne baterie chroniące zatokę St Thomas Bay baterię Maħsel oraz baterię Rihama. Do Wieży św. Tomasza dobudowano w latach 1715–1716 baterię. W czasie panowania brytyjskiego na Malcie obiekt służył jako więzienie dla jeńców wojennych.
Wieża jest administrowana przez Fondazzjoni Wirt Artna. Została wpisana na listę dziedzictwa National Inventory of the Cultural Property of the Maltese Islands pod numerem 01377.

</doc>
<doc id="2302996" url="https://pl.wikipedia.org/wiki?curid=2302996" title="Perfect Weapon">
Perfect Weapon

Perfect Weapon – drugi singiel amerykańskiej grupy post-hardcorowej Black Veil Brides z ich debiutanckiego albumu "We Stitch These Wounds" wydany 8 czerwca 2010 roku, napisany przez Andy'ego Biersacka.
Lista utworów.
1. "Perfect Weapon" – 4:07

</doc>
<doc id="2302998" url="https://pl.wikipedia.org/wiki?curid=2302998" title="Pidhirja (rejon ratnieński)">
Pidhirja (rejon ratnieński)

Pidhirja (ukr. Підгір'я; do 1964 roku Podrzecze ukr. Підріччя) – wieś na Ukrainie w rejonie ratnieńskim, w obwodzie wołyńskim nad rzeką Prypeć. W II Rzeczypospolitej miejscowość wchodziła w skład gminy wiejskiej Lelików w powiecie kobryńskim województwa poleskiego. Do II wojny światowej w pobliżu wsi znajdował się chutor "Zarzecze", który obecnie wszedł administracyjnie w skład wsi.

</doc>
<doc id="2303001" url="https://pl.wikipedia.org/wiki?curid=2303001" title="Portret mężczyzny z rodziny Lespinette">
Portret mężczyzny z rodziny Lespinette

Portret mężczyzny z rodziny Lespinette – obraz autorstwa malarza niderlandzkiego niemieckiego pochodzenia, Hansa Memlinga. 
Obraz jest prawdopodobnie częścią dyptyku, którego druga część zaginęła. Tezę taką wysunęli dwaj historycy sztuki zajmujący się malarstwem niderlandzkim: Hulio de Loo i Erwin Panofsky. Według nich, stworzone portrety na których męska postać miała złożone do modlitwy dłonie stanowiła część tryptyku lub dyptyku. Gdy twarz portretowanego była skierowana na prawo mamy do czynienia z dyptykiem (obraz Madonny zawsze umieszczany był po lewej stronie); gdy postać skierowana była w lewą stronę mamy do czynienia z tryptykiem a na przeciwległym panelu umieszczano portret innej kobiety. Powyższy portret został prawdopodobnie obcięty od dołu. Nad głową Memling namalował zachmurzone niebo w manierze zupełnie nie pasującej do niego. 

</doc>
<doc id="2303002" url="https://pl.wikipedia.org/wiki?curid=2303002" title="HOLAP">
HOLAP

HOLAP (Hybrid OLAP) – stara się łączyć zalety ROLAP i MOLAP. Wykorzystane są tutaj jednocześnie wielowymiarowe (dane zagregowane) oraz relacyjne (dane elementarne, bez dublowania) bazy danych. Zapytania szczegółowe są wykonywane wolniej, ponieważ działają na strukturze relacyjnej (ROLAP). Dane w HOLAP maja zwykle mniejszy rozmiar niż dane w MOLAP. Struktury HOLAP są przeznaczone dla potrzeb szybkiego dostępu do agregacji bazujących na dużych zbiorach danych.
Partycjonowanie pionowe.
W partycjonowaniu pionowym agregacje przechowywane są w MOLAP co zwiększa szybkość dostępu, a szczegółowe dane w ROLAP co optymalizuje czas całego procesu.
Partycjonowanie poziome.
W partycjonowaniu poziomym przechowywanie najświeższych komórek danych jest w MOLAP, a najstarsze dane są przechowywane w ROLAP. Ponadto możemy przechowywać kilka kostek w MOLAP, a całą resztę w ROLAP.
Produkty.
Przykładami produktów komercyjnych wykorzystujących technologie przechowywania HOLAP są między innymi : Microsoft Analysis Services, Oracle Database OLAP Option, MicroStrategy. Również programy serwerowe bazują na HOLAP np. Microsoft SQL Server 7.0 OLAP.

</doc>
<doc id="2303003" url="https://pl.wikipedia.org/wiki?curid=2303003" title="Wieża Wignacourt">
Wieża Wignacourt

Wieża Wignacourt ("St Paul’s Bay Tower and Battery") – jedna z grupy pięciu pozostałych umocnionych kamiennych wież obserwacyjnych zbudowana za czasów wielkiego mistrza kawalerów maltańskich Alofa de Wignacourt w okresie pomiędzy latami 1610–1649. Wieże Wignacourta różnią się od wież Lascarisa oraz wież de Redina. Nie są prostymi wieżami obserwacyjnymi, a w zasadzie sporymi fortyfikacjami umożliwiającymi stawianie oporu i stanowiącymi schronienie dla załogi.
Wieża Wignacourt została zbudowana w roku 1610 na wysuniętym cyplu w miejscowości Saint Paul’s Bay na zachodniej części zatoki św. Pawła. Zaprojektował ją Vittorio Cassar. Na wschód od niej znajduje się wieża Għallis, jedna z wież De Redina. Jest najstarszą zachowaną z wież obserwacyjnych na wybrzeżu Malty.
Wieża od 1970 roku jest administrowana przez Din l-Art Ħelwa National Trust of Malta i jest dostępna dla zwiedzających. Znajduje się w niej ekspozycja modeli fortyfikacji znajdujących się na wyspie oraz typowych dla okresu działalności obiektu w XVII-XIX wieku wyposażenia i uzbrojenia. Została wpisana na listę dziedzictwa National Inventory of the Cultural Property of the Maltese Islands pod numerem 00055.

</doc>
<doc id="2303004" url="https://pl.wikipedia.org/wiki?curid=2303004" title="Freema Agyeman">
Freema Agyeman

Freema Agyeman (ur. 20 marca 1979 w Londynie) – brytyjska aktorka ghańsko-perskiego pochodzenia, najbardziej znana z roli Marthy Jones z brytyjskich seriali science-fiction, "Doktor Who" i "Torchwood".
Życie osobiste.
Azar, matka Freemy pochodzi z Iranu, a ojciec Freemy, Osei pochodzi z Ghany. Ma rodzeństwo: siostrę Leilę i brata Dominica. Mieszka w północnym Londynie.

</doc>
<doc id="2303006" url="https://pl.wikipedia.org/wiki?curid=2303006" title="Pradźapati">
Pradźapati

Hinduizm:
Indie:

</doc>
<doc id="2303007" url="https://pl.wikipedia.org/wiki?curid=2303007" title="Prajapati">
Prajapati



</doc>
<doc id="2303009" url="https://pl.wikipedia.org/wiki?curid=2303009" title="Goncz">
Goncz

Goncz (Gonsch, Gonschen, Gonsz, Gończ, Gącz) − pomorski herb szlachecki, przypisywany także, prawdopodobnie błędnie, rodzinie kaszubskiej.
Opis herbu.
Opis z wykorzystaniem zasad blazonowania, zaproponowanych przez Alfreda Znamierowskiego:
"W polu srebrnym pas czerwony. Klejnot: nad hełmem bez korony pęk siedmiu włóczni przewiązanych w środku sznurem czerwonym. Labry: czerwone. podbite srebrem."
Juliusz Karol Ostrowski podaje zamiast pęku włóczni sajdak ze strzałami.
Najwcześniejsze wzmianki.
Wariant podstawowy przytaczany przez "Nowego Siebmachera", Ostrowskiego ("Księga herbowa rodów polskich") i Bagmihla ("Adelslexikon der preussiche Monarchie von...").
Herbowni.
Goncz (Gonsch, Gonschen, Gonsz, Gącz). Była to wygasła zachodniopomorska rodzina, jej herb przypisywano też, zapewne niesłusznie z powodu podobieństwa nazwisk, kaszubskiej rodzinie Gączów oraz pochodzącym od nich Czerniewskim i Dąbrowskim. Właściwy herb kaszubskich Gączów-Czerniewskich to Gącz.
Według Seweryna Uruskiego z herbem takim (pod nazwą Gończ) wylegitymował się w 1859 Teodor Kulman, syn Jana. Nie jest jasne jak rodzina inna niż Gonczowie mogła wejść w posiadanie tego herbu własnego.

</doc>
<doc id="2303010" url="https://pl.wikipedia.org/wiki?curid=2303010" title="Całuj mnie, Kate">
Całuj mnie, Kate

Całuj mnie, Kate (ang. "Kiss Me Kate", 1998-2000) – brytyjski serial komediowy nadawany przez stację BBC One. W Polsce emitowany był na nieistniejącym kanale BBC Prime.
Opis fabuły.
Psychoterapeutka Kate Salinger (Caroline Quentin) jest mocno stąpającą po ziemi, rozsądną kobietą. Jest przeciwieństwem swojego kolegi Douglasa (Chris Langham), „chodzącej niepewności”, który potrzebuje pomocy bardziej niż jego pacjenci. Piękna Mel (Amanda Holden) jest recepcjonistką w klinice, a biuro znajdujące się piętro niżej zajmuje agent turystyczny Craig (Darren Boyd). Craig szaleje na punkcie Kate i za wszelką cenę próbuje ją poderwać. Douglas także darzy ją uczuciem. Czy Kate wystawiona na zaloty dwóch zupełnie nie odpowiadających jej mężczyzn znajdzie tego jedynego?

</doc>
<doc id="2303011" url="https://pl.wikipedia.org/wiki?curid=2303011" title="Go!Cam">
Go!Cam

Go!Cam – peryferyjna kamera cyfrowa wyprodukowana przez Sony Computer Entertainment przeznaczona dla przenośnej konsoli PlayStation Portable. W Japonii, PSP-300 był wydany jako Chotto Shot (ちょっとショット, "Quick Shot") 2 listopada 2006 roku. W tym samym roku była wydana jeszcze tylko w Singapurze. Dla regionu PAL, kamera otrzymała nazwę Go!Cam i została wydana 25 maja 2007 roku. Wersje z niższą rozdzielczością, czyli model o nazwie PSP-450x został wprowadzony w 2009 roku. 12 października 2010 roku, "PSP-450x" został wydany w Ameryce Północnej w pakiecie z "Invizimals", lub od 12 listopada 2010 roku w pakiecie z "EyePet". "Go!Cam" powinien być kupiony i zarejestrowany przed 13 lutego 2011 roku dla klientów którzy chcieli pobrać darmowe oprogramowanie.
Uchwyt na kamerę znajduje się na górze PSP niedaleko portu USB. Kamera może służyć także do fotografowania i nagrywania filmów. Natomiast mikrofon kamery może służyć także jako Talkman.
PSP-300.
"PSP-300" jest srebrnym modelem kamery o rozdzielczości 1,3 megapikseli, podobne kamery znajdują się w telefonach komórkowych. Może nagrywać filmy wideo o rozdzielczości 480 × 272 w 30 klatkach na sekundę i robić fotografię w rozdzielczości 1280 × 960. Jednak wymaga oficjalnego oprogramowania w wersji przynajmniej 2.82, lub lepszej.
PSP-450x.
12 października 2010 roku, "Invizimals" został wydany w pakiecie z modelem "PSP-450x". Kamera ta posiadała rozdzielczość 0,3 megapikseli i mogła fotografować w maksymalnej rozdzielczości 640 × 480, oraz kręcić filmy w 480 × 272 przy 30 klatkach na sekundę. "PSP-450x" wymagał oficjalnego oprogramowania w wersji 6.00 lub późniejszej.
Go!Edit.
Go!Cam nie jest wyposażone we własne UMD, użytkownik może pobrać dodatkowe oprogramowanie o nazwie Go!Edit na PlayStation Portable. Jest to program, który umożliwia korzystanie z wielu dodatkowych funkcji kamery. Jednak wymaga on oficjalnego oprogramowania PlayStation Portable w wersji 3.40, lub wyższej. Jest ono dostępne w kilkunastu wersjach językowych m.in.: angielskim, duńskim, niemieckim, hiszpańskim, włoskim, francuskim, fińskim, norweskim, portugalskim, oraz szwedzkim.
Długość nagrań.
Go!Edit umożliwia edycję tylko ostatnich 15 sekund. Jednakże cała długość nagrań zależy od pojemności karty pamięci – Memory Stick. Użytkownik może zmienić także jakość nagrań filmów wideo, np. zmienić ją na niższą, aby móc zapisać na karcie pamięci dłuższy czas nagrań. Używając najlepszej rozdzielczości filmów, czyli 480 × 272 użytkownik może zapisać na 4 GB karty pamięci półtoragodzinny film.

</doc>
<doc id="2303020" url="https://pl.wikipedia.org/wiki?curid=2303020" title="Gmina Meremäe">
Gmina Meremäe

Gmina Meremäe (est. "Meremäe vald") – gmina wiejska w Estonii, w prowincji Võru.
Gmina wiejska Meremäe należy do prowincji Võru. Na jej terenie działa 35 prywatnych firm i 11 organizacji pozarządowych. Firmy w większości są związane z rolnictwem (hodowla i sprzedaż świń, produkcja zbóż, uprawa ziemniaków) i turystyką. We wsi Marinova jest czynny kamieniołom dolomitowy. Powierzchnia gminy wynosi 132 km². Według danych z 2010 roku na jej terenie mieszka 1307 osób. 
W skład gminy wchodzi:

</doc>
<doc id="2303021" url="https://pl.wikipedia.org/wiki?curid=2303021" title="Kupczynci">
Kupczynci

Kupczynci (ukr. Купчинці, hist. Kupczyńce) – wieś na Ukrainie, w obwodzie winnickim, w rejonie ilinieckim.
Wzmiankowana w 1550 roku.
W latach 1815-1831 dzierżawcą wsi w kluczu daszowskim był Kajetan Mikoszewski, major powstania listopadowego.

</doc>
<doc id="2303022" url="https://pl.wikipedia.org/wiki?curid=2303022" title="South Beach">
South Beach

South Beach (2006) – amerykański serial obyczajowy nadawany przez stację UPN od 4 stycznia do 22 lutego 2006 roku. W Polsce nadawany był od 21 lipca 2006 roku na kanale TV4.
Fabuła.
Przyjaciele Matt (Marcus Coloma) i Vince (Chris J. Johnson), poszukując swojego miejsca w życiu, przenoszą się do South Beach.
Matt jest zafascynowany życiem, jaki w South Beach wiedzie jego dawna dziewczyna, modelka Arielle (Odette Annable). Vince – chociaż gotów jest zrobić wszystko, by osiągnąć sukces – odkrywa niebezpieczeństwa i mielizny, które otaczają to z pozoru idealne miejsce. Vincent ma nadzieję, że odmieni swoje życie, natomiast Matt utrzymuje, że jego jedynym celem jest zarobienie pieniędzy, które pozwolą mu na powrót na uniwersytet. Tak naprawdę chciałby wrócić do Arielle, która niestety, związana jest już z kimś innym.

</doc>
<doc id="2303023" url="https://pl.wikipedia.org/wiki?curid=2303023" title="Piekielna zemsta">
Piekielna zemsta

Piekielna zemsta (ang. "Drive Angry") – amerykański film akcji, thriller w reżyserii Patricka Lussiera z 2011 roku. W rolach głównych wystąpili Nicolas Cage i Amber Heard.
Zdjęcia do filmu rozpoczęły się w marcu 2010 i zakończyły się w kwietniu, tego samego roku, kręcony w miastach Minden, Plain Dealing i Shreveport, w stanie Luizjana (USA)..
Opis fabuły.
John Milton (Nicolas Cage) ma trzy dni aby uratować wnuczkę przed sektą, która chce poświęcić ją podczas najbliższej pełni księżyca. W poszukiwaniu dziewczyny pomaga mu Piper (Amber Heard), kelnerka.

</doc>
<doc id="2303025" url="https://pl.wikipedia.org/wiki?curid=2303025" title="Middle-earth">
Middle-earth



</doc>
<doc id="2303026" url="https://pl.wikipedia.org/wiki?curid=2303026" title="Gmina Misso">
Gmina Misso

Gmina Misso (est. "Misso vald") – gmina wiejska w Estonii, w prowincji Võru.
W skład gminy wchodzi:

</doc>
<doc id="2303028" url="https://pl.wikipedia.org/wiki?curid=2303028" title="Gmina Mõniste">
Gmina Mõniste

Gmina Mõniste (est. "Mõniste vald") – gmina wiejska w Estonii, w prowincji Võru.
W skład gminy wchodzi:

</doc>
<doc id="2303029" url="https://pl.wikipedia.org/wiki?curid=2303029" title="Frances Xavier Cabrini">
Frances Xavier Cabrini



</doc>
<doc id="2303032" url="https://pl.wikipedia.org/wiki?curid=2303032" title="Jakubiwka (obwód winnicki)">
Jakubiwka (obwód winnicki)

Jakubiwka () – wieś na Ukrainie, w obwodzie winnickim, w rejonie winnickim, w hromadzie Ilińce, nad rzeką Sybok (Сибок) dopływem Sobu. W 2001 roku liczyła 422 mieszkańców.

</doc>
<doc id="2303034" url="https://pl.wikipedia.org/wiki?curid=2303034" title="Granica holendersko-niemiecka">
Granica holendersko-niemiecka

Granica holendersko-niemiecka – granica międzynarodowa dzieląca terytoria Królestwa Niderlandów (Holandii) i Republiki Federalnej Niemiec na odcinku 577 kilometrów.
Przebieg granicy.
Początek granicy – to trójstyk granic Belgii, Holandii i Niemiec – obok góry Vaalserberg – 322 m n.p.m. (na zachód od niemieckiego miasta Akwizgran). Następnie granica przybiera kierunek północny i łagodnymi łukami biegnie równolegle do rzeki Moza (Maas), pozostawiając po stronie holenderskiej Roermond, dzielnicę Venlo – Tegelen, Groesbeek. Na wschód od Nijmegen dochodzi do Renu, przybiera tu kierunek wschodni, pozostawiając po stronie niemieckiej Emmerich am Rhein, Bocholt. Następnie biegnie w kierunku północno-wschodnim i łukami dociera na wschód od Enschede i na zachód do Nordhorn. Tu skręca w kierunku zachodnim, przecina rzekę Dinkel, przechodzi przez Kuiperberg (89 m n.p.m.), przecina rzekę Vechte, dochodzi pod Coevorden, gdzie skręca na wschód i na północ od Adorf (RFN) biegnie w kierunku północnym do zatoki Dollart, na południe od Emden (RFN) i ujściem rzeki Ems Zachodni dochodzi do Morza Północnego pomiędzy fryzyjskimi wyspami Rottumeroog (Holandia) i Borkum (RFN).
Historia.
Granica o takim przebiegu istnieje od 1815 roku (Kongres Wiedeński), była to granica pomiędzy Królestwem Zjednoczonych Niderlandów a Związkiem Niemieckim.

</doc>
<doc id="2303038" url="https://pl.wikipedia.org/wiki?curid=2303038" title="Kamienica Pod Butem">
Kamienica Pod Butem



</doc>
<doc id="2303039" url="https://pl.wikipedia.org/wiki?curid=2303039" title="Katy Mixon">
Katy Mixon

Katy Mixon (ur. 30 marca 1981 w Pensacola w stanie Floryda, USA) − amerykańska aktorka. Najbardziej znana z roli April Buchanon w serialu komediowym HBO "Mogło być gorzej".
Victoria Flynn z serialu "Mike i Molly"
Życie i kariera.
Katy Mixon urodziła się w Pensacola w stanie Floryda i uczęszczała do szkoły Carnegie Mellon University. Żyje wraz z Bobbym Deenem, gwiazdą Food Network.
Przed przeprowadzką w 2003 roku do Los Angeles, występowała na Utah Shakespearean Festival. Obecnie występuje w serialu CBS "Mike i Molly". 

</doc>
<doc id="2303042" url="https://pl.wikipedia.org/wiki?curid=2303042" title="Adrian Zingg">
Adrian Zingg

Adrian Zingg (ur. 15 kwietnia 1734 w St. Gallen, zm. 26 maja 1816 w Lipsku) – szwajcarski malarz, rysownik, grafik i miedziorytnik. Przez większą część swego okresu twórczego związany z Akademią Drezdeńską, był jednym z twórców tamtejszej szkoły malarstwa pejzażowego.
Życiorys.
Początkowo sztuki miedziorytnictwa uczył go ojciec, Bartolomäus Zingg, z zawodu skrawacz stali. Potem praktykował u miedziorytnika Johanna Rudolfa Holzhalba. Od 1757 r. pracował u berneńskiego malarza wedutowego Johanna Ludwiga Aberliego, tworząc pejzaże z terenu Szwajcarii. W 1759 r. wraz z medalierem Johannem Casparem Mörikoferem wyjechał z Berna do Paryża, gdzie przez siedem lat pracował z rytownikiem Johannem Georgiem Willem.
W 1764 r. Christian Ludwig von Hagedorn zatrudnił go jako miedziorytnika w nowo założonej Akademii w Dreźnie, w której dwa lata później zaczął pracować jako nauczyciel.
W trakcie pobytu w Dreźnie zaprzyjaźnił się z profesorem drezdeńskiej Akademii, Christianem W. E. Dietrichem, którego uważał za swojego mentora. Po śmierci Dietricha (1774) ukończył szereg jego dzieł i przygotował je do wydania na 87 arkuszach. W 1769 r. został powołany na członka Wiedeńskiej Akademii Sztuki, a w 1787 r. – Pruskiej Akademii Nauk w Berlinie. W roku 1803 został mianowany profesorem miedziorytnictwa w Akademii Drezdeńskiej, a następnie otrzymał tytuł nadwornego miedziorytnika dworu saskiego.
Podczas pobytu w Dreźnie poznał i pokochał nieodległe tereny przełomu Łaby przez Góry Połabskie na niemiecko-czeskim pograniczu, którym wraz z Antonem Graffem nadali nazwę Saskiej Szwajcarii. Pejzaże z okolic Lasu Turyńskiego i przedstawienia skalnych zakątków Saskiej Szwajcarii w technice sepii należą do najbardziej znanych dzieł Zingga.

</doc>
<doc id="2303043" url="https://pl.wikipedia.org/wiki?curid=2303043" title="Kalinowski">
Kalinowski

Kalinowski – polskie nazwisko. 

</doc>
<doc id="2303047" url="https://pl.wikipedia.org/wiki?curid=2303047" title="Viacom Blink!">
Viacom Blink!

Viacom Blink! – polska rozrywkowa stacja telewizyjna skierowana głównie do kobiet, należąca do spółki Viacom we współpracy z Endemol. Kanał rozpoczął nadawanie 20 lipca 2011.
Historia kanału.
Stacja została uruchomiona w Polsce w 2011 roku. W ofercie programowej stacji znalazły się seriale fabularne, programy lifestylowe, rozrywkowe i reality show, a także programy i seriale dokumentalne. Kanał od samego początku nadawał w standardowej rozdzielczości w formacie 16:9. Polska była pierwszym krajem na świecie, w którym pojawił się Viacom! Blink, a nadawca planował ekspansję na kolejne rynki.
Formuła kanału nie sprawdziła się. Od kwietnia 2014 roku na antenie stacji zaczęto emisję programu kulinarnego Ready Steady Cook niemal przez całą dobę. W maju 2014 roku stacja stała się anteną powtórkową dla emitowanych dawniej programów na antenie VIVA Polska oraz filmów z gatunku horror.
Z powodu niskiej oglądalności 19 marca 2015 roku kanał został zastąpiony przez filmowy Paramount Channel HD.

</doc>
<doc id="2303048" url="https://pl.wikipedia.org/wiki?curid=2303048" title="Elisabetta Canalis">
Elisabetta Canalis

Elisabetta Canalis (ur. 12 września 1978 w Sassari) – włoska aktorka i prezenterka telewizyjna.
Ukończyła szkołę średnią w Sassari, później przeniosła się do Mediolanu, gdzie na uniwersytecie podjęła studia językowe. Od 2003 zaczęła pojawiać się w serialach telewizyjnych, a także produkcjach filmowych. Zagrała w "Deuce Bigalow: Boski żigolo w Europie" i "Dekameronie", jak również w jednym z sezonów "Uczciwego przekrętu". Była prezenterką włoskiej edycji programu "Total Request Live". W 2011 razem z Giannim Morandim i Belén Rodríguez poprowadziła galę Festiwalu Piosenki Włoskiej w San Remo.
Jej partnerem życiowym był George Clooney.

</doc>
<doc id="2303049" url="https://pl.wikipedia.org/wiki?curid=2303049" title="Hot in Cleveland">
Hot in Cleveland



</doc>
<doc id="2303051" url="https://pl.wikipedia.org/wiki?curid=2303051" title="Pozycja na jeźdźca">
Pozycja na jeźdźca

Pozycja na jeźdźca – pozycja seksualna, w której mężczyzna leży nieruchomo, zaś kobieta siedzi na nim i porusza biodrami w pionie lub poziomie w podobny sposób jak jeździec na koniu (stąd nazwa). Pozycja ta daje mężczyźnie widok na brzuch i piersi partnerki, a kobiecie możliwość pobudzania rękami sutków partnera.
Kobieta może również odwrócić się tyłem do partnera, wówczas jego członek dotyka jej punktu G i łechtaczki.
Pod względem popularności pozycja na jeźdźca ustępuje jedynie pozycji misjonarskiej.

</doc>
<doc id="2303053" url="https://pl.wikipedia.org/wiki?curid=2303053" title="HTC Desire">
HTC Desire

HTC Desire (nazwa kodowa: "Bravo") – smartfon produkcji HTC, zaprezentowany 16 lutego 2010. HTC Desire działa pod kontrolą systemu operacyjnego Android w wersji 2.3.
Opis.
Telefon posiada procesor Snapdragon ARMv7 taktowany zegarem 1 GHz, 576 MB pamięci RAM oraz 512 MB pamięci ROM (z czego 150 MB jest dostępnych dla użytkownika). Rozbudowa pamięci możliwa jest poprzez karty microSDHC o pojemności do 32 GB. HTC Desire był jednym z pierwszych dostępnych na szeroką skalę telefonów wyposażonym w duży, kolorowy wyświetlacz wykonany w technologii AMOLED.
Począwszy od połowy 2010 roku w telefonach HTC Desire montowane są również panele Super LCD.
Desire a Nexus One.
HTC Desire wykazuje duże podobieństwo do bliźniaczego modelu Nexus One produkowanego przez HTC dla Google. Zauważone różnice to między innymi:

</doc>
<doc id="2303055" url="https://pl.wikipedia.org/wiki?curid=2303055" title="Krasneńke">
Krasneńke

Krasneńkie – wieś na Ukrainie, w obwodzie winnickim, w rejonie ilinieckim. Wymieniony w źródłach historycznych z 1629 roku.

</doc>
<doc id="2303059" url="https://pl.wikipedia.org/wiki?curid=2303059" title="Belgia na Letnich Igrzyskach Olimpijskich 1968">
Belgia na Letnich Igrzyskach Olimpijskich 1968

Belgię na Letnich Igrzyskach Olimpijskich1968 reprezentowało 82 zawodników.

</doc>
<doc id="2303061" url="https://pl.wikipedia.org/wiki?curid=2303061" title="Równanie Laplace’a">
Równanie Laplace’a



</doc>
<doc id="2303071" url="https://pl.wikipedia.org/wiki?curid=2303071" title="Granica francusko-szwajcarska">
Granica francusko-szwajcarska

Granica francusko-szwajcarska to granica międzypaństwowa pomiędzy Francją i Szwajcarią o długości 573 kilometrów.
Początek granicy to trójstyk granic Francji, Niemiec i Szwajcarii nad Renem (47°35′23″N 07°35′21″E / 47.58972, 7.58917), w gminie Weil am Rhein (Niemcy), Huningue (Francja), Bazylea (Szwajcaria).
Następnie granica biegnie w kierunku południowo-zachodnim grzbietami gór Jura. Na południe od Genewy dochodzi do rzeki Rodan, przecina rzekę, omija łukiem od południa i wschodu Genewę i dochodzi do Jeziora Genewskiego (w miejscowości Hermance) i biegnie środkiem jeziora w kierunku wschodnim by w miejscowości Saint-Gingolph wrócić na brzeg. Biegnie następnie grzbietami Alp m.in. przez przełęcz Pas de Morgins (1305 m n.p.m.), Dent Blanche (2759 m n.p.m.) do trójstyku granic Francji, Szwajcarii i Włoch na szczycie Mont Dolent (3820 m n.p.m.) w masywie Mont Blanc.
Granica w obecnym przebiegu powstała w 1815 roku (kongres wiedeński). Ostateczny przebieg uzyskała w 1860 roku (odcinek od Jeziora Genewskiego do granicy włoskiej) po przyłączeniu do Francji Sabaudii.

</doc>
<doc id="2303078" url="https://pl.wikipedia.org/wiki?curid=2303078" title="Belgia na Letnich Igrzyskach Olimpijskich 1964">
Belgia na Letnich Igrzyskach Olimpijskich 1964

Belgię na Letnich Igrzyskach Olimpijskich 1964 reprezentowało 61 zawodników.

</doc>
<doc id="2303090" url="https://pl.wikipedia.org/wiki?curid=2303090" title="Puchar Anglii w piłce nożnej (2010/2011)">
Puchar Anglii w piłce nożnej (2010/2011)

W sezonie 2010-11 odbyła się 130. edycja Pucharu Anglii. 806 drużyn wyraziło chęć występu w turnieju; ostatecznie przystąpiło 759.
Pierwsza runda.
Do pierwszej rundy przystąpiły zespoły z League One, League Two oraz drużyny, które zwyciężyły w 4. rundzie kwalifikacyjnej.
Termin spotkań ustalono na 6-7 listopada 2010 roku.
Druga runda.
Mecze 2. rundy rozegrano 26, 27 i 29 listopada 2011 roku. Dwa spotkania odbyły się w innym terminie.
Trzecia runda.
Do rozgrywek przystąpiły zespoły z Premier League oraz Championship.
Termin spotkań ustalono na 8-10 stycznia 2011 roku.
Czwarta runda.
Mecze 4. rundy rozegrano 29 i 30 stycznia 2011 roku.
Piąta runda.
Termin 5. rundy ustalono na 19-21 lutego 2011 roku. Zważywszy na to, że Manchester City i Everton rozgrywały mecze powtórkowe w tych dniach, dwa spotkania z ich udziałem odbyły się 1 i 2 marca.
Ćwierćfinały.
Mecze ćwierćfinałowe rozegrano 12 i 13 marca 2011 roku.
Półfinały.
Termin meczów półfinałowych ustalono na 16 i 17 kwietnia 2011 roku. Obydwa spotkania rozegrane zostały na Wembley.
Finał.
 
ZWYCIĘZCA
MANCHESTER CITY po raz 5.

</doc>
<doc id="2303091" url="https://pl.wikipedia.org/wiki?curid=2303091" title="Sultana (raperka)">
Sultana (raperka)

Songül Aktürk (ur. Kayseri w Turcji) występująca pod pseudonimem artystycznym Sultana – turecka raperka pochodzenia czerkieskiego.

</doc>
<doc id="2303092" url="https://pl.wikipedia.org/wiki?curid=2303092" title="Deluhi">
Deluhi

 − japoński zespół visual kei, założony w 2008 roku przez gitarzystę Leda po rekrutacji Juri'ego na wokalistę do zespołu. Leda był wcześniej basistą zespołu Galneryus, wtedy jeszcze pod pseudonimem Yu-To.
Pod koniec 2009 zespół DELUHI odbył wspólne krajowe tournée po Japonii z Matenrō Opera.
1 grudnia 2010 roku po zakończeniu koncertu w Shibuya O-East zespół ogłosił, że zawieszają swoją działalność. 1 kwietnia 2011 roku ogłosili, że po ich ostatniej trasie koncertowej w lipcu zespół zostanie rozwiązany.

</doc>
<doc id="2303094" url="https://pl.wikipedia.org/wiki?curid=2303094" title="Podolí (Praga)">
Podolí (Praga)

Podolí – część Pragi leżąca w dzielnicy Praga 4, na południe od centrum miasta. W 2006 liczyło 13 913 mieszkańców.

</doc>
<doc id="2303095" url="https://pl.wikipedia.org/wiki?curid=2303095" title="Salvatore Lilli">
Salvatore Lilli



</doc>
<doc id="2303101" url="https://pl.wikipedia.org/wiki?curid=2303101" title="Hydrus">
Hydrus



</doc>
<doc id="2303102" url="https://pl.wikipedia.org/wiki?curid=2303102" title="Přední Kopanina">
Přední Kopanina

Přední Kopanina – część Pragi leżąca w dzielnicy Praga 6, na północny zachód od centrum miasta. W 2006 liczyło 667 mieszkańców.

</doc>
<doc id="2303111" url="https://pl.wikipedia.org/wiki?curid=2303111" title="Shax">
Shax



</doc>
<doc id="2303113" url="https://pl.wikipedia.org/wiki?curid=2303113" title="Granica austriacko-szwajcarska">
Granica austriacko-szwajcarska

Granica austriacko-szwajcarska – granica państwowa pomiędzy Austrią i Szwajcarią o długości 164 kilometrów.
Początek granicy to trójstyk granic Włoch, Szwajcarii i Austrii na górze Piz Lad (2808 m n.p.m.) w Alpach Wschodnich. Następnie granica biegnie w kierunku północnym, przecina dolinę rzeki Inn, dochodzi do masywu Samnaun (Piz Rots 3097 m n.p.m.), tu przybiera kierunek zachodni i biegnie szczytami "Silvretta" (Piz Buin 3312 m n.p.m.), dochodzi do pasma Rätikon (Schesaplana 2965 m n.p.m.) i szczytu Naafkopf (2571 m n.p.m.) gdzie stykają się granice Austrii, Liechtensteinu i Szwajcarii.
Drugi odcinek granicy austriacko-szwajcarskiej biegnie Renem (od styku granic Liechtensteinu, Szwajcarii i Austrii) w kierunku północnym do jeziora Bodeńskiego, do styku granic Austrii, Szwajcarii i Niemiec.
Granica istnieje od 1648 roku (pokój westfalski), ze zmianami w 1719 (powstanie Liechtensteinu) i 1919 - przejęcie Tyrolu Południowego przez Królestwo Włoch (traktat w Saint-Germain-en-Laye).

</doc>
<doc id="2303116" url="https://pl.wikipedia.org/wiki?curid=2303116" title="Rozpoznanie artyleryjskie">
Rozpoznanie artyleryjskie

Rozpoznanie artyleryjskie – zdobywanie danych o nieprzyjacielu, terenie i warunkach atmosferycznych.
Rozpoznanie artyleryjskie jest jednym z rodzajów zabezpieczenia działań bojowych wojsk rakietowych i artylerii. Jest ono częścią składową rozpoznania ogólnowojskowego. Prowadzone jest w ścisłym współdziałaniu z rozpoznaniem innych rodzajów wojsk, wojsk specjalnych, rozpoznaniem powietrznym, a na kierunku nadmorskim – z rozpoznaniem marynarki wojennej.
Rozpoznanie artyleryjskie prowadzi się z punktów obserwacyjnych, placówek i stanowisk przy użyciu przyrządów optycznych, elektronowo-optycznych, dźwiękowych, stacji radiolokacyjnych i innych środków radioelektronicznych, artyleryjskich grup rozpoznawczych, a także przez studiowanie zdobytych dokumentów, uzbrojenia i sprzętu bojowego.
Na korzyść wojsk rakietowych i artylerii rozpoznanie prowadzą także samoloty i śmigłowce lotnictwa rozpoznania artyleryjskiego.

</doc>
<doc id="2303117" url="https://pl.wikipedia.org/wiki?curid=2303117" title="Czarnozie">
Czarnozie

Czarnozie – część wsi Rawa w Polsce położona w województwie lubelskim, w powiecie lubartowskim, w gminie Michów. Nie ma sołtysa, należy do sołectwa Rawa.
W latach 1975–1998 miejscowość administracyjnie należała do województwa lubelskiego.

</doc>
<doc id="2303118" url="https://pl.wikipedia.org/wiki?curid=2303118" title="Czołg przy al. Zwycięstwa w Gdańsku">
Czołg przy al. Zwycięstwa w Gdańsku



</doc>
<doc id="2303120" url="https://pl.wikipedia.org/wiki?curid=2303120" title="Józef Bieniek">
Józef Bieniek

Józef Bieniek (ur. 19 marca 1911 w Librantowej, zm. 16 stycznia 2002 w Nowym Sączu) – historyk, poeta, żołnierz Batalionów Chłopskich i Armii Krajowej, Honorowy Obywatel Miasta Nowy Sącz.
Życiorys.
Józef Bieniek był jednym z czworga dzieci Józefa i Małgorzaty z Pressów. Po wczesnej śmierci ojca musiał porzucić naukę i podjąć pracę zarobkową. W latach 30. związał się z Towarzystwem Szkoły Ludowej, publikował swoje wiersze w "Głosie Podhala" i "Piaście". Podczas okupacji hitlerowskiej został żołnierzem Batalionów Chłopskich, pod pseudonimem "Piast". Współredagował konspiracyjne pismo "Zarzewie", zajmował się kolportażem prasy podziemnej i organizacją nowych komórek organizacji. W kwietniu 1944 roku, zgodnie z umową scaleniową, został żołnierzem Armii Krajowej. W 1944 roku był przewodniczącym Powiatowego Komitetu Opieki nad Ofiarami Terroru Hitlerowskiego, organizując pomoc dla ich rodzin oraz współtwórcą Cywilnego Sądu Specjalnego dla powiatów nowosądeckiego i limanowskiego.
Po zakończeniu wojny związał się z mikołajczykowskim Polskim Stronnictwem Ludowym. Poszukiwany za działalność partyzancką, ukrywał się do kwietnia 1948 roku. W późniejszych latach powrócił do działalności literackiej, zajął się również pracą historyka. Publikował między innymi w "Przekroju", "Wieściach", "Słowie Powszechnym", "Dziś i Jutro", "Życiu Literackim", "Dzienniku Polskim", "Tygodniku Powszechnym", "Roczniku Sądeckim", "Dunajcu" i "Almanachu Sądeckim". Był autorem między innymi książek i opracowań poświęconych okresowi okupacji: "Ziemia Sądecka w ogniu", przewodnik (1986), "Droga wiodła przez Spisz" (1986), "Sto osiem rajdów Rysia" (1985), "A wasze imię:wierni Sądeczanie" , przewodnik turystyczno-historyczny (1986), "Łącko konspiracją kwitnące" przewodnik turystyczno-historyczny (1988), "Harcerstwo sądeckie lat okupacji 1939 - 1945" (Rocznik Sądecki, 1994), "W cieniu swastyki" (Rocznik Sądecki , 1994, 1996) "Między Warszawą a Budapesztem" (1999), "Sądeccy kurierzy" (1999), "Cichociemni" (2000), "Nad brzegami ropy. Z dziejów wojskowego ruchu oporu w ziemi gorlickiej" (2002), "Izba Pamięci 1 Pułku Strzelców Podhalańskich w Szczawie" (2002). 
Był odznaczony między innymi Krzyżem Kawalerskim Orderu Odrodzenia Polski, Krzyżem Batalionów Chłopskich i Krzyżem Armii Krajowej. W 2000 roku został Honorowym Obywatelem Miasta Nowy Sącz.

</doc>
<doc id="2303122" url="https://pl.wikipedia.org/wiki?curid=2303122" title="Podgranicze">
Podgranicze

Podgranicze – część wsi Rawa w Polsce położona w województwie lubelskim, w powiecie lubartowskim, w gminie Michów. Nie ma sołtysa, należy do sołectwa Rawa.
W latach 1975–1998 miejscowość administracyjnie należała do województwa lubelskiego.

</doc>
<doc id="2303125" url="https://pl.wikipedia.org/wiki?curid=2303125" title="Rimmel (ujednoznacznienie)">
Rimmel (ujednoznacznienie)

Rimmel:

</doc>
<doc id="2303126" url="https://pl.wikipedia.org/wiki?curid=2303126" title="AtB">
AtB

AtB AS (wcześniej "Trøndelag kollektivtrafikk AS") – spółka administrująca transportem zbiorowym w norweskim regionie Sør-Trøndelag.
Pierwsze autobusy jeżdżące dla AtB zaczęły kursować 23 sierpnia 2010 roku, kiedy AtB przejęło odpowiedzialność za transport zbiorowy w rejonie Sør-Trøndelag.

</doc>
<doc id="2303127" url="https://pl.wikipedia.org/wiki?curid=2303127" title="Podwólcze (Rawa)">
Podwólcze (Rawa)

Podwólcze – część wsi Rawa w Polsce położona w województwie lubelskim, w powiecie lubartowskim, w gminie Michów. Nie ma sołtysa, należy do sołectwa Rawa.
W latach 1975–1998 miejscowość administracyjnie należała do województwa lubelskiego.

</doc>
<doc id="2303134" url="https://pl.wikipedia.org/wiki?curid=2303134" title="Pępek świata (serial telewizyjny 2004)">
Pępek świata (serial telewizyjny 2004)

Pępek świata (ang. "Center of the Universe", 2004-2005) – amerykański serial komediowy nadawany przez stację CBS od 27 października 2004 roku do 19 stycznia 2005 roku. W Polsce nadawany był od 21 kwietnia 2006 roku na kanale TVN 7.
Opis fabuły.
Barnettowie są ze sobą od ponad 20 lat. Szczęście zakłóca im tylko jeden „drobiazg”... rodzina Johna (John Goodman).
John i Kate (Jean Smart) mieszkają wraz ze swoim 12-letnim synem Milesem (Spencer Breslin) w Chicago, gdzie John prowadzi firmę specjalizującą się w sprzedaży i zakładaniu systemów antywłamaniowych. I właściwie jedyną rzeczą, która stoi na drodze do pełni szczęścia i zakłóca spokój domowy Barnettów jest... ekscentryczna rodzina Johna.
Barnettowie nigdy nie wiedzą czego mogą się po najbliższych spodziewać, m.in. z powodu fatalnego zwyczaju odwiedzania ich bez zapowiedzi. Jego nadpobudliwy ojciec Art (Ed Asner) oraz postrzelona matka Marge (Olympia Dukakis) lubią również zaskakiwać innymi osobliwymi pomysłami. A tymczasem John – odpowiedzialny mężczyzna w sile wieku – jest podporą dla wszystkich, bliższych i dalszych, członków rodziny. Między innymi dla swojej siostry Lily Barnett Manning (Melinda McGraw), z zawodu terapeutki, która sama wymaga terapii, oraz dla swojego niedojrzałego, choć już 35-letniego brata Tommy'ego (Diedrich Bader), którego John, na swoje utrapienie, właśnie zatrudnił w firmie. Co gorsza, wszystko wskazuje na to, że ich syn, ekscentryczny intelektualista Miles, wyrasta na kolejnego postrzeleńca w rodzinie Barnettów.

</doc>
<doc id="2303135" url="https://pl.wikipedia.org/wiki?curid=2303135" title="Przeora">
Przeora

Przeora – część wsi Rawa w Polsce położona w województwie lubelskim, w powiecie lubartowskim, w gminie Michów. Nie ma sołtysa, należy do sołectwa Rawa.
W latach 1975–1998 miejscowość administracyjnie należała do województwa lubelskiego.

</doc>
<doc id="2303138" url="https://pl.wikipedia.org/wiki?curid=2303138" title="Leśniczówka (Wierzba)">
Leśniczówka (Wierzba)

Leśniczówka – część wsi Wierzba w Polsce położona w województwie lubelskim, w powiecie zamojskim, w gminie Stary Zamość.
W latach 1975–1998 miejscowość należała administracyjnie do województwa zamojskiego.

</doc>
<doc id="2303139" url="https://pl.wikipedia.org/wiki?curid=2303139" title="9 Dywizjon Artylerii">
9 Dywizjon Artylerii

Dywizjony artylerii noszące numer 9:
Wojska Polskiego:
Cesarskiej i Królewskiej Armii:

</doc>
<doc id="2303140" url="https://pl.wikipedia.org/wiki?curid=2303140" title="Thomas Wyatt (powstaniec)">
Thomas Wyatt (powstaniec)

Thomas Wyatt Junior, wym. "tomas łajet" (ur. 1521, zm. 11 kwietnia 1554) - syn poety Thomasa, rebeliant.
Życiorys.
W styczniu 1554 r. stanął na czele 15 000 armii protestanckiej do której przyłączył się m.in. Henry Grey, 1. książę Suffolk.
Celem rebelii było zdobycie stołecznego Londynu, obalenie rządów królewskiej córki tj. Marii I i przywrócenie na tron Jane Grey – córki Henry'ego Greya. 
Atak odparto, bunt stłumiono, ponad stu jego pomniejszych dowódców powieszono, a Wyatt i hrabia Suffolk zostali skazani na śmierć i ścięci.

</doc>
<doc id="2303144" url="https://pl.wikipedia.org/wiki?curid=2303144" title="Okręg Narbonne">
Okręg Narbonne



</doc>
<doc id="2303146" url="https://pl.wikipedia.org/wiki?curid=2303146" title="Escape the Fate EP">
Escape the Fate EP

Escape the Fate EP – pierwsza EP-ka zespołu Escape the Fate. Utwory nagrane znalazły się na następnej EP-ce "There's No Sympathy for the Dead" oraz pierwszej studyjnej płycie "Dying Is Your Latest Fashion".

</doc>
<doc id="2303147" url="https://pl.wikipedia.org/wiki?curid=2303147" title="Wieluń (Rudno)">
Wieluń (Rudno)

Wieluń – część wsi Rudno w Polsce położona w województwie lubelskim, w powiecie lubartowskim, w gminie Michów. Nie posiada sołtysa, należy do sołectwa Rudno.
W latach 1975–1998 Wieluń administracyjnie należał do województwa lubelskiego.

</doc>
<doc id="2303149" url="https://pl.wikipedia.org/wiki?curid=2303149" title="Marian Janiszewski">
Marian Janiszewski

Marian Janiszewski (ur. 11 kwietnia 1917 w Lisiej Górze, zm. 7 listopada 1998 w Nowym Wiśniczu) – polski duchowny katolicki, długoletni proboszcz parafii Najświętszej Maryi Panny Wniebowziętej w Nowym Wiśniczu, Honorowy Obywatel Miasta Wiśnicza.
Marian Janiszewski był synem Piotra i Ludwiki Kaziród. Miał sześcioro rodzeństwa, troje zmarło w dzieciństwie. Po ukończeniu I Gimnazjum w Tarnowie wstąpił do Wyższego Seminarium Duchownego w Tarnowie. Święcenia kapłańskie przyjął z rąk biskupa Edwarda Komara 31 marca 1940 roku w warunkach konspiracyjnych. Był wikariuszem w Rzepienniku Biskupim, Ciężkowicach, Sękowej i w tarnowskiej parafii katedralnej.
15 lipca 1958 roku został mianowany wikariuszem adiutorem w parafii w Nowym Wiśniczu. Z powodu sprzeciwu władz państwowych jego nominacja na proboszcza była odkładana. Został nim dopiero 29 stycznia 1971 roku. W latach 1960-1985 był również dziekanem dekanatu lipnickiego. W czasie swej opieki nad parafią doprowadził do kapitalnego remontu zabytkowego kościoła i jego otoczenia. Otaczał troską duszpasterską więźniów wiśnickiego Zakładu Karnego i internowanych w stanie wojennym. W 1970 roku otrzymał honorową godność Kapelana Jego Świątobliwości, zaś w 1996 Prałata honorowego Ojca Świętego.
Odszedł ze stanowiska proboszcza w 1986 roku, pozostając w parafii jako rezydent. W latach 90. był powoływany w skład różnych rad diecezjalnych, takich jak Rada Kapłańska i Kolegium Konsultorów Diecezji Tarnowskiej oraz Diecezjalna Komisja Personalna. 12 listopada 1995 roku przyznano mu tytuł Honorowego Obywatela Miasta Wiśnicza.
Jego pasją było pszczelarstwo.

</doc>
<doc id="2303151" url="https://pl.wikipedia.org/wiki?curid=2303151" title="Bitwa pod Oryninem">
Bitwa pod Oryninem

Bitwa pod Oryninem rozegrała się 28 września 1618 roku pomiędzy wojskami polskimi, a tatarskimi pod Oryninem w województwie podolskim, niedaleko Kamieńca. Po jednym dniu walk Tatarzy, korzystając z rozbicia na wiele obozów i braku jednolitego dowództwa w armii koronnej, ominęli ją i rozpoczęli grabież ziem Rzeczypospolitej, pozostawionej bez obrony. W rezultacie województwo podolskie, ruskie, bracławskie i wołyńskie zostały splądrowane.
Przygotowania.
Tatarzy budziaccy pod dowództwem Kantymira, którzy najechali Rzeczpospolitą w okresie od maja do lipca stanowili zaledwie straż przednią znacznie liczniejszych wojsk, które pod dowództwem Dewlet Gireja (brata chana krymskiego), przygotowywały się do napaści na Polskę. Jednocześnie do granic zbliżały się wojska tureckie pod dowództwem Iskender Paszy.
Wiedząc o tym Polacy skoncentrowali na Ukrainie dość dużą ilość wojsk kwarcianych oraz pospolitego ruszenia i oddziałów prywatnych. Zebrały się one w obozie pod Oryninem, niedaleko Kamieńca Podolskiego. Łącznie około 20 tysięcy żołnierzy mogło się z powodzeniem przeciwstawić wszystkim wojskom chana. Niestety nie było zgody między nimi. Magnaci polscy przybyli ze swoimi wojskami na miejsce zbiórki i nie chcieli słuchać rozkazów ani hetmana wielkiego koronnego Stanisława Żółkiewskiego, ani hetmana polnego koronnego Stanisława Koniecpolskiego, którzy w tymże roku otrzymali swoje buławy hetmańskie.
Pod Oryninem zamiast jednego obozu, pojawiły trzy: hetmański w centrum (5130 żołnierzy), magnacki po prawej (5200 żołnierzy): Zasławskich, Zbaraskich, Lubomirskich oraz po lewej 4480 żołnierzy Zamoyskich, Tarnowskich, Ostrogskich i Kozaków. Łącznie 14810 żołnierzy. Ponadto nikt nie prowadził rozpoznania sił wroga.
Tymczasem zaczęła się również zbierać orda. Najpierw 20 września granicę przekroczył Kantymir z około 5 tys. ordyńców, który po przeprawieniu się przez Prut skierował się ku Dniestrowi pod Orynin, gdzie skoncentrowane były polskie wojska. Następnie wtargnął na Pokucie i zjawił się pod Oryninem kałga Dewlet Girej prowadząc około 10 tys. wojowników. 28 września polskie obozy zostały zaatakowane przez wszystkie wojska tatarskie, które hetman przesadnie obliczył na 60 000 jazdy (każdy Tatar miał po kilka koni), a w rzeczywistości około 15 000.
Bitwa.
Tatarzy z marszu uderzyli na obóz Tomasza Zamoyskiego, który znalazł się w poważnych opałach. Ale zrażony do krewnego Żółkiewski, patrzył na to spokojnie i powiedział: „"Niech się młokos nauczy słuchać starego hetmana, a potem dowodzić"”. Zamoyskiego od niechybnej klęski uratowali książęta Janusz Ostrogski i Krzysztof Zbaraski, przysyłając mu w pomoc kilkuset świetnie wyszkolonych i wyposażonych strzelców. Ci nieliczni piechurzy skutecznie powstrzymali wielotysięczne oddziały tatarskie. Spóźniony oddział kilkudziesięciu husarzy księcia Janusza Poryckiego, zmierzający w stronę obozów został rozbity, a sam dowódca wzięty do niewoli.
Następnego dnia po ataku wojska polskie ustawiły się zwarcie do bitwy pod dowództwem Żółkiewskiego, ale okazało się, że Tatarzy, unikając bitwy, rozjechali się po polskich ziemiach zgarniając wiele tysięcy jasyru i plądrując województwa: podolskie, ruskie, wołyńskie i bracławskie. Najazd objął miejscowości: Jampol, Ossowce, Ostropole, Manacyn, Czarny Ostrów, Bazylia, Krzemieniec, Zbaraż, Niemierów, okolice Konstantynowa pod Dubnem, Płoskirów, Międzyboże, Sieniawa, Gródek, Satanów i Beresteczko. Wycofywali się Czarnym Szlakiem około 7 października przez Cudnów, Czartoryję, Kodnia, Pawołocz i Białą Cerkiew.

</doc>
<doc id="2303153" url="https://pl.wikipedia.org/wiki?curid=2303153" title="Projekt Jelcyn">
Projekt Jelcyn

Projekt Jelcyn (ang. "Spinning Boris") – amerykański dramat z 2003 roku w reżyserii Rogera Spottiswoode’a. 
Film jest oparty na prawdziwych wydarzeniach o trzech amerykańskich konsultantach politycznych, którzy otrzymują propozycję poprowadzenia w wolnych wyborach kampanii Borysa Jelcyna na urząd prezydenta.
Fabuła.
George Gorton (Jeff Goldblum) dzwoni z Moskwy. Jest 16 czerwca 1996 roku. Twierdzi, że może zaginąć lub zostać zamordowany. Rozmówca jest zdeterminowany i śmiertelnie poważny. Dla niego cała sprawa zaczęła się osiem miesięcy wcześniej. On i jego wspólnicy, Joe Shumate (Liev Schreiber) i Dick Dresner (Anthony LaPaglia), otrzymali propozycję poprowadzenia w wolnych wyborach kampanii Borysa Jelcyna na urząd prezydenta.

</doc>
<doc id="2303156" url="https://pl.wikipedia.org/wiki?curid=2303156" title="Czworaki (Rudno)">
Czworaki (Rudno)

Czworaki – część wsi Rudno w Polsce położona w województwie lubelskim, w powiecie lubartowskim, w gminie Michów. Nie posiada sołtysa, należy do sołectwa Rudno.
W latach 1975–1998 Czworaki administracyjnie należały do województwa lubelskiego.

</doc>
<doc id="2303157" url="https://pl.wikipedia.org/wiki?curid=2303157" title="Język ayapaneco">
Język ayapaneco

Język ayapaneco ("Nuumte Oote" „prawdziwy głos”) – zanikający język z rodziny mixe-zoque, będący obecnie w użyciu wyłącznie w Meksyku, w pobliżu granicy z Gwatemalą. Jest to jeden z 68 autochtonicznych języków Meksyku.
Katalog Ethnologue (wyd. 22) podaje, że posługuje się nim 12 osób (2016). Został praktycznie wyparty przez język hiszpański. Prace nad pierwszym słownikiem języka ayapaneco prowadzi Daniel Suslak, pracownik naukowy wydziału Antropologii Indiana University w Bloomington.

</doc>
<doc id="2303158" url="https://pl.wikipedia.org/wiki?curid=2303158" title="Leśniczówka (Jaworze Dolne)">
Leśniczówka (Jaworze Dolne)

Leśniczówka – część wsi Jaworze Dolne w Polsce położona w województwie podkarpackim, w powiecie dębickim, w gminie Pilzno.
W latach 1975–1998 miejscowość administracyjnie należała do województwa tarnowskiego.

</doc>
<doc id="2303160" url="https://pl.wikipedia.org/wiki?curid=2303160" title="Glinki (Rudno)">
Glinki (Rudno)

Glinki – część wsi Rudno w Polsce położona w województwie lubelskim, w powiecie lubartowskim, w gminie Michów. Nie posiada sołtysa, należy do sołectwa Rudno.
W latach 1975–1998 Glinki administracyjnie należały do województwa lubelskiego.
Według spisów urzędowych z nr SIMC w systemie TERYT ta część integralna miejscowości przypisana jest do wsi Rudno; jednak według administracji UG Michów należy już do wsi Elżbietów.

</doc>
<doc id="2303162" url="https://pl.wikipedia.org/wiki?curid=2303162" title="Conor Daly">
Conor Daly

Conor Daly (ur. 17 grudnia 1991) – amerykański kierowca wyścigowy pochodzenia irlandzkiego. Syn byłego kierowcy Formuły 1 Irlandczyka Dereka Daly.
Kariera.
Początki.
Conor karierę rozpoczął w wieku 10 lat od startów w kartingu. W 2006 roku zadebiutował w krajowych mistrzostwach Skip Barber. Dwa lata później został jej mistrzem. W regionalnej Formule Ford został sklasyfikowany na 3. miejscu. W sezonie 2009 awansował do mistrzostw Star Mazda. W pierwszym podejściu zmagania zakończył na 3. lokacie. W drugim zdominował rywalizację, zwyciężając w 7 z 13 wyścigów.
Indy Lights.
W 2011 roku zadebiutował w amerykańskiej serii Indy Lights, podpisując kontrakt z zespołem Sam Schmidt Motorsports. Z dorobkiem 145 punktów uplasował się na trzynastej pozycji w klasyfikacji generalnej. Do serii powrócił w 2013 roku, kiedy to zajął również trzynaste miejsce.
Seria GP3.
W roku 2011 nawiązał współpracę z brytyjską stajnią Carlin, startującą w serii GP3. Amerykanin trzykrotnie znalazł się na premiowanych punktami pozycjach. Ostatecznie w klasyfikacji generalnej uplasował się na 17. miejscu. Rok później odniósł już jedno zwycięstwo i pięciokrotnie stawał na podium. Z dorobkiem 106 punktów uplasował się na piątej pozycji w klasyfikacji generalnej.
W sezonie 2013, kontynuując starty z ekipą ART Grand Prix, Amerykanin liczył się do końca w walce o mistrzowski tytuł. Ostatecznie z dorobkiem jednego zwycięstwa i sześciu miejsc na podium ukończył sezon na najniższym stopniu podium klasyfikacji generalnej.
Seria GP2.
Podczas pierwszej rundy sezonu 2013 na torze Sepang International Circuit Daly wystartował z niemiecką ekipą Hilmer Motorsport w Serii GP2. Podczas niedzielnego wyścigu zajął siódmą lokatę, co dało mu w ostatecznym rozrachunku dwa punkty do klasyfikacji generalnej. Został sklasyfikowany na 26 pozycji.
Na sezon 2014 Amerykanin podpisał kontrakt z włoską ekipą Venezuela GP Lazarus. Wystartował łącznie w osiemnastu wyścigach i raz zdobywał punkty - w sprincie w Budapeszcie uplasował się na siódmej pozycji. Uzbierał łącznie dwa punkty, które zapewniły mu 26 miejsce w końcowej klasyfikacji kierowców.

</doc>
<doc id="2303164" url="https://pl.wikipedia.org/wiki?curid=2303164" title="Leśniczówka (województwo świętokrzyskie)">
Leśniczówka (województwo świętokrzyskie)

Leśniczówka – osada leśna w Polsce położona w województwie świętokrzyskim, w powiecie opatowskim, w gminie Tarłów.
W latach 1975–1998 miejscowość administracyjnie należała do województwa tarnobrzeskiego.

</doc>
<doc id="2303166" url="https://pl.wikipedia.org/wiki?curid=2303166" title="Lista najstarszych żyjących ludzi">
Lista najstarszych żyjących ludzi



</doc>
<doc id="2303167" url="https://pl.wikipedia.org/wiki?curid=2303167" title="There’s No Sympathy For The Dead">
There’s No Sympathy For The Dead

There’s No Sympathy For The Dead – druga debiutancka EPka amerykańskiego zespołu post-hardcore'owego Escape the Fate, wydana w 2006 roku przez Epitaph Records.
Lista utworów.
Wszystkie utwory są napisane i skomponowane przez Escape the Fate.

</doc>
<doc id="2303168" url="https://pl.wikipedia.org/wiki?curid=2303168" title="Mercedes-Benz T80">
Mercedes-Benz T80

Mercedes-Benz T80 − niemiecki samochód wyścigowy, wyprodukowany w 1939 roku w celu pobicia rekordu prędkości na lądzie. Planowana prędkość to 750 km/h. Z powodu wybuchu II wojny światowej próba bicia rekordu planowana na początek 1940 roku nie doszła do skutku. Obecnie eksponat stuttgarckiego muzeum Mercedes-Benz.
Napędzany przez opracowany na bazie jednostek lotniczych silnik V12 DB 603 RS o pojemności 44,5 litra, masie 807 kg i mocy 3500 KM przy 3640 obr./min, który zasilany był za pomocą mieszanki metanolu, etanolu, acetonu, nitrobenzenu, paliwa lotniczego i eteru.

</doc>
<doc id="2303171" url="https://pl.wikipedia.org/wiki?curid=2303171" title="Nemenka">
Nemenka

Nemenka – wieś na Ukrainie, w obwodzie winnickim, w rejonie ilinieckim.

</doc>
<doc id="2303172" url="https://pl.wikipedia.org/wiki?curid=2303172" title="Nietoczka Niezwanowa">
Nietoczka Niezwanowa

Nietoczka Niezwanowa (ros. tytuł oryg. "Неточка Незванова") – niedokończona powieść Fiodora Dostojewskiego z lat 1848–1849.
Przegląd treści.
Życie Nietoczki Niezwanowej jest opisywane od czasu, gdy kończy 8 lat do 16 roku życia.
Na początku dziewczynka mieszka z matką i ojczymem w komórce na strychu wielkiego peterburskiego domu. Ojczym, utalentowany skrzypek, ale pełen pychy, prostacki i bezceremonialny człowiek, żyje na koszt żony, która rzekomo zaprzepaściła jego talent. Nie rozumiejąc prawdziwych stosunków między rodzicami, Nietoczka głęboko przywiązuje się do ojczyma i marzy o tym, aby po śmierci chorej matki rozpocząć z nim nowe, szczęśliwe życie „w domu z czerwonymi zasłonami”, bogatej willi, którą widać z ich okna.
Wykorzystując ślepą miłość Nietoczki, Jefimow zmusza ją, aby oszukała matkę i oddała mu ostatnie pieniądze na bilet na koncert znanego skrzypka S-ca. 
Wstrząśnięta matka umiera tego samego wieczora. Ojczym w przystępie szaleństwa wyrusza z Nietoczką realizować jej dziecięce pragnienie, jednak zostawia dziewczynkę samą na ulicy i ucieka. Wkrótce ojczym umiera, a Nietoczka zostaje przygarnięta przez właściciela domu „z czerwonymi zasłonami”. Zaprzyjaźnia się z jego córką, Katią, ale żona pana domu nie jest zadowolona z tej przyjaźni i Nietoczka zostaje oddana na wychowanie zamężnej siostrze Katii, Aleksandrze Michaiłownie, która stara się zastąpić sierotce matkę i poświęca wiele troski jej wychowaniu.
Gdy Nietoczka trochę podrasta, dostaje się do domowej biblioteki i zapoznaje się z powieściami, których „czarodziejskie obrazy” przenoszą ją daleko od „ponurej jednostajności” dokoła. Mając „cudowny” głos, Nietoczka w wieku 16 lat zaczyna uczyć się śpiewu w konserwatorium. 
Przypadek pozwala jej wniknąć w tajemnicę domu: w jednej z książek odnajduje dawny list niejakiego S. O. do Aleksandry Michaiłowny. Ich „niewinna” miłość stała się przedmiotem „złośliwości i śmiechu” w towarzystwie. Mąż „obronił” Aleksandrę Michaiłownę przed docinkami, ale od tego czasu tyranizuje moralnie przytłoczoną jego „wielkodusznością” kobietę. Nietoczka odczuwa w stosunku do niego jawną wrogość, a ten stara się oczernić wychowankę w oczach żony, zarzucając jej, że prowadzi korespondencję z kochankiem. W czasie awantury nie oszczędza on uczuć żony, w odpowiedzi na co Nietoczka demaskuje jego dwulicowość i planuje na zawsze opuścić jego dom.
Temat cierpiącego dziecka często występuje w twórczości Dostojewskiego. Nietoczka Niezwanowa ma też wiele cech, którymi charakteryzują się późniejsze postaci emancypantek z powieści Dostojewskiego – Natasza Ichmieniewa ("Skrzywdzeni i poniżeni"), Dunia Raskolnikowa ("Zbrodnia i kara"), Agłaja Jepanczyn ("Idiota"), Katarzyna Achmakowa ("Młodzik").

</doc>
<doc id="2303173" url="https://pl.wikipedia.org/wiki?curid=2303173" title="Zaprypeć">
Zaprypeć

Zaprypeć (ukr. Заприп'ять) – wieś na Ukrainie w rejonie ratnowskim, w obwodzie wołyńskim. W II Rzeczypospolitej miejscowość wchodziła w skład gminy wiejskiej Lelików w powiecie kobryńskim województwa poleskiego.

</doc>
<doc id="2303176" url="https://pl.wikipedia.org/wiki?curid=2303176" title="Kawałki">
Kawałki

Kawałki – część wsi Rudno w Polsce położona w województwie lubelskim, w powiecie lubartowskim, w gminie Michów. Nie ma sołtysa, należy do sołectwa Rudno.
W latach 1975–1998 Kawałki administracyjnie należały do województwa lubelskiego.

</doc>
<doc id="2303179" url="https://pl.wikipedia.org/wiki?curid=2303179" title="Leśniczówka (powiat sochaczewski)">
Leśniczówka (powiat sochaczewski)

Leśniczówka – osada leśna w Polsce położona w województwie mazowieckim, w powiecie sochaczewskim, w gminie Młodzieszyn.
W latach 1975–1998 miejscowość administracyjnie należała do województwa skierniewickiego.

</doc>
<doc id="2303185" url="https://pl.wikipedia.org/wiki?curid=2303185" title="Władysław Bryniczka">
Władysław Bryniczka

Władysław Bryniczka (ur. 15 czerwca 1991 w Nowym Targu) – polski hokeista.
Jego brat Kasper (ur. 1990) także został hokeistą.
Kariera.
Wychowanek MMKS Podhale Nowy Targ. Po sezonie 2011/2012 przerwał karierę.
W barwach reprezentacji Polski do lat 18 występował na turniejach mistrzostw świata juniorów do lat 18 w 2008, 2009 (Dywizja I).

</doc>
<doc id="2303186" url="https://pl.wikipedia.org/wiki?curid=2303186" title="Babin (obwód winnicki)">
Babin (obwód winnicki)

Babin (ukr. Бабин, "Babyn") – wieś na Ukrainie, w obwodzie winnickim, w rejonie ilinieckim.
Według SgKP należał do Sanguszków i Jaroszyńskich. Według Tadeusza Bobrowskiego należał do Seweryna Bukara.
Siedziba dawnej gminy Babin w powiecie lipowieckim Ukrainy.
Miejscowa szkoła mieści się w dawnym szpitalu, który podczas I wojny światowej został podarowany rosyjskiemu Czerwonemu Krzyżowi przez Władysława Jaroszyńskiego. Przy głównej ulicy znajduje się budynek jednej z pierwszych na Podolu cukrowni, założonej przez jego ojca, Józefa.

</doc>
<doc id="2303187" url="https://pl.wikipedia.org/wiki?curid=2303187" title="Stacked Actors">
Stacked Actors

Stacked Actors – singel amerykańskiego zespołu Foo Fighters z albumu "There Is Nothing Left to Lose", wydany w 2000. Utwór został wydany jako limitowana edycja wyłącznie w Australii, choć był też odtwarzany w stacjach radiowych w innych krajach.
Utwór został wykorzystany w muzycznej grze komputerowej , a także jest dostępny do ściągnięcia w grze Rock Band 3.

</doc>
<doc id="2303188" url="https://pl.wikipedia.org/wiki?curid=2303188" title="Nigel Melker">
Nigel Melker

Nigel Melker (25 stycznia 1991 w Rotterdamie) – holenderski kierowca wyścigowy.
Kariera.
Formuła Renault.
Nigel karierę rozpoczął w roku 2001, od startów w kartingu. W sezonie 2008 przeszedł do wyścigów samochodów jednomiejscowych, debiutując we Włoskiej oraz północno-europejskiej Formule Renault. W kolejnym roku startów kontynuował starty w Formule NEC oraz zadebiutował w Europejskiej Formule Renault. Najlepiej spisał się w pierwszym sezonie w Formule NEC, kiedy to zmagania zakończył na 12. lokacie.
Seria GP3.
Na sezon 2010 podpisał kontrakt z niemiecką ekipą RSC Mücke Motorsport, na starty w serii GP3. Podczas pierwszych rund, rozegranych na torze Circuit de Catalunya i Istanbul Park, Holender dwukrotnie sięgnął po pole position. Pierwsze (i ostatnie w tym roku) punkty zdobył jednak dopiero w przedostatnim wyścigu sezonu, na włoskim torze Monza, gdzie został sklasyfikowany na ósmej pozycji. Dzięki temu do niedzielnego sprintu startował z pierwszego miejsca, jednakże i tym razem nie zdołał wykorzystać pierwszego rzędu. Ostatecznie zmagania zakończył na 23. miejscu.
W kolejnym roku współpracy posiadający większe doświadczenie Melker zwyciężył w inauguracyjnym wyścigu w Turcji. Na podium stawał łącznie trzy razy w ciągu czterech wyścigów, dzięki czemu plasował się na pozycji lidera klasyfikacji generalnej. Słabsza postawa w środkowej części sezonu spowodowała, iż Nigel spadł w punktacji. Ostatecznie dzięki punktom zdobytym w czterech wyścigach (dwukrotnie zajął najniższy stopień podium, na Nürburgringu oraz Spa-Francorchamps), Holender rywalizację zakończył na 3. pozycji.
Seria GP2.
W 2012 roku Melker dołączył do stawki serii GP2. Jeżdżąc w zespole Ocean Racing Technology z dorobkiem 25 punktów uplasował się na 19 pozycji w klasyfikacji końcowej.
Formuła Renault 3.5.
W 2012 roku w czasie rundy na torze Silverstone zajął miejsce w zespole Lotus. Podczas pierwszego wyścigu stanął na trzecim stopniu podium.
W sezonie 2013 podpisał kontrakt z zespołem Tech 1 Racing. W ciągu 17 wyścigów czterokrotnie stawał na podium, jednak nigdy nie zwyciężał. Z dorobkiem 136 punktów uplasował się na szóstej pozycji w klasyfikacji generalnej.
Formuła Acceleration 1.
W sezonie 2014 Holender reprezentował barwy swojego kraju w nowo utworzonej Formule Acceleration 1. W ciągu dziewięciu wyścigów, w których wystartował, dziewięciokrotnie stawał na podium, w tym pięciokrotnie na jego najwyższym stopniu. Uzbierał łącznie 136 punktów, co wystarczyło do zdobycia tytułu mistrzowskiego.

</doc>
<doc id="2303192" url="https://pl.wikipedia.org/wiki?curid=2303192" title="Pułki artylerii ludowego Wojska Polskiego">
Pułki artylerii ludowego Wojska Polskiego

Pułki artylerii ludowego Wojska Polskiego - pułki artylerii ludowego Wojska Polskiego, w latach 1943-1989.
Kursywą zaznaczono jednostki mobilizowane na czas wojny. Symbol ® oznacza rozformowanie, natomiast strzałki - przeformowanie lub przemianowanie.

</doc>
<doc id="2303194" url="https://pl.wikipedia.org/wiki?curid=2303194" title="Załuchów">
Załuchów

Załuchów (ukr. Залухів) – wieś na Ukrainie w rejonie ratnowskim, w obwodzie wołyńskim. W II Rzeczypospolitej miejscowość wchodziła w skład gminy wiejskiej Lelików w powiecie kobryńskim województwa poleskiego.
W 1837 roku w Załuchowie urodził się Bronisław Abramowicz - polski malarz.

</doc>
<doc id="2303197" url="https://pl.wikipedia.org/wiki?curid=2303197" title="Leonardo Augusto Caldeira">
Leonardo Augusto Caldeira

Leonardo Augusto Caldeira (ur. 15 września 1946 w Uberabie, zm. 24 września 2019.) – brazylijski piłkarz, występujący podczas kariery na pozycji lewego pomocnika.
Kariera klubowa.
Karierę piłkarską Caldeira rozpoczął w klubie Santos FC w połowie lat 60. W latach 1965–1967 występował w &gt;Portuguesie São Paulo. W kolejnych latach występował w klubach z Belo Horizonte: Américe i Atlético Mineiro, z którym zdobył mistrzostwo stanu Minas Gerais – Campeonato Mineiro w 1970. W latach 1970–1971 i 1972 był zawodnikiem CR Flamengo. Z Flamengo zdobył mistrzostwo stanu Rio de Janeiro - Campeonato Carioca w 1972. W barwach rubro-negro rozegrał 77 spotkań, w których strzelił 7 bramek. W 1971 był zawodnikiem EC Bahia.
W Bahii 8 sierpnia 1971 w zremisowanym 0-0 derbowym meczu z Santosem zadebiutował w lidze brazylijskiej. W 1973 występował w Kolumbii w Atlético Junior. Po powrocie do Brazylii ponownie występował w Bahii, z którą zdobył mistrzostwo stanu Bahia – Campeonato Baiano. W 1976 występował w Londrinie, a w 1977 w Coritibie. W Coritibie 17 grudnia 1977 w przegranym 1-2 meczu z SER Caxias Caldeira po raz ostatni wystąpił w lidze. Ogółem w latach 1971–1977 rozegrał w lidze 44 spotkań, w których strzelił 5 bramek. Karierę zakończył w Internacionalu Limeira w 1979.
Kariera reprezentacyjna.
Jedyny raz w reprezentacji Brazylii wystąpił 19 grudnia 1968 w wygranym 3-2 towarzyskim meczu z reprezentacją Jugosławii.

</doc>
<doc id="2303198" url="https://pl.wikipedia.org/wiki?curid=2303198" title="Gubernia ingermanlandzka">
Gubernia ingermanlandzka

Gubernia ingermanlandzka (ros. "Ингерманландская губерния") – historyczna jednostka administracyjna Rosji, gubernia ze stolicą w Szlisselburgu, obejmująca tereny położone nad Zatoka Fińską. 
Nazwa pochodzi od Ingrii, po rosyjsku określanej dawniej jako Ziemia Iżorska (ros. "Ижорская земля") lub Iżora (ros. "Ижора"), a wówczas od szwedzkiego „Ingermanland” nazwanej Ingermanlandią (ros. "Ингерманландия"). Oprócz terenów Ingrii gubernia obejmowała także Narwę, część Karelii z Ołońcem i obszary historycznej Rusi Nowogrodzkiej z Nowogrodem Wielkim, Starą Russą, Ładogą, Pskowem, Gdowem i Izborskiem, Twer, Jarosław, Uglicz.
Administracją guberni kierował generał-gubernator Ingermanlandii, którym był Aleksandr Mienszykow (herzog iżorski), mianowany na to stanowisko przez cara Piotra I po uzyskaniu Ingrii od Szwecji w 1703 roku. Już wtedy zorganizowano administrację Ziemi Ingermanlandzkiej (ros. "Ингерманландская земля"), choć formalnie gubernia została utworzona dopiero w 1708 r. jako jedna z ośmiu, na które podzielono całe ówczesne Imperium Rosyjskie (gubernia ingermanlandzka, archangielska, azowska, kazańska, kijowska, moskiewska, smoleńska, syberyjska). 
Gubernia dzieliła się na 29 dystryktów. Istniała bardzo krótko – w związku z rozwojem nowego miasta nad Newą już 1710 r. została przekształcona w gubernię petersburską (ros. "Санкт-Петербургская губерния") ze stolicą w Petersburgu, gdzie przeniesiono ze Szlisselburga kancelarię gubernialną z aparatem urzędniczym.

</doc>
<doc id="2303199" url="https://pl.wikipedia.org/wiki?curid=2303199" title="Gubernia piotrogrodzka">
Gubernia piotrogrodzka



</doc>
<doc id="2303200" url="https://pl.wikipedia.org/wiki?curid=2303200" title="Gubernia leningradzka">
Gubernia leningradzka



</doc>
<doc id="2303202" url="https://pl.wikipedia.org/wiki?curid=2303202" title="Protektorat Saary na Letnich Igrzyskach Olimpijskich 1952">
Protektorat Saary na Letnich Igrzyskach Olimpijskich 1952

Protektorat Saary na Letnich Igrzyskach Olimpijskich 1952 zadebiutował na igrzyskach w składzie 36-osobowym (31 mężczyzn i 5 kobiet) w 9 dyscyplinach. Nie zdobyli żadnego medalu.
Protektorat Saary powstał w 1947 jako część Niemiec, pod okupacją Francji. Protektorat był w unii celno-finansowej z Francją, mimo że był zamieszkany w większości przez Niemców był degermanizowany. Mieszkańcy protektoratu mieli obywatelstwo Saary, które na terenie Francji było uznawane na równi z obywatelstwem francuskim. Przedstawiciele tego kraju jednakże nie pojawili się zarówno na zimowych, jak i letnich igrzyskach olimpijskich w 1948. Jedyne igrzyska, na których wystąpili sportowcy reprezentujący Protektorat Saary odbyły się w 1952 w Helsinkach. W 1956 roku Protektorat Saary został wcielony do RFN.
Dyscypliny.
Boks.
Na igrzyskach olimpijskich 1952 wystąpiło 3 pięściarzy z Protektoratu Saary. Byli nimi Helmut Hofmann (Waga musza), Kurt Schirra (Waga piórkowa) i Willi Rammo (Waga lekkośrednia).
28 lipca Helmut Hofmann wystartował udział w kategorii wagowej Waga musza. W pierwszej rundzie został znokautowany przez reprezentanta Korei Południowej Han Su-an. Rywalizację w konkurencji wygrał reprezentant Stanów Zjednoczonych Nate Brooks.
Kurt Schirra wystartował 28 lipca w Wadze piórkowej. W 1/16 finału pokonał reprezentanta Wenezueli Luisa Arangurena i awansował do kolejnej rundy. W 1/8 rywalizacji został pokonany przez Węgra Jánosa Erdeia. Rywalizację w tej kategorii wygrał reprezentant Czechosłowacji Ján Zachara.
29 lipca Willi Rammo wystartował w kategorii do 71 kg (waga lekkopółśrednia). W pierwszej rundzie został pokonany przez reprezentanta Austrii Josefa Hambergera. Rywalizację wygrał reprezentant Węgier László Papp.
Gimnastyka.
Na igrzyskach olimpijskich wystąpiła drużyna 6 gimnastyków z Protektoratu Saary. Indywidualnie w wieloboju zajęli odległe miejsca w drugiej setce, co dało drużynowo miejsce 22.
Kajakarstwo.
Reprezentacja Protektoratu Saary wystąpiła na igrzyskach w składzie 3 osobowym.
Lekkoatletyka.
Skok w dal mężczyzn.
Toni Breder zajął 19 miejsce w kwalifikacjach i nie zakwalifikował się do finału.
Trójskok mężczyzn.
Willi Burgard zajął 29 miejsce w kwalifikacjach i nie zakwalifikował się do finału.
Sztafeta 4x100 m kobiet.
Inge Glashörster, Inge Eckel, Hilda Antes, Ursel Finger zajęły 5 miejsce w grupie eliminacyjnej i nie zakwalifikowały się do finału
Bieg na 80 metrów przez płotki kobiet.
Hilda Antes zajęła 4 miejsce w grupie eliminacyjnej i nie awansowała do półfinału.
Skok w dal kobiet.
Ursel Finger zajęła 25 miejsce w kwalifikacjach i nie zakwalifikowała się do finału.
Pływanie.
400 metrów stylem dowolnym mężczyzn.
Georg Mascetti zajął 7 ostatnie miejsce w grupie eliminacyjnej i nie awansował do półfinału.
Strzelectwo.
Karabin z 50 metrów w trzech pozycjach mężczyzn.
Ludwig Gräf zajął 38 miejsce
Szermierka.
Floret drużynowo mężczyzn.
Ernst Rau, Walter Brödel, Karl Bach, Günther Knödler 3 miejsce w pierwszej rundzie, nie awansowali do ćwierćfinału,
Szabla drużynowo mężczyzn.
Karl Bach, Willi Rössler, Ernst Rau, Günther Knödler, Walter Brödel 4 miejsce w pierwszej rundzie, nie awansowali do ćwierćfinału,
Zapasy.
Styl klasyczny do 48 kg.
Werner Zimmer odpadł w drugiej rundzie.
Styl klasyczny do 52 kg.
Norbert Kohler odpadł w trzeciej rundzie.
Styl klasyczny do 62 kg.
Erich Schmidt odpadł w trzeciej rundzie.

</doc>
<doc id="2303207" url="https://pl.wikipedia.org/wiki?curid=2303207" title="Bryan Bayda">
Bryan Bayda

Bryan Joseph Bayda CSsR (ur. 21 sierpnia 1961 w Saskatoon) – kanadyjski duchowny greckokatolicki, eparcha Toronto od 2022.
Życiorys.
Święcenia kapłańskie przyjął 30 maja 1987 w zgromadzeniu redemptorystów. Po święceniach rozpoczął pracę w kolegium "Saint Vladimir's a Roblin", a z czasem został jego dyrektorem. W 1994 został dyrektorem domu zakonnego w Toronto, zaś w latach 1997-2008 pracował w zakonnych parafiach kolejno w Saskatoon, Winnipeg i Yorkton.
2 maja 2008 mianowany ordynariuszem eparchii w Saskatoon, konsekrowany na biskupa 27 czerwca 2008.
28 kwietnia 2022 został mianowany eparchą Toronto.

</doc>
<doc id="2303208" url="https://pl.wikipedia.org/wiki?curid=2303208" title="Ireneusz Michaś">
Ireneusz Michaś

Ireneusz Michaś (ur. 14 maja 1938 w Pabianicach) – polski polityk, lekarz weterynarii, samorządowiec, senator III i IV kadencji.
Życiorys.
Ukończył w 1959 Technikum Weterynaryjne w Bydgoszczy, a w 1965 studia na Wydziale Weterynaryjnym Wyższej Szkoły Rolniczej w Lublinie. W 1977 uzyskał stopień naukowy doktora w Szkole Głównej Gospodarstwa Wiejskiego Warszawie. Pracował jako lekarz weterynarii m.in. w terenowych lecznicach weterynaryjnych. Od 1980 do 1990 był wojewódzkim lekarzem weterynarii w Ciechanowie. Później zatrudniony jako kierownik oddziału rejonowego Wojewódzkiego Zakładu Weterynaryjnego.
Od 1967 zasiadał w gminnych i powiatowych radach narodowych. Należał do Polskiej Zjednoczonej Partii Robotniczej. W latach 90. zasiadał w radzie miejskiej Ciechanowa. Działał w organizacjach łowieckich i instytucjach samorządu zawodowego. Przewodniczył miejskim strukturom Sojuszu Lewicy Demokratycznej, był członkiem władz krajowych tej partii.
Pełnił funkcję senatora III i IV kadencji wybranego z ramienia Sojuszu Lewicy Demokratycznej w województwie ciechanowskim. W 2001 bez powodzenia kandydował do Sejmu. Później do 2006 był mazowieckim wojewódzkim lekarzem weterynarii.
Odznaczenia.
Odznaczony m.in. Złotym Krzyżem Zasługi, Krzyżem Kawalerskim i Oficerskim (2003) Orderu Odrodzenia Polski.

</doc>
<doc id="2303209" url="https://pl.wikipedia.org/wiki?curid=2303209" title="Edmund Kłopotowski">
Edmund Kłopotowski

Edmund Kłopotowski (ur. 4 października 1888 w Lublinie, zm. 21 lutego 1936 w Warszawie) – polski ekonomista, działacz niepodległościowy i społeczny, wiceprezes Ligi Morskiej i Kolonialnej.
Życiorys.
Pochodził z rodziny herbu Pomian. W 1905 roku uczestniczył w organizacji strajku szkolnego w lubelskim gimnazjum. Ukończył Wyższą Szkołę Handlową w Warszawie. Działał w Związku Walki Czynnej i Polskiej Organizacji Wojskowej, był członkiem Straży Kresowej. Jako ochotnik wziął udział w wojnie polsko-bolszewickiej.
W II Rzeczypospolitej działał w szeregu organizacji społecznych. Był członkiem władz naczelnych Związku Młodzieży Wiejskiej, Organizacji Młodzieży Narodowej i Związku Polskiej Młodzieży Demokratycznej, Światowego Związku Polaków z Zagranicy, Polskiego Związku Zachodniego, wiceprezesem zarządu Ligi Morskiej i Kolonialnej oraz Funduszu Obrony Morskiej, współzałożycielem i skarbnikiem Funduszu Szkolnictwa Polskiego Zagranicą. Pracował jako dyrektor naczelny Państwowych Zakładów Przemysłowo-Zbożowych.
W 1936 roku Liga Morska i Kolonialna ustanowiła stypendium im. Edmunda Kłopotowskiego dla studentów Szkoły Morskiej w Gdyni, którego tradycje kontynuuje utworzony w 1998 roku przez Senat Wyższej Szkoły Morskiej (obecnie Akademii Morskiej w Gdyni) Fundusz Stypendialny, od 2006 roku fundacja.
Był mężem Zofii z Kunczyńskich (1891–1951).
Pochowany na cmentarzu Powązkowskim w Warszawie (kwatera 196-5-3).

</doc>
<doc id="2303211" url="https://pl.wikipedia.org/wiki?curid=2303211" title="Jurkowce">
Jurkowce

Jurkowce – wieś w rejonie niemirowskim obwodu winnickiego na Ukrainie.

</doc>
<doc id="2303213" url="https://pl.wikipedia.org/wiki?curid=2303213" title="Poczapy (rejon ratnieński)">
Poczapy (rejon ratnieński)

Poczapy (ukr. Почапи; do 1946 Poczapy Załuchowskie) – wieś na Ukrainie w rejonie ratnieńskim, w obwodzie wołyńskim nad rzeką Prypeć. W II Rzeczypospolitej miejscowość wchodziła w skład gminy wiejskiej Lelików w powiecie kobryńskim województwa poleskiego.

</doc>
<doc id="2303214" url="https://pl.wikipedia.org/wiki?curid=2303214" title="Wojciech Klich">
Wojciech Klich

Wojciech Klich (ur. 30 lipca 1965 w Tarnowie) – polski piłkarz i trener piłkarski.
Jako piłkarz występował na pozycji pomocnika i reprezentował barwy 19 klubów. Rozegrał 84 mecze w I lidze. Zadebiutował w niej w sezonie 1988/1989, będąc graczem Stali Mielec. W najwyższej klasie rozgrywkowej grał także w Siarce Tarnobrzeg oraz KSZO Ostrowiec Św. W tym drugim po raz ostatni wystąpił na pierwszoligowych boiskach – 15 października 1997 roku zagrał w przegranym 0:1 pojedynku z Pogonią Szczecin. 
Pracował w Cracovii jako trener zespołów młodzieżowych. Wraz z Markiem Parzyszkiem prowadził piłkarzy Korony Kielce, którzy w 2008 roku zostali mistrzami Polski juniorów.
Jest ojcem Mateusza – byłego piłkarza VfL Wolfsburg, a od 2017 zawodnika Leeds United F.C.

</doc>
<doc id="2303215" url="https://pl.wikipedia.org/wiki?curid=2303215" title="Poczapy Załuchowskie">
Poczapy Załuchowskie



</doc>
<doc id="2303217" url="https://pl.wikipedia.org/wiki?curid=2303217" title="Leśniczówka (gmina Wiśniew)">
Leśniczówka (gmina Wiśniew)

Leśniczówka – osada leśna w Polsce położona w województwie mazowieckim, w powiecie siedleckim, w gminie Wiśniew.
W latach 1975–1998 miejscowość należała administracyjnie do województwa siedleckiego.

</doc>
<doc id="2303218" url="https://pl.wikipedia.org/wiki?curid=2303218" title="Dying Is Your Latest Fashion">
Dying Is Your Latest Fashion

Dying Is Your Latest Fashion – debiutancki album amerykańskiego Post-hardcore'owego zespołu Escape the Fate, wydany 26 września 2006 roku. Tytuł albumu pochodzi z wersu z refrenu utworu "Situations". Album zawiera dziewięć nowych utworów plus dwa utwory pochodzące z "There’s No Sympathy For The Dead". "Not Good Enough for Truth in Cliché" i "Situations" zostały wydane jako single oraz nakręcono do nich teledyski dla. Jest to jedyny pełnometrażowy album z wokalistą Ronniem Radke i gitarzystą Omarem Espinosa. Na okładce jest Mandy Murders.
Promocja i wydanie.
Escape the Fate wydało EP wyłącznie na iTunes w dniu 20 listopada 2007 r., która zawierała "Situations", teledysk, i B-side "Make Up".
"The Webs We Weave" miał być trzecim singlem, ale w tym czasie Ronnie Radke opuścił zespół.
Lista utworów.
Wszystkie utwory są napisane i skomponowane przez Escape the Fate.

</doc>
<doc id="2303219" url="https://pl.wikipedia.org/wiki?curid=2303219" title="Nungal">
Nungal

Nungal (inaczej nazywana Maungal) – bogini, której kult szerzył się w Mezopotamii, szczególnie w mieście Nippur, gdzie znajdowała się świątynia jej poświęcona – E-kur. Kult Nungal osiągnął szczytową popularność pod koniec trzeciego i na początku drugiego tysiąclecia p.n.e. Nungal była bóstwem świata podziemnego. Uznawano ją za córkę bogini Ereszkigal, a jej małżonkiem miało być bóstwo niższego rzędu, Birtum. Ze związku z Birtumem zrodził się syn Enlil. W późniejszych okresach jej kult zanikł, a jej miejsce zajęło bóstwo Nintinuga.

</doc>
<doc id="2303220" url="https://pl.wikipedia.org/wiki?curid=2303220" title="Tomasz Runke">
Tomasz Runke

Tomasz Stanisław Runke (ur. 13 lipca 1961 w Poznaniu) – polski muzyk, gitarzysta.
Życiorys.
W latach osiemdziesiątych członek grupy Klincz. Współpracował z takimi wykonawcami jak: Urszula, Ada Rusowicz, Wojciech Korda, Wanda Kwietniewska, Katarzyna Sobczyk, Krzysztof Krawczyk, Grzegorz Kupczyk oraz grupy: Bolter i Bastion. Na przełomie lat '80 i '90 założyciel i lider grupy MOA.

</doc>
<doc id="2303221" url="https://pl.wikipedia.org/wiki?curid=2303221" title="Zarośle (przystanek kolejowy)">
Zarośle (przystanek kolejowy)

Zarośle – przystanek kolejowy w Zaroślach, w województwie kujawsko-pomorskim, w Polsce. Znajduje się na linii kolejowej 201. Nowa Wieś Wielka – Gdynia Port Centralny.
W roku 2017 przystanek obsługiwał 10–19 pasażerów na dobę.

</doc>
<doc id="2303224" url="https://pl.wikipedia.org/wiki?curid=2303224" title="42 Pułk Artylerii (LWP)">
42 Pułk Artylerii (LWP)

42 Pułk Artylerii (42 pa) – oddział artylerii lekkiej ludowego Wojska Polskiego.
Pułk został sformowany latem 1945 roku, w garnizonie Kraków, w składzie 17 Dywizji Piechoty, według etatu Nr 2/3 o stanie 815 żołnierzy. Sprzęt i uzbrojenie pochodził z rozformowanej 11 Brygady Artylerii Przeciwpancernej. W styczniu 1946 roku jednostka została zlikwidowana.

</doc>
<doc id="2303226" url="https://pl.wikipedia.org/wiki?curid=2303226" title="Sośnia (Lutomek)">
Sośnia (Lutomek)

Sośnia – osada wsi Lutomek w Polsce, położona w województwie wielkopolskim, w powiecie międzychodzkim, w gminie Sieraków. Jest najdalej wysuniętą na południe osadą w gminy. 
W latach 1975–1998 osada administracyjnie należała do województwa poznańskiego.
Zabudowę osady stanowi jedno gospodarstwo rolne, zlokalizowane przy DW 186. Sośnia od północy graniczy ze Sprzecznem, południową częścią Grobi, od południa zaś bezpośrednio z gminą Kwilcz.
W okresie Wielkiego Księstwa Poznańskiego (1815-1848) miejscowość wzmiankowana jako "Sośnia folwark" należała do wsi mniejszych w ówczesnym pruskim powiecie Międzyrzecz w rejencji poznańskiej. Folwark Sośnia należał do okręgu kwileckiego tego powiatu i stanowił część majątku Kwilcz, którego właścicielem był wówczas Arseni Kwilecki. Według spisu urzędowego z 1837 roku wieś liczyła 6 mieszkańców, którzy zamieszkiwali jeden dym (domostwo).

</doc>
<doc id="2303230" url="https://pl.wikipedia.org/wiki?curid=2303230" title="Krysztofiwka">
Krysztofiwka

Krysztofiwka (ukr. Криштофівка) – wieś w rejonie mohylowskim obwodu winnickiego na Ukrainie

</doc>
<doc id="2303232" url="https://pl.wikipedia.org/wiki?curid=2303232" title="Aleksandra Jakubczak">
Aleksandra Jakubczak

Aleksandra Jakubczak (ur. 29 września 1982) – polska lekkoatletka specjalizująca się w biegach długich.
Kariera.
Sześciokrotnie stawała na podium mistrzostw Polski seniorów zdobywając cztery srebrne medale (2009, 2010 i 2011 – bieg na 10 000 metrów, 2009 – bieg przełajowy) oraz dwa brązowe medale (2009 – bieg na 5000 metrów, 2012 – bieg przełajowy). Ma w dorobku jeden medal halowych mistrzostw kraju, zdobywała medale czempionatu młodzieżowców.
Rekordy życiowe: bieg na 5000 metrów – 16:22,23 (31 lipca 2009, Bydgoszcz); bieg na 10 000 metrów – 33:56,30 (3 maja 2011, Lidzbark Warmiński). 
Siostra Anny, także lekkoatletki.

</doc>
<doc id="2303233" url="https://pl.wikipedia.org/wiki?curid=2303233" title="Wólka Szczytyńska">
Wólka Szczytyńska

Wólka Szczytyńska (ukr. Щитинська Воля, "Szczytynśka Wola") – wieś na Ukrainie w rejonie ratnowskim, w obwodzie wołyńskim. W II Rzeczypospolitej miejscowość wchodziła w skład gminy wiejskiej Lelików w powiecie kobryńskim województwa poleskiego. Do II wojny światowej w pobliżu wsi znajdowały się chutory "Niwki" oraz "Zakupki", które obecnie weszły administracyjnie w jej skład.
W pobliżu wsi znajdują się jeziora Wolańskie oraz Święte.

</doc>
<doc id="2303235" url="https://pl.wikipedia.org/wiki?curid=2303235" title="Usama bin Laden">
Usama bin Laden



</doc>
<doc id="2303236" url="https://pl.wikipedia.org/wiki?curid=2303236" title="Eryk (książę Västmanland)">
Eryk (książę Västmanland)

Erik Gustaf Louis Albert (ur. 20 kwietnia 1889 w pałacu Drottningholm, zm. 20 września 1918 w Sztokholmie) – książę Västmanland, książę Szwecji a także do 1905 książę Norwegii, z dynastii Bernadotte.
Urodził się jako najmłodszy z trzech synów następcy tronu Szwecji i Norwegii, księcia Värmland Gustawa (przyszłego króla Szwecji Gustawa V) i jego żony księżnej (późniejszej królowej) Wiktorii. W Szwecji oraz Norwegii panował wówczas jego dziadek król Oskar II. W 1905 unia personalna tych krajów została zerwana. Jego starszym bratem był przyszły król Szwecji Gustaw VI Adolf. Książę Eryk zmarł bezżennie i bezpotomnie.
21 stycznia 1904 został odznaczony Orderem Lwa Norweskiego.

</doc>
<doc id="2303240" url="https://pl.wikipedia.org/wiki?curid=2303240" title="Zygmunt Ropelewski">
Zygmunt Ropelewski

Zygmunt Szczepan Ropelewski (ur. 1 stycznia 1942 w Augustowie) – polski działacz związkowy, samorządowiec, senator IV kadencji.
Życiorys.
Absolwent Technikum Budowlano-Drogowego w Białymstoku. Później ukończył studia licencjackie w Wyższej Szkole Służby Społecznej w Suwałkach i magisterskie studia z zakresu administracji na Uniwersytecie Marii Curie-Skłodowskiej. Przez lata pracował w Augustowskim Przedsiębiorstwie Budowlanym, dochodząc do stanowiska zastępcy dyrektora.
W latach 90. był radnym Augustowa, pełnił funkcję przewodniczącego rady miejskiej. Od 1992 do 1993 był wiceprzewodniczącym zarządu Regionu Pojezierze NSZZ „Solidarność”. W wyborach w 1997 został wybrany na senatora z ramienia Akcji Wyborczej Solidarność w województwie suwalskim. Przystąpił później do Ruchu Społecznego AWS, został członkiem władz regionalnych tego ugrupowania. Mandat senatora utracił na kilka miesięcy przed końcem kadencji na skutek prawomocnego wyroku sądu lustracyjnego. Później wycofał się z działalności politycznej.

</doc>
<doc id="2303242" url="https://pl.wikipedia.org/wiki?curid=2303242" title="Leśniczówka (Czudec)">
Leśniczówka (Czudec)

Leśniczówka – część wsi Czudec w Polsce, położona w województwie podkarpackim, w powiecie strzyżowskim, w gminie Czudec.
W latach 1975–1998 Leśniczówka należała administracyjnie do województwa rzeszowskiego.

</doc>
<doc id="2303243" url="https://pl.wikipedia.org/wiki?curid=2303243" title="Christus Victor">
Christus Victor

Pojęcie Christus Victor odnosi się do chrześcijańskiego rozumienia odkupienia, wedle którego śmierć Chrystusa jest sposobem, w jaki siły zła, mające ludzkość w swej władzy, zostały pokonane. Jest to model odkupienia datowany na czasy Ojców Kościoła i to on lub powiązana teoria okupu był dominującą teorią odkupienia na przestrzeni tysiąca lat do czasu, gdy została zniesiona przez XI-wiecznego arcybiskupa Canterbury Anzelma i zastąpiona przez jego model zadośćuczynienia.
Pojęcie pochodzi z tytułu przełomowej książki Gustafa Auléna po raz pierwszy opublikowanej w 1931, w której na nowo poświęcił uwagę temu klasycznemu rozumieniu odkupienia we wczesnym Kościele.
Książka Auléna "Christus Victor".
Aulén identyfikuje w niej trzy główne rodzaje teorii Odkupienia:
Książka Auléna zawiera historyczne studium, które poczynając od wczesnego Kościoła śledzi teorie dotyczące Odkupienia aż do protestanckiej Reformacji. Aulén przekonuje, że Christus Victor (lub „pogląd klasyczny” jak Aulén go nazwał) był przeważającym poglądem we wczesnym Kościele oraz w ciągu pierwszego tysiąca lat jego historii i zgadzali się z nim niemal wszyscy Ojcowie Kościoła, m.in. Ireneusz z Lyonu, Orygenes z Aleksandrii czy Augustyn z Hippony. Znaczna zmiana zaszła – jak twierdzi Aulén – gdy Anzelm z Canterbury opublikował swoje dzieło "Cur Deus Homo" ok. 1097 r., co zaznacza punkt, od którego przeważające rozumienie Odkupienia przeszło od poglądu klasycznego (Christus Victor) do poglądu o zadośćuczynieniu (satysfakcji) w oryginalnym Kościele katolickim, a później w protestantyzmie. Kościół Prawosławny wciąż trwa przy poglądzie Christus Victor, opierając się na rozumieniu Odkupienia wyłożonym przez Ireneusza z Lyonu zwanym „rekapitulacją”: Jezus stał się tym, czym my jesteśmy, abyśmy mogli stać się tym, czym jest On (zob. także Przebóstwienie).
Aulén przekonuje, że teolodzy niepoprawnie zrozumieli pogląd wczesnych Ojców Kościoła dotyczący Odkupienia, postrzegając go w kategoriach teorii okupu. Dowodzi on, że właściwe rozumienie ich poglądu nie jest związane z zapłatą okupu diabłu, ale z motywem wyzwolenia ludzkości z niewoli grzechu, śmierci i diabła. Jak nazwa "Christus Victor" (Chrystus Zwycięzca) wskazuje, idea „okupu” nie powinna być postrzegana w kategoriach transakcji handlowej (zgodnie z Anzelmem), ale raczej w kategoriach ratunku lub wyzwolenia ludzkości z niewoli grzechu.
Aulén stwierdza, że główną różnicą pomiędzy Christus Victor oraz poglądem o zadośćuczynieniu (satysfakcji) jest odmienny nacisk położony na Trójcę i Prawo. Pogląd o zadośćuczynieniu – twierdzi Aulén – przedstawia boską nieciągłość i prawną ciągłość, podczas gdy Christus Victor podkreśla boską ciągłość i prawną nieciągłość. Wskazuje na teologię pokuty rodzącą się w Kościele łacińskim jako źródło pomysłów Anzelma. Bóg jest niezdolny przebaczyć ludzkości bez uhonorowania jego statusu królewskiego poprzez zapłatę krwi i cierpienia (w późniejszym czasie przyjmie to formę „karnego zastępstwa” – reformacyjnego ideału, że to sprawiedliwość Boga, nie Jego honor, jest kwestią w sprawie Odkupienia). Ponieważ tylko człowiek może wypełnić ludzkie zobowiązania wobec Prawa i Bożego honoru, Chrystus musiał stać się człowiekiem, by przedstawić Bogu doskonałą pokutę. Czyni to przez zadośćuczynienie wymogom Prawa za sprawą bezgrzesznego życia i ofiary ukaranej za przeszłe grzechy. Przez uczynienie Prawa i Honoru niezmiennym faktem Odkupienia, anzelmiańska satysfakcja i jej teologiczni następcy ustanawiają opozycję w boskiej wewnętrznej relacji między Ojcem i Synem, która nie istnieje w Christus Victor. Dla odmiany Christus Victor interpretując nauczanie Nowego Testamentu przez pryzmat trynitarnej jedności, przedstawia ofiarę Chrystusa nie jako prawną zapłatę złożoną Bogu, by przebłagać Jego honor lub sprawiedliwość, ale jako decydujący moment w wojnie przeciwko siłom ciemności – jak na ironię, włączając w to Prawo.
Aulén wskazuje na pisma Pawła i Ojców Kościoła jako na przykłady wczesnochrześcijańskiego poglądu na Prawo jako wroga, który musi zostać pokonany, aby zbawienie rodzaju ludzkiego mogło być zabezpieczone. Stara się zaprezentować, że pokutne systemy teorii zadośćuczynienia i karnego zastępstwa stawiają nadmierną emfazę na ludzkie zobowiązanie do przedstawienia Bogu zapłaty oraz na Boże związanie Prawem. Odwrotnie, przez poniesienie śmierci, która – wobec Prawa – oznaczała status przeklętego, Chrystus zamiast zadośćuczynić wymaganiom, obalił moc Prawa ze względu na to, że jego potępienie doskonałego człowieka było niesprawiedliwe. Co więcej, Śmierć, Grzech i Diabeł (spersonifikowane siły w Christus Victor) są obalone, ponieważ następujące potem Zmartwychwstanie Jezusa łamie panowanie, jakie mieli oni nad ludzkim życiem. Skoro Zmartwychwstanie jest oznaką względów Ojca pomimo przekleństwa Prawa ciążącego na ukrzyżowanym człowieku, Odkupienie, dalekie od wspierania Prawa, obala i pozbawia Prawo jego zdolności do potępienia. W ten sposób Bóg Ojciec i Bóg Syna nie są przedstawiani jako przeciwstawni sobie przez Krzyż z pierwszym w roli Sędziego, a drugi w roli Grzesznika, ale są zjednoczeni w dążeniu do upadku diabelskiego systemu grzechu oraz Prawa, które zniewalają ludzkość. Taki pogląd – uważa Aulén – trzyma się z dala od błędów systemów pokutnych kładących nacisk na Prawo i człowieka, a ukazuje jedność w podjętym przez Trójcę planie odkupienia oraz wolność przebaczenia okazanego nam przez Boga w osobie Chrystusa.
W przeciwieństwie do poglądu o zadośćuczynieniu w Odkupieniu (pogląd „łaciński”), który jest zakorzeniony w idei Chrystusa płacącego karę za grzech by "zadośćuczynić" wymogom sprawiedliwości, pogląd „klasyczny” wyrażany przez wczesny Kościół (Christus Victor) opiera się na Wcieleniu i tym, jak Chrystus wkroczył w ludzkie nieszczęście i zło, i w ten sposób odkupił je. Aulén przekonuje, że pogląd Christus Victor na Odkupienie jest nie tyle racjonalną, systematyczną teorią, co dramatem, pełną pasji historią o Bogu triumfującym nad Mocami i wyzwalającym ludzkość z więzów grzechu. Jak Gustaf Aulén pisze:

</doc>
<doc id="2303253" url="https://pl.wikipedia.org/wiki?curid=2303253" title="Chaboryszcze">
Chaboryszcze

Chaboryszcze (ukr. Хабарище; do 1945 Michalin) – wieś na Ukrainie w rejonie ratnowskim, w obwodzie wołyńskim, położona nad jeziorem Wolańskim. W II Rzeczypospolitej miejscowość wchodziła w skład gminy wiejskiej Lelików w powiecie kobryńskim województwa poleskiego.

</doc>
<doc id="2303258" url="https://pl.wikipedia.org/wiki?curid=2303258" title="Immagine &amp; Poesia">
Immagine &amp; Poesia

Immagine &amp; Poesia – Obrazy i Poezja - międzynarodowy ruch artystyczny – literacki, założony w "Alfa Teatro", w Turynie we Włoszech, w 2007 roku, pod patronatem Aeronwy Thomas, córki poety Dylana Thomasa.
Członkami założycielami byli: Aeronwy Thomas – poeta i pisarz, Gianpiero Actis – malarz, Silvana Gatti – malarz, Sandrina Piras – poeta i Lidia Chiarelli – koordynator i ideolog ruchu. Amerykański poeta Lawrence Ferlinghetti i włoski artysta Ugo Nespolo, są członkami Komitetu Honorowego "Immagine &amp; Poesia". Beverly Matherne, profesor w Northern Michigan University jest cenioną poetką ruchu. Krytykami sztuki związanymi z ruchem są Mary Gorgy (Long Island, New York) i Papa Enzo, Turyn, Włochy. and Enzo Pāpa.
Manifest.
Manifest został przetłumaczony na 28 języków.
Składa się z 10 punktów. Punkt czwarty dotyczy wzajemnej wymiany pomiędzy artystami a poetami i ilustruje tezę o wzajemnym źródle inspiracji między tekstem literackim i dziełem sztuki przedstawiającej i odwrotnie: wynikiem przenikania się wpływów jest zupełnie nowa i pełna forma sztuki.
Wystawy.
Od 2007 r. Ruch organizuje odczyty poezji i wystawy, gdzie obrazy i słowa są ze sobą powiązane. Najważniejsze z nich to:

</doc>
<doc id="2303260" url="https://pl.wikipedia.org/wiki?curid=2303260" title="Człowiek Roku „Dziennika Bałtyckiego”">
Człowiek Roku „Dziennika Bałtyckiego”

Człowiek Roku „Dziennika Bałtyckiego” – nagroda Dziennika Bałtyckiego dla osoby, która przyczynia się do rozsławienia Pomorza. Nagroda jest przyznawana przez Kapitułę Nagrody od 2001 roku.

</doc>
<doc id="2303261" url="https://pl.wikipedia.org/wiki?curid=2303261" title="Stanley Green">
Stanley Green

Stanley Owen Green (ur. 22 lutego 1915 w Londynie, zm. 4 grudnia 1993), znany również jako Protein Man – prowadził kampanię na rzecz tłumienia pożądania przez niskobiałkową dietę. W drugiej połowie XX wieku stał się rozpoznawalną postacią w Londynie.
Życiorys.
Przez 25 lat Green chodził po Oxford Street nosząc afisz, na którym było napisane "Less Lust, By Less Protein: Meat Fish Bird; Egg Cheese; Peas Beans; Nuts. And Sitting" (w wolnym tłumaczeniu: „Mniej Pożądania, Przez Mniej Białek: Mięsa Ryb Ptactwa; Jaj Sera; Groszek Fasola; Orzechy. I Siedzenie”) – dobór słów i interpunkcja zmieniały się nieznacznie na przestrzeni lat. Głosił, że białka czynią ludzi pożądliwymi i agresywnymi, jego rozwiązaniem była „mądrość proteinowa” – niskobiałkowa dieta czyniąca ludzi lepszymi, milszymi i szczęśliwszymi. Za kilka pensów przechodnie mogli zakupić jego 14-stronicowy pamflet, "Eight Passion Proteins with Care", których sprzedał podobno 87 tysięcy kopii przez 20 lat; na okładce znajdował się napis głoszący, że ta broszura byłaby bardziej przydatna, jeśli byłaby czytana od czasu do czasu ("This booklet would benefit more, if it were read occasionally").
Green stał się jednym ze znanych i lubianych londyńskich ekscentryków, choć jego kampania na rzecz tłumienia pożądania nie zdobyła popularności. Był 2 razy aresztowany za zakłócanie porządku publicznego, jak również musiał nosić zielony kombinezon, aby chronić się przed śliną. Mimo tego czerpał wielką radość ze swojej lokalnej sławy. The Sunday Times przeprowadził z nim wywiad w 1985, a jego slogan "less passion, less protein" (w wolnym tłumaczeniu: „mniej namiętności, mniej białek”) został wykorzystany przez Red or Dead, londyński dom mody. Gdy zmarł w 1993 w wieku 78 lat The Daily Telegraph, The Guardian i The Times opublikowały jego nekrolog, a jego pamflety, afisze i listy zostały przekazane do Museum of London. W 2006 jako jedyny „żywy billboard” znalazł się w "Oxford Dictionary of National Biography".

</doc>
<doc id="2303264" url="https://pl.wikipedia.org/wiki?curid=2303264" title="Eliphas Levi">
Eliphas Levi



</doc>
<doc id="2303267" url="https://pl.wikipedia.org/wiki?curid=2303267" title="Boże coś Polskę">
Boże coś Polskę



</doc>
<doc id="2303268" url="https://pl.wikipedia.org/wiki?curid=2303268" title="Lasnamäe FC Ajax">
Lasnamäe FC Ajax

Lasnamäe FC Ajax – estoński klub piłkarski z siedzibą w Tallinnie.
Historia.
Chronologia nazw:
Klub został założony w 1993 jako Ajax Lasnamäe i występował w niższych ligach. W 2006 debiutował w najwyższej lidze estońskiej. W 2007 zajął ostatnie miejsce i opuścił najwyższą ligę. Przez trzy lata klub występował w Esliliiga, a w 2011 ponownie startował w Meistriliiga.

</doc>
<doc id="2303271" url="https://pl.wikipedia.org/wiki?curid=2303271" title="Kościół św. Jakuba Starszego Apostoła w Wiśle Małej">
Kościół św. Jakuba Starszego Apostoła w Wiśle Małej

Kościół św. Jakuba Starszego Apostoła (pierwotnie pod wezwaniem Narodzenia Matki Boskiej) – kościół parafialny w Wiśle Małej w gminie Pszczyna.
Kościół znajduje się na Szlaku Architektury Drewnianej województwa śląskiego w pętli pszczyńskiej.
Historia.
Pierwszy kościół w tym miejscu wzmiankowany był już w 1326 r. W XVI w. znajdował się on przejściowo w rękach protestantów. Obecny został wzniesiony w latach 1775-82 przez Jerzego Laska (zwanego "Beczałą") z Chybia i Jerzego Kaszturę z Łąki. Powiększony w 1923 r.
Konstrukcja.
Kościół orientowany. Drewniany, konstrukcji zrębowej, na ceglanym podmurowaniu. Prezbiterium zamknięte prostą ścianą, z zakrystią wydzieloną od wschodu. Nawa prostokątna z kruchtą od południa. Od zachodu kwadratowa wieża konstrukcji słupowej z przybudówką mieszczącą schody na chór muzyczny. Od zewnątrz otoczony wraz z wieżą (z wyjątkiem ściany wschodniej) otwartymi sobotami wspartymi na słupach z mieczowaniami; przy obu wejściach do nawy dachy sobót podwyższone. Na wschodniej ścianie zadaszenie stanowiące przedłużenie sobót. Dachy siodłowe, wraz z daszkami sobót kryte gontem, ściany ponad sobotami szalowane deskami. Wieża, pierwotnie nie połączona z nawą (nawę przedłużono ku zachodowi w 1923 r.), o ścianach pochyłych, pobitych gontem, z nadwieszoną izbicą szalowaną ozdobnie wyrzynanymi deskami, zwieńczona baniastym hełmem, krytym gontem.
Wnętrze kościoła pokryte polichromią z 1896 r. Wyposażenie wnętrza jednolite, późnobarokowe i rokokowe. Ołtarz główny, rokokowy, wykonany w 1776 r. przez Wacława Donaya ze Skoczowa, malowany przez Andrzeja Helffera; kulisowy, z rzeźbami św. Piotra i św. Amadeusza oraz obrazem św. Jakuba Starszego ze sceną ścięcia w tle, sygnowanym przez Ignacego Günthera z Opawy (1777). Dwa ołtarze boczne rokokowe, wykonane przez stolarza Franciszka Zawiszę z Pszczyny i rzeźbiarza Jana Proezlera z Cieszyna: lewy z 1779 r. z obrazem przedstawiającym Cudowne Pomnożenie Chleba, prawy z 1777 r. z obrazami św. Walentego i św. Jana Nepomucena w zwieńczeniu. Ambona, połączona z późniejszą chrzcielnicą, późnobarokowa z XVIII w. Chrzcielnica w formie anioła trzymającego czarę, autorstwa Jana Proezlera z 1780 r. Organy z 1856 r. Szereg obrazów z XVIII w. Wśród naczyń liturgicznych, późnobarokowych lub rokokowych, wyróżnia się późnogotycki kielich z I ćwierci XVI w.

</doc>
<doc id="2303272" url="https://pl.wikipedia.org/wiki?curid=2303272" title="Leśniczówka (Różanna)">
Leśniczówka (Różanna)

Leśniczówka – część wsi Różanna w Polsce, położona w województwie mazowieckim, w powiecie przysuskim, w gminie Odrzywół.
W latach 1975–1998 Leśniczówka położona była w województwie radomskim.

</doc>
<doc id="2303275" url="https://pl.wikipedia.org/wiki?curid=2303275" title="Madonna tronująca z Dzieciątkiem">
Madonna tronująca z Dzieciątkiem

Madonna tronująca z Dzieciątkiem () – obraz olejny na desce niderlandzkiego malarza niemieckiego pochodzenia Hansa Memlinga.
Opis.
Jeden z charakterystycznych obrazów o wielokrotnie podejmowanej tematyce "Madonny z Dzieciątkiem". W dziele, Memling łączy typowe cechy malarstwa flamandzkiego – bogatą w odcienie gamę barw oraz perspektywę stosowaną przez mistrzów włoskiego renesansu. Scena tradycyjnie rozgrywa się w pomieszczeniu domowym, oświetlonym światłem słonecznym padającym przez otwarte okno z boku. Okno umieszczone z tyłu robi wrażenie głębi, a wzory terakoty podłogowej i dywanu wrażenie trójwymiarowości. Przestrzeń tworzy ukazany w skrócie perspektywicznym dywan i tron. Wymienione elementy występują na wszystkich obrazach z motywem Madonny w pomieszczeniu Memlinga i jest jego znakiem rozpoznawczym. Dodatkowym elementem często powtarzanym przez malarza jest wzorzysta tkanina za plecami Marii. Obok tradycyjnie znajduje się anioł trzymający coś w dłoniach, w tym przypadku kwiat po który sięga radosna postać małego Jezusa. Po prawej stronie Memling umieścił kilka przedmiotów przy których widoczne są światłocienie oraz dzban z białą lilią symbolizująca dziewictwo Marii.

</doc>
<doc id="2303276" url="https://pl.wikipedia.org/wiki?curid=2303276" title="Kenneth Nowakowski">
Kenneth Nowakowski

Kenneth Anthony Adam Nowakowski (ur. 16 maja 1958 w North Battleford) – kanadyjski duchowny greckokatolicki, eparcha Londynu od 2020, wizytator apostolski dla wiernych greckokatolickich z Ukrainy mieszkających w Republice Irlandii i Irlandii Północnej od 2022. 
Życiorys.
Święcenia kapłańskie przyjął 19 sierpnia 1989 i został inkardynowany do eparchii Saskatoon. Przez kilkanaście lat pracował jednak we Lwowie. Był m.in. wicekanclerzem kurii archieparchii lwowskiej, wicerektorem lwowskiego seminarium oraz przewodniczącym ukraińskiej Caritas. W 2001 powrócił do kraju i objął stanowisko rektora greckokatolickiego seminarium w Ottawie. W latach 2006-2007 był także kanclerzem saskatoońskiej kurii.
1 czerwca 2007 został mianowany eparchą New Westminster, zaś 24 lipca 2007 został konsekrowany na biskupa.
15 stycznia 2020 otrzymał nominację na eparchę Londynu, zaś 21 marca 2020 odbyła się jego intronizacja.
4 lipca 2022 papież Franciszek minował go wizytatorem apostolskim dla wiernych greckokatolickich z Ukrainy mieszkających w Republice Irlandii i Irlandii Północnej.

</doc>
<doc id="2303278" url="https://pl.wikipedia.org/wiki?curid=2303278" title="Stanisław Zając (chirurg)">
Stanisław Zając (chirurg)

Stanisław Zając (ur. 1 stycznia 1939 w Chrobrzu, zm. 26 października 2020) – polski chirurg, naukowiec.
W latach 1960–1968 wolontariusz, asystent w Zakładzie Anatomii Prawidłowej AM w Warszawie; 1964–1968 kierownik Punktu Krwiodawstwa w PSK Nr 1 AM w Warszawie; 1964–1968 wolontariusz w I Klinice Chirurgicznej AM w Warszawie; 1968–1975 starszy asystent w I Klinice Chirurgicznej AM w Warszawie; 1975–1993 adiunkt, docent Kliniki Chirurgii Naczyń i Transplantologii Instytutu Chirurgii AM w Warszawie (1986–1987 p.o. kierownik Kliniki Chirurgii Naczyń i Transplantologii AM w Warszawie); 1993–1999 profesor nadzwyczajny w Klinice Chirurgii Naczyń i Transplantologii AM w Warszawie; 1999–2005 profesor zwyczajny w Klinice Chirurgii Ogólnej, Naczyniowej i Transplantacyjnej AM w Warszawie (zlokalizowanej w Centralnym Szpitalu Klinicznym Uniwersyteckiego Centrum Klinicznego WUM przy ul. Banacha 1A).
Życiorys.
Urodził się w rodzinie robotniczo-chłopskiej. Szkołę podstawową ukończył w Chrobrzu, a liceum ogólnokształcące w Pińczowie. Egzaminy maturalne zdał z wyróżnieniem 5 maja 1956 r. W tym też roku został przyjęty na Wydział Lekarski Akademii Medycznej w Warszawie. Studia ukończył w terminie. Dyplom lekarski otrzymał, po odbyciu stażu przeddyplomowego w szpitalach warszawskich, 27 maja 1963 r.
Od trzeciego roku studiów aż do ich ukończenia należał do Studenckiego Naukowego Koła Chirurgicznego przy I Klinice Chirurgicznej AM w Warszawie. Opiekunem Koła był ówczesny adiunkt Kliniki dr Józef Miller. Od piątego roku studiów, a więc od 1960 r. do maja 1968 r., w godzinach popołudniowych, pracował w Zakładzie Anatomii Prawidłowej AM w Warszawie w charakterze asystenta; Kierownikiem Zakładu był prof. Witold Sylwanowicz. Roczny staż podyplomowy odbył w Szpitalu Miejskim w Żyrardowie.
Od 15.12.1964 r. do 01.11.1968 r. pracował w Państwowym Szpitalu Klinicznym Nr 1 w Warszawie przy ul. Nowogrodzkiej 59, w charakterze lekarza Punktu Krwiodawstwa. Był jego budowniczym, organizatorem, pierwszym kierownikiem i pierwszym dawcą krwi. W tym też czasie, w ramach wolontariatu, specjalizował się w chirurgii ogólnej w I Klinice Chirurgicznej AM w Warszawie; kierownikiem Kliniki był profesor Jan Nielubowicz. Specjalizację I-ego stopnia w dziedzinie chirurgii ogólnej uzyskał w 1968 r., a specjalizację II-ego stopnia w dziedzinie chirurgii ogólnej – w 1973 r. W omawianym wyżej okresie, również jako wolontariusz, pracował w Zakładzie Chirurgii Doświadczalnej PAN; kierownikiem Zakładu był także profesor Jan Nielubowicz, a jego zastępcą obecny profesor Waldemar Olszewski. Pod ich kierunkiem zrobił pracę doktorską na temat: „Naturalne połączenia chłonno-żylne między zbiornikiem mleczu (cysterna chyli) a żyłą główną dolną”; promotorem pracy był profesor Jan Nielubowicz. Stopień doktora nauk medycznych Rada Wydziału Lekarskiego AM w Warszawie nadała mu Uchwałą z dnia 26.01.1970 r. Za pracę tę ogłoszoną w Polskim Przeglądzie Chirurgicznym (1971, XLIII, 10, 1490), Zarząd Główny Towarzystwa Chirurgów Polskich przyznał mu nagrodę naukową I stopnia; uroczyste wręczenie nagrody nastąpiło 15.09.1972 r. na Walnym Zebraniu Towarzystwa Chirurgów Polskich w Lublinie; Prezesem Towarzystwa Chirurgów Polskich był profesor T. Jacyna, a przewodniczącym Komisji Nagród Naukowych profesor M. Stefanowski. Był już wtedy pracownikiem I. Kliniki Chirurgicznej AM w Warszawie, albowiem do pracy w Klinice został przyjęty 1.11.1968 r.; początkowo był starszym asystentem, a od 1.10.1976 r. – adiunktem tej Kliniki, przemianowanej później na Klinikę Chirurgii Naczyń i Transplantologii Instytutu Chirurgii AM w Warszawie i przeniesionej do budynku przy ul. Banacha 1A. Kierownikiem Instytutu i Kliniki jednocześnie został profesor Jan Nielubowicz.
W dniach 15.01.1974 r. – 15.01.1975 r. przebywał na stypendium naukowym w Surgical-Medical Research Institute, Faculty of Medicine, University of Alberta w Edmonton w Kanadzie. W 1979 r. ukończył Kurs Mikrochirurgii i Transplantacji Narządów pod kierunkiem profesora Sun Lee z Uniwersytetu w San Diego (Kalifornia) oraz pod kierunkiem profesora Waldemara Olszewskiego; kurs zorganizowała w Warszawie Polska Akademia Nauk.
28.11.1979 r. Rada I Wydziału Lekarskiego AM w Warszawie nadała mu stopień naukowy doktora habilitowanego nauk medycznych w zakresie chirurgii; przewodniczącym Rady był wówczas profesor B. Szczygieł. Nastąpiło to na podstawie przeprowadzonego przewodu habilitacyjnego i pracy habilitacyjnej pod tytułem: „Badania nad patomechanizmem fenomenu Raynaud’a”. Uchwała Rady została zatwierdzona dnia 31.03.1980 r. przez Centralną Komisję Kwalifikacyjną do Spraw Kadr Naukowych przy Prezesie Rady Ministrów.
W roku akademickim 1980/81 z polecenia dziekana I Wydziału Lekarskiego oraz Dyrekcji Instytutu Chirurgii zorganizował i prowadził wykłady dla studentów Oddziału Stomatologicznego AM w Warszawie; zajęcia te kończyły się egzaminem.
Dnia 25.11.1982 r. Minister Zdrowia i Opieki Społecznej Tadeusz Szelachowski mianował go na stanowisko docenta w AM w Warszawie, na wniosek kierownika Kliniki Chirurgii Naczyń i Transplantologii Instytutu Chirurgii AM w Warszawie – profesora Jana Nielubowicza, Rady Naukowej Instytutu Chirurgii oraz Rady I Wydziału Lekarskiego AM; dziekanem I Wydziału Lekarskiego był wówczas profesor J. Komender.
W roku 1983 w ramach stypendium British Council odbył szkolenie chirurgiczne w Londynie, Birmingham, Cambridge oraz Bristolu.
1.10.1986 r. rektor AM w Warszawie profesor B. Pruszyński, po przejściu profesora Jana Nielubowicza na emeryturę, mianował go na stanowisko p.o. Kierownika Katedry i Kliniki Chirurgii Naczyń i Transplantologii Instytutu Chirurgii I Wydziału Lekarskiego AM w Warszawie. Nastąpiło to w następstwie osobistej prośby profesora Nielubowicza oraz decyzji Rady Naukowej Instytutu Chirurgii; obowiązki te pełnił od 01.10.1986 r. do 30.09.1987 r. Będąc wtedy docentem doktorem habilitowanym nauk medycznych nie przystępował do konkursu na rzeczywistego kierownika Kliniki. W omawianym okresie udało się wraz z zespołem nie tylko utrzymać dotychczasowe zainteresowania Kliniki (patologia naczyniowa, nadciśnienie wrotne, chirurgia gruczołów wewnętrznego wydzielania, przeszczepianie nerek), ale nawet rozszerzyć je o resekcję tkanki wątrobowej i znacznie zwiększyć tempo pracy. W ciągu roku wykonali 862 operacje planowe, 236 operacji ostro-dyżurowych i 124 operacji przeszczepienia nerek. Była to rekordowa ilość operacji w dotychczasowej historii Kliniki przy ul. Banacha 1A (dominowały duże operacje naczyniowe). Zwiększyli także efektywność ćwiczeń ze studentami V roku wprowadzając system indywidualnej odpowiedzialności asystenta.
W trakcie swojej pracy w I. Klinice Chirurgicznej, a następnie w Klinice Chirurgii Naczyń i Transplantologii oraz w Zakładzie Chirurgii Doświadczalnej PAN, pod kierownictwem prof. J. Nielubowicza, brał udział w większości prac naukowych klinicznych i doświadczalnych prowadzonych w tym czasie w Klinice. Uczestniczył w pierwszych i następnych operacjach przeszczepiania nerek, perfuzji wątroby, w doświadczalnym przeszczepianiu wątroby i jelit. W 1975/1976 r. kierował zespołem przeszczepiającym nerki. Przez 10 lat prowadził Punkt Konsultacyjny przy Klinice. Od 1982 r. oficjalnie zastępował kierownika Kliniki prof. Nielubowicza w czasie jego wyjazdów zagranicznych, urlopów, pełnienia funkcji Rektora.
Z historycznego punktu widzenia I Klinikę Chirurgiczną od jej początków do 1987 r. (w 1975 r. przemianowaną na Klinikę Chirurgii Naczyń i Transplantologii) kierowali: Leon Kryński (1918–1920), Antoni Leśniowski (1920–1936), Zygmunt Radliński (1936–1939), Marian Stefanowski (1939–1944), Tadeusz Butkiewicz (1945–1958), Zdzisław Łapiński (1958–1959), Jan Nielubowicz (1959–1986), Stanisław Zając (1986–1987). Od 1987 r. do 1999 r. Kliniką kierował Tadeusz Tołłoczko, który również pełnił funkcję Rektora AM w Warszawie.
Dnia 17.11.1992 r. na posiedzeniu Komisji do Spraw Przemianowań Rady I Wydziału Lekarskiego AM w Warszawie, Komisja w składzie: dziekan prof. A. Karwowski (przewodniczący), prof. H. Chlebus, prof. S. Kruś, prof. M. Szostek, po zapoznaniu się z całością dokumentacji dotyczącej wniosku, jaki przedstawił ówczesny kierownik Kliniki – prof. Tadeusz Tołłoczko oraz biorąc pod uwagę oceny, jakie w tej sprawie przedstawili: prof. Otmar Gedliczka – kierownik II Katedry i Kliniki Chirurgii Ogólnej AM w Krakowie, członek Zarządu Głównego Towarzystwa Chirurgów Polskich; prof. Zygmunt Mackiewicz – kierownik Katedry i Kliniki Chirurgii Ogólnej i Naczyń AM w Bydgoszczy, członek Zarządu Głównego Towarzystwa Chirurgów Polskich; prof. Jerzy Michalak – kierownik Kliniki Chirurgii Naczyń AM w Lublinie, członek Zarządu Głównego Towarzystwa Chirurgów Polskich; w swoim protokóle stwierdziła, że: „Na podstawie szczegółowej analizy działalności naukowej, dydaktycznej i organizacyjnej docenta Stanisława Zająca Komisja ds. Przemianowań Rady I Wydziału Lekarskiego AM w Warszawie stwierdza, że kandydat: 1) ma duże osiągnięcia w pracy naukowej; przy czym dorobek swój znacznie powiększył w okresie po uzyskaniu stopnia doktora habilitowanego, 2) aktualnie uczestniczy w pracy dydaktyczno-wychowawczej, 3) jest dobrym klinicystą, doświadczonym chirurgiem i organizatorem pracy zawodowej. W świetle powyższych faktów, pozytywnych ocen recenzentów, jak również zgodnego wspólnego stanowiska Komisja jednomyślnie przedstawia Wysokiej Radzie I Wydziału Lekarskiego wniosek w sprawie nadania doc. dr hab. n. med. Stanisławowi Zającowi tytułu naukowego profesora”. Rada I Wydziału Lekarskiego AM w Warszawie w tajnym głosowaniu pozytywnie poparła wniosek Komisji i w następstwie tego, dnia 13.03.1993 r. Prezydent Rzeczypospolitej Polskiej Lech Wałęsa nadał mu tytuł naukowy profesora nauk medycznych. Po tej nominacji ówczesny rektor AM w Warszawie prof. Tadeusz Tołłoczko, na podstawie Ustawy o Szkolnictwie Wyższym z dnia 12.09.1979 r. (Dz.U. Nr 65, poz.385), mianował go dnia 01.04.1993 r. na stanowisko profesora nadzwyczajnego AM w Warszawie, na okres 5 lat.
1.01.1999 r. Minister Zdrowia i Opieki Społecznej Wojciech Maksymowicz mianował go na stałe, na stanowisko profesora zwyczajnego w Akademii Medycznej w Warszawie.
26.04.2002 r. Rektor AM w Warszawie prof. J. Piekarczyk powołał go, już jako prof. dr hab. nauk medycznych, profesora zwyczajnego w Katedrze i Klinice Chirurgii Ogólnej i Transplantacyjnej, w skład nowo powstałej Rady Wydziału Kształcenia Podyplomowego. Klinika w 1999 r. ponownie zmieniła nazwę na Klinikę Chirurgii Ogólnej, Naczyniowej i Transplantacyjnej. Członkiem Rady Wydziału Kształcenia Podyplomowego był do 2005 r.; dziekanem Wydziału był prof. W. Noszczyk.
W dniach 01.06.2003 r. – 31.05.2004 r. rektor AM prof. J. Piekarczyk udzielił mu rocznego urlopu naukowego, zgodnie z art. 109 pkt 3 Ustawy o Szkolnictwie Wyższym (Dz. U. Nr 65 poz.385) oraz na podstawie Statutu Akademii Medycznej w Warszawie (Dział VIII, rozdz.2, paragraf 124, p.7). Urlop ten poświęcił: 1) w głównej mierze na napisanie podręcznika chirurgii dla studentów medycyny; 2) na dokończenie trudnych badań, opracowanie ich wyników i przygotowanie do druku, na temat wydolności autonomicznego układu nerwowego u chorych z napadami fenomenu Raynaud’a; 3) na doprowadzenie do zakończenia (jako promotor) przewodu doktorskiego lekarza z Oddziału Chirurgii Szpitala Powiatowego w Staszowie – lek. med. Macieja Szymańskiego.
W 2005 roku, w 67 roku życia, po 42 latach od otrzymania dyplomu lekarskiego, po 37 latach pracy w Akademii Medycznej w Warszawie, ze względów rodzinnych przeszedł na emeryturę.
W ciągu 40 lat pracy zawodowej brał udział jako operator bądź asystent w 16920 operacjach, na dyżurach lekarskich spędził 1763 doby. Jako jedyny spośród adiunktów, docentów, profesorów pracował z prof. Janem Nielubowiczem nieprzerwanie od początku, tzn. od 1960 r. do przejścia jego na emeryturę w 1986 r.
W całym jego życiu zawodowym i naukowym bardzo ważną, nieocenioną rolę od 1964 r. odegrała jego żona dr Danuta Borkowska-Zając, lekarz specjalista II stopnia z chorób dzieci, autorka sześciu prac naukowych z pediatrii. Była inspiratorem jego prac naukowych, korektorem i pierwszym recenzentem. Stworzyła mu w domu warunki do pracy naukowej, wychowała ich córkę Małgorzatę, która została magistrem ekonomii.
Z okazji jubileuszu 40 lat pracy zawodowej oraz w związku z przejściem na emeryturę otrzymał od Rektora AM w Warszawie w dniu 14.06.2004 r. pisemne podziękowanie za długoletnią pracę w Akademii Medycznej; dnia 20 czerwca 2005 został odznaczony Krzyżem Kawalerskim Orderu Odrodzenia Polski.
Prace naukowe.
Stanisław Zając był autorem bądź współautorem 158 publikacji naukowych, 72 doniesień na Zjazdach Towarzystw Naukowych oraz 20 referatów naukowych na Posiedzeniach Towarzystw Naukowych Oddziału Warszawskiego. Wśród prac opublikowanych 31 ukazało się w języku angielskim, między innymi w takich czasopismach jak: Surg. Gyn. Obs., Pharmacology, Surg. Res., J. Cardiovascular Surg., J. of Biomechanical Engineering, Med. Sci. Monit.
Wśród prac opublikowanych 55 – to prace doświadczalne, 60 – oryginalne badawcze prace kliniczne, 23 – prace kazuistyczne, 5 – prace poglądowe i 15 prac w formie rozdziałów podręcznikowych.
Tematyka opublikowanych prac obejmuje 53 prace z dziedziny chirurgii naczyniowej, 44 prace – z gastroenterologii, 5 prac – z dziedziny chirurgii obrażeń wielonarządowych, 15 prac – z anatomii prawidłowej i patologicznej, 22 prace – z dziedziny chirurgii ogólnej i endokrynologicznej, inne – 19 prac.
Wśród prac z dziedziny chirurgii naczyniowej na szczególną uwagę zasługują prace nad patomechanizmem napadów fenomenu Raynaud’a. Po raz pierwszy udało się udowodnić (praca habilitacyjna), że w sinej fazie napadu otwierają się połączenia tętniczo-żylne w obrębie palców rąk i że u chorych z napadami fenomenu Raynaud’a w 96% przypadków występują zmiany zwyrodnieniowe w szyjnym odcinku kręgosłupa zniekształcające symetrycznie otwory międzykręgowe. Wcześniej w pracy doktorskiej, która była pracą doświadczalną na psach, wykrył połączenie chłonno-żylne między zbiornikiem mleczu (cisterna chyli) a żyłą główną dolną. W pracach doświadczalnych dotyczących badań przepływu cieczy newtonowskiej w mechanicznych modelach niedrożności tętnic łuku aorty, znalazły miejsce oryginalne pomysły. Wyniki tych prac wyjaśniają od strony fizycznej wiele nieznanych dotąd zjawisk związanych z przepływem krwi w tętnicach łuku aorty w przypadkach ich miażdżycowego zwężenia lub niedrożności. Do ciekawszych należy praca na temat wpływu zwichrzenia łuku aorty na rozkład wydatków w tętnicach szyjnych i podobojczykowych. Wyjaśniono w niej, dlaczego w jednych przypadkach materiał zatorowy pochodzący z lewej komory serca wędruje do tętnic kończyn górnych lub do tętnic szyjnych, a w innych – do aorty brzusznej i tętnic kończyn dolnych. Prace te prowadził we współpracy z Wydziałem Inżynierii Mechanicznej Uniwersytetu Alberta w Edmonton, w Kanadzie. Konsekwencją tej współpracy jest pewnego rodzaju wyróżnienie przez umieszczenie jego biografii naukowej w III wydaniu International Directory of Distinquished Leadership wydanym przez American Biographical Institute, Inc.
W grupie prac z dziedziny gastroenterologii znajdują się również prace doświadczalne i kliniczne. Prace kliniczne oparte są na dużym materiale chorych. Dotyczą one leczenia obfitych masywnych krwotoków z przewodu pokarmowego, chirurgicznego leczenia choroby wrzodowej żołądka i dwunastnicy, leczenia przewlekłego zapalenia trzustki. Na uwagę zasługuje praca na temat leczenia zewnętrznych przetok jelita cienkiego. Udowodniono, że leczenie zachowawcze albo opóźnione leczenie operacyjne zewnętrznych przetok jelita cienkiego jest niekorzystne. Najbardziej celowa jest szybka likwidacja przetoki drogą resekcji jelita wraz z przetoką, zanim wystąpią ciężkie powikłania metaboliczne.
Wśród prac doświadczalnych interesujące są prace na temat, dotąd w Polsce mało znany, elektrycznej czynności mięśniówki żołądka. Prace te zostały wykonane w Instytucie Chirurgii Doświadczalnej w Edmonton, w Kanadzie. Badania na zwierzętach dotyczyły: a) hormonalnej i nerwowej kontroli elektrycznej czynności mięśniówki żołądka wyizolowanego i perfundowanego krwią homologiczną w specjalnie do tego celu przygotowanej komorze perfuzyjnej oraz b) wpływu i różnych dawek pentagastryny na elektryczną czynność in vivo. Po raz pierwszy w świecie udało się (razem z prof. Konstantym Kowalewskim) dokonać u psów zapisu elektrycznej czynności mięśniówki żołądka wyizolowanego i perfundowanego krwią homologiczną oraz przeprowadzić na tym preparacie badania nad wpływem różnych leków na tę czynność (in vitro). Oryginalnymi były również badania wpływu krwotoku i wysokich temperatur (również po raz pierwszy na świecie) na elektryczną czynność żołądka. W wyniku badań (razem z prof. K. Bowes) przeprowadzonych na psach (in vivo) również poczyniono bardzo oryginalne i dotąd nieznane spostrzeżenia: duże dawki pentagastryny (4 i 6 mikrogramów/kg) powodowały zanikanie tzw. rytmu odzewowego (potencjałów czynnościowych). Obserwacje te znalazły zastosowanie kliniczne w Kanadzie w leczeniu ludzi chorych z ciężkimi postaciami zespołu poresekcyjnego.
W grupie prac z dziedziny chirurgii ogólnej i endokrynologii na uwagę zasługują prace dotyczące chirurgicznego leczenia ludzi powyżej 60 roku życia. Na dużej liczbie 1350 chorych oceniono aktualne możliwości w tej dziedzinie, ryzyko i niebezpieczeństwo związane z leczeniem chirurgicznym. U ludzi starych największy procent zgonów dawały operacje wykonane z konieczności w trybie nagłym, bez możliwości należytego przygotowania chorego z długotrwałymi, niewyrównanymi zaburzeniami metabolicznymi.
Wśród prac z anatomii szczególnie dwie mają charakter odkrywczy. W jednej z nich, w badaniach na zwłokach ludzkich, doszło do odkrycia powięzi grzbietowej ręki, którą nazwano międzyścięgnową powięzią grzbietu ręki. W drugiej – dotyczącej badań naturalnych połączeń chłonno-żylnych w przestrzeni pozaotrzewnowej, w oparciu o liczne doświadczenia na psach wykazano, że połączenia takie znajdują się między naczyniami chłonnymi pni lędźwiowych a żyłami biodrowymi i kręgosłupowymi.
W grupie prac z dziedziny chirurgii obrażeń wielonarządowych szczególne znaczenie praktyczne ma praca: „Analiza mnogich obrażeń ciała”, gdzie w oparciu o bardzo dużą liczbę obserwowanych chorych opracowano specjalną tabelę prognostyczną, która ułatwia kolejność i sposób postępowania u najciężej chorych.
Spośród 92 doniesień naukowych 72 były przedstawione w formie referatów na krajowych bądź zagranicznych Zjazdach Naukowych, pozostałe 20 przedstawiono na posiedzeniach Towarzystw Naukowych – Oddział Warszawski.
Wiele spośród prac opublikowanych to tzw. „oryginalne prace twórcze”. Są wśród nich prace kliniczne oparte na bardzo dużym materiale, a dotyczą wyników leczenia chorych z powodu krwotoku z przewodu pokarmowego (678 chorych), wyników leczenia 284 chorych z zespołem pozakrzepowym, wyników operacyjnego leczenia tętniaków aorty brzusznej (65 chorych) i wyników leczenia chorych z kalectwem dróg żółciowych (57 chorych). Wśród tych prac znajdują się również trzy oryginalne prace doświadczalne. Jedna z nich, wykonana na psach, udowadnia istnienie dodatkowych połączeń chłonno-żylnych w przestrzeni zaotrzewnowej, które otwierają się w warunkach zastoju i nadciśnienia chłonki, co następuje np. w przypadku podwiązania ductus thoracicus. Dwie następne – to prace wykonane na modelach mechanicznych, a dotyczące wpływu konfiguracji przeszczepu aortalno-nerkowego na przepływ całkowity oraz wpływu zwichrzenia łuku aorty na pole przepływu i rozkład wydatków w tętnicach szyjnych i podobojczykowych. Udało się wykazać, że całkowity przepływ w doświadczalnym modelu łukowatego przeszczepu naczyniowego aortalno-nerkowego nie zależy od konfiguracji przeszczepu, to znaczy od miejsca zespolenia z aortą, od kąta odejścia od aorty, od odległości między miejscem zespolenia z przekrojem tętnicy nerkowej a aortą oraz że graniczna wartość promienia dla naczyniowego przeszczepu łukowatego aortalno-nerkowego wynosi 0,25 cm. Wykazano również, że wielkości przepływów w tętnicach szyjnych wspólnych i tętnicach podobojczykowych nie zawsze zależą od kąta zwichrzenia łuku aorty.
Jedenaście prac ukazało się w formie podręcznikowej w „Zagadnieniach Chirurgii Klinicznej” pod redakcją prof. Jana Nielubowicza. Są to jednak typowe prace naukowe oparte na znaczącym materiale klinicznym, a dotyczące leczenia chirurgicznego przetok jelita cienkiego, ostrego i przewlekłego zapalenia trzustki, obrażeń mnogich, choroby wrzodowej żołądka i dwunastnicy oraz cukrzycy u chorych chirurgicznych.
Stanisław Zając od 1974 r. współpracował z Instytutem Chirurgii Doświadczalnej Uniwersytetu Alberta w Edmonton, w Kanadzie. Razem z prof. K. Bowes i prof. Konstantym Kowalewskim pracował nad zagadnieniami związanymi z elektryczną czynnością żołądka i dwunastnicy. Współpracował również od 1974 r. z Wydziałem Mechanicznym Uniwersytetu Alberta w Edmonton oraz z Zakładem Mechaniki Cieczy i Gazów Polskiej Akademii Nauk. Z prof. Czesławem Rodkiewiczem, z dr Wojciechem Kalitą i dr S. Tokarzewskim prowadził badania nad przepływami cieczy newtonowskiej w doświadczalnych modelach niedrożności lub zwężenia tętnic łuku aorty. Od 1996 r. współpracował także z prof. K. Galusem z CMKP w Warszawie. Prowadził badania nad przepływami krwi w tętnicach właściwych palców u chorych z napadami fenomenu Raynaud’a. Poza tym był kierownikiem projektu badawczego KBN Nr 4 PO5B 077 08 na temat: „Badania wydolności autonomicznego układu nerwowego u chorych z napadami fenomenu Raynaud’a”. W wyniku przeprowadzonych badań stwierdzono, że u osób z napadami fenomenu Raynaud’a, w przebiegu tzw. czystej postaci choroby, występują zaburzenia reakcji układu wegetatywnego na takie testy jak: pionizacja, zwalnianie oddechu, oziębienie; świadczy to o niewydolności tego układu i zaburzeniach jego funkcjonowania pod postacią jego niedoczynności.
Tematami pięciu prac doktorskich, których był promotorem były: 1) „Zastosowanie pasty Rieblera do leczenia przetok ropnych” (dr J. Bogacki, 1988 r.), 2) „Rola układu nerwowego w patomechanizmie napadów fenomenu Raynaud’a” (dr M. Jędrasik 1989 r.), 3) „Wyniki chirurgicznego leczenia miażdżycy tętnic kończyn dolnych u chorych z cukrzycą” (dr S. Nazarewski, 1990 r.), 4) „Gojenie się rany operacyjnej po częściowym wycięciu tchawicy i zespoleniu koniec do końca” (dr H. Koziak, 1993 r.), 5) „Możliwości i wyniki chirurgicznego leczenia raka odbytnicy u chorych w rejonie staszowskim” (dr M. Szymański, 2003 r.). Są to prace ciekawe, wnoszące oryginalny wkład do nauki. W pierwszej z nich (Bogacki) zastosowano dentystyczną pastę Rieblera do leczenia różnego rodzaju przetok w klinice chirurgicznej. Leczono chorych z przewlekłymi przetokami ropnymi, którzy cierpieli z tego powodu przez wiele lat, byli kilkakrotnie operowani nieskutecznie, a dotychczasowe leczenie zachowawcze również nie spowodowało wyleczenia. Chorzy ci sami rezygnowali z dalszych proponowanych operacji, a niekiedy sam leczący nie podejmował się dalszego leczenia. Pasta Rieblera okazała się niezwykle skuteczna (94% wyleczenia). W drugiej pracy (Jędrasik) po raz pierwszy badano somatosensoryczne potencjały wywołane u chorych z napadami fenomenu Raynaud’a oraz przeprowadzono w tej grupie chorych badania elektroencefalograficzne. Wyniki tych badań okazały się bardzo ciekawe i przyczyniły się do lepszego zrozumienia patomechanizmu napadów fenomenu Raynaud’a. W trzeciej pracy (Nazarewski) zastosowano do statystycznej oceny wyników leczenia operacyjnego chorych z miażdżyca tętnic i współistniejącą cukrzycą nowoczesną metodę Life-Table Analysis. Przy pomocy tej metody oceniano skumulowane wskaźniki drożności przeszczepów naczyniowych w odcinku aortalno-udowym i udowo-podkolanowym, a także skumulowane wskaźniki uratowania kończyny dolnej.
Praktyczne wnioski, jakie wyciągnęli na podstawie przeprowadzonych badań dr Koziak i dr Szymański niewątpliwie również przyczyniają się do poprawy wyników leczenia chorych.
Działalność dydaktyczno-wychowawcza.
Już jako asystent Zakładu Anatomii Prawidłowej, w okresie 1960–1968 prowadził ćwiczenia prosektoryjne dla studentów I roku, będąc jednocześnie opiekunem grupy studenckiej. W 1970 r. brał udział w pracach Rektorskiej Komisji ds. Studenckich Praktyk Wakacyjnych. W latach 1975–1976 kierował grupą lekarzy konsultujących chirurgicznie (i stale dyżurujących w Izbie Przyjęć PSK Nr 1) Kliniki Wewnętrzne, Ortopedyczną, Okulistyczną, Neurologiczną i Urologiczną – po przeprowadzeniu się Klinik Chirurgicznych do nowo wybudowanego gmachu Instytutu Chirurgii przy ul. Banacha 1A.
W 1978 r. i w 1979 r. pracował w Komisji Rekrutacyjnej dla kandydatów na I rok studiów. Jako starszy asystent I Kliniki Chirurgicznej, a później adiunkt i docent Kliniki Chirurgii Naczyń i Transplantologii prowadził ćwiczenia, seminaria i wykłady dla studentów V roku medycyny. Przez szereg lat był opiekunem Studenckiego Naukowego Koła Chirurgicznego. Koło to kilkakrotnie organizowało wakacyjne obozy naukowe w Szpitalu w Łomży. Największym osiągnięciem Koła był udział w organizacji Międzynarodowego Sympozjum i otrzymanie I nagrody naukowej na Sympozjum Kół Naukowych w Gdańsku.
W latach 1983–1984 brał udział w pracach Komisji do Opracowania Testowego Egzaminu Dyplomowego z Chirurgii. W latach 1982–1989 był członkiem Senatu AM w Warszawie. Od 1982 r. do 1984 r. był członkiem Rektorskiej Komisji ds. Klinicznych. W latach 1984–1989 był członkiem, a następnie przewodniczącym Uczelnianej Komisji Wyborczej. W 1986 r. był członkiem Senackiej Komisji ds. Statutu AM w Warszawie. W 1983 r. był członkiem Wojewódzkiego Zespołu do Zwalczania Zakażeń Szpitalnych. W latach 1980–1985 był koordynatorem dwóch tematów naukowych: 1) leczenie miażdżycy tętnic łuku aorty, 2) choroba i zespół Raynaud’a. Od 1980 r. do chwili rozwiązania Instytutu Chirurgii był członkiem Rady Naukowej tego Instytutu. W latach 1987–1997 był siedemnastokrotnie członkiem Komisji Egzaminacyjnej na I i II stopień specjalizacji z chirurgii ogólnej. Od 1982 r. egzaminował z chirurgii studentów VI roku medycyny. Od 1968 r. do 1990 r. czterokrotnie wykładał na kursach w Studium Doskonalenia Lekarzy.
Działalność społeczna.
W latach 1970–1973 pełnił funkcję sekretarza w Komisji Nauki Warszawskiego Komitetu ZSL. W tym też czasie był członkiem Komisji Zdrowia i Opieki Społecznej Stołecznej Rady Narodowej.
W pierwszych demokratycznych wyborach do Sejmu Rzeczypospolitej Polskiej kandydował na posła.
Współpracował z Kombatantami Armii Krajowej z rejonu kieleckiego i udzielał im pomocy lekarskiej. Podobnie, pomocy medycznej udzielał byłym więźniom Obozów Koncentracyjnych z rejonu radomskiego.
Przynależał do Zjednoczonego Stronnictwa Ludowego (obecne PSL).
Działalność obecna.
Razem z żoną współpracuje z Katedrą i Zakładem Medycyny Sądowej AM w Warszawie.

</doc>
<doc id="2303279" url="https://pl.wikipedia.org/wiki?curid=2303279" title="Seve Ballesteros">
Seve Ballesteros

Severiano „Seve” Ballesteros Sota (ur. 9 kwietnia 1957 w Pedreña, zm. 7 maja 2011 tamże) – hiszpański profesjonalny golfista.
W swojej karierze wygrał 91 turniejów i zajmował pierwsze miejsce w rankingu golfistów na świecie. Dwukrotny zwycięzca Masters Tournament i trzykrotny brytyjskiego The Open Championship.

</doc>
<doc id="2303280" url="https://pl.wikipedia.org/wiki?curid=2303280" title="USB 3.0">
USB 3.0



</doc>
<doc id="2303283" url="https://pl.wikipedia.org/wiki?curid=2303283" title="Tamás Pál Kiss">
Tamás Pál Kiss

Tamás Pál Kiss (ur. 19 maja 1991 w Miszkolcu) – węgierski kierowca wyścigowy.
Życiorys.
Formuła Renault.
Tamás Pál Kiss karierę rozpoczął w roku 1998, od startów w kartingu. W sezonie 2007 zadebiutował w krajowych mistrzostwach E-2000. W pierwszym roku startów zajął w niej 8. pozycję. W kolejnym podejściu został sklasyfikowany na 3. lokacie. W tym samym roku brał udział również we Szwajcarskiej Formule Renault. Zmagania w niej zakończył na 14. miejscu.
W latach 2009–2010 brał udział w Brytyjskiej Formule Renault. W pierwszym sezonie startów rywalizację ukończył na 13. pozycji. W kolejnym roku walczył o tytuł mistrzowski. Ostatecznie mistrzostwa zakończył na 3. lokacie. Poza tym wziął udział również w jednej rundzie europejskiego cyklu (nie był liczony do klasyfikacji). Na rodzimym torze Hungaroring pierwszego wyścigu nie ukończył, natomiast w drugim zajął dziewiąte miejsce, uzyskując przy tym najszybsze okrążenie.
Seria GP3.
Na sezon 2011 podpisał kontrakt z francuską stajnią Tech 1 Racing. Węgier po punkty sięgał w dwóch rundach, rozegranych na torze Circuit de Catalunya oraz Nürburgring. Wykorzystał start z pole position do wygrania sprintu w Hiszpanii. Zdobyte punkty sklasyfikowały go na 16. miejscu.
Na sezon 2012 przeniósł się do zespołu Atech CRS Grand Prix. Raz stanął na podium podczas pierwszego wyścigu w Monako. Z dorobkiem 38 punktów zakończył sezon na 12 pozycji.
Formuła Renault 3.5.
W Formule Renault 3.5 zadebiutował w 2012 roku w zespole BVM Target. Udział w 4 wyścigach nie przyniósł mu żadnych punktów i zapewnił 28 pozycję w klasyfikacji końcowej.
Auto GP World Series.
W 2013 roku zadebiutował w Auto GP World Series z zespołem Team MLR71. Później zmieniał jeszcze zespoły na Zele Racing oraz Ibiza Racing Team. Podczas pierwszego wyścigu na torze Silverstone Circuit uplasował się na trzeciej pozycji. W pozostałych wyścigach zajmował miejsca poza podium. Z dorobkiem 99 punktów uplasował się na 5 pozycji w klasyfikacji generalnej.
Rok później w bolidzie zespołów Zele Racing oraz Virtuosi UK. W ciągu szesnastu wyścigów, w których wystartował, dziewięciokrotnie stawał na podium, w tym trzykrotnie na jego najwyższym stopniu. Dorobek 170 punktów pozwolił mu zdobyć tytuł wicemistrza serii.
Wyniki.
Podsumowanie.
† – Pál Kiss nie był liczony do klasyfikacji.

</doc>
<doc id="2303288" url="https://pl.wikipedia.org/wiki?curid=2303288" title="Nadbużański Oddział Straży Granicznej">
Nadbużański Oddział Straży Granicznej

Nadbużański Oddział Straży Granicznej imienia 27 Wołyńskiej Dywizji Armii Krajowej – jeden z oddziałów Straży Granicznej z siedzibą w Chełmie.
Formowanie i zmiany organizacyjne.
14 lutego 1991 Komendant Główny Straży Granicznej na podstawie art. 6 w związku z art. 5 ust. 1 i 5 ustawy z dnia 12 października 1990 roku o Straży Granicznej utworzył Komendę Oddziału Straży Granicznej w Chełmie. Powierzył do ochrony odcinek granicy państwowej od znaku granicznego nr 677 włącznie do znaku granicznego nr 1346 włącznie o długości 457 km 640 m. Nadbużański Oddział Straży Granicznej powołany został 7 maja 1991 roku na bazie rozformowano 15 maja 1991 roku Nadbużańskiego Batalionu WOP.
Zarządzeniem nr 019 Komendanta Głównego SG z dnia 30 kwietnia 1991 roku w sprawie zorganizowania Oddziału SG w Chełmie oraz przeorganizowania Oddziałów SG w Białymstoku i Przemyślu w maju 1991 roku została podjęta decyzja o wydłużeniu na północy odcinka oddziału do linii rzeki Bug. W następstwie tej decyzji od Podlaskiego Oddziału SG w Białymstoku przyjęto graniczne jednostki organizacyjne w Janowie Podlaskim, Terespolu i Sławatyczach.
Decyzją nr 1 Komendanta Głównego Straży Granicznej z dnia 18 września 1991 roku nadano Nadbużańskiemu Oddziałowi Straży Granicznej w Chełmie imię „27 Wołyńskiej Dywizji Armii Krajowej” oraz sztandar.
Zarządzeniem nr 64 Komendanta Głównego Straży Granicznej z dnia 2 listopada 2010 roku określono i wprowadzono symbol Nadbużańskiego Oddziału Straży Granicznej. 
Zasięg terytorialny.
W terytorialnym zasięgu działania oddziału, terenowymi organami Straży Granicznej byli komendant oddziału, komendanci strażnic i granicznych placówek kontrolnych, a po reorganizacji w 2004 roku jest komendant oddziału i komendanci placówek.
Z dniem 12 stycznia 2002 roku zasięg terytorialny oddziału obejmuje województwo lubelskie
i powiat łosicki wchodzący w skład województwa mazowieckiego.
Struktura organizacyjna.
W 1991 roku Nadbużańskiemu Oddziałowi Straży Granicznej podlegały:
Od 2003 roku funkcjonowanie Nadbużańskiego Oddziału Straży Granicznej regulowało Zarządzenie nr 31 Komendanta Głównego Straży Granicznej z dnia 16 września 2003 roku w sprawie nadania regulaminu organizacyjnego Komendzie Nadbużańskiego Oddziału Straży Granicznej im. 27 Wołyńskiej Dywizji Armii Krajowej w Chełmie (Dz. Urz. KGSG Nr 4, poz. 37) z późniejszymi zmianami.
Od 24 sierpnia 2005 roku w miejsce dotychczas funkcjonujących strażnic oraz granicznych placówek kontrolnych utworzono placówki Straży Granicznej. Funkcjonariusze i pracownicy pełniący służbę i zatrudnieni w strażnicach oraz granicznych placówkach kontrolnych Straży Granicznej stali się odpowiednio funkcjonariuszami i pracownikami placówek Straży Granicznej.
Od 14 kwietnia 2014 roku funkcjonowanie Nadbużańskiego Oddziału Straży Granicznej reguluje Zarządzenie nr 45 Komendanta Głównego Straży Granicznej z dnia 11 kwietnia 2014 roku w sprawie nadania regulaminu organizacyjnego Komendzie Nadbużańskiego Oddziału Straży Granicznej imienia 27 Wołyńskiej Dywizji Armii Krajowej w Chełmie (Dz. Urz. 2014.43).
Komendą Oddziału kieruje Komendant Oddziału przy pomocy zastępców Komendanta Oddziału,
głównego księgowego oraz kierowników komórek organizacyjnych komendy oddziału. 
W skład komendy oddziału wchodzą komórki organizacyjne, o których mowa poniżej oraz Zespół Stanowisk Samodzielnych.
Zespół Stanowisk Samodzielnych, w skład którego wchodzą radca prawny i kapelan, jest bezpośrednio nadzorowany przez Komendanta Oddziału. 
Komórkami organizacyjnymi komendy oddziału są:
Placówki Nadbużańskiego Oddziału Straży Granicznej:
Przekształcenia.
7 Oddział Ochrony Pogranicza → 7 Lubelski Oddział WOP → 13 Brygada Ochrony Pogranicza → 23 Brygada WOP → Grupa Manewrowa WOP Tomaszów (Chełm) Lubelski «» Samodzielny Oddział Zwiadowczy WOP Tomaszów (Chełm) Lubelski → 23 Oddział WOP → 23 Chełmski Oddział WOP → Nadbużańska Brygada WOP → Nadbużański Batalion WOP → Nadbużański Oddział Straży Granicznej

</doc>
<doc id="2303289" url="https://pl.wikipedia.org/wiki?curid=2303289" title="Koło Fortuny">
Koło Fortuny



</doc>
<doc id="2303293" url="https://pl.wikipedia.org/wiki?curid=2303293" title="Gabriel Chaves">
Gabriel Chaves

Gabriel „Gabby” Chaves (ur. 7 lipca 1993 roku) – kolumbijski kierowca wyścigowy.
Życiorys.
Początki kariery.
Gabby karierę rozpoczął w roku 2004, od startów w kartingu. W sezonie 2006 zadebiutował w Nordyckiej Formule Renault. Zmagania w niej ukończył na 9. miejscu. W kolejnych dwóch latach startował w mistrzostwach Skip Barber, zdobywając odpowiednio tytuł wicemistrzowski i mistrzowski. W roku 2008 był również czwartym zawodnikiem Pacyfickiej Formuły BMW. Rok później sięgnął po tytuł mistrzowski w amerykańskim odpowiedniku tej serii (startował wówczas w ekipie EuroInternational).
Formuła 3.
W sezonie 2010 ponownie nawiązał współpracę z EuroInternational, tym razem jednak we Włoskiej Formule 3. Największym sukcesem Amerykanina było zdobycie pole position na niemieckim torze Hockenheim. Nie stanął jednak ani razu na podium. Ostatecznie zmagania zakończył na 10. pozycji.
Seria GP3.
Na sezon 2011 Gabriel podpisał kontrakt z hiszpańską stajnią Barwa Addax Team. Po punkty udało mu się sięgnąć trzykrotnie, na hiszpańskich torach pod Barceloną oraz w Walencji. Zdobyte punkty pozwoliły mu zająć 19. miejsce w klasyfikacji generalnej.

</doc>
<doc id="2303295" url="https://pl.wikipedia.org/wiki?curid=2303295" title="Koło fortuny">
Koło fortuny



</doc>
<doc id="2303296" url="https://pl.wikipedia.org/wiki?curid=2303296" title="Władysław Komarnicki">
Władysław Komarnicki

Władysław Komarnicki (ur. 13 lipca 1945 w miejscowości Wysocko Wyżne) – polski przedsiębiorca budowlany, były prezes klubu żużlowego Stal Gorzów Wielkopolski, senator IX i X kadencji.
Życiorys.
W 1992 ukończył studia na Wydziale Humanistycznym Wyższej Szkoły Pedagogicznej w Kielcach. Od lat 60. pracował w Gorzowskim Przedsiębiorstwie Budownictwa Przemysłowego, był w niej sekretarzem komitetu zakładowego PZPR. W latach 80. zatrudniony w Centrali Handlu Zagranicznego Budimex. Na początku lat 90. stał się jednym z założycieli spółki z ograniczoną odpowiedzialnością pod nazwą Przedsiębiorstwo Budowlano-Usługowe Interbud-West, a w 1992 został prezesem jej zarządu. Firma ta uzyskała kontrakty m.in. na budowę budynków Collegium Polonicum w Słubicach i Collegium Europaeum Gnesnense.
W latach 90. działał w Kongresie Liberalno-Demokratycznym i Unii Wolności. W 2005 i w 2011 bez powodzenia jako niezależny kandydat ubiegał się o mandat senatora. W 2005 został prezesem zarządu Stali Gorzów Wielkopolski, funkcję tę pełnił do 2012. W 2006 odszedł z kierownictwa zarządzanej firmy, został członkiem jej rady nadzorczej.
W 2014 z ramienia Platformy Obywatelskiej uzyskał mandat radnego sejmiku lubuskiego. W 2015 wystartował ponownie do Senatu, tym razem z rekomendacji PO w okręgu nr 21. Uzyskał mandat senatora IX kadencji, otrzymując 44 991 głosów. W wyborach w 2019 z powodzeniem ubiegał się o senacką reelekcję (dostał 69 298 głosów).
Odznaczenia.
Odznaczony Krzyżem Oficerskim (2000) i Krzyżem Komandorskim (2011) Orderu Odrodzenia Polski. W 2009 wyróżniony Odznaką Honorową za Zasługi dla Województwa Lubuskiego.

</doc>
<doc id="2303297" url="https://pl.wikipedia.org/wiki?curid=2303297" title="Kompaktron">
Kompaktron



</doc>
<doc id="2303298" url="https://pl.wikipedia.org/wiki?curid=2303298" title="Arthur Laurents">
Arthur Laurents

Arthur Laurents (właśc. Arthur Levine; ur. 14 lipca 1917 w Nowym Jorku, zm. 5 maja 2011 tamże) – amerykański dramaturg, librecista, reżyser i scenarzysta. 
Urodził się w rodzinie żydowskiej. Napisał scenariusze do takich musicali, jak m.in. "West Side Story", "Gypsy" czy "Tacy byliśmy". Był homoseksualistą. Jego partnerem życiowym w latach 1954–2006 był Tom Hatcher.

</doc>
<doc id="2303299" url="https://pl.wikipedia.org/wiki?curid=2303299" title="Nikołaj Morozow">
Nikołaj Morozow



</doc>
<doc id="2303303" url="https://pl.wikipedia.org/wiki?curid=2303303" title="Powstanie w Angoli">
Powstanie w Angoli

Powstanie w Angoli – zbrojne działania rdzennej ludności przeciwko portugalskim władzom kolonialnym, jakie wybuchły w 1961 roku.
Powstanie rozpoczęło się 3 stycznia 1961 roku w regionie Baixa de Cassanje w prowincji Malanje w Angoli Portugalskiej. 15 marca 1961 doszło do pierwszych walk pomiędzy siłami powstańczymi a rządowymi, kiedy przede wszystkim zaatakowane zostały placówki policyjne. Mimo nielicznych sił, powstańcy opanowali kilkanaście miasteczek i odcięli 50 miejscowości od stolicy (Luandy).
Wskutek tych wydarzeń i w wyniku zagrożenia południe kraju opuścili bogaci obywatele portugalscy. Na miejscu pozostali jedynie biali robotnicy najemni, którzy rozpoczęli organizację oddziałów samoobrony.
Po kilku tygodniach niepokoje ogarnęły północny zachód kraju. W prowincjach Uíge i Kwanza Północna powstańcy z plemienia Bakongo zaatakowali kilkadziesiąt farm zabijając kilkuset portugalskich osadników. W przeciągu kilku miesięcy fala mordów i grabieży rozlała się na całą północną Angolę, aż po granicę z Kongo.
W odpowiedzi na ataki powstańców zorganizowane ochotniczo przez osadników oddziały milicji rozpoczęły pustoszenie wiosek miejscowej ludności. Do sierpnia 1961 siły te wzmocniono 17 000 regularnego wojska przysłanego z Portugalii. W wyniku brutalnych walk śmierć poniosło 50 000 rdzennych mieszkańców Angoli, głównie z plemienia Bakongo. 150 000 uchodźców schroniło się w sąsiednim Kongo. 
Pod koniec roku do działań przystąpiło portugalskie lotnictwo bombardując wioski należące do miejscowej ludności. Powstanie ostatecznie upadło, portugalscy osadnicy nie mogli jednak już czuć się bezpiecznie.

</doc>
<doc id="2303304" url="https://pl.wikipedia.org/wiki?curid=2303304" title="Witold Wasilewski (historyk)">
Witold Wasilewski (historyk)

Witold Wasilewski (ur. 2 sierpnia 1972 w Warszawie) – polski historyk. Specjalizuje się w dziejach nowożytnych i najnowszych Polski oraz Europy Wschodniej, ze szczególnym uwzględnieniem Rosji i Związku Sowieckiego, w tym zbrodni katyńskiej. 
Absolwent IH UW (1998). Stopień doktora nauk humanistycznych uzyskał na Wydziale Historycznym Uniwersytetu Warszawskiego. Był wykładowcą Uniwersytetu Kardynała Stefana Wyszyńskiego w Warszawie. Aktualnie pracownik IPN. W 2020 otrzymał w Instytucie Historii im. Tadeusza Manteuffla Polskiej Akademii Nauk na podstawie pracy "Mord w Lesie Katyńskim. Przesłuchania przed amerykańską komisją Maddena w latach 1951-1952" stopień doktora habilitowanego 
Od 2002 r. radny Dzielnicy Mokotów m.st. Warszawy, pełnił szereg funkcji w Radzie Dzielnicy Mokotów m.st. Warszawy, był m.in. przewodniczącym i wiceprzewodniczącym komisji, a od 2006 r. jest wiceprzewodniczącym Rady Dzielnicy Mokotów. 

</doc>
<doc id="2303308" url="https://pl.wikipedia.org/wiki?curid=2303308" title="Autobusy miejskie we Wrocławiu">
Autobusy miejskie we Wrocławiu

System komunikacji autobusowej we Wrocławiu w układzie stałym składa się ze 125 linii (49 normalnych, 5 pośpiesznych, 3 szczytowych, 3 podmiejskich, 27 strefowych, i 17 linii nocnych) oraz (8 gminy Siechnice, 2 gminy Czernica, 8 gminy Kobierzyce). Ponadto, istnieją także linie komercyjne.
Linie.
Większość wrocławskich linii autobusowych ma trzycyfrowe numery (z wyjątkiem linii pospiesznych, które są oznaczane literą, oraz linii specjalnych na stadion, oznaczanych literą „S” i cyfrą, a także linii nocnych gmin ościennych oznaczanych literą N i dwiema cyframi). Pierwsza cyfra oznacza rodzaj linii:
Tabor.
W MPK Wrocław eksploatuje się liniowo pojazdy wyprodukowane przez cztery firmy – Volvo, MAN, Mercedes-Benz i Solaris. Od roku 2008 autobusy nie posiadające niskiej podłogi były sukcesywnie wycofywane. Ostatni kurs w pełni wysokopodłogowego Volvo B10MA odbył się 20 listopada 2015 r. i tym samym obecnie wszystkie autobusy są dostosowane do przewozu osób niepełnosprawnych. Wrocławskie MPK jako ostatnia firma w Polsce eksploatowała liniowo autobusy Jelcz M180.
Od stycznia 2014 r. do czerwca 2018 r. w MPK Wrocław testowany był pierwszy autobus z napędem hybrydowym (spalinowo-elektrycznym). Wydzierżawiono w tym celu jeden pojazd marki Volvo (model 7700 Hybrid). 
Od sierpnia 2014 r. rozpoczęły się dostawy autobusów Solaris Urbino dzierżawionych od Millenium Leasing przez MPK na okres dziesięciu lat. Dostawy zakończono w drugiej połowie listopada 2014 roku. Łącznie dostarczono 45 autobusów 12-metrowych i 12 autobusów 18-metrowych. W związku z dostarczeniem autobusów Solaris wycofano autobusy Ikarus 280 i Jelcz M120M. Po rozpoczęciu wykonywania przewozów przez podwykonawcę – firmę Michalczewski sp. z o.o. zostały wycofane pozostałe autobusy marki Jelcz – M121M, M121MB, M180, M181M i M181MB, oraz marki Volvo – B10MA.
Większość autobusów marki Volvo (7000, 7000A, 7700 oraz 7700A) zostało wycofanych w latach 2018-2021, a zamiast nich pojawiły się Mercedesy Citaro C2. 

</doc>
<doc id="2303309" url="https://pl.wikipedia.org/wiki?curid=2303309" title="Somaly Mam">
Somaly Mam

Somaly Mam (ur. 1970 lub 1971) – kambodżańska pisarka, obrońca praw człowieka, koncentrująca się przede wszystkim na potrzebach ofiar handlu ludźmi i przemocy seksualnej. Założycielka dwóch fundacji, których działania są ukierunkowane na wyzwalanie osób które są bezprawnie niewolone i często wykorzystywane seksualnie, a także ich resocjalizację: "AFESIP", czyli: Action for Women in Distressing Situations (1996), oraz Somaly Mam Foundation (2007). Jej staraniem w 2004 roku w Phnom Pehn powstał ośrodek "Tom Dy Center", który niesie praktyczną pomoc skrzywdzonym dziewczynkom i kobietom.
W 1998 roku otrzymała prestiżową Nagrodę Księcia Asturii.

</doc>
<doc id="2303310" url="https://pl.wikipedia.org/wiki?curid=2303310" title="Leśniczówka (Wola Roźwienicka)">
Leśniczówka (Wola Roźwienicka)

Leśniczówka – część wsi Wola Roźwienicka w Polsce położona w województwie podkarpackim, w powiecie jarosławskim, w gminie Roźwienica.
W latach 1975–1998 miejscowość administracyjnie należała do województwa przemyskiego.

</doc>
<doc id="2303313" url="https://pl.wikipedia.org/wiki?curid=2303313" title="Iyenemi Furo">
Iyenemi Furo

Iyenemi Charles Furo (ur. 17 lipca 1978 w Okrice) – piłkarz nigeryjski grający na pozycji środkowego obrońcy. W reprezentacji Nigerii rozegrał 5 meczów.
Kariera klubowa.
Karierę piłkarską Iyenemi rozpoczął w klubie Sharks FC. W jego barwach zadebiutował w 1994 roku w nigeryjskiej Premier League. W zespole Sharks występował przez dwa sezony.
W 1995 roku Iyenemi wyjechał do Europy i jego pierwszym klubem na tym kontynencie był Paris Saint-Germain. Przez dwa lata nie zadebiutował w Ligue 1 i grał w rezerwach PSG. W 1997 roku odszedł do belgijskiego KSV Waregem, gdzie był podstawowym zawodnikiem przez dwa sezony.
W 1999 roku Iyenemi grał w Szwajcarii, w tamtejszym FC Sion. W 2001 roku został wypożyczony do Royal Antwerp FC, jednak nie wystąpił w nim ani razu. W 2002 roku odszedł do greckiego APO Akratitos. W sezonie 2003/2004 był piłkarzem FC Istres, ale nie zaliczył w nim żadnego ligowego występu. Z kolei w sezonie 2004/2005 grał w Servette FC, w którym zakończył swoją karierę piłkarską w wieku 27 lat.
Kariera reprezentacyjna.
W reprezentacji Nigerii Iyenemi zadebiutował w 2000 roku. W tym samym roku został powołany do kadry na Puchar Narodów Afryki 2000. Był na nim podstawowym zawodnikiem Nigerii i wystąpił w 5 meczach: z Tunezją (4:2), z Kongiem (0:0), z Marokiem (2:0), półfinale z Republiką Południowej Afryki (2:0) i finale z Kamerunem (2:2, k. 3:4). Były to zarazem jedyne mecze Iyenemiego w kadrze narodowej. W 2000 roku zagrał również z kadrą U-23 na Igrzyskach Olimpijskich w Sydney.

</doc>
<doc id="2303314" url="https://pl.wikipedia.org/wiki?curid=2303314" title="Nike cieszyńska">
Nike cieszyńska

Pomnik Ku Czci Legionistów Śląskich Poległych za Polskę – pomnik w Cieszynie upamiętniający poległych legionistów śląskich, zwany potocznie „cieszyńską Nike” lub „Ślązaczką", pierwotnie autorstwa Jana Raszki stojący w latach 1934-1939, zrekonstruowany w 2005.
Nazwa oraz dedykacja.
Pomnik znany jest pod oficjalną nazwą „Pomnik Ku Czci Legionistów Śląskich Poległych za Polskę” oraz potocznie jako „Cieszyńska Nike” lub „pomnik Ślązaczki”. Określenie potoczne nawiązuje do mitologicznej Nike lub „Ślązaczki” ze względu na ludowy strój cieszyński, w który ubrana jest kobieca postać na pomniku.
Monument poświęcony jest zawiązanemu w Cieszynie 8 sierpnia 1914 roku Legionowi Śląskiemu, zwanemu także Cieszyńskim. Tworzyło go ok. 600 ochotników ze Śląska Cieszyńskiego oraz Pogranicza Morawskiego. Legion został włączony do Legionu Wschodniego. Jako część II Brygady Legionów pod dowództwem gen. Józefa Hallera uczestniczył we wszystkich kampaniach wojennych w Karpatach i Besarbii, na Bukowinie i Wołyniu.
Opis.
Autorem pomnika jest jeden z weteranów legionistów śląskich – rzeźbiarz Jan Raszka z Ropicy. Pomnik wykonany został z brązu oraz granitu i składa się z postaci Nike cieszyńskiej umieszczonej na wysokim postumencie oraz pamiątkowych tablic upamiętniających szlak bojowy Legionu śląskiego. U stóp pomnika umieszczono dwie tablice upamiętniające szarżę piechoty pod dowództwem por. Jana Łyska, oraz jego wiersz o brzmieniu:
„Wyszliście na zwycięstwa zew, wy – śląskiej ziemi pancerz nasz, polskiego ludu łzy i krew, wy – śląska straż” - Jan Łysek. 
Na szesnastu kartuszach umieszczonych u stóp cokołu zapisano nazwy miejscowości na Kresach Wschodnich, gdzie walczył Legion Śląski. Cztery kartusze zadedykowano również polskim żołnierzom, którzy polegli podczas wojny polsko-czechosłowackiej w latach 1919–1920. Znalazły się tam nazwy miejscowości Śląska Cieszyńskiego, w których stoczono ważniejsze potyczki z Czechami podczas tego konfliktu: Bystrzyca, Karwina, Bogumin i Skoczów.
Historia.
Pomnik został odsłonięty w dniu 28 października 1934 roku przez ówczesnego wojewodę śląskiego Michała Grażyńskiego. W uroczystościach wzięło udział około 15 tysięcy ludzi, w tym weterani Legionu śląskiego oraz przedstawiciele władz i organizacji niepodległościowych.
Po wybuchu II wojny światowej, już przed południem 1 września 1939 roku został on zburzony przez Niemców. Metalowe części pozostałe w wyniku tej dewastacji zostały uratowane przez cieszyńskich harcerzy i były przechowywane w prywatnych mieszkaniach. Po wejściu Armii Czerwonej na miejscu po pomniku legionów nowe komunistyczne władze zainstalowały „Pomnik wdzięczności Armii Czerwonej” wykorzystując do tego zachowane fragmenty przedwojennego monumentu. W 1989 roku pomnik dedykowany radzieckiej armii został zburzony, a przy okazji nastąpiła także kompletna rozbiórka pozostałości przedwojennego pomnika Cieszyńskiej Nike.
W dniu 22 marca 2003 roku w Cieszynie zawiązał się „Społeczny Komitet Odbudowy Pomnika” w składzie:
Komitet podjął się odtworzenia zniszczonej budowli na podstawie zachowanej dokumentacji i dzięki jego wysiłkom pomnik został zrekonstruowany według projektu prof. Jana Herma. Odlew wykonały Gliwickie Zakłady Urządzeń Technicznych. Całość została odsłonięta dnia 7 czerwca 2008 roku, po 74 latach od pierwszego wybudowania i 69 latach od zniszczenia przez Niemców. Na cokole umieszczono napis „Legionistom Ślązakom poległym za Polskę”.
Kontrowersje.
12 października 2005 konsul generalny Czech w Katowicach zaprosił do cieszyńskiego ratusza przedstawicieli Społecznego Komitetu Odbudowy Pomnika starając się nakłonić ich do nie zamieszczania na postumencie kartuszy związanych z czeską aneksją Zaolzia w latach 1919–1920.

</doc>
<doc id="2303316" url="https://pl.wikipedia.org/wiki?curid=2303316" title="Idy marcowe (film 2011)">
Idy marcowe (film 2011)

Idy marcowe (ang. "The Ides of March") – amerykański film z gatunku thriller, dramat polityczny w reżyserii George’a Clooneya, nakręcony na podstawie sztuki "Farragut North" Beau Willimona.
Światowa premiera filmu nastąpiła 31 sierpnia 2011 roku, na otwarcie 68. Międzynarodowego Festiwalu Filmowego w Wenecji, gdzie film został zakwalifikowany do Konkursu Głównego.
Fabuła.
Stephen Meyers (Ryan Gosling) prowadzi kampanię wyborczą gubernatora Mike’a Morrisa (George Clooney), który jako kandydat Demokratów ubiega się o urząd prezydenta. Meyers nie jest nowicjuszem, wie, że polityka to brudna gra, ale wciąż ma nadzieję, że w środowisku wyrachowanych cyników jest także miejsce dla uczciwych ludzi, którzy chcą zrobić coś pożytecznego. Taki według niego jest Morris: przyzwoity, otwarty na ludzi facet, który ma szansę zmienić Amerykę na lepsze. Meyers angażuje się w działania wyborcze ze szczerej pasji. Nawet gdy szef konkurencyjnej ekipy, Tom Duffy (Paul Giamatti), składa mu korzystniejszą ofertę, Stephen odmawia, wierzy bowiem w charyzmę Morrisa. Podczas kampanii poznaje sympatyczną stażystkę Molly, z którą zaczyna romansować. Za jej sprawą nieoczekiwanie odkrywa, że Mike Morris nie jest takim chodzącym ideałem, jak mu się do tej pory wydawało, a z każdą chwilą na jaw wychodzą kolejne niepokojące fakty z jego życiorysu. Meyers zastanawia się, co robić.

</doc>
<doc id="2303318" url="https://pl.wikipedia.org/wiki?curid=2303318" title="Dictionary of National Biography">
Dictionary of National Biography

Dictionary of National Biography (DNB) – słownik biograficzny stanowiący standardowy punkt odniesienia w dziedzinie biografii znanych postaci brytyjskiej historii, publikowany od 1885. W 1996 Uniwersytet Londyński opublikował wolumin korekcji zebranych na podstawie Biuletynu Instytutu Badań Historycznych. Zaktualizowany "Oxford Dictionary of National Biography" ("ODNB") został opublikowany 23 września 2004 jako 60-tomowe wydawnictwo i publikacja on-line.
Oxford Dictionary of National Biography.
Nowy słownik został przyjęty w większości pozytywnie, w miesiącach po publikacji pojawiały się okazjonalne negatywne recenzje w brytyjskich gazetach i periodykach związane z merytorycznymi nieścisłościami. Jednakże liczba artykułów publicznie kwestionowanych z tego powodu wynosiła tylko 23 z 50 113 opublikowanych we wrześniu 2004, czego konsekwencją było mniej niż 100 uzasadnionych poprawek merytorycznych. Wszystkie zgłaszane uwagi są brane pod uwagę jako część programu oceny proponowanych poprawek i rozszerzeń do istniejących artykułów, które po zatwierdzeniu mogą zostać wprowadzone do edycji elektronicznej słownika. W 2005 Stowarzyszenie Bibliotek Amerykańskich nagrodziło Oxford Dictionary of National Biography Medalem Dartmouth. Ogólną recenzję słownika opublikowano w 2007.

</doc>
<doc id="2303319" url="https://pl.wikipedia.org/wiki?curid=2303319" title="Krotyt">
Krotyt

Krotyt (ang. "krotite") – naturalny minerał złożony z wapnia, glinu i tlenu (CaAl2O4) odkryty w 2011 w chondrycie węglistym o nazwie NWA 1934, który spadł na tereny Afryki Północnej.
Krotyt jest jednym z pierwszych minerałów jakie powstały w naszym Układzie Słonecznym, zanim jeszcze została uformowana Ziemia i inne planety.
Nazwa minerału "krotite" została oficjalnie zaaprobowana przez International Mineralogical Association, pochodzi od nazwiska kosmochemika Alexandra Krota.

</doc>
<doc id="2303321" url="https://pl.wikipedia.org/wiki?curid=2303321" title="Krotite">
Krotite



</doc>
<doc id="2303323" url="https://pl.wikipedia.org/wiki?curid=2303323" title="Leśniczówka (Kniażyce)">
Leśniczówka (Kniażyce)

Leśniczówka – część wsi Kniażyce w Polsce położona w województwie podkarpackim, w powiecie przemyskim, w gminie Fredropol.
W latach 1975–1998 miejscowość administracyjnie należała do województwa przemyskiego.

</doc>
<doc id="2303324" url="https://pl.wikipedia.org/wiki?curid=2303324" title="Next Year">
Next Year

Next Year – singel amerykańskiego zespołu Foo Fighters z albumu "There Is Nothing Left to Lose". Został wydany na dwóch płytach 7 listopada 2000.

</doc>
<doc id="2303326" url="https://pl.wikipedia.org/wiki?curid=2303326" title="Elektrownia jądrowa Atucha">
Elektrownia jądrowa Atucha

Elektrownia jądrowa Atucha – argentyńska elektrownia jądrowa położona na prawym brzegu rzeki Parana, w pobliżu miasta Lima, w partido Zárate, około 100 km od Buenos Aires. Eksploatuje dwa reaktory ciężkowodne.
W lutym 2022 r. Argentyna i China National Nuclear Corporation uzgodniły umowę na zaprojektowanie i budowę reaktora Atucha III, konstrukcji Hualong One (HPR1000) o mocy 1200 MWe, której planowany koszt to około 8 mld dolarów.

</doc>
<doc id="2303327" url="https://pl.wikipedia.org/wiki?curid=2303327" title="Mitch Evans">
Mitch Evans

Mitchell „Mitch” Evans (ur. 24 czerwca 1994 roku w Auckland) – nowozelandzki kierowca wyścigowy.
Życiorys.
Początki kariery.
Mitch karierę rozpoczął w roku 2003, do startów w kartingu. W sezonie 2007 zadebiutował w zimowym pucharze Nowozelandzkiej Formuły First. Kilka miesięcy później wystartował w głównym cyklu tej serii. W 2008 roku triumfował w zimowej edycji regionalnej Formuły Ford. W głównym cyklu z kolei sięgnął po tytuł wicemistrzowski.
W sezonie 2009 został drugim zawodnikiem Australijskiej Formuły Ford. Na średnim stopniu znalazł się również w serii Formuła Ford Fiesta. W latach 2009-2010 ścigał się w Australijskiej Formule 3. W pierwszym roku (w klasie Gold Star) wziął udział w jednej rundzie, podczas której dwukrotnie stanął na podium. Uzyskane punkty sklasyfikowały go na 5. miejscu. W kolejnym sezonie startował w pełnym cyklu (nie wystąpił tylko w jednej rundzie, na torze Symmons Plains Raceway). Ostatecznie brak udziału w jednej eliminacji odegrał znaczącą rolę, gdyż Evans przegrał tytuł zaledwie jednym punktem (z Brytyjczykiem Benem Barkerem). W latach 2010-2011 zwyciężał w serii Toyota Racing. W sezonie 2011 triumfował również w wyścigu o Grand Prix Nowej Zelandii.
Seria GP3.
Na sezon 2011 Mitch podpisał kontrakt z australijskim zespołem MW Arden, w którym częściowo udziałowcem jest kierowca Formuły 1 Mark Webber. Evans punktował w pierwszych pięciu z sześciu rozegranych wyścigów. Po starcie z pole position zwyciężył w sobotnich zmaganiach w Hiszpanii. Na podium stanął również w pierwszym wyścigu w Walencji, plasując się na trzeciej lokacie. Dobra postawa Nowozelandczyka wywindowała go na pozycję lidera klasyfikacji generalnej. Druga część sezonu nie układała się jednak dla Mitcha najlepiej. Jedyny punkt uzyskał po zajęciu ósmego miejsca w przedostatnim starcie na włoskiej Monzie. Kilkakrotnie Evans stracił szansę na punkty po kolizjach zawinionych, bądź też nie zawinionych przez siebie (m.in. z Brytyjczykiem Calado, na Hungaroringu oraz Monzie). Na torze Nürburgring Evans po raz drugi w karierze startował z pierwszego rzędu, jednak również tam nie ukończył wyścigu. W efekcie zmagania zakończył na 9. miejscu.
Seria GP2.
Na sezon 2013 Nowozelandczyk podpisał kontrakt z brytyjską ekipą Arden International na starty w Serii GP2. W ciągu 22 wyścigów, w których wystartował, czterokrotnie stawał na podium, ale nigdy nie zwyciężał. Z dorobkiem 56 punktów uplasował się na czternastej pozycji w klasyfikacji generalnej.
W sezonie 2014 zmienił pracodawcę na obrońcę tytułu mistrzowskiego - Russian Time. Zespół odczuł jednak stratę założyciela Igora Mazepy, który zmarł tego roku. To między innymi przyczyniło się do problemów z budżetem i formą rosyjskiego teamu. Evans mimo wszystko prezentował wysokie tempo, czego efektem były dwa zwycięstwa w sobotniej rywalizacji. Był najlepszy w głównych wyścigach w Wielkiej Brytanii i w Niemczech. Poza wymienionymi zwycięstwami, jeszcze czterokrotnie stawał na podium. Uzbierał łącznie 174 punkty, które zapewniły mu czwarte miejsce w końcowej klasyfikacji kierowców.
W roku 2015 ponownie reprezentował rosyjską ekipę. Ponownie odczuwał problemy zespołu, przez które zaliczył słaby początek sezonu (jedyne podium odnotował w sobotniej rywalizacji, na hiszpańskim torze Circuit de Catalunya, gdzie był drugi z najszybszym okrążeniem wyścigu). Po wakacyjnej przerwie zespół wyraźnie poprawił swoją dyspozycję, dzięki czemu Mitch mógł pokazać pełnię swoich możliwości. Odnotował sześć podiów w ośmiu ostatnich startach sezonu. Triumfował w sobotnich zmaganiach, na włoskim torze Monza (zdobył również dwa punkty za najszybsze okrążenie) oraz Sakhir. Słabsza forma z początku uniemożliwiła jednak zakończenie sezonu na podium. W klasyfikacji generalnej zdobył 135 punktów i do trzeciej lokaty zabrakło mu zaledwie czterech. Miał szansę je odrobić w ostatnim wyścigu, jednak został odwołany przez przedłużającą się naprawę bandy po karambolu. Warto odnotować, że przez kłopoty z początku zdobył 39 punktów mniej w stosunku do ubiegłego sezonu.
W 2016 Nowozelandczyk postanowił spróbować swych sił w hiszpańskiej ekipie Campos Racing.
Formuła E.
Od sezonu 2016/2017 jest zawodnikiem brytyjskiej ekipy Panasonic Jaguar Racing.

</doc>
<doc id="2303331" url="https://pl.wikipedia.org/wiki?curid=2303331" title="Internazionali BNL d’Italia 2011 (kobiety)">
Internazionali BNL d’Italia 2011 (kobiety)

Tenisowy turniej WTA Internazionali BNL d’Italia 2011 odbył się w dniach od 9 maja do 16 maja w Rzymie, na kortach ziemnych. Pula nagród wyniosła 2 050 000 dolarów amerykańskich.

</doc>
<doc id="2303332" url="https://pl.wikipedia.org/wiki?curid=2303332" title="Marty Natalegawa">
Marty Natalegawa

Raden Mohammad Marty Muliana Natalegawa, znany jako Marty Natalegawa (ur. 1963) – indonezyjski dyplomata i polityk.
Urodził się w Bandungu. Kształcił się w brytyjskich Ellesmere College i Concord College (1976–1981). Studiował na Cambridge University (uzyskał stopień magistra filozofii, 1985), a także na London School of Economics. Stopień doktora filozofii otrzymał w 1993 na Australian National University. W listopadzie 2005 został mianowany ambasadorem w Wielkiej Brytanii. We wrześniu 2007 objął stanowisko stałego przedstawiciela Indonezji przy ONZ. W 2009 wszedł w skład drugiego rządu Susilo Bambang Yudhoyono jako minister spraw zagranicznych.

</doc>
<doc id="2303333" url="https://pl.wikipedia.org/wiki?curid=2303333" title="Kościół św. Mikołaja w Łące">
Kościół św. Mikołaja w Łące

Kościół św. Mikołaja - kościół parafialny w Łące w gminie Pszczyna.
Kościół znajduje się na Szlaku Architektury Drewnianej województwa śląskiego w pętli pszczyńskiej.
Historia.
Wzmiankowany w 1449 r., w latach 1570-1628 w rękach protestantów, w 1639 r. odzyskany przez katolików. Spalony w 1658 r. Obecny kościół zbudowany w 1660 r. W późniejszym czasie przedłużony i przekształcony, co spowodowało w znacznej mierze utratę cech zabytkowych.
Konstrukcja.
Orientowany. Drewniany, konstrukcji zrębowej, na wysokim podmurowaniu wykonanym w 1814 r. przez murarza Weinta. Krótkie prezbiterium zamknięte trójbocznie, przy nim od południa zakrystia, od północy murowana kaplica. Nawa prostokątna, z dwiema wydatnymi kruchtami od południa i północy, kryta stropem z fasetą. Ściany zewnętrzne szalowane pionowymi deskami, z wąskim zadaszeniem gontowym osłaniającym podmurowanie. Ściany nawy wzmocnione od zewnątrz dwoma parami ukośnych podpór. Nad zakrystią i kaplicą osobne dachy pulpitowe kryte gontem. Na wschodnim końcu kalenicy nawy sześcioboczna wieżyczka na sygnaturkę z latarnią, nakrytą wysmukłym hełmem baniastym. Kościół bezwieżowy, z osobno stojącą drewnianą dzwonnicą. Otwory okienne i wejściowe zamknięte łukami segmentowymi z nadokiennikami krytymi również gontem. Wnętrze tynkowane, z nowszą polichromią.
Wyposażenie wnętrza kościoła dość skromne, w większości barokowe i późnobarokowe. Kilka krucyfiksów i naczynia liturgiczne przeważnie z XVIII w.

</doc>
<doc id="2303335" url="https://pl.wikipedia.org/wiki?curid=2303335" title="Posiadło">
Posiadło



</doc>
<doc id="2303338" url="https://pl.wikipedia.org/wiki?curid=2303338" title="Traffic Light Tree">
Traffic Light Tree

Traffic Light Tree – rzeźba francuskiego artysty Pierre'a Vivant'a, mająca formę drzewa, którego gałęzie stanowi ok. 75 świateł sygnalizacji ulicznej. Rzeźba umiejscowiona jest w Londynie, na skrzyżowaniu ulic Heron Quay, Marsh Wall i Westferry Road. Została odsłonięta w lutym 1999 roku.
"Traffic Light Tree" ma niecałe 8 metrów wysokości. Składa się z zielonego „pnia”, z którego wyrastają „gałęzie” stworzone z zielonych, żółtych i czerwonych świateł sygnalizacji ulicznej. Światła te zmieniają się cyklicznie, każde w swoim własnym rytmie; steruje nimi komputer.
Rzeźbę postawiono w 1998 roku, a odsłonięto w lutym 1999. Zastąpiła ona platan, który znajdował się tam wcześniej, a który obumarł z powodu nadmiernego ruchu ulicznego. Według artysty rzeźba ma poprzez swoją formę nawiązywać do pobliskich żywych platanów, a dzięki grze zmieniających się świateł odzwierciedlać rytm otoczenia.

</doc>
<doc id="2303340" url="https://pl.wikipedia.org/wiki?curid=2303340" title="Ian Sinfield">
Ian Sinfield

Ian Sinfield (ur. 3 października 1934 w Londynie, zm. 12 marca 2010 w Perth) – australijski lekkoatleta, długodystansowiec.
W swoim debiucie w międzynarodowych zawodach zajął 43. miejsce w biegu maratońskim podczas igrzysk olimpijskich w Rzymie (1960). Dwa lata później na igrzyskach Imperium Brytyjskiego i Wspólnoty Brytyjskiej w Perth musiał wycofać się z rywalizacji maratończyków na 40. kilometrze.
Jedyny medal mistrzostw kraju Sinfield wywalczył w 1960, kiedy to zdobył złoto w maratonie ustanawiając swój rekord życiowy (2:25:14) w tej konkurencji.
Zmarł w wieku 75 lat po długiej walce z chorobą.

</doc>
<doc id="2303341" url="https://pl.wikipedia.org/wiki?curid=2303341" title="Czworaki">
Czworaki



</doc>
<doc id="2303343" url="https://pl.wikipedia.org/wiki?curid=2303343" title="In the Wake of Determination">
In the Wake of Determination

In the Wake of Determination – drugi studyjny album amerykańskiego zespołu Story of the Year. Został wydany 11 października 2005 roku.

</doc>
<doc id="2303346" url="https://pl.wikipedia.org/wiki?curid=2303346" title="Joe Valachi">
Joe Valachi

Joe Valachi vel Joseph Joseph 'Joe Cargo' Valachi (ur. 22 września 1904, zm. 3 kwietnia 1971) – amerykański gangster o włoskim pochodzeniu. Znany pod pseudonimem "Charles Chanbano" i "Anthony Sorge".
Uznawany jest za pierwszego członka świata zorganizowanej przestępczości, który publicznie podczas przesłuchań przed Komisją Senatu (wrzesień i październik 1963 roku) stwierdził fakt istnienia mafii na terenie Stanów Zjednoczonych.
Przesłuchania przed Komisją Senatu były zorganizowane na wzór Komisji Kefauvera.
W powszechnej opinii uchodził za człowieka prymitywnego, nisko postawionego w strukturze mafii, który podczas swojej długoletniej kariery przestępczej wykonywał jedynie polecenia bossów.
Urodził się we Wschodnim Harlemie w Nowym Jorku. Jako nastolatek wstąpił do organizacji Salvatore Maranzano. Służył mu przez następne lata, aż do jego śmierci w 1931 roku w trakcie Wojny Castellammarese.
Wtedy to zaczął pracować dla Lucky Luciano, a później dla Vito Genovese. Do jego głównych zadań należało bezkrytyczne wykonywanie rozkazów przełożonych: mordował i zastraszał ofiary, prowadził nielegalny hazard i sprzedawał narkotyki.
W 1959 roku trafił na 15-20 lat do więzienia za handel narkotykami. Zbiegiem okoliczności trafił do tego samego zakładu karnego co Genovese.
W roku 1962 doszło do dziwnego zdarzenia między nimi. W trakcie pobytu w więzieniu Valachi doszedł do przekonania, że Genovese podejrzewał go o to, że został informatorem policji. Na domiar złego boss (Genovese) 'obdarzył' go 'pocałunkiem śmierci' (tak to mu się wydawało) na znak, że ma go niebawem zabić. Przestraszony Valachi – za pomocą kawałka metalowej rury – zamordował 22 lipca 1962 roku współwięźnia o nazwisku Joe Sauppa. Jak się później okazało niedoszłym zabójcą Valachiego miał być Joe Beck (Joe DiPalermo); spanikowany Valachi pomylił napastników.
Za to zabójstwo dostał karę dożywotniego pozbawienia wolności. Zdesperowany Valachi postanowił zostać (ostatecznie) informatorem policji (władz federalnych).
Wiele zeznań złożonych przez Valachiego nie zgadzało się z faktami; twierdził, że za śmiercią Petera Morello stał cyngiel "Buster z Chicago" – a tak naprawdę został on zastrzelony przez Alberta Anastasię i Franka Scalise na polecenie Luciano. Innym razem stwierdził, że wiedział kto tak naprawdę wydał wyrok i zabił Joego Masserię; twierdził ponadto, że Genovese po roku 1946 był jedynym bossem nad bossami (co trudno jednoznacznie stwierdzić).
W trakcie przesłuchań czołowi bossowie świata przestępczego próbowali za wszelką cenę zdyskredytować Valachiego jako wiarygodnego świadka; wyznaczyli za jego głowę ponoć 100 000 dolarów; nad jego bezpieczeństwem czuwało blisko 200 uzbrojonych funkcjonariuszy biura szeryfa federalnego. W ciągu kilku następnych lat dzięki jego zeznaniom (mimo wielu wypaczeń i przeinaczeń) policji i władzom federalnym (FBI) udało się aresztować wielu członków mafii (tzw. Syndykatu).
Zeznania Valachiego posłużyły później za materiał do książki pt. "The Valachi Papers" (autorstwa dziennikarza Petera Maasa; rok wydania 1968).
Joe Valachi zmarł na atak serca w El Paso w Teksasie; w Federalnym Zakładzie Poprawczym "La Tuna"; przeżył Genovese o dwa lata.

</doc>
<doc id="2303348" url="https://pl.wikipedia.org/wiki?curid=2303348" title="Mafia amerykańska">
Mafia amerykańska



</doc>
<doc id="2303349" url="https://pl.wikipedia.org/wiki?curid=2303349" title="Komisja (mafia amerykańska)">
Komisja (mafia amerykańska)



</doc>
<doc id="2303352" url="https://pl.wikipedia.org/wiki?curid=2303352" title="7,5 cm leichte FeldHaubitze 255">
7,5 cm leichte FeldHaubitze 255



</doc>
<doc id="2303353" url="https://pl.wikipedia.org/wiki?curid=2303353" title="Kamień Sołowiecki (Petersburg)">
Kamień Sołowiecki (Petersburg)

Kamień Sołowiecki (ros. Соловецкий камень) – pomnik powstały w 2002 w Petersburgu z inicjatywy Stowarzyszenia Memoriał. Obecnie pomnik składa się z dużego granitowego kamienia sprowadzonego z Wysp Sołowieckich, położonych nad Morzem Białym, lokalizacji pierwszego obozu, który dał początek radzieckiemu systemowi Gułag. Całość opiera się na granitowej tablicy umieszczonej w poziomie, na której podstawie znajduje się dedykacja w języku rosyjskim:
"Ofiarom komunistycznego terroru"
"Więźniom GUŁAGU"
"Bojownikom o wolność"
"Chciałabym wszystkich po imieniu nazwać... Anna Achmatowa"
Na kamieniu węgielnym był napis: „На этом месте будет установлен памятник жертвам политических репрессй в П.”/"Na tym miejscu zostanie postawiony pomnik ofiar politycznych represji w P." (Petersburgu). Pomnik o tej samej nazwie znajduje się również w Moskwie.

</doc>
<doc id="2303355" url="https://pl.wikipedia.org/wiki?curid=2303355" title="Historia oświaty w Gryficach">
Historia oświaty w Gryficach

Historia oświaty w Gryficach obejmuje okres działalności oświatowej w mieście od II poł. XIV w. do czasów obecnych.
Dzieje oświaty gryfickiej rozpoczęły się wraz z utworzeniem szkoły łacińskiej w II poł. XIV w. działającej pod patronatem kościoła Mariackiego oraz średniej szkoły łacińskiej Leordanusa (XV w.), która była tzw. placówką fundacyjną (także partykularną), a funkcjonowała pod egidą miejscowego magistratu. Przez prawie 150 lat były one jedynymi placówkami oświatowymi do czasu powstania drugiej fundacyjnej szkoły dla dziewcząt (II poł. XVI w.). W wieku XIX odnotowano działalność szkolnictwa elementarnego (np. żydowska szkoła dla chłopców) i gimnazjalnego (Gimnazjum im. Fryderyka Wilhelma). Powstała również Przygotowawcza Szkoła Podoficerska oraz Prywatna Wyższa Szkoła Żeńska. System oświatowy, jaki był spotykany w Greifenbergu (dziś Gryfice), był dostosowany do lokalnych, kościelnych i państwowych potrzeb.
Reformy oświatowe przeprowadzone przez Królestwo Prus (XVIII w.) wprowadziły powszechny obowiązek szkolny dla dzieci w wieku 5–12 lat. Do XIX w. w szkołach kształcono przede wszystkim chłopców, choć na terenie miasta działała szkoła dla dziewcząt. Wprowadzano powoli system kształcenia koedukacyjnego („szkoła darmowa”), szczególnie po reformach oświatowych w latach 1886–1887, kiedy szkoły przeszły pod centralne zarządzanie cesarstwa. Placówki stały się jednocześnie szkołami państwowymi.
Po 1945 r. w Gryficach rozwijała się polska oświata. Wprowadzono powszechny obowiązek szkolny oraz centralny zarząd nad rozwojem edukacji (1945 r.). W mieście do czasu reformy oświaty w 1999 r. powstały szkoły podstawowe, średnie i zawodowe. Wskutek zmian oświatowych zostały utworzone dwa gimnazja i szkoły ponadgimnazjalne. Rozwinęło się także szkolnictwo pomaturalne (Studium Nauczycielskie), wyższe, zawodowe, prywatne i dla pracujących.
Schyłek średniowiecza.
Źródła o szkołach łacińskich.
Pod koniec XIV w. rozpoczął się rozwój lokalnej oświaty, w której partycypowali książęta pomorscy z dynastii Gryfitów przy współudziale miejscowego kleru i władz miasta. W jednym z dokumentów z 1386 r. wymieniona została szkoła łacińska w Greifenbergu, która była jedną z najstarszych szkół łacińskich na Pomorzu. Według H. Berghausa w Greifenbergu taka placówka powstała dopiero w 1426 r. Być może badacz miał na myśli drugą (niezależną) placówkę oświatową, która powstała ówcześnie w mieście (tj. łacińską szkołę średnią), biorąc pod uwagę populację ośrodka (ponad 1200 osób).
Szkoła łacińska.
Pozycja szkoły łacińskiej nie była wysoka. Rektorowi (łac. "rector scolarium") Johannesowi Parsowowi odmawiano tytułu "dominus" (łac.), określano go jedynie tytułem „mistrza”. Jego uczniów nazywano „czeladnikami sztuki nauczania”. Tworzyli oni chór kościelny, mieli obowiązek uczestnictwa w trzech kolejnych nabożeństwach, pogrzebach i asystach do chorego. Szkoła działała pod patronatem kościoła Mariackiego.
Szkoła łacińska, która powstała z inicjatywy miejscowego kleru, była najprawdopodobniej przeznaczona dla uboższej i zamożnej warstwy miasta. Powstanie tego typu szkoły było spowodowane tym, że Kościół uzurpował sobie prawo do zakładania szkół. W okresie wieków średnich przy kościołach powstawały szkoły klasztorne, katedralne i parafialne, poza szkołami średnimi, niższymi i najniższymi. Te ostatnie mogły zakładać osoby prywatne i zainteresowane niesieniem oświaty rady miejskie. 31 marca 1658 r. szkoła ta uległa zniszczeniu na skutek pierwszego wielkiego pożaru miasta. Prócz szkoły spłonął również kalefaktorat (bursa dla ubogich uczniów). Prawdopodobnie zostały one odbudowane w kolejnych latach.
Szkoła łacińska opierała swój program kształcenia na siedmiu sztukach wyzwolonych (łac. "septem artes liberales"). Pierwszym etapem szkolnictwa było nauczanie pisania i czytania, gramatyki łacińskiej, zapoznanie z utworami klasycznymi. W drugim etapie podejmowano nauczanie w dziedzinach: retoryki i dialektyki (tzw. łac. "trivium", które z gramatyką stanowiło niższy stopień kształcenia). Językiem wiodącym w nauczaniu pozostawała łacina
Średnia szkoła łacińska Leonardusa.
Lata II poł. XV w. przyniosły zmiany organizacyjne szkoły w Greifenbergu. W dokumencie fundacyjnym z 1477 r. sformułowano obowiązki rektora łacińskiej szkoły średniej (niem. "Lateinschulen") – Leonardusa. Wobec rektora rada miejska używała miana "unserer Stadt Denere" (pol. "sługa naszego miasta"). Wzmianka o łacińskiej szkole średniej (1426 r.?) świadczy, że rajcy miejscy wraz z miejscową elitą możnych starali się o rozszerzenie bazy oświatowej o szkolnictwo średnie, które obejmowało jedynie zamożniejszą warstwę, z uwagi na ponoszone (w połowie) koszty utrzymania nauczycieli i prawdopodobnie edukacji. Tym samym szkoła stała się drugą łacińską instytucją oświatową (typ szkoły partykularnej).
W odróżnieniu od szkoły łacińskiej niższego stopnia była podległa i zarządzana przez radę miasta. Pensja nauczyciela wynosiła 90 marek. Pod koniec XV w. szkoła zatrudniała dwóch nauczycieli – rektora i kantora. Jej celem było m.in. przygotowanie młodzieży do pracy w handlu i miejscowej administracji. Zakres dydaktyczny obejmował arytmetykę, geometrię, muzykę i astronomię (tzw. łac. "quatrivium", stopień wyższy). Językiem nauczanym pozostawała nadal łacina. Prawdopodobnie ze względu na kształcenie młodzieży zamożnej warstwy miasta, rozszerzono program nauczania o geografię i elementy prawa.
Stopień wyższy nauczania był także uważany jako wstęp do podejmowania dalszej edukacji w zakresie nauk filozoficznych i teologicznych. Do siedmiu sztuk wyzwolonych (łac. "Septem artes liberales") obowiązywał podręcznik Martianusa Felixa Capelli (VI w.), który obejmował zakres propagowanych nauk oraz "Instytutiones" Kasjodora (VI w.), który „dostosował (tenże) podręcznik do potrzeb Kościoła”
Okres wczesnonowożytny.
Reformacja na Pomorzu.
Trzebiatów stał się głównym ośrodkiem myśli reformacyjnej, szczególnie po obradach sejmu trzebiatowskiego, na którym wyrażono zgodę na wprowadzenie luteranizmu na Pomorzu.
Dużą rolę w szerzeniu myśli reformacyjnej na ziemi greifenberdzkiej wykazali: J. Bugenhagen, lektor "Collegium presbiterorum sive sacerdotum" (pol. "Kolegium kapłanów") w klasztorze białobockim (niem. "Belbuck") oraz Jerzy I, książę pomorski. Temu ostatniemu w 1524 r. przedstawiciele 45 rodów rycerskich złożyli przysięgę i hołd z posiadłości lennych. Zjazd odbył się przy udziale władz miejskich w Greifenbergu. Sam książę zainteresował się naukami M. Lutra już podczas sejmu wormackiego, w którym uczestniczył. Nauki te wywarły ogromny wpływ na księciu, który po objęciu rządów w 1523 r. sprawował kontrolę nie tylko nad wprowadzaniem nowej religii, ale również nad przejmowaniem dóbr po kościołach katolickich.
Zmiany oświatowe.
Od 1565 r. w ślad za reformacją nastąpiły zmiany w oświacie. W szkole miejskiej wprowadzono nowy program szkolny, rozpoczęto nauczanie języków: niemieckiego, łaciny i greki. Nowy program zakładał istnienie trzech klas i zatrudnianie trzech nauczycieli – rektora, subrektora i kantora. Ówczesne szkoły funkcjonowały na podstawie zarządzeń wydanych w ordynacji kościelnej "Die Kerken – Ordenige des gantzen Pamerlandes", które w rozdziale V dokumentu regulowały kwestię oświaty. Nowym elementem było wprowadzenie do nich nauczania języka niemieckiego i koordynacji pracy ze szkołami partykularnymi. Źródła nie przekazują o działalności tego typu szkoły, poza średnią szkołą łacińską na terenie miasta. Natomiast w 1580 r. otworzono szkołę dla dziewcząt (typ szkoły fundacyjnej).
Reformy administracyjne.
Postanowieniem pokoju westfalskiego w Osnabrück miasto w 1648 r. zostało włączone do Brandenburgii-Prus, a od 1701 r. do Królestwa Prus. W 1713 r. zreformowano ustrój miejski, wiele dziedzin życia miasta podporządkowano komisariatom wojennym. 29 maja 1720 r., w wyniku podpisanego porozumienia pokojowego (21 stycznia 1720 r.) pomiędzy Prusami a Szwecją – król Fryderyk Wilhelm I poczynił starania przeniesienia głównych organów władzy państwa, tj. rząd pomorsko-kamieński (niem. "Pommersche und Kamminsche Regierung") oraz Kamery Wojennej i Domen Królewskich (niem. "Kriegs und Domänenkammer") ze Stargardu do Szczecina (1723 r.) Kamera została podzielona na 19 powiatów, w tym powiat greifenberdzki oraz 4 odrębne obwody.
Reformy szkolne (pruski system nauczania).
W ślad za reformą administracyjną przeprowadzono reformę szkolnictwa (1717, 1735 i 1763 r.) Edykty królewskie wprowadzały powszechny obowiązek szkolny dla dzieci w wieku od piątego do dwunastego roku życia. Jednak przepis ten tyczył jedynie miejscowości (w tym wsi), w których istniały placówki szkolne, a więc także miasta Greifenberg. Natomiast wydany przez Fryderyka Wilhelma I Pruskiego edykt z 1734 r. uwzględniał obowiązek nauczania dzieci w okresie zimowym (codziennie) i letnim (raz bądź dwa razy w tygodniu). Czasem kadra pedagogiczna była uzupełniana przez niewykwalifikowanych pracowników, tj. byłych żołnierzy i inwalidów.
Zmienił się również sposób finansowania szkół. Otrzymywały one tzw. „kapitał początkowy”, który miał zapewnić placówce osobowość prawną. Zajęcia w szkole były prowadzone w systemie pięciodniowym od poniedziałku do piątku, rozpoczynały się o godz. 7 i trwały z przerwami do 17. Prócz obowiązkowej modlitwy nauczano śpiewu, czytano dzieciom ustępy z Biblii, prowadzono ćwiczenia z jęz. niemieckiego i łaciny (gramatyki), ponadto nauczano ortografii i kaligrafii. Zajęcia czasem odbywały się również w soboty. Prócz modlitwy i obowiązkowego czytania Ewangelii prowadzono edukację w zakresie moralności, zasad wiary oraz arytmetyki. W ówczesnych szkołach obowiązywały podręczniki, do których m.in. należały: "Allgemeine heilige und weltliche Geschichte" Hardiona, "Geographie" Phenningsa, "Naturlehre i Naturgeschichte" J.J. Eberta, "Grammatik" Langena i dzieła Korneliusza Neposa, ponadto "Listy" Cycerona i "De rebus gestis Alexandri Magni" Kwintusa Kurcjusza Rufusa. Były to najbardziej rozpowszechnione wydawnictwa, które służyły celom edukacyjnym na Pomorzu.
Od okresu nowożytnego do 1945.
System oświaty według W. v. Humboldta.
Od 1816 r. w wyniku reformy administracyjnej (1815–1818) miasto stało się siedzibą powiatu w rejencji szczecińskiej – prowincji Pomorze.
Od 1830 r. rozpoczęto rozbudowę sieci szkolnej. Placówki oświatowe działały według nowego systemu oświaty, którego projektodawcą był Wilhelm von Humboldt. Głównym założeniem tej reformy było wprowadzenie powszechnego obowiązku szkolnego dla dzieci szkół podstawowych, tzw. trójstopniowości nauczania (szkoły podstawowe, średnie i wyższe) oraz wyłączenie systemu oświaty spod kontroli Kościoła. Szkoły na poziomie podstawowym prowadziły edukację dzieci w zakresie języka niemieckiego, religii, rachunków, przyrody, geografii, historii, kaligrafii, rysunku i śpiewu. Szkoły średnie natomiast były jednostkami, które przygotowywały młodzież do studiów uniwersyteckich.
Szkolnictwo elementarne i gimnazjalne.
Na terenie miasta działały dwie szkoły elementarne (pierwsza wzmianka o nich pochodzi z 1811 r.). Pierwszą z nich była Powszechna Szkoła Miejska (niem. "Allgemeine Stadtschule"), która w myśl zarządzenia z 7 sierpnia 1824 r., wydanego przez rejencję szczecińską, składała się z czterech klas męskich i czterech klas żeńskich (od 1832 r. wprowadzono klasę V) oraz jednej (koedukacyjnej) złożonej z tzw. wolnych słuchaczy. Ogółem uczyło się w niej ponad 500 dzieci. Szkołą kierował rektor z wykształceniem uniwersyteckim, jednocześnie pełniący funkcję kaznodziei w kościele Mariackim. Drugą szkołą elementarną była szkoła darmowa (niem. "Freieschule"), licząca 2 klasy koedukacyjne. Uczęszczało do niej ponad 150 dzieci.
Do szkół uczęszczała przede wszystkim młodzież z rodzin kupieckich i rzemieślniczych. W Greifenbergu od 15 października 1852 r. funkcjonowało Gimnazjum im. Fryderyka Wilhelma (niem. "Friedrich-Wilhelm-Gymnasium"). W placówce było zatrudnionych jedenastu nauczycieli, którzy nauczali w siedmiu klasach. Budżet szkoły wynosił ponad 7500 talarów/rocznie, z czego ok. 25% pochodziło z subwencji. Pierwszym rektorem szkoły był prof. dr Campe, a prorektorem Hermann Riemann, który prócz działalności na rzecz szkoły – aktywnie udzielał się na polu nauk historycznych. Spośród dwóch najważniejszych opracowań należy m.in. publikacja dot. historii miasta pt. "Geschichte der Stadt Greifenberg in Pommern", wydana w 1862 r., z okazji 600-lecia obchodów nadania prawa miejskiego. Ze źródeł wynika, że szkoła ta uzyskała status szkoły średniej (niem. "RealGymnasium"), której absolwentem m.in. był Albert Wangerin, niemiecki uczony.
W 1862 r. powstało również Męskie Towarzystwo Gimnastyczne (niem. "Männerturnverein Greifenberg"), którego głównym celem było aktywizowanie młodzieży do pracy nad poprawą tężyzny fizycznej oraz upowszechnianie sportu na terenie miasta i powiatu. Towarzystwo działało pod egidą miejscowego gimnazjum.
Żydowska szkoła dla chłopców.
W II poł. XIX w. w Greifenbergu wzniesiono nową murowaną synagogę przy Poetensteig (dziś ul. 3 Maja). Pierwszą, drewnianą wybudowano w latach 40. XIX w., która najprawdopodobniej uległa zawaleniu po pożarze. Przy synagodze działała szkoła dla żydowskich chłopców (hebr. "חדר", pol. "sala", "pokój"). Placówka ta działała po uzyskaniu równouprawnienia (1812 r.) i emancypacji Żydów w Królestwie Prus (1869 r.). Szkoła funkcjonowała do 10 listopada 1938 r.
Szkolnictwo wyższe i wojskowe.
W wyniku zmian oświatowych szkoły przeszły pod centralne zarządzanie cesarskie (1886–1887) po zjednoczeniu Niemiec w 1871 r. Kilka szkół w Greifenbergu do swoich dotychczasowych nazw dodało przymiotnik – królewskie (niem. "Königlichen"). Przykładem może być zmiana, która nastąpiła w miejscowym Gimnazjum im. Fryderyka Wilhelma (niem. "Königlichen Friedrich-Wilhelm-Gymnasium"), która obowiązywała od 1887 r.
W 1895 r. w mieście otworzono Prywatną Wyższą Szkołę Żeńską (niem. "Höhere Privat-Mädchenschule"), którą usytuowano u zbiegu ulic Marienstraße i Friedrichstraße (dziś zbieg ul. Niepodległości i Mickiewicza). Placówka posiadała uprawnienia szkoły publicznej, bez możliwości składania egzaminu maturalnego. Do szkoły tej również uczęszczali chłopcy. Natomiast od roku 1897 przy koszarach miejscowego garnizonu rozpoczęła swoją działalność Przygotowawcza Szkoła Podoficerska (niem. "Unteroffizier-Vorschule"), która funkcjonowała do 1918 r., w reprezentacyjnym budynku przy obecnej ul. J. Piłsudskiego.
W latach 1911–1912 rozpoczęto budowę nowego obiektu dla Wyższej Szkoły Żeńskiej przy Poetensteig (dziś ul. 3 Maja) według projektu architekta miejskiego Franza Stieblera, który równocześnie nadzorował całość przedsięwzięcia. Szkoła posiadała przestronne izby lekcyjne i aulę, która pełniła jednocześnie rolę sali gimnastycznej. Był to typ szkoły dziesięcioletniej (po I wojnie światowej – tylko sześcioletniej). Uczęszczało do niej od 200 do 230 uczennic, które po jej ukończeniu mogły zdawać tzw. małą maturę przed Kolegium Szkolnym Prowincji Pomorze. Po 1933 r. placówka ta przekształcona została w tzw. szkołę średnią dla dziewcząt (niem. "Mädchen Mittelschule").
Stan szkolnictwa niemieckiego utrzymany został do 5 marca 1945 r., kiedy miasto zostało zdobyte przez wojska radzieckie.
Rozwój gryfickiej oświaty (1945-2010).
Początki polskiej oświaty.
Polska oświata zainaugurowała swoją pracę 4 września 1945 r. Zajęcia odbywały się w I Polskiej Publicznej Szkole Powszechnej (budynek poniemieckiej szkoły żeńskiej, niem. "Höhere Mädchenschule" i obecnego Gimnazjum nr 2 im. Mikołaja Kopernika) przy ul. 3 Maja. Do szkoły przyjęto pierwszych 64 uczniów.
Wkrótce baza oświatowa została poszerzona o Państwowe Gimnazjum i Liceum Ogólnokształcące (w roku 1947 także o Liceum dla Pracujących). Organizatorem i jej pierwszym dyrektorem był Józef Pańkowski. Liceum rozpoczęło nauczanie 1 listopada 1945 r., jednak oficjalną zgodę na działalność placówki kuratorium wydało 12 grudnia 1945 r. W pierwszych miesiącach roku szkolnego zajęcia odbywały się w I Polskiej Publicznej Szkole Powszechnej przy ul. 3 Maja, w godzinach popołudniowych ze względu na to, że w poniemieckim gimnazjum przy ul. Wałowej znajdowała się siedziba władz wojskowych 1. Warszawskiej Dywizji Kawalerii. Po opuszczeniu budynku przez wojsko w kwietniu 1946 r. – przeniesiono szkołę, która w nim funkcjonuje do dziś.
Pierwszymi nauczycielami w Gryficach byli: Stefan Nowakowski, Edward Drylski, Maria Gołębiowska, Regina Frączak, Janina Jackiewicz, Mieczysław Krupiński, Kazimiera Podrak i Maria Rokos.
Miasto było również siedzibą Oficerskiej Szkoły 1. Armii Wojska Polskiego i Piechoty nr 2 (lata 1945–1947), którą zlokalizowano w dawnej szkole miejskiej (niem. "Stadtschule", dziś Gimnazjum nr 1 im. Żołnierzy Armii Krajowej). Pierwsza promocja elewów miała miejsce 29 października 1945 r., w której uczestniczył marszałek Rola-Żymierski, dowódca Ludowego Wojska Polskiego i zarazem minister obrony narodowej. Na bazie tej szkoły powstał Wojskowy Klub Sportowy „Bałtyk”, którego drużyna piłki nożnej brała udział w rozgrywkach A-klasy.
Baza oświatowa w Gryficach w 1947 r. została wzbogacona o kolejną 7-letnią szkołę podstawową (dziś Gimnazjum nr 1), którą zlokalizowano w budynku przy ul. Trzebiatowskiej (dziś J. Piłsudskiego 1) po opuszczeniu jej przez Szkołę Oficerską I Armii Wojska Polskiego i Piechoty nr 2 oraz przejęciu budynku przez lokalne władze oświatowe. W budynku tej szkoły zorganizowano również pierwszą Średnią Szkołę Zawodową, która działała w latach 1948–1951, jako jedna z 23 placówek w województwie szczecińskim. W tym czasie na terenie powiatu istniało już 51 placówek oświatowych, wśród których dominowały szkoły jedno- i dwuklasowe. W roku 1950 na terenie Gryfic istniała również Szkoła Podstawowa dla Pracujących.
Nauczyciele wobec analfabetyzmu.
W stosunku do zatrudnionych nauczycieli położono nacisk na podniesienie kwalifikacji zawodowych. Ponad 70 osób posiadało wykształcenie z tzw. „małą maturą” i po siedmiu klasach szkoły powszechnej. Dla nich organizowano jedno-, sześcio- oraz dziesięciodniowe kursy pedagogiczne. Nauczycieli angażowano do różnorodnych prac społecznych w zakresie propagowania różnych form kultury i sportu.
Pedagodzy również odegrali ważną rolę w zwalczaniu analfabetyzmu (7% populacji powiatu). Projekt wprowadzono już z chwilą powołania pierwszych placówek, mimo wydanej oficjalnej ustawy z dnia 7 kwietnia 1949 r. o likwidacji analfabetyzmu. W latach 1949–1951 powołano Powiatową Społeczną Komisję do Walki z Analfabetyzmem, która zainicjowała projekt prowadzenia kursów dla analfabetów. 24 czerwca 1951 r. komisja ta w wydanym przez siebie dokumencie stwierdziła, że analfabetyzm w powiecie gryfickim został zlikwidowany. Programem objęto 1420 osób z całego powiatu, którzy w stopniu zadowalającym opanowali sztukę pisania i czytania.
Poszerzenie bazy oświatowej.
W latach 60. XX w. na terenie miasta wybudowano dwie nowe szkoły podstawowe, tj. Szkołę Podstawową nr 3 im. Wojsk Powietrznej Kraju (1960 r.) i nr 4 im. 1 Samodzielnej Warszawskiej Brygady Kawalerii (1967 r.) Budowa nowych placówek oświatowych była podyktowana wzrostem populacji miasta, która w 1955 r. osiągnęła stan ponad 10 tysięcy mieszkańców W powiecie gryfickim powstały tylko trzy szkoły w ramach akcji 1000 szkół na „tysiąclecie Polski”. Należą do nich szkoły w: Dargosławiu (1962 r.), Ościęcinie (1963 r.) i Mrzeżynie (1965 r.).
Do 1961 r. na terenie miasta funkcjonowały jedynie 7-letnie szkoły podstawowe. Dopiero reforma szkolna z tego roku wprowadziła jednolity 8-letni system szkolnictwa podstawowego na terenie całego kraju. Do 1961 r. jedynie w większych miastach istniały szkoły 8-letnie.
Do końca 1968 r. miasto posiadało rozbudowaną bazę oświatową, do których należały 4 przedszkola, 4 szkoły podstawowe, liceum ogólnokształcące i technikum ekonomiczne.
Zmiany oświatowe w latach 70. XX wieku.
Zmiany w oświacie gryfickiej nastąpiły w 1973 r., kiedy rozpoczęto organizować na terenie miasta i gminy Zbiorczą Szkołę Gminną. Została ona powołana na mocy ustawy z dnia 15 lipca 1961 r. "o rozwoju systemu oświaty i wychowania" oraz zarządzenia Ministra Oświaty i Wychowania z dnia 17 marca 1973 r., "w sprawie organizacji zbiorczej szkoły gminnej". Szkoła ta miała zapewnić realizację zadań wychowawczych, dydaktycznych i opiekuńczych na terenie całej gminy. Celem zbiorczych szkół gminnych było stworzenie lepszych warunków kształcenia dzieci wiejskich, porównywalnych ze szkołami miejskimi oraz zlikwidowanie nieefektywnych małych szkół wiejskich.
W Gryficach utworzono 1 jednostkę organizacyjną na bazie Szkoły Podstawowej nr 4 z 10 jednostkami kl. I–III i trzech kl. V–VIII. ZSG w 1974 r. liczył sobie 870 uczniów. Gminnym Dyrektorem Szkół natomiast został dr Antoni Cieśliński. W roku 1976 powołano do życia Państwowy Dom Dziecka przy ul. Polnej 8 (dziś Dom dla Dzieci), a w 1977 r. Zespół Szkół Zawodowych, który zlokalizowano w budynku przy ul. 11 listopada 10. Obejmował on Liceum Ekonomiczne (do 1970 r. Technikum Ekonomiczne), Zasadniczą Szkołę Zawodową, Liceum Medyczne, Średnie Studium Zawodowe (dziś Zespół Szkół im. Czesława Miłosza). Od roku 1979 został powiększony o Zasadniczą Szkołę Budowlaną, która mieściła się w budynku Szkoły Podstawowej nr 3 w Gryficach od 1963 r. W tym samym roku także nastąpiło połączenie Liceum Ogólnokształcącego z Liceum Ogólnokształcącym Dla Pracujących w jeden organizm, tj. Zespół Szkół Ogólnokształcących.
Inspektorat Szkolny w Gryficach.
Inspektorat szkolny funkcjonował w latach 1945–1975. Po rozwiązaniu powiatów – funkcję IO przejął Gminny Dyrektor Szkół. W 1989 r. rolę nadzoru i kontroli przejęły Delegatury Kuratorium Oświaty i Wychowania (Kamień Pomorski, Nowogard). Do głównych zadań IO należały: organizacja i nadzór pedagogiczny nad placówkami oświatowymi na terenie powiatu gryfickiego.
Inspektorat Szkolny w Gryficach funkcjonował do 1950 r. Jego siedziba mieściła się przy ul. Kościuszki 53. W jego miejsce powołano Wydział Oświaty Prezydium Powiatowej Rady Narodowej, który usytuowano przy ul. Kościuszki 20. W 1957 r. utworzono ponownie Inspektorat Szkolny. Na początku lat 70. XX w. siedziba jego została przeniesiona do pomieszczeń nowego gmachu magistratu przy placu Zwycięstwa 37.
Nowe szkoły.
Od roku 1983 nastąpiła dalsza rozbudowa oświaty gryfickiej. I tak w roku szkolnym 1983/1984 powołano Studium Nauczycielskie w Gryficach, które działało przez okres 9 lat. Studium usytuowano przy Zespole Szkół Ogólnokształcących przy ul. Wałowej 18 oraz włączono w struktury tego zespołu. Studenci podejmowali naukę w trzech kierunkach, tj. nauczania początkowego, wychowania przedszkolnego i wychowania muzycznego. Natomiast w roku szkolnym 1984/1985 utworzono szkołę muzyczną, która początkowo funkcjonowała w strukturach Szkoły Podstawowej nr 1, w ramach zajęć dodatkowych dla uczniów uzdolnionych muzycznie. Do szkoły przyjęto pierwszych 31 uczniów, którzy kształcili się w klasie: fortepianu i akordeonu (dziś fortepianu, akordeonu, skrzypiec, klarnetu i fletu). Od 1 września 1990 r. działa, jako Państwowa Szkoła Muzyczna I Stopnia. Posiada 10 sal dydaktycznych i salę koncertową. Od 20 maja 2011 r. nosi imię – Wojciecha Kilara. Uczniowie szkoły brali aktywny udział w koncertach regionalnych, ogólnopolskich oraz licznych festiwalach (np. w „Międzynarodowym Festiwalu Muzyki Gitarowej Gryfice – Trzebiatów 2003” oraz Trzęsacz – Rewal 2004 i „Festiwalu Kultury Europejskiej "Europe XXL"” Lille 2009/Francja).
Reorganizacja szkolnictwa.
W 1999 r. na skutek reformy polskiej oświaty – w Gryficach powstały 2 (trzyletnie) Publiczne Gimnazja, tj. Gimnazjum nr 1 im. Żołnierzy Armii Krajowej, powołane z dawnej Szkoły Podstawowej nr 1 przy ul. Piłsudskiego oraz Gimnazjum nr 2 im. Mikołaja Kopernika, które zostało utworzone na bazie dotychczasowej Szkoły Podstawowej nr 2 przy ul. 3 Maja. Szkoły Podstawowe: nr 3 i nr 4 stały się 6-letnimi, szkoły ponadgimnazjalne 3-letnimi, a średnie zawodowe 4-letnimi placówkami oświatowymi.
Szkolnictwo wyższe.
W marcu 2004 r. na terenie miasta utworzono Zachodniopomorską Szkołę Biznesu w Szczecinie (Wydział Przedsiębiorczości w Gryficach), typ wyższej szkoły licencjackiej. Oddział zamiejscowy został utworzony na mocy wydanego pozwolenia przez Ministra Edukacji Narodowej i Sportu na wniosek rektora prof. dr hab. Wojciecha Olejniczaka. Obecnie szkoła mieści się przy ul. Piłsudskiego 34, w dawnym budynku wojskowych koszar 26 Brygady Rakietowej Obrony Powietrznej. Zajęcia są prowadzone na kierunku ekonomia. Obiekt posiada 2 aule, sale dydaktyczne i multimedialne, pracownie komputerowe i bibliotekę (stan na 22 września 2010 r.)
Pozostałe szkoły.
Na terenie miasta działalność rozpoczęły również szkoły publiczne, prywatne, także przedszkola prywatne. Należą do nich: Liceum Plastyczne (artystyczna szkoła niepubliczna) przy ul. J. Piłsudskiego, Policealne Studium Zawodowe „TOM” przy ul. 3 Maja, Liceum Ogólnokształcące Fundacji Edukacyjnej „Równe Szanse” przy ul. J. Piłsudskiego, Liceum Ogólnokształcące Centrum Edukacyjnego „Talent – Promocja – Postęp” przy ul. Wałowej, prywatne Liceum Ogólnokształcące i prywatna szkoła zawodowa przy ul. Rapackiego oraz prywatne przedszkole z nauką języka obcego przy ul. J. Piłsudskiego. 1 września 2008 r. – utworzone zostało Publiczne Gimnazjum nr 3, które usytuowano w budynku Liceum Ogólnokształcącego im. Bolesława Chrobrego przy ul. Wałowej.
W mieście w 2006 r. naukę pobierało 1213 uczniów w szkołach podstawowych, 677 – w dwóch gimnazjach, natomiast w szkołach ponadgimnazjalnych – 1097 osób.
Ośrodek Rehabilitacyjno-Edukacyjno-Wychowawczy w Gryficach.
Nauczanie młodzieży również jest prowadzone w Ośrodku Rehabilitacyjno-Edukacyjno-Wychowawczym (OREW) przy ul. 3-Maja 4 na podstawie ustawy z dnia 7 września 1991 r. "o systemie oświaty". OREW w Gryficach działa od 1 września 1994 r., dzięki inicjatywie koła Polskiego Stowarzyszenia na rzecz Osób z Upośledzeniem Umysłowym w Gryficach.
W ośrodku prowadzona jest edukacja ustawiczna dla osób z upośledzeniem umysłowym w stopniu umiarkowanym, znacznym i głębokim – dla dzieci i młodzieży w wieku od 3 do 25 lat. W budynku mieszczą się sale, pracownie oraz gabinety do pracy z dziećmi oraz gabinety psychologa i logopedy. Pomieszczenia do pracy wyposażone są w specjalistyczny sprzęt przeznaczony dla wychowanków z różnymi dysfunkcjami, zestawy pomocy dydaktycznych, usprawniania manualnego oraz koordynacji wzrokowo-ruchowej, wzrokowo-słuchowej, lateryzacji, rozwijania mowy oraz logicznego myślenia. W 2010 r. w projekcie OREW uczestniczyło 51 dzieci i młodzieży.
Targi edukacyjne.
Gryfickie szkoły ponadgimnazjalne oraz Zachodniopomorska Szkoła Biznesu (Wydział Przedsiębiorczości w Gryficach) od 2009 r. uczestniczą w tzw. „Powiatowych Targach Edukacyjnych”, gdzie mogą zaprezentować swą bogatą ofertę dydaktyczną. Organizatorzy tego projektu, tj. Starostwo Powiatowe w Gryficach, Powiatowe Centrum Marketingu Rozwoju Gospodarczego i Integracji Europejskiej oraz Wydział Edukacji UW w Szczecinie podczas targów przedstawiali m.in. – informacje o rekrutacji, programach nauczania, przebiegu nauki oraz zapewniali konsultacje z doradcą zawodowym. Do maja 2011 r. odbyły się już trzy edycje tej imprezy, które zostały zorganizowane w Gryficach.
Obsługa administracyjna szkół.
Obsługę administracyjną, organizacyjną oraz finansową nad placówkami oświatowymi stopnia przedszkolnego, podstawowego i gimnazjalnego prowadzi Zespół Placówek Oświatowych, powołany 1 stycznia 1996 r. Obsługa placówek z terenu miasta obejmuje dwa przedszkola, dwie szkoły podstawowe i dwa gimnazja. Obsługę natomiast szkół ponadgimnazjalnych od 1 stycznia 1999 r. prowadzi Wydział Oświaty Starostwa Powiatowego. Obejmuje ona dwie szkoły.
Poradnia Psychologiczno-Pedagogiczna w Gryficach.
Poradnia Psychologiczno-Pedagogiczna w Gryficach, z siedzibą przy ul. Polnej 8 działa na podstawie dwóch rozporządzeń Ministra Edukacji Narodowej i Sportu z dnia 11 grudnia 2002 r. Obiekt jest wyposażony w nowoczesny sprzęt komputerowy i audiowizualny oraz środki dydaktyczne i pozostałe pomoce naukowe. Obszar działania poradni obejmuje teren powiatu gryfickiego.
Do głównych zadań PPP należy m.in. wspomaganie rozwoju i efektywności uczenia się, udzielanie pomocy psychologiczno-pedagogicznej, logopedycznej oraz pomocy w wyborze kierunków dalszego kształcenia się. W strukturach poradni działają zespoły ds.: opieki nad dzieckiem wieku przedszkolnego i dojrzałości szkolnej, profilaktyki trudności dydaktyczno-wychowawczych dzieci klas IV-VI, rozwiązywania problemów dydaktyczno-wychowawczych młodzieży gimnazjalnej i ponadgimnazjalnej, poradnictwa i informacji zawodowej oraz zespół logopedyczny.
Biblioteki.
Biblioteka Pedagogiczna.
W 1952 r. przy Wydziale Oświaty Powiatowej Rady Narodowej utworzono Pedagogiczną Bibliotekę Powiatową. Jej pierwszą siedzibę zlokalizowano w budynku dzisiejszego Gimnazjum nr 2 przy ul. 3 Maja, w dwa lata później natomiast przeniesiono ją do Wydziału Oświaty przy ul. Kościuszki 7. Biblioteka stała się nieodzownym punktem pozyskiwania przez nauczycieli literatury przedmiotu, którzy kształcili się i podnosili swoje kwalifikacje. Po dwóch latach działalności zasoby księgozbioru liczyły 500 woluminów, z czego nauki psychologiczne – 37, pedagogiczne – 240 i pozostałe naukowe – 129.
Po wielu latach przenoszenia instytucji do nowych budynków – 10 stycznia 1973 r. nastąpiło otwarcie nowej siedziby przy ul. Kościuszki 20 (pow. 170 m²), gdzie PBP funkcjonowała przez 33 lata. Od 1 stycznia 1977 r. została włączona jako filia do Pedagogicznej Biblioteki Wojewódzkiej (od 1 marca 1993 r. – Centrum Informacji Edukacyjnej, od 1 lutego 1997 r. ponownie do Pedagogicznej Biblioteki Pedagogicznej, która została wcielona do Centrum Doradztwa i Doskonalenia Nauczycieli, od 31 marca 1999 r. do Pedagogicznej Biblioteki Województwa Zachodniopomorskiego im. Heleny Radlińskiej i od 1 lipca 2004 r. ponownie do CDiDN w Szczecinie – dziś zamiejscowego oddziału Zachodniopomorskiego Centrum Doskonalenia Nauczycieli w Szczecinie).
Dzięki dwuletnim staraniom – biblioteka pozyskała nowoczesny i funkcjonalny budynek po byłej Jednostce Wojskowej przy ul. Koszarowej 12. 9 października 2006 r. nastąpiło oficjalne otwarcie nowej placówki. Biblioteka posiada elektroniczny dostęp do księgozbioru bibliotecznego, który obejmuje 23 456 woluminów (naukowych, popularnonaukowych, w tym pedagogicznych i psychologicznych). Biblioteka posiada również 2 tys. roczników czasopism oraz liczne materiały multimedialne (stan na 31 grudnia 2009 r.) W siedzibie ZCDN prowadzone są także szkolenia dla kadry nauczycielskiej.
Biblioteki szkolne.
Z chwilą powoływania placówek oświatowych podejmowano także działania w zakresie organizacji zasobów bibliotecznych. Dziś wszystkie placówki posiadają punkty biblioteczne wraz z czytelniami. W 1984 r. biblioteki szkolne obejmowały księgozbiór – 86 970 woluminów, z czego Szkoła Podstawowa nr 1 posiadała 12 565, SP2 – 12 006, SP3 – 13 118, SP4 – 16 640, Zespół Szkół Ogólnokształcących – 18 922 oraz Zespół Szkół Zawodowych – 13 719.
Wzrost księgozbioru, w poszczególnych szkołach był zróżnicowany. Na jego stan składało się wiele przyczyn takich jak:
W pierwszych latach funkcjonowania bibliotek szkolnych organizowano wiele konkursów czytelniczych w celu popularyzacji książki. Początkowo przybierały one formy propagandowe, później zmieniały swój charakter. Dziś w czytelniach bibliotecznych podejmuje się różne formy zajęć, które mają na celu: podniesienie kultury czytelniczej i rozwijanie czytelnictwa. Organizowano i organizuje się m.in. głośne czytanie, opowiadanie treści książek (szkoły podstawowe), kluby dyskusyjne, apele czytelnicze, inscenizacje, konkursy recytatorskie, poranki i wieczornice literackie oraz spotkania z autorami książek. Biblioteki szkolne przy współudziale kadry pedagogicznej prowadzą kroniki, które rejestrują najważniejsze wydarzenia z życia placówki.

</doc>
<doc id="2303357" url="https://pl.wikipedia.org/wiki?curid=2303357" title="Lebogang Moeng">
Lebogang Moeng

Lebogang Moeng (ur. 10 października 1989) – południowoafrykański lekkoatleta, sprinter.

</doc>
<doc id="2303358" url="https://pl.wikipedia.org/wiki?curid=2303358" title="Christopher Pyne">
Christopher Pyne

Christopher Pyne (ur. 13 sierpnia 1967) – australijski polityk, poseł z ramienia Liberalna Partia Australii reprezentujący rejon wyborczy Sturt.

</doc>
<doc id="2303359" url="https://pl.wikipedia.org/wiki?curid=2303359" title="Jakub Ludwik Flatau">
Jakub Ludwik Flatau

Jakub Ludwik Flatau (ur. 29 września 1800 w Warszawie, zm. 28 grudnia 1862 w Warszawie) – polski kupiec żydowskiego pochodzenia.
Urodził się w Warszawie w rodzinie żydowskiej, jako syn kupca Szymona Jakuba Flataua (1753–1847) i Róży z domu Meyer (1761–1824). Był obywatelem miasta Warszawy. Wsławił się założeniem w 1846 Instytutu Wód Mineralnych w Ogrodzie Saskim w Warszawie. Był właścicielem nieruchomości w Warszawie.
Był żonaty z Rozalią z domu Bernstein (1807–1867). Jego bratem był kupiec Majer Szymon Flatau, zaś bratankiem Aleksander Flatau, kupiec i filantrop. 
Zmarł i został pochowany w Warszawie na cmentarzu żydowskim przy ulicy Okopowej (kwatera 20).
Bibliografia.
 

</doc>
<doc id="2303360" url="https://pl.wikipedia.org/wiki?curid=2303360" title="Unión Comercio">
Unión Comercio

Club Deportivo Unión Comercio - peruwiański klub piłkarski z siedzibą w mieście Nueva Cajamarca leżącym w regionie San Martín.
Historia.
Klub "Unión Comercio" założony został 15 czerwca 1994 roku. W 2010 roku klub zdobył mistrzostwo departamentu pokonując w finale klub Atlético Belén.
Jako mistrz departamentu wziął udział w rozgrywkach Copa Perú, trafiając do grupy z takimi klubami jak Cultural Volante, Juventud Santa Rosa i Carlos A. Mannucci. Ostatecznie klub dotarł do finału, gdzie wygrał z klubem Alianza Unicachi Yunguyo i wygrał Copa Perú, awansując do pierwszej ligi.

</doc>
<doc id="2303362" url="https://pl.wikipedia.org/wiki?curid=2303362" title="Club Deportivo Unión Comercio">
Club Deportivo Unión Comercio



</doc>
<doc id="2303370" url="https://pl.wikipedia.org/wiki?curid=2303370" title="Li Tianlei">
Li Tianlei

Li Tianlei (; ur. 13 stycznia 1995 w Yangzhou) – chiński lekkoatleta, chodziarz.
Srebrny medalista mistrzostw Azji w chodzie na 20 kilometrów (2013).

</doc>
<doc id="2303372" url="https://pl.wikipedia.org/wiki?curid=2303372" title="Robert Clower">
Robert Clower



</doc>
<doc id="2303373" url="https://pl.wikipedia.org/wiki?curid=2303373" title="Robert W. Clower">
Robert W. Clower

Robert W. Clower (ur. 13 stycznia 1926, zm. 3 maja 2011) – amerykański ekonomista.
W czasie II wojny światowej służył w sztabie generała Omara Bradleya. Po wojnie w ukończył Washington State University, gdzie w późniejszy czasie także uczył. W czasie jego pracy naukowej był nagrodzony między innymi doktoratem honoris causa z University of Oxford.

</doc>
<doc id="2303375" url="https://pl.wikipedia.org/wiki?curid=2303375" title="Bouygues Télécom">
Bouygues Télécom



</doc>
<doc id="2303377" url="https://pl.wikipedia.org/wiki?curid=2303377" title="Dziennik pisarza">
Dziennik pisarza

Dziennik pisarza (ros. tytuł oryg. "Дневник писателя") - zbiór dzieł Fiodora Dostojewskiego, wychodzący w latach 1873-1881.
Historia wydania.
Na początku Dziennik pisarza był wydawany w tygodniku księcia W.P. Mieszczerskiego "Grażdanin", którego redaktorem był Dostojewski. W latach 1876 i 1877 "Dziennik" wychodził niezależnie, w comiesięcznych wydaniach. W latach 1880 i 1881 pojawiło się tylko po jednym wydaniu.
Forma literacka.
W "Dzienniku pisarza" Dostojewski odpowiadał w formie publicystycznej na poruszające go współczesne zdarzenia. Oprócz tego "Dziennik" zawiera szereg utworów literackich- opowiadań, szkiców, wspomnień.
Krytyka lat 70. XIX w. zauważała znaczenie literackie "Dziennika pisarza". W ostatnim okresie twórczości Dostojewski rzeczywiście osiągnął porażającą siłę wyrazu w małych formach literackich, które zawierają wydania "Dziennika". Tworzy nowe rodzaje powieści filozoficznej i psychologicznej ("Łagodna" i "Sen śmiesznego człowieka"), opowiadania fantastycznego ("Bobok"), szkiców literackich o współczesnym mu Petersburgu ("Stuletnia").

</doc>
<doc id="2303378" url="https://pl.wikipedia.org/wiki?curid=2303378" title="Mircea Romascanu">
Mircea Romascanu



</doc>
<doc id="2303395" url="https://pl.wikipedia.org/wiki?curid=2303395" title="Jose Baxter">
Jose Baxter

Jose Baxter (ur. 7 lutego 1992 w Bootle) – angielski piłkarz grający na pozycji napastnika.
Życiorys.
Urodził się w mieście Bootle w hrabstwie Merseyside. Baxter rozpoczął karierę w wieku sześciu lat, kiedy rodzice zapisali go do szkółki Evertonu.
Piłkarz zadebiutował w klubie w dniu otwarcia sezonu 2008-09 w meczu z Blackburn Rovers, stając się najmłodszym w historii Evertonu piłkarzem w pierwszej drużynie. Miał wówczas 16 lat i 191 dni i pokonał tym samym wcześniejszy rekord, który należał do jego kolegi z zespołu Jamesa Vaughana.
W marcu 2009 roku podpisał nowy 2,5-letni kontrakt z Evertonem.
Reprezentacja.
Baxter reprezentował Anglię w kadrach młodzieżowych: U-16 i U-17. W 2009 roku na Mistrzostwach Europy do lat 17 wystąpił w 2 meczach.
Życie prywatne.
Jose Baxter był jednym z trzech aresztowanych w październiku 2009 w Kirkby w związku z podejrzeniem posiadania marihuany z zamiarem dostaw i podejrzeniem posiadania fałszywych pieniędzy.

</doc>
<doc id="2303397" url="https://pl.wikipedia.org/wiki?curid=2303397" title="Gwiazda zaranna">
Gwiazda zaranna



</doc>
<doc id="2303399" url="https://pl.wikipedia.org/wiki?curid=2303399" title="Kropacz">
Kropacz



</doc>
<doc id="2303401" url="https://pl.wikipedia.org/wiki?curid=2303401" title="Dookoła Rumunii">
Dookoła Rumunii

Dookoła Rumunii ( bądź w formie skrócone , – wieloetapowy wyścig kolarski rozgrywany w Rumunii. Od 2008 roku należy do cyklu UCI Europe Tour i ma kategorię 2.2. 
Wyścig odbył się po raz pierwszy w roku 1934 i organizowany jest co roku z przerwą w latach: 1937–1945, 1952, 1957, 1962–1965,1970–1972, 1975–1982, 1996 i 2014–2017. Rekordzistami pod względem zwycięstw w klasyfikacji generalnej są kolarze gospodarzy Constantin Dumitrescu i Mircea Romașcanu - po trzy triumfy. 
Drugą edycję tego wyścigu, w 1935 roku wygrał Polak - Daniel Zigmund.

</doc>
<doc id="2303402" url="https://pl.wikipedia.org/wiki?curid=2303402" title="Turul Ciclist al României">
Turul Ciclist al României



</doc>
<doc id="2303403" url="https://pl.wikipedia.org/wiki?curid=2303403" title="Tour of Romania">
Tour of Romania



</doc>
<doc id="2303406" url="https://pl.wikipedia.org/wiki?curid=2303406" title="Ralph Kimball">
Ralph Kimball

Ralph Kimball (ur. 1944) – jeden z pierwszych twórców hurtowni danych, znany z przekonania, że hurtownie danych powinny być projektowane w sposób szybki i zrozumiały. Jego metodologia, zwana modelowaniem przestrzennym (metodologia Kimballa) stała się standardem w dziedzinie wspomagania decyzji. Do tej pory Ralph jest autorem ponad 100 artykułów i kolumn dla Intelligent Enterprise, zdobywając nagrodę Readers Choice pięć lat z rzędu. Jest również autorem wielu książek o narzędziach i cyklach życia hurtowni danych, które stały się bestsellerami w tej tematyce.
Kariera.
Po otrzymaniu doktoratu w 1973 roku na Uniwersytecie Stanforda (specjalizacja systemy człowiek – maszyna), dołączył do Palo Alto Research Center (PARC), tam brał udział w rozwoju Xerox Star Workstation, pierwszym komercyjnym komputerze, którego obsługa opierała się na wykorzystaniu myszki, okien i ikon. Następnie został wiceprezesem do spraw aplikacji w Metaphor Computer Systems, zajmującym się projektowaniem oprogramowania wspierającego podejmowanie decyzji. W 1986 roku Kimball założył Red Brick Systems, gdzie do 1992 roku piastował stanowisko dyrektora, obecnie firma jest własnością IBM. Red Brick Systems znane było ze swojej relacyjnej bazy danych, zoptymalizowanej do obsługi hurtowni danych.

</doc>
<doc id="2303407" url="https://pl.wikipedia.org/wiki?curid=2303407" title="Operacja Geronimo">
Operacja Geronimo



</doc>
<doc id="2303410" url="https://pl.wikipedia.org/wiki?curid=2303410" title="Leśniczówka (Trzebunia)">
Leśniczówka (Trzebunia)

Leśniczówka – część wsi Trzebunia w Polsce, położona w województwie małopolskim, w powiecie myślenickim, w gminie Pcim.
W latach 1975–1998 Leśniczówka administracyjnie należała do województwa krakowskiego.

</doc>
<doc id="2303429" url="https://pl.wikipedia.org/wiki?curid=2303429" title="Wilhelm III (książę Bawarii)">
Wilhelm III (książę Bawarii)

Wilhelm III (ur. 1375, zm. 12 września 1435) – książę Bawarii-Monachium z dynastii Wittelsbachów (od 1397).
Życiorys.
Wilhelm był młodszym synem księcia bawarskiego rezydującego w Monachium Jana II oraz Katarzyny, córki hrabiego Gorycji Meinharda VI. Po śmierci ojca w 1397, objął rządy w Monachium wraz ze swym starszym bratem Ernestem.
Zaraz po objęciu tronu bracia musieli stawić czoła stryjowi Stefanowi III, księciu Bawarii-Ingolstadt. Już w 1398 bracia musieli uznać jego prawo do współrządów w Monachium. Jednak spór na tym się nie skończył. Monachium było podzielone między stronników obu stron, w efekcie czego rzeczywista kontrola nad miastem przechodziła z rąk do rąk. Po śmierci Stefana dalsze spory (i walki) Ernest i Wilhelm prowadzili z jego synem i następcą, Ludwikiem VII Brodatym. W 1421 wybuchła wojna domowa w Bawarii. Współpraca i dobre stosunki między braćmi wyróżniały się na tle nieustających rodzinnych sporów między Wittelsbachami w tym czasie. Po wymarciu w 1425 linii Wittelsbachów panujących w Bawarii-Straubing, Ernest i Wilhelm zgłosili pretensje do objęcia tego księstwa; w 1427 zajęli Straubing, a w 1429 – na mocy układu z Pressburga – została usankcjonowana ich władza na dużej części tego terytorium.
Jednocześnie Wilhelm brał udział w wojnach hucyckich (m.in. w wyprawach z 1420 oraz 1431). Był zaufanym współpracownikiem króla niemieckiego Zygmunta Luksemburskiego – Zygmunt ustanowił go opiekunem soboru w Bazylei (1431). Z tego powodu brał udział w rokowaniach między soborem a husytami, które doprowadziły później do zakończenia wojen husyckich i zawarcia kompaktów praskich. Zaangażował się w działania w celu reformy Kościoła, stając tu przeciwko papieżowi Eugeniuszowi IV. Rolę strażnika pokoju podczas soboru król poszerzył wkrótce (1432) na całą Rzeszę i Wilhelm odniósł na tym polu pewne sukcesy (zażegnując spór burgundzko-austriacki oraz walcząc z raubritterami).
Wilhelm znany był ze swej pobożności i zamiłowania do pokoju. Dominikański pisarz jego czasów nazwał go „ojcem ubogich”. Dążył do pokojowego rozwiązywania sporów i był zdolnym dyplomatą. Uważano go nawet za potencjalnego następcę Zygmunta na tronie królewskim, zmarł jednak wcześniej niż Zygmunt.
Rodzina.
W podeszłym już wieku, w maju 1433 r. w Bazylei Wilhelm poślubił o wiele młodszą od siebie Małgorzatę (ur. 1416), córkę Adolfa II, księcia Kleve i hrabiego Mark. Ze związku tego pochodziło dwóch synów: Adolf (ur. 1434, zm. 1441, po śmierci ojca formalnie uznawany za księcia bawarskiego, współrządcę swego stryja, a potem kuzyna) i Wilhelm (pogrobowiec Wilhelma, ur. i zm. 1435). Miał też nieślubnego syna Konrada ze związku z Adelajdą Schmylin z Monachium.

</doc>
<doc id="2303434" url="https://pl.wikipedia.org/wiki?curid=2303434" title="Old Carthusians F.C.">
Old Carthusians F.C.

Old Carthusians Football Club – angielski klub złożony z absolwentów szkoły Charterhouse w Godalming, w hrabstwie Surrey. Założony został w 1875 roku. Pięć lat później zdobył Puchar Anglii. Oryginalne stroje zespołu to niebiesko-czerwone koszule i granatowe spodenki.
W sezonie 2013/2014 drużyna występuje w lidze arturiańskiej.
Piłkarze, którzy wystąpili w reprezentacji Anglii.
W XIX wieku dziewięciu piłkarzy Old Carthusians wystąpiło w reprezentacji Anglii. Byli to:

</doc>
<doc id="2303435" url="https://pl.wikipedia.org/wiki?curid=2303435" title="Leśniczówka (Poręba)">
Leśniczówka (Poręba)

Leśniczówka – część wsi Poręba w Polsce, położona w województwie małopolskim, w powiecie myślenickim, w gminie Myślenice.
W latach 1975–1998 Leśniczówka położona była w województwie krakowskim.

</doc>
<doc id="2303437" url="https://pl.wikipedia.org/wiki?curid=2303437" title="Aleksiej Szczebielin">
Aleksiej Szczebielin

Aleksiej Szczebielin, ros. Алексей Щебелин (ur. 13 lipca 1981 w Leningradzie) – rosyjski kolarz szosowy.

</doc>
<doc id="2303438" url="https://pl.wikipedia.org/wiki?curid=2303438" title="Belgia na Letnich Igrzyskach Olimpijskich 1960">
Belgia na Letnich Igrzyskach Olimpijskich 1960

Belgię na Letnich Igrzyskach Olimpijskich 1960 reprezentowało 101 zawodników.

</doc>
<doc id="2303440" url="https://pl.wikipedia.org/wiki?curid=2303440" title="Belgia na Letnich Igrzyskach Olimpijskich 1956">
Belgia na Letnich Igrzyskach Olimpijskich 1956

Belgię na Letnich Igrzyskach Olimpijskich 1956 reprezentowało 54 zawodników.

</doc>
<doc id="2303442" url="https://pl.wikipedia.org/wiki?curid=2303442" title="Tellermine 29">
Tellermine 29

Tellermine 29 – niemiecka mina przeciwpancerna z okresu II wojny światowej, produkowana od 1929.
Korpus miny wykonany był ze stali, wypełniona była trotylem. Mina miała trzy zapalniki naciskowe umieszczone na jej górnej powierzchni wyzwalana naciskiem pomiędzy 45 a 125 kg.

</doc>
<doc id="2303448" url="https://pl.wikipedia.org/wiki?curid=2303448" title="Tiros (Brazylia)">
Tiros (Brazylia)

Tiros – miasto i gmina w Brazylii, w stanie Minas Gerais. Znajduje się w mezoregionie Triângulo Mineiro e Alto Paranaíba i mikroregionie Patos de Minas.

</doc>
<doc id="2303449" url="https://pl.wikipedia.org/wiki?curid=2303449" title="Constantin Dumitrescu (kolarz)">
Constantin Dumitrescu (kolarz)

Constantin Dumitrescu (ur. 10 sierpnia 1934 w Bukareszcie) – rumuński kolarz szosowy.

</doc>
<doc id="2303450" url="https://pl.wikipedia.org/wiki?curid=2303450" title="Arapuá">
Arapuá

Arapuá – miasto i gmina w Brazylii, w stanie Minas Gerais. Znajduje się w mezoregionie Triângulo Mineiro e Alto Paranaíba i mikroregionie Patos de Minas.

</doc>
<doc id="2303451" url="https://pl.wikipedia.org/wiki?curid=2303451" title="Tellermine 35 (Stahl)">
Tellermine 35 (Stahl)

Tellermine 35 (Stahl) – niemiecka mina przeciwpancerna z okresu II wojny światowej, odmiana miny Tellermine 35.
Korpus miny wykonany był ze stali, wypełniona była trotylem. Wieko miny było żeberkowane by zapobiec zsypywaniu się z niej piaskowi w warunkach pustynnych, miała też inne zapalniki naciskowe wyzwalane pod większym ciężarem (225-296 kg).

</doc>
<doc id="2303452" url="https://pl.wikipedia.org/wiki?curid=2303452" title="Podlasek (przystanek kolejowy)">
Podlasek (przystanek kolejowy)

Podlasek – przystanek kolejowy i mijanka w Podlasku, w województwie podlaskim, w Polsce. Według klasyfikacji PKP ma kategorię dworca lokalnego. Zbudowany pod koniec XIX wieku. 
W roku 2017 przystanek obsługiwał 0–9 pasażerów na dobę.
Ważny ośrodek transportu kolejowego dla Imperium Rosyjskiego ze względu m.in. na stacjonujące wojska carskie w twierdzy położonej na terenie m. Osowiec-Twierdza. W lutym 1915 r. armia niemiecka wykorzystała linię kolejową ("przystanek Podlasek") do przewozu i rozładunku ciężkich dział ("m.in. Grubych Bert") i moździerzy oblężniczych ("typu Škoda"), które miały przełamać pas obronny carskiej twierdzy Osowiec. 
Przystanek Podlasek był zniszczony podczas I wojny światowej przez wojska rosyjskie. Podczas II wojny światowej zniszczony przez Armię Czerwoną w lipcu 1944, a następnie w styczniu 1945 r. przez wycofujące się wojska niemieckie.
Ruch pociągów prowadzony jest przez nastawnie ""Pd", "Pd1"", które są jednocześnie strażnicami przejazdowymi. Obie posiadają urządzenia mechaniczne scentralizowane wraz z sygnalizacją świetlną. Z uwagi na wyłączenie z eksploatacji peronu drugiego niemożliwe jest tu krzyżowanie dwóch pociągów pasażerskich z postojami przy krawędziach peronowych.

</doc>
<doc id="2303453" url="https://pl.wikipedia.org/wiki?curid=2303453" title="Carmo do Paranaíba">
Carmo do Paranaíba

Carmo do Paranaíba – miasto i gmina w Brazylii, w stanie Minas Gerais. Znajduje się w mezoregionie Triângulo Mineiro e Alto Paranaíba i mikroregionie Patos de Minas.

</doc>
<doc id="2303454" url="https://pl.wikipedia.org/wiki?curid=2303454" title="Tellermine 42">
Tellermine 42

Tellermine 42 – niemiecka mina przeciwpancerna z okresu II wojny światowej, następca Tellermine 35.
Korpus miny wykonany był ze stali, wypełniona była trotylem lub mieszanką trotylu i amatolu w proporcjach pół na pół. Od TMi 35 różniła się kształtem wieka i uproszczonym mechanizmem głównego zapalnika. Zapalnik wyzwalany był pod naciskiem ok. 340 kg.

</doc>
<doc id="2303455" url="https://pl.wikipedia.org/wiki?curid=2303455" title="Podlasek (stacja kolejowa)">
Podlasek (stacja kolejowa)



</doc>
<doc id="2303456" url="https://pl.wikipedia.org/wiki?curid=2303456" title="Łukoml">
Łukoml

Łukoml (biał. "Лукомль") – wieś na Białorusi, w obwodzie witebskim, w rejonie czaśnickim nad jeziorem Łukoml.
Prywatne miasto szlacheckie położone było w końcu XVIII wieku w powiecie witebskim w województwa witebskiego.
Wieś po raz pierwszy wzmiankowana w 1078, kiedy została spalona przez Włodzimierza II Monomacha. Pod koniec imperium rosyjskiego we wsi znajdował się kościół katolicki i prawosławny, dwie synagogi, szkoła i 8 sklepów. Znajdują się tu także pozostałości po fortyfikacjach.

</doc>
<doc id="2303457" url="https://pl.wikipedia.org/wiki?curid=2303457" title="Bardzo Lubię Informować Przyjaciół">
Bardzo Lubię Informować Przyjaciół



</doc>
<doc id="2303459" url="https://pl.wikipedia.org/wiki?curid=2303459" title="Piotr Koseda">
Piotr Koseda

Piotr Koseda (ur. 29 kwietnia 1985 w Gdańsku) – polski hokeista. 
Kariera.
Wychowanek klubu Stoczniowca Gdańsk. Absolwent NLO SMS PZHL Sosnowiec z 2004. Dwudziestoośmiokrotny reprezentant Polski seniorów w hokeju na lodzie. W trakcie kariery określany pseudonimem "Kosa".

</doc>
<doc id="2303460" url="https://pl.wikipedia.org/wiki?curid=2303460" title="Mina typu S">
Mina typu S



</doc>
<doc id="2303465" url="https://pl.wikipedia.org/wiki?curid=2303465" title="Cmentarz Żołnierzy Radzieckich w Zgierzu">
Cmentarz Żołnierzy Radzieckich w Zgierzu

Cmentarz Żołnierzy Radzieckich w Zgierzu – cmentarz wojenny żołnierzy Armii Czerwonej poległych w Zgierzu i jego okolicach.
Usytuowany jest przy ul. Parzęczewskiej. Przylega bezpośrednio do cmentarza rzymskokatolickiego pw. św. Józefa i św. Wawrzyńca, od którego oddzielony jest murem. Cmentarz został zorganizowany w latach 1945–1946. Spoczywa na nim 1850 żołnierzy (w tym 944 bezimiennych), biorących udział w walkach o wyzwolenie Zgierza oraz .
Cmentarz na planie alei, po obu stronach której znajdują się mogiły, otoczony jest ceglanym parkanem. Na końcu alei znajduje się obelisk z pamiątkową tablicą, na której widnieją napisy w języku rosyjskim i polskim: „Pamięci żołnierzom Armii Czerwonej, którzy zginęli w trakcie II wojny światowej w styczniu 1945 r. podczas wyzwalania miasta Zgierz z rąk faszystowskich najeźdźców”.

</doc>
<doc id="2303466" url="https://pl.wikipedia.org/wiki?curid=2303466" title="Leśniczówka (Zakrucze)">
Leśniczówka (Zakrucze)

Leśniczówka – część wsi Zakrucze w Polsce położona w województwie świętokrzyskim, w powiecie jędrzejowskim, w gminie Małogoszcz.
W latach 1975–1998 miejscowość administracyjnie należała do województwa kieleckiego.

</doc>
<doc id="2303470" url="https://pl.wikipedia.org/wiki?curid=2303470" title="Adam Kossakowski">
Adam Kossakowski

Adam Korwin Kossakowski herbu Ślepowron (ur. 21 grudnia 1756 w woj. mińskim, zm. 4 maja 1828) – duchowny rzymskokatolicki, jezuita, święcenia kapłańskie w 1786, tytularny biskup Limyra w Lycia (od 1 czerwca 1795), sufragan inflancki (1795-1798) i wileński (od 1798), wikariusz i proboszcz w Szenbergu w Kurlandii, kanonik wileński.

</doc>
<doc id="2303471" url="https://pl.wikipedia.org/wiki?curid=2303471" title="Leśniczówka (Zabrody)">
Leśniczówka (Zabrody)

Leśniczówka – część wsi Zabrody w Polsce położona w województwie świętokrzyskim, w powiecie włoszczowskim, w gminie Krasocin.
W latach 1975–1998 Leśniczówka administracyjnie należała do województwa kieleckiego.

</doc>
<doc id="2303472" url="https://pl.wikipedia.org/wiki?curid=2303472" title="Oxford University A.F.C.">
Oxford University A.F.C.

Oxford University Association Football Club – angielski klub piłkarski reprezentujący Uniwersytet w Oksfordzie.
Założony został w 1872 roku; jeden z najsilniejszych zespołów lat siedemdziesiątych XIX wieku. W sezonie 1873-74 triumfował w rozgrywkach o Puchar Anglii; w latach 1873, 1877 i 1880 docierał do finału. Sezon 1879-80 był ostatnim, w którym zespół Oxfordu przystąpił do tego turnieju.
Dziewiętnastowieczne, oryginalne stroje zespołu to czarno-białe koszule i białe spodenki.
Piłkarze, którzy wystąpili w reprezentacji Anglii.
W XIX wieku dwudziestu dwóch piłkarzy uniwersytetu Oxford wystąpiło w reprezentacji Anglii. Byli to:
Piłkarze, którzy wystąpili w reprezentacji Walii.
Pięciu piłkarzy zespołu z Oksfordu wystąpiło dla reprezentacji Walii:

</doc>
<doc id="2303474" url="https://pl.wikipedia.org/wiki?curid=2303474" title="Våler">
Våler



</doc>
<doc id="2303476" url="https://pl.wikipedia.org/wiki?curid=2303476" title="DJ Magazine">
DJ Magazine

DJ Magazine – brytyjskie czasopismo poświęcone głównie elektronicznej muzyce tanecznej. Pierwszy numer magazynu został wydany 31 stycznia 1991. Jest tłumaczony i wydawany w różnych krajach np. w Portugalii, Polsce, Ukrainie, Chinach, Bułgarii, Hiszpanii, Francji, Niemczech i we Włoszech.
IDMA Best Music Publication.
Od 2003 roku razem z "DJ Magazine" jest prowadzone "Winter music conference" rozdawane są tam wyróżnienia oraz nagrody dla najlepszych DJ-ów, najlepsze albumy, remiksy, single oraz wytwórnie.
Odbywa się to zwykle w połowie marca.
DJ Mag Top 100.
W DJ Magazine co roku jest prowadzone głosowanie na 100 najpopularniejszych DJ-ów oraz klubów.
Opracowano na podstawie materiału źródłowego.

</doc>
<doc id="2303479" url="https://pl.wikipedia.org/wiki?curid=2303479" title="Tabela wymiarów">
Tabela wymiarów

Tabela wymiarów – jeden z zestawów tabel odnoszących do tabeli faktów w hurtowni danych.
W tabeli faktów klucze obce odnoszą się do kluczy w tabelach wymiarów.
W przeciwieństwie do tabel faktów, tabele wymiarów zawierają atrybuty opisowe (lub pola), które zazwyczaj są polami tekstowymi lub liczbami dyskretnymi, które zachowują się jak tekst. Te atrybuty mają służyć dwóm celom: zapytaniom ograniczającym / filtrowaniu wyników.
Wymiary mogą mieć atrybuty:
Wymiary mają unikalne identyfikatory dla każdego wiersza. Zaleca się, aby w polu klucza był prosty typ integer z tego powodu, że inny typ klucza nie ma sensu ponieważ jest on używany tylko do łączenia pól między faktem a tabelą wymiarów.
Korzystanie z kluczy zastępczych wymiaru przynosi kilka korzyści:
Zastosowanie zastępczych kluczy niesie ze sobą również dodatkowe koszty związane z obciążeniami nałożonymi na system ETL. Mimo to, przetwarzanie można poprawić a narzędzia ETL mają wbudowane lepsze zastępcze techniki przetwarzania klucza.
Celem tabeli wymiarów jest stworzenie standardowych wymiarów, których upodabnia mogą być współużytkowane przez środowiska hurtowni danych i dołączane do wielu tabel faktów, reprezentujących różne procesy biznesowe.
Wymiary są bardzo ważne dla systemu hurtowni danych / systemu BI z następujących powodów:
Z biegiem czasu cechy danego wiersza w tabeli wymiarów mogą ulec zmianie. Na przykład adres wysyłki dla firmy może się zmienić. Strategie radzenia sobie z tego rodzaju zmianami są podzielone na trzy kategorie:

</doc>
<doc id="2303481" url="https://pl.wikipedia.org/wiki?curid=2303481" title="Tour du Maroc">
Tour du Maroc

Dookoła Maroka, fr. "Tour du Maroc" – wyścig kolarski rozgrywany w Maroku, w ostatnich latach w marcu i kwietniu. Od 2006 roku należy do cyklu UCI Africa Tour i ma kategorię - 2.2. 
Wyścig odbył się po raz pierwszy w roku 1937 i organizowany jest co rok (od 2006 roku), początkowo nieregularnie. Rekordzistą pod względem zwycięstw w klasyfikacji generalnej jest kolarz gospodarzy Mohamed El Gourch - trzy triumfy. 

</doc>
<doc id="2303486" url="https://pl.wikipedia.org/wiki?curid=2303486" title="Dragan Ceranić">
Dragan Ceranić



</doc>
<doc id="2303488" url="https://pl.wikipedia.org/wiki?curid=2303488" title="Leśniczówka (Włoszczowice)">
Leśniczówka (Włoszczowice)

Leśniczówka – część wsi Włoszczowice w Polsce, położona w województwie świętokrzyskim, w powiecie pińczowskim, w gminie Kije.
W latach 1975–1998 Leśniczówka administracyjnie należała do województwa kieleckiego.

</doc>
<doc id="2303494" url="https://pl.wikipedia.org/wiki?curid=2303494" title="Leśniczówka (Bolesław)">
Leśniczówka (Bolesław)

Leśniczówka – część wsi Bolesław w Polsce położona w województwie małopolskim, w powiecie olkuskim, w gminie Bolesław. Bolesław leży na pograniczu Zagłębia Dąbrowskiego i ziemi olkuskiej.
W latach 1975–1998 miejscowość należała administracyjnie do województwa katowickiego.

</doc>
<doc id="2303496" url="https://pl.wikipedia.org/wiki?curid=2303496" title="Hipergra">
Hipergra



</doc>
<doc id="2303498" url="https://pl.wikipedia.org/wiki?curid=2303498" title="25 mm armata przeciwlotnicza Bofors">
25 mm armata przeciwlotnicza Bofors

Bofors 25 mm – szwedzka automatyczna armata przeciwlotnicza zaprojektowana i produkowana przez firmę Bofors. 
25 mm lvakan M/32.
W okresie międzywojennym nastąpił gwałtowny rozwój lotnictwa, szczególnie w technice bombardowania nurkowego, która pozwalała trafiać niewielkie cele, jak np. okręty. W związku z tym pojawiło się zapotrzebowanie na szybkostrzelne działko przeciwlotnicze. Zagraniczne typy dział przeciwlotniczych okazały się mało skuteczne i z tego powodu w 1928 roku admiralicja Svenska marinen złożyła zamówienie przedsiębiorstwu Bofors zbudowania prototypu działka przeciwlotniczego o kalibrze 40 mm. Podczas projektowania działka postanowiono zmniejszyć jego kaliber do 25 mm. Pierwszym okrętem, który otrzymał to działko był HMS "Sverige", na którym w 1933 roku zamontowano dwie armaty tego typu, umieszczając je na dachu bocznej wieży artyleryjskiej o kalibrze 15 cm. Działka te zastąpiono później dwoma podwójnymi armatami ustanowionymi diagonalnie na platformie przeciwlotniczej.

</doc>
<doc id="2303501" url="https://pl.wikipedia.org/wiki?curid=2303501" title="Leśniczówka (Koszwice)">
Leśniczówka (Koszwice)

Leśniczówka – część wsi Koszwice w Polsce, położona w województwie śląskim, w powiecie lublinieckim, w gminie Pawonków. 
W latach 1975–1998 Leśniczówka administracyjnie należała do województwa częstochowskiego.

</doc>
<doc id="2303502" url="https://pl.wikipedia.org/wiki?curid=2303502" title="Smith–Ninth Streets">
Smith–Ninth Streets

Smith–Ninth Streets – stacja metra nowojorskiego, na linii F i G. Znajduje się w dzielnicy Brooklyn, w Nowym Jorku i zlokalizowana jest pomiędzy stacjami Carroll Street oraz Fourth Avenue. Została otwarta 7 października 1933.

</doc>
<doc id="2303503" url="https://pl.wikipedia.org/wiki?curid=2303503" title="Southampton FC">
Southampton FC



</doc>
<doc id="2303504" url="https://pl.wikipedia.org/wiki?curid=2303504" title="Ursus C45">
Ursus C45



</doc>
<doc id="2303506" url="https://pl.wikipedia.org/wiki?curid=2303506" title="Gypohierax angolensis">
Gypohierax angolensis



</doc>
<doc id="2303508" url="https://pl.wikipedia.org/wiki?curid=2303508" title="Hrabstwo Newton (Missisipi)">
Hrabstwo Newton (Missisipi)

Hrabstwo Newton (ang. "Newton County") – hrabstwo w stanie Missisipi w Stanach Zjednoczonych. Obszar całkowity hrabstwa obejmuje powierzchnię 579,58 mil² (1501,11 km²). Według szacunków United States Census Bureau w roku 2009 miało 22 568 mieszkańców.
Hrabstwo powstało w 1836 roku.

</doc>
<doc id="2303509" url="https://pl.wikipedia.org/wiki?curid=2303509" title="Seventh Avenue (stacja metra na Culver Line)">
Seventh Avenue (stacja metra na Culver Line)

Seventh Avenue – stacja metra nowojorskiego, na linii F i G. Znajduje się w dzielnicy Brooklyn, w Nowym Jorku i zlokalizowana jest pomiędzy stacjami Fourth Avenue oraz 15th Street – Prospect Park. Została otwarta 7 października 1933.

</doc>
<doc id="2303510" url="https://pl.wikipedia.org/wiki?curid=2303510" title="Leśniczówka (Siedlec)">
Leśniczówka (Siedlec)

Leśniczówka – część wsi Siedlec w Polsce, położona w województwie wielkopolskim, powiecie gostyńskim, gminie Pępowo, o 3 km na północny zachód od Pępowa.
W latach 1975–1998 Leśniczówka należała do województwa leszczyńskiego.

</doc>
<doc id="2303512" url="https://pl.wikipedia.org/wiki?curid=2303512" title="Leuchy">
Leuchy

Leuchy – wieś na Ukrainie, w obwodzie winnickim, w rejonie ilinieckim.

</doc>
<doc id="2303513" url="https://pl.wikipedia.org/wiki?curid=2303513" title="Alienacja rodzicielska">
Alienacja rodzicielska



</doc>
<doc id="2303514" url="https://pl.wikipedia.org/wiki?curid=2303514" title="Komory na Letnich Igrzyskach Olimpijskich 1996">
Komory na Letnich Igrzyskach Olimpijskich 1996

Komory na Letnich Igrzyskach Olimpijskich 1996 reprezentowało czterech zawodników w jednej dyscyplinie (lekkoatletyce), trzech mężczyzn i jedna kobieta. Był to pierwszy start Komorów na letnich igrzyskach olimpijskich. Żadnemu ze sportowców nie udało się zdobyć medalu.
Skład kadry.
Lekkoatletyka.
Mężczyźni
Kobiety

</doc>
<doc id="2303515" url="https://pl.wikipedia.org/wiki?curid=2303515" title="9 Dywizjon Artyleryjskiego Rozpoznania Pomiarowego">
9 Dywizjon Artyleryjskiego Rozpoznania Pomiarowego

9 Samodzielny Dywizjon Artyleryjskiego Rozpoznania Pomiarowego (9 sdarp) – pododdział artyleryjskiego rozpoznania pomiarowego ludowego Wojska Polskiego (poczta polowa nr 52227).
Dywizjon został sformowany w październiku 1944 roku, Zwierzyńcu, w składzie 3 Armii, według sowieckiego etatu Nr 08/555 samodzielnego dywizjonu artyleryjskiego rozpoznania (ros. "отдельный разведывательный артиллерийский дивизион"). 30 listopada 1944 roku, w związku z rozformowaniem 3 Armii, dyon został oddany do dyspozycji dowódcy 10 Brygady Artylerii Ciężkiej i dyslokowany do Starego Zamościa. 25 grudnia 1944 roku stan ewidencyjny liczył 35 żołnierzy, w tym 17 oficerów, 1 podoficer i 17 szeregowców. Do stanu etatowego brakowało 226 żołnierzy (86%). W lutym 1945 roku jednostka została przegrupowana do Łowicza, gdzie kontynuowała szkolenie. 5 kwietnia 1945 roku pododdział liczył 219 żołnierzy, w tym 22 oficerów, 57 podoficerów i 140 szeregowców. 30 kwietnia 1945 roku dyon został włączony w skład 5 Dywizji Artylerii. 8 maja 1945 roku jednostka dotarła do miejscowości Velefanz w Niemczech. W działaniach bojowych nie wzięła udziału. W październiku 1945 roku dyon został włączony w skład 71 Pułku Artylerii Ciężkiej w Toruniu zachowując dotychczasową organizację. W lutym 1947 roku pododdział został wyłączony ze struktury pułku i usamodzielniony. Latem 1948 roku dywizjon został włączony w skład nowo powstałego Pułku Artyleryjskiego Rozpoznania Pomiarowego w miejscowości Szlaga.
 Obsada personalna dowództwa dywizjonu
Struktura organizacyjna sdarp według etatu Nr 08/555

</doc>
<doc id="2303516" url="https://pl.wikipedia.org/wiki?curid=2303516" title="Ornismia torquata">
Ornismia torquata



</doc>
<doc id="2303517" url="https://pl.wikipedia.org/wiki?curid=2303517" title="Dargolewski">
Dargolewski

Dargolewski "(Dergolewski, Gut-Dargolewski, Księżyc z Mieczem, Księżyc i Miecz, Sas Pruski odmienny)" – kaszubski herb szlachecki, według Przemysława Pragerta odmiana herbu Sas Pruski.
Opis herbu.
Herb występował przynajmniej w sześciu wariantach. Opisy z wykorzystaniem zasad blazonowania, zaproponowanych przez Alfreda Znamierowskiego:
Dargolewski "(Dergolewski, Gut-Dargolewski, Księżyc z Mieczem, Księżyc i Miecz, Sas Pruski odmienny)": "W polu czerwonym półksiężyc na opak, złoty, pod którym miecz. Klejnot: nad hełmem w koronie trzy pióra strusie. Labry: czerwone, podbite złotem."
Dargolewski II "(Lutomski odmienny, Księżyc z Mieczem, Księżyc i Miecz, Sas Pruski odmienny)": Półksiężyc jest pod mieczem.
Dargolewski III "(Gut-Dargolewski, Zapędowski IIb, Sas Pruski odmienny)": "W polu błękitnym półksiężyc srebrny, pod którym miecz między dwiema takimiż gwiazdami w pas. Brak hełmu, klejnotu i labrów, nad tarczą sama korona."
Dargolewski IIIa "(Zapędowski II, Zapendowski, Gut Zapędowski, Sas Pruski odmienny)"
Dargolewski IIIb "(Zapędowski IIa, Zapendowski, Gut Zapędowski, Sas Pruski odmienny)"
Dargolewski IV "(Gut-Dargolewski, Sas Pruski odmienny)": "W polu błękitnym półksiężyc na opak, srebrny, pod którym miecz na opak między dwiema gwiazdami złotymi. Klejnot: nad hełmem bez korony półksiężyc srebrny z gwiazdą złotą na każdym rogu. Labry: błękitne, podbite srebrem."
Najwcześniejsze wzmianki.
Wariant podstawowy przytaczany przez Dachnowskiego ("Herbarz szlachty Prus Królewskich"), Ostrowskiego ("Księga herbowa rodów polskich"), Bonieckiego ("Herbarz polski"), Nałęcza-Małachowskiego ("Zbiór nazwisk szlachty"), Uruskiego ("Rodzina. Herbarz szlachty polskiej"). Według Nałęcza-Małachowskiego herb notowany w Prusach Królewskich od 1418 roku. Wariant II wymieniany przez Niesieckiego (jako herb Lutomskich, błędnie) i Ostrowskiego. Herb Lutomskich wyglądał bardzo podobnie, ale miał pole błękitne a w klejnocie powtórzone godło na ogonie pawim. Wariant III wymieniany przez "Nowego Siebmachera" i Ostrowskiego. Odmiany IIIa i IIIb to właściwie herby Zapędowskich, niekoniecznie związane z herbami Dargolewskich. Wariant IV wymienił "Siebmacher" a za nim Ostrowski.
Rodzina Dargolewskich.
Kaszubska rodzina szlachecka z Dargolewa. Pierwsza wzmianka z 1607-1619 (Jan Dargolewski dwojga nazwisk Lisewski), kolejne z 1704 (Dargolewski, poseł na sejm elekcyjny). Jeszcze w XVI wieku Dargolewo było własnością Dzięcielskich, Dargolewscy mają tam działy w latach 1662 i 1682. Rodzina miała też działy we wsi Dzięcielec, Lublewko, Starbienin. Franz von Dargolewski (zm. 1761) posiadał dział w Nawczu, zaś wdowa po nim w Słajszewie. Rodzina wygasła na przełomie XVIII-XIX wieku, ostatnimi z rodu byli Karl Ludwig von Dargolewski oraz Jacob Ludwig von Dargolewski (wzmiankowani w 1784). Dział w Lublewku należał do rodziny jeszcze w 1804. Przemysław Pragert podejrzewa, że rodzina ta ma wspólne pochodzenie z Lutomskimi i Zapędowskimi. Gałąź Dargolewskich z przydomkiem Gut uważa się za wspólny ród z innymi rodzinami używającymi tego przydomka: Zapędowscy, Radoszewscy i inni).
Herbowni.
Dargolewski (Dergolewski, błędnie Dargowicz) z przydomkami Gosk i Gut (Gutt). Z przydomkiem Gut kojarzono niekiedy konkretne odmiany herbu: Dargolewski i Dargolewski III.

</doc>
<doc id="2303518" url="https://pl.wikipedia.org/wiki?curid=2303518" title="Język tarifit">
Język tarifit

Język tarifit (arab. "rifia") – język berberyjski używany przez 1,7 mln osób w północnej Afryce, z czego 1,5 mln w Maroku. Nazwa języka pochodzi od gór Rif. Język tarifit zapisywany jest oficjalnie alfabetem tifinagh, w użyciu jest również pismo arabskie i alfabet łaciński.

</doc>
<doc id="2303520" url="https://pl.wikipedia.org/wiki?curid=2303520" title="C/2010 X1 (Elenin)">
C/2010 X1 (Elenin)

C/2010 X1 (Elenin) – kometa długookresowa, odkryta 10 grudnia 2010 przez rosyjskiego astronoma amatora Leonida Elenina. Peryhelium wynoszące 0,4824 j.a. kometa osiągnęła w dniu 10 września 2011 roku, natomiast 16 października 2011 miała zbliżyć się do Ziemi na odległość 0,2338 j.a. (34,9 mln km) i minąć ją z prędkością 23,9 km/s.
Obserwacje komety.
Przewidywano, że w październiku 2011 roku kometa mogła osiągnąć jasność ok. 6, mogłaby być zatem w sprzyjających warunkach dostrzegalna gołym okiem. Średnica głowy komety osiągnęłaby na niebie ok. 14'.
Pod koniec sierpnia 2011 jasność komety wyraźnie spadła, a jej koma stała się wydłużona i rozproszona, co wskazywało na to, że kometa rozpada się i nie przetrwa przejścia przez peryhelium. Rozpad komety mógł być związany z rozbłyskiem słonecznym, który w nią uderzył 19 sierpnia.
Zdjęcia komety dokonane 6 października wskazują na to, że doszło do rozpadu komety. 16 października resztki komety ominęły Ziemię w odległości ok. 34 milionów kilometrów. Kolejny raz resztki komety pojawią się ponownie w okolicach Ziemi za ok. 12 tysięcy lat.

</doc>
<doc id="2303521" url="https://pl.wikipedia.org/wiki?curid=2303521" title="VIII Krajowy Festiwal Piosenki Polskiej w Opolu">
VIII Krajowy Festiwal Piosenki Polskiej w Opolu

VIII Krajowy Festiwal Piosenki Polskiej w Opolu – 8. edycja festiwalu odbyła się w dniach 25-28 czerwca 1970 r.
Koncerty 8. KFPP w Opolu:
W 1970 nie zdecydowano się na telewizyjną transmisję "Maratonu Kabaretowego" (organizatorzy tłumaczyli to oszczędnościami).

</doc>
<doc id="2303522" url="https://pl.wikipedia.org/wiki?curid=2303522" title="Pokłon Trzech Króli (obraz Hansa Memlinga)">
Pokłon Trzech Króli (obraz Hansa Memlinga)



</doc>
<doc id="2303523" url="https://pl.wikipedia.org/wiki?curid=2303523" title="Irun (stacja kolejowa)">
Irun (stacja kolejowa)

Irun (hiszp: "Estación de Irun") – stacja kolejowa w Irun, w prowincji Guipúzcoa, we wspólnocie autonomicznej Kraj Basków, w Hiszpanii. Stacja znajduje się na linii Bordeaux – Irun, Bilbao – Hendaye i Irun – Madryt. Stacja jest obsługiwana przez TGV (pociągi dużych prędkości) oraz Corail Lunéa (pociągi nocne) obsługiwane przez SNCF i Alvia (pociągi dużych prędkości), Talgo, Arco, Estrella i EuskoTren obsługiwane przez RENFE.
Jest to stacja graniczna, gdzie wszystkie pociągi się zatrzymują. Następuje tutaj zmiana szerokości toru z 1668 mm szerokości Iberyjskiej do standardowej szerokości toru 1435 mm. Zmiana zasilania elektrycznego również ma tu miejsce od 3000V DC (Hiszpania) do 1500 V DC (Francja). Pomiędzy stacjami Hendaye i Irun równolegle biegną oba tory o różnej skrajni.

</doc>
<doc id="2303524" url="https://pl.wikipedia.org/wiki?curid=2303524" title="Etréchy">
Etréchy



</doc>
<doc id="2303526" url="https://pl.wikipedia.org/wiki?curid=2303526" title="Polisz kicz projekt... kontratakuje!">
Polisz kicz projekt... kontratakuje!

Polisz kicz projekt... kontratakuje! – polski film komediowy z 2006 roku w reżyserii Mariusza Pujszo.
Zdjęcia do filmu powstały: w Nałęczowie, Zakopanem, okolicach Olsztynka, w Cannes, Nowym Jorku i Los Angeles.
Opis fabuły.
Po kilku latach przerwy Mariusz i Michał ponownie postanawiają nakręcić film z pięknymi dziewczynami. Szukając najbardziej odpowiedniego gatunku, pozwalającego pokazać w pełni walory aktorek, decydują się na horror. Ma to być coś wyjątkowo mocnego, przerażającego, ale utrzymanego w rodzimych realiach. Widzą tylko dwa problemy: fundusze i obsadę.
Mariusz bierze ich rozwiązanie na siebie. Jak przy poprzednim projekcie, tak i teraz, rozkręca machinę produkcyjną ogłaszając ogólnopolskie castingi. Wszystko idzie zgodnie z planem, gdy nagle okazuje się, że nauczone doświadczeniem dziewczyny nie są już takie naiwne i nie zamierzają płacić ani za castingi, ani za powierzone im przez reżysera role. Niezrażony niepowodzeniami Mariusz wpada na pomysł zaangażowania do filmu dziewczyn, których rodzice bądź narzeczeni są bardzo bogaci.
Dodatkowe pieniądze mają pochodzić z obozu filmowego. Każdy uczestnik marzący o karierze aktorskiej, za udział w nim słono zapłaci. Realizatorzy „Legendy” mają nadzieję, że film okaże się dużym sukcesem i zainteresują się nim Amerykanie.
Obsada.
i inni

</doc>
<doc id="2303528" url="https://pl.wikipedia.org/wiki?curid=2303528" title="Marseille-lès-Aubigny">
Marseille-lès-Aubigny



</doc>
<doc id="2303529" url="https://pl.wikipedia.org/wiki?curid=2303529" title="Granica niemiecko-słowacka">
Granica niemiecko-słowacka

Granica niemiecko-słowacka – granica międzypaństwowa pomiędzy de facto należącym do III Rzeszy Protektoratem Czech i Moraw oraz właściwymi terytoriami Rzeszy (dawne ziemie austriackie) i faszystowską Pierwszą Republiką Słowacką. Granica miała .
Początek granicy stanowił trójstyk z Węgrami. Następnie przebiegała ona w kierunku północnym wzdłuż Dunaju, zaś dalej wzdłuż rzeki Morawy. Granica kończyła się na trójstyku z Polską (od 1939 r. z Generalnym Gubernatorstwem).

</doc>
<doc id="2303533" url="https://pl.wikipedia.org/wiki?curid=2303533" title="Port lotniczy Güiria">
Port lotniczy Güiria

Port lotniczy Güiria (IATA: GUI, ICAO: SVGI) – port lotniczy w Güiria, w stanie Sucre, w Wenezueli.

</doc>
<doc id="2303534" url="https://pl.wikipedia.org/wiki?curid=2303534" title="Parch prószysty ziemniaka">
Parch prószysty ziemniaka

Parch prószysty ziemniaka () – choroba ziemniaka wywołana przez "Spongospora subterranea" zaliczanego do pierwotniaków.
Występowanie.
Parch prószysty ziemniaka występuje we wszystkich rejonach uprawy ziemniaka. Największe straty choroba wywołuje na glebach ciężkich, które są dodatkowo wilgotne i źle przewietrzane, szczególnie w latach chłodnych i wilgotnych.
Objawy.
Najczęściej na bulwach, rzadziej na korzeniach, tworzą się jasne brodawki o średnicy nie przekraczającej 7 mm. Rozwój choroby powoduje, że brodawki pękają i wysypuje się z nich brunatny proszek. Resztki rozerwanej perydermy tworzą płytkie strupy. Strupy występują w postaci pojedynczych ranek lub w skupieniach.
Patogeneza choroby i cykl rozwojowy.
Formą przetrwalnikową u "Spongospora subterranea" jest zarodnia przetrwalnikowa, która jest obecna na bulwach oraz na ich resztkach w glebie. Zakażenie następuje poprzez wniknięcie pojedynczych zarodników, typu zoospor do komórek skórki. Zarodniki przedostają się przez zranienia, przetchlinki oraz włośniki korzeni. W zakażonych komórkach rozwijają się plazmodia. Plazmodia dzielą się z kolei na zarodniki pływkowe (zoospory). Uszkodzenie wierzchnich tkanek ziemniaka, powoduje jego oszpecenie i ułatwia zakażenie przez inne patogeny np. powodujące zgniliznę.
"Spongospora subterranea" jest bezwzględnym pasożytem i endobiontem. Grzyb tworzy holokarpiczną plechę w postaci śluźni.

</doc>
<doc id="2303535" url="https://pl.wikipedia.org/wiki?curid=2303535" title="Magura Spiska">
Magura Spiska

Magura Spiska (słow. "Spišská Magura", niem. "Zipser Magura", węg. "Szepesi Magura") – pasmo górskie wchodzące w skład Pogórza Spiskiego i będące główną jego częścią. Jest to jeden tylko grzbiet, który rozciąga się na długości ponad 30 km od doliny Jaworowego Potoku na zachodzie po dolinę Popradu na wschodzie. Od Tatr oddziela go Rów Podspadzki, Zdziarska Przełęcz i Rów Zdziarski. Najwyższym szczytem jest Rzepisko (1259 m). W części zachodniej od doliny Białki po dolinę Rieki (w Starej Wsi Spiskiej) sąsiaduje z Zamagurzem znajdującym się po północnej stronie Magury Spiskiej. Od Pienin oddziela go dolina Dunajca, Lipnika, Straňanské sedlo i dolina Kamienki.
Przebieg pasma.
Wyróżnia się w nim dwie części:
Geografowie słowaccy często nazywają część zachodnią Rzepiskiem, a wschodnią Wietrznym Wierchem (tak, jak najwyższe ich szczyty). Do Magury Spiskiej włączają też Zamagurze.
Opis pasma.
Pasmo Magury Spiskiej zbudowane jest z warstw fliszu karpackiego. Znajduje się niemal w całości na Słowacji. Na terenie Polski znajdują się jedynie opadające do Jurgowa północno-zachodnie stoki Górkowego Wierchu, Bryjowego Wierchu i Suchego Wierchu.
Magura Spiska jest niemal w całości zalesiona, ale liczne polany i wiatrołomy powodują, że prowadzące przez nią szlaki turystyczne są widokowe. Jej długi i stosunkowo płaski grzbiet tworzy boczne ramiona, szczególnie na północną stronę. Grzbiet przecinają dwie szosy: jedna przez Przełęcz Magurską z Białej Spiskiej do Starej Wsi Spiskiej, druga przez Przełęcz Toporzecką z Haligowiec do Toporca. Osobliwością jest występowanie na północnych stokach dwóch jezior pochodzenia osuwiskowego: Jest to Osturniańskie Jezioro ("Osturnianské jazero") i Jezierskie Jezioro ("Jezerské jazero").
Turystyka.
Rejon jest mało popularny turystycznie i całymi dniami można tutaj nie spotkać żadnego turysty. Brak schronisk turystycznych. Dobrą bazą noclegową dysponuje tylko Zdziar i Tatrzańska Kotlina, położone w dolinie pomiędzy Magurą Spiską i Tatrami. Szlaki są słabo oznakowane. Stąd też są to regiony dla turystów doświadczonych i ceniących sobie spokój i ciszę podczas wędrówek.
Miejscowości Zdziar i Tatrzańska Kotlina zajmują się nie tylko obsługą letniego i zimowego ruchu turystycznego, ale są też znanymi bazami narciarstwa. U podnóży wschodnich Magury Spiskiej położone jest znane uzdrowisko i kąpielisko termalne Drużbaki Wyżne (Wyżne Rużbachy). Ukryte wśród gór, w dolinie między Magurą Spiską a Zamagurzem znajdują się zamieszkałe przez Łemków słowackie miejscowości Osturnia, Wielka Frankowa i Frankówka, w których zachował się żywy do dzisiaj folkor.
 głównym grzbietem biegnie szlak turystyki pieszej i rowerowej z Średnicy w Zdziarze do miejscowości Drużbaki Wyżne:
 Dolina Bachledzka – Mała Polana – Frankówka. 1.55 h, ↓ 1.40 h
 Zdziar – Slodičovský vrch – Małą Polanę – rozdroże pod Bukowiną – Jeziersko. 2.20 h, ↓ 2.40 h
 Osturnia – Osturniańskie Jezioro – rozdroże pod Magurką. 2 h, ↓ 1.35 h
 Drużbaki Wyżne – Wietrzny Wierch – Wielki Lipnik
 Drużbaki Wyżne – Horbáľová – Przełęcz Korbalowa

</doc>
<doc id="2303536" url="https://pl.wikipedia.org/wiki?curid=2303536" title="Rzepisko">
Rzepisko



</doc>
<doc id="2303538" url="https://pl.wikipedia.org/wiki?curid=2303538" title="Gwinea na Letnich Igrzyskach Olimpijskich 1984">
Gwinea na Letnich Igrzyskach Olimpijskich 1984

Gwineę na Letnich Igrzyskach Olimpijskich 1984 reprezentował 1 zawodnik. Był to 33-letni wówczas Abdoulaye Diallo.
Skład kadry.
Judo.
Mężczyźni

</doc>
<doc id="2303539" url="https://pl.wikipedia.org/wiki?curid=2303539" title="Multimedialny Park Fontann w Warszawie">
Multimedialny Park Fontann w Warszawie

Multimedialny Park Fontann – kompleks czterech fontann znajdujący się na skwerze 1 Dywizji Pancernej WP pomiędzy ulicami Boleść, Wybrzeże Gdańskie, Sanguszki i Rybaki na warszawskim Nowym Mieście.
Miejsce.
Teren, na którym znajduje się Multimedialny Park Fontann, nazywany jest "Podzamczem", w nawiązaniu do pierwotnej nazwy parku ze stawem-brodzianką (na jego miejscu zbudowano fontanny), który rozciągał się od Góry Gnojnej do ulicy Sanguszki. Zaprojektowany przez Longina Majdeckiego park o powierzchni 12,9 ha został zbudowany przez młodzież w czynie społecznym w czasie rozpoczynającej się odbudowy Zamku Królewskiego. Jego urządzanie ukończono 30 lipca 1971. 
W maju 1988 części parku położonej na północ od ul. Boleść nadano nazwę Skweru 1 Dywizji Pancernej.
Opis.
Zespół fontann uruchomiono 7 maja 2011, w związku z jubileuszem 125-lecia Miejskiego Przedsiębiorstwa Wodociągów i Kanalizacji (MPWiK). W piątkowe i sobotnie wieczory (a czasami również w inne dni) o 21.00 lub 21.30 od maja do września odbywają się tutaj 30-minutowe pokazy multimedialne „woda-światło-dźwięk” z wykorzystaniem reflektorów LED i laserów. W każdym sezonie na wodnych ekranach Multimedialnego Parku Fontann prezentowany jest nowy pokaz w formie animowanej opowieści.
Łączna powierzchnia luster wody wynosi 2870 m². Obok fontann odsłonięto ławeczkę Williama Heerleina Lindleya, który zaprojektował sieć kanalizacyjną Warszawy i w 1886 uruchomił miejskie wodociągi.
Budowa Multimedialnego Parku Fontann w zamierzeniu władz miasta ma stanowić kolejny krok w realizacji przedwojennej wizji Stefana Starzyńskiego skierowania stolicy w stronę Wisły. 
Koszt inwestycji wyniósł 11,5 mln zł. Została ona sfinansowana z budżetu m.st. Warszawy, MPWiK oraz środków Unii Europejskiej. Wykonawcą generalnym budowy fontann było konsorcjum firm: Mostostal Warszawa S.A., Watersystem Sp. z o.o. i OASE GmbH.
Informacje techniczne.
Kompleks składa się z:

</doc>
<doc id="2303540" url="https://pl.wikipedia.org/wiki?curid=2303540" title="Chris Hemsworth">
Chris Hemsworth

Christopher Hemsworth (ur. 11 sierpnia 1983 w Melbourne) – australijski aktor telewizyjny i filmowy. Występował w roli komiksowego bohatera Marvela, Thora w produkcjach franczyzy Filmowego Uniwersum Marvela oraz roli Kima Hyde’a w australijskiej operze mydlanej "Zatoka serc". Brat Liama i Luke’a.
Życiorys.
Wczesne lata.
Urodził się i wychował w Melbourne, w Australii, jako syn Leony (z domu van Os), nauczycielki języka angielskiego, i Craiga Hemswortha, doradcy społeczno-usługowego. Dorastał także w Outback w Bulman ze starszym bratem Lukiem (ur. 5 listopada 1981) i młodszym Liamem (ur. 13 stycznia 1990). 
Od wczesnej młodości fascynowały go sztuki walki, trenował boks i kick-boxing. Uczęszczał do Heathmont Secondary College w Melbourne. Później przeniósł się z rodziną do Phillip Island, na południe od Melbourne. Studiował w Screenwise Film &amp; TV School for Actors w Sydney.
Kariera.
Po raz pierwszy został zaangażowany do roli aktorskiej Króla Artura w dwóch odcinkach serialu "Guinevere Jones" (2002) na podstawie legend arturiańskich z udziałem Damiena Bodiego. W jednym z odcinków opery mydlanej "Sąsiedzi" (2002) wystąpił jako Jamie Kane, który pracuje w hurtowni części samochodowych Moco. W serialu "Sądny dzień" (2002) pojawił się jako smyk. W 2004 bez powodzenia brał udział w przesłuchaniach do roli Robbiego Huntera w operze mydlanej "Zatoka serc" ("Home and Away"). Później powrócił tam, z sukcesem pretendując do roli Kima Hyde. Po wygranym castingu przeniósł się do Sydney, aby dołączyć do obsady serialu. Za rolę w produkcji był dwukrotnie nominowany do nagrody Logie Award, którą zdobył w 2005. Opuścił "Zatokę serc" 3 lipca 2007. Hemsworth ujawnił później, że chociaż stał się rozpoznawalny, jego praca w tej produkcji nie przyniosła mu szacunku branży filmowej.
Hemsworth był uczestnikiem piątego sezonu "Dancing with the Stars", gdzie w parze z profesjonalną tancerką Abbey Ross zajął piąte miejsce. Sezon miał premierę 26 września 2006. Po sześciu tygodniach Hemsworth odpadł 7 listopada. 
W początkowych scenach filmu J.J. Abramsa "Star Trek" (2009) zagrał George’a Kirka, ojca Jamesa T. Kirka. Rola została początkowo zaoferowana Mattowi Damonowi, który odmówił; Abrams docenił przejęcie tej roli przez Hemswortha. Wystąpił potem w dreszczowcu "Wyspa strachu" ("A Perfect Getaway", 2009), horrorze "Dom w głębi lasu" ("The Cabin in the Woods", 2011), produkowanym przez Jossa Whedona, i remake’u filmu "Czerwony świt" ("Red Dawn", 2012).
W niezależnym dreszczowcu kryminalnym "Gotówka" ("Ca$h", 2010) u boku Seana Beana przyjął rolę Sama Phelana, młodego człowieka z ekonomicznymi problemami. W wywiadach zza kulis, reżyser filmu, Stephen Milburn Anderson stwierdził, że Hemsworth był w Stanach Zjednoczonych jedynie przez sześć tygodni, kiedy wziął udział w przesłuchaniu do roli. W listopadzie 2010 czasopismo „The Hollywood Reporter” nazwało Hemswortha jednym z młodych aktorów płci męskiej, którzy są „pchani” do przejęcia Hollywood jako nowi na „A-List”. Redakcja MTV Networks NextMovie.com nazwała go jedną z „nowych gwiazd do obejrzenia w 2011”.
Przełomem w jego hollywoodzkiej karierze stała się rola superbohatera Thora w filmowej adaptacji komiksu Marvel o tym samym tytule "Thor" (2011). Początkowo, jego brat, Liam, dotarł do finałowej czwórki kandydatów do roli, a Chris nie wpisał się na listę, ale dostał tę rolę, kiedy reżyser Kenneth Branagh postanowił ponownie ocenić wcześniejszych kandydatów. Jego matka pomogła mu z realizacją taśmy na przesłuchanie, grając w niej Odyna. Hemsworth zaplanował też ponowne wcielenie się w Thora w filmie "Avengers" (2012), tworzonym na podstawie komiksu Marvela o drużynie superbohaterów zebranej do ochrony Ziemi.
W biograficznym dramacie sportowym "Wyścig" ("Rush", 2013) wcielił się w postać Jamesa Hunta. W 2014 magazyn „People” koronował go „najseksowniejszym mężczyzną świata”, a w 2016 „Vanity Fair” określił go mianem najprzystojniejszego aktora. Hemsworth za swoją najgorszą rolę uważa postać Nicka Hathawaya w dreszczowcu Michaela Manna "Haker" (2015), za którą był nominowany do Teen Choice Awards. W 2020 został globalnym ambasadorem perfum Boss Bottled.
Był na okładkach magazynów takich jak „The Hollywood Reporter” (w kwietniu 2011), „Flaunt” (w kwietniu 2011), „Men’s Health” (w maju 2011), „GQ”(w maju 2011), „Out” (w maju 2012), „August Man” (w czerwcu 2012), „Esquire” (we wrześniu 2013), „Backstage” (we wrześniu 2013), „Details” (w listopadzie 2013), „Details” (w czerwcu 2008, we wrześniu 2008, w sierpniu 2011), „Parade” (w czerwcu 2009), „GQ” (w kwietniu 2010), „InStyle” (w marcu 2014), „Vanity Fair” (w styczniu 2016), „Muscle &amp; Fitness” (w sierpniu 2016) i „Vogue” (w listopadzie 2017 z Cate Blanchett).
Serwis streamingowy oszacował, że film "" ("Extraction", 2020) w ciągu pierwszych czterech tygodni odtworzono na Netflixie ponad 90 mln razy, co oznacza, że produkcja okazała się największą premierą filmową w historii platformy.
Życie prywatne.
Na początku 2010, poprzez wspólnego przyjaciela, poznał aktorkę Elsa Pataky. Pierwszy raz pokazali się publicznie razem 25 września 2010 na imprezie organizowanej przez LACMA w Los Angeles. Pobrali się 26 grudnia 2010. Mają troje dzieci, córkę Indię Rose (ur. 11 maja 2012) i synów-bliźniaków, Tristiana i Sashę (ur. 18 marca 2014).
Otwarcie deklaruje swoje poparcie dla ruchu feministycznego.

</doc>
<doc id="2303541" url="https://pl.wikipedia.org/wiki?curid=2303541" title="Kościół św. Jana Chrzciciela w Trzciance">
Kościół św. Jana Chrzciciela w Trzciance

Kościół parafialny pw. św. Jana Chrzciciela w Trzciance - zabytkowy kościół, należący do parafii rzymskokatolickiej pod tym samym wezwaniem, wzniesiony w latach 1914-1915 w stylu neobarokowym, usytuowany w centrum Trzcianki.
Historia.
Świątynia została wybudowana w miejscu poprzedniego kościoła pw. św. Jana Chrzciciela. Poprzedni kościół, wybudowany w 1835 roku w stylu neoromańskim mógł pomieścić około pięciuset wiernych i okazał się zbyt mały dla przybywających z każdym rokiem parafian. Pierwsze plany wybudowania nowego kościoła pojawiły się już na samym początku XX wieku, lecz władze niemieckie nie wydały zezwolenia na jego budowę. Dopiero dzięki staraniom ówczesnego proboszcza, Alojzego Bucksa, można było postawić nową świątynię. Na czas trwania budowy nabożeństwa odbywały się w salce parafialnej, która istnieje do dzisiaj. 
W latach 80. kościół przeszedł gruntowny remont. W trakcie prac na wieży kościelnej odkryto metalową skrzynkę, zostawioną przez budowniczych kościoła na początku XX w. Kaseta zawierała m.in. rys historyczny trzcianeckiej parafii, wydanie gazety "Schönlanke Zeitung", fotografię kościoła w budowie oraz kilka monet. Znaleziska zamknięto z powrotem w skrytce i dołączono do niej dokumenty ilustrujące lata 80.
Architektura.
Kościół pw. św. Jana Chrzciciela jest budynkiem trójnawowym, bazylikowy z asymetrycznie usytuowaną wieżą.
Wyposażenie.
Główny ołtarz pochodzi z początków XVIII wieku i jest utrzymany w stylu barokowym. Na środku ołtarza znajduje się neobarokowy obraz św. Jana Chrzciciela z końcówki dziewiętnastego stulecia. Rokokowe ołtarze w dwóch nawach bocznych pochodzą z drugiej połowy XVIII w. 
W kościele znajdują się rzeźby św. Rocha, św. Bernarda, św. Franciszka oraz Chrystusa Króla z pierwszej połowy osiemnastego stulecia. Nad głównym wejściem znajduje się empora wsparta na trzech kolumnach. W kruchcie kościoła widnieją tablice pamiątkowe, poświęcone żołnierzom Armii Krajowej oraz Sybirakom. Na jednym z filarów znajduje się również tablica upamiętniająca księdza Tadeusza Ptaka, pierwszego powojennego proboszcza parafii.
Kościół znajduje się w rejestrze zabytków województwa wielkopolskiego pod numerem A-524 z 26 czerwca 1985 r.

</doc>
<doc id="2303545" url="https://pl.wikipedia.org/wiki?curid=2303545" title="Giennadij Kowalow (bokser)">
Giennadij Kowalow (bokser)

Giennadij Giennadiejewicz Kowalow (ros. Геннадий Геннадиевич Ковалёв; ur. 17 maja 1983) – rosyjski bokser amatorski. Mistrz Europy (2004) i wicemistrz świata (2003) w wadze koguciej (54 kg) oraz wicemistrz świata (2007) w wadze lekkopółśredniej (64 kg).
Sportowa kariera.
Boks trenuje od 12 roku życia. W 2001 roku został mistrzem Rosji i Europy juniorów w wadze koguciej (54 kg). W 2002 roku, w wieku 19 lat, został włączony do narodowej kadry seniorów. W tym samym roku został mistrzem Rosji oraz wicemistrzem Europy w wadze koguciej.
W 2003 roku obronił tytuł mistrz Rosji i w swoim debiucie na mistrzostwach świata w Bangkoku zdobył srebrny medal, przegrywając jedynie z Azerem Ağasım Məmmədovem.
W lutym 2004 roku został w chorwackiej Puli mistrzem Europy, pokonując w finale na punkty reprezentanta Francji Aliego Hallaba (52:28). Sześć miesięcy później wystąpił na turnieju olimpijskim w Atenach. Odpadł w ćwierćfinale, przegrawszy na punkty z późniejszym złotym medalistą, Guillermo Rigondeaux (5:20).
Po igrzyskach, mając problemy z ustawicznym zbijaniem wagi, zdecydował się przejść o dwie kategorie wyżej – do lekkopółśredniej (64 kg). W 2005 roku – pod nieobecność najlepszego dotychczas rosyjskiego pięściarza w tej wadze, Aleksandra Maletina – został mistrzem Rosji. Sukces ten powtórzył rok później, jednak nie pojechał na mistrzostwa Europy w Płowdiwie z powodu kontuzji nosa.
W 2007 roku pokonał w finale mistrzostw Rosji Maletina (37:21), zdobywając trzeci z rzędu czempionat kraju. Walkę tę określił potem jako najcięższą w całej swojej karierze. Na mistrzostwach świata w Chicago zdobył srebrny medal, ustępując Kazachowi Serikowi Sapijewowi.
W 2008 roku w Pekinie, w swoim drugim starcie olimpijskim, ponownie dotarł jedynie do ćwierćfinału, przegrywając z Kubańczykiem Ronielem Iglesiasem (2:5). Po tej porażce postanowił zawiesić karierę. Wznowił ją we wrześniu 2009 roku, gdy wygrał wszech-rosyjski turniej w Wołgogradzie. Dwa miesiące później podczas mistrzostw Rosji został jednak wyeliminowany już w 1/8 finału. Na tym samym etapie odpadł w roku następnym.

</doc>
<doc id="2303546" url="https://pl.wikipedia.org/wiki?curid=2303546" title="Bobby Jones – Zamach geniusza">
Bobby Jones – Zamach geniusza

Bobby Jones – Zamach geniusza (ang. "Bobby Jones: Stroke of Genius") – amerykański film biograficzny z 2004 roku w reżyserii Rowdy’ego Herringtona. Film przedstawia życie i karierę Bobby’ego Jonesa, legendarnej gwiazdy golfa.
Fabuła.
Biografia legendarnej gwiazdy golfa, Bobby’ego Jonesa (James Caviezel), który był pomysłodawcą turnieju Masters. Golfem interesował się od najmłodszych lat. Dzięki wytrwałości i wielogodzinnym ćwiczeniom zaczął początkowo odnosić sukcesy jako amator, a w latach 1923–29 zrobił ogromną karierę na amerykańskich polach golfowych i stał się ikoną tego sportu.
W czasach sportowej świetności zdobył również trzy dyplomy na wydziałach inżynierii, anglistyki i prawa. Walcząc z ciężką chorobą i wybuchowym usposobieniem w wieku 28 lat sięgnął po największe trofeum w golfie i zrezygnował z dalszego uprawiania tej dyscypliny sportu. Był u szczytu popularności, ale jego oddanie i poświęcenie żonie Mary (Claire Forlani) sprawiło, że podjął zdumiewającą decyzję, która zaszokowała świat. Uznał, że od kariery ważniejsza jest dla niego rodzina.
To film o człowieku, który stając przed trudnymi życiowymi wyborami nie waha się podejmować takich decyzji jakie sam uznaje za słuszne.
Obsada.
i inni

</doc>
<doc id="2303547" url="https://pl.wikipedia.org/wiki?curid=2303547" title="Giennadij Kowaliow">
Giennadij Kowaliow



</doc>
<doc id="2303549" url="https://pl.wikipedia.org/wiki?curid=2303549" title="Critters Buggin">
Critters Buggin

Critters Buggin – zespół z USA założony w 1993 roku, grający eklektyczną muzykę, w której dominują wpływy jazzowe, rockowe, ale także muzyki punk i folk. Grupę tworzą muzycy: Matt Chamberlain (perkusja, instrumenty klawiszowe, syntezatory, obsługa sampli), Skerik (saksofon, gitara, elektronika), Brad Houser (bas, saksofon barytonowy, klarnet basowy i elektronika) i Mike Dillon (wibrafon i perkusja).
Historia.
Grupa założona na początku 1993 roku, przez Matt Chamberlaina i Skerika, do których dołączył Brad Houser. Pod koniec 1993 roku do trio dołączył John Bush – od tego czasu zespół występował pod nazwą Critters Buggin. Pierwsze występy przyniosły zespołowi spory sukces. Dzięki scenicznym osiągnięciom, zespół szybko podpisał kontrakt z wytwórnią Loosegroove. Ich pierwsza płyta Guest, została wyprodukowana przez Stone Gossarda, gitarzystę rytmicznego zespołu Pearl Jam. Zespół od tego czasu grał wiele koncertów na świecie, m.in. na Warsaw summer jazz days w 1999, gdzie nagrano koncert i wydano go jako DVD w 2007 roku. Jest to jedyne oficjalne nagranie koncertu, jego tytuł to Get the Clackervalve and the Old Clobberd Biscuits Out and Smack the Grand Ham Clapper's Mother.
Dyskografia.
"Guest", "Host", "Monkeypot Merganzer" and "Bumpa" były ponownie wydane przez Kufala Recordings w 2004 roku.

</doc>
<doc id="2303551" url="https://pl.wikipedia.org/wiki?curid=2303551" title="Dutch Schultz">
Dutch Schultz

Dutch Schultz, właściwie "Artur Flegenheimer" (ur. 6 sierpnia 1902 w Nowym Jorku, zm. 23 października 1935) – amerykański przywódca przestępczy okresu prohibicji, jeden z najbrutalniejszych i nieprzewidywalnych gangsterów swojej epoki. Urodził się w Nowym Jorku na Bronksie w rodzinie niemiecko-żydowskich imigrantów.
W czasie prohibicji założył własny gang, który odpowiadał za nielegalny handel piwem na Bronksie; stał się protegowanym Arnolda Rothsteina.
W tym czasie dał się poznać jako krwiożerczy przestępca; niewygodnych konkurentów po prostu likwidował. Jego sposób działania budził powszechny strach i odrazę (nawet Lucky Luciano i Meyer Lansky doszli do wniosku, że trzeba się go pozbyć dla dobra kształtowanego Syndykatu).
Schultz razem ze swoimi wspólnikami min. Otto „Abbadabba” Bermanem wkroczył na teren Harlemu, gdzie brutalnymi metodami opanował – dotychczas zdominowany przez czarnoskórych przestępców – nielegalny hazard (gry i zakłady liczbowe); przy okazji wdrożył system ustawiania wyników.
Toczył zażartą wojnę z irlandzkim gangsterem Jackiem „Legs” Diamondem. „Legs” ostatecznie został zastrzelony przez nieznanych sprawców 18 grudnia 1931 roku podczas snu w wynajmowanym lokalu w miejscowości Albany.
Następnie rywalizował z Vincentem „Mad Dog” Collem (i on również został zastrzelony 8 lutego 1932 roku w budce telefonicznej; rozmawiał wówczas przez telefon z Owneyem „the Killer” Maddenem).
Zabicie obu w/w gangsterów wzmocniło pozycję i prestiż Schultza (obaj nie byli zbyt lubiani w środowisku przestępczym; w trakcie obrad Konferencji w Atlantic City zostali – decyzją delegatów – odstawieni na boczny tor, gdyż niechętnie podporządkowali się nowym mafijnym ustaleniom; obaj byli zresztą niezaproszeni).
Pozycja Schultza i jego wybuchowy charakter sprawiały, że mógł on być w przyszłości zagrożeniem dla Luciano i Lansky’ego. Niespodziewanie dla nich Schultz został aresztowany pod zarzutem oszustw podatkowych. Nie czekając zbyt długo Meyer wraz z Abnerem „Longy” Zwillmanem postanowił przy udziale Bo Weinberga vel Abraham „Bo” Weinberg (ur. 1897, zm. 9 września 1935?; kumpel Schultza) zagarnąć jego majątek.
Równie niespodziewanie Schultz wyszedł na wolność i w swoim stylu zaczął wyrównywać rachunki; w niejasnych okolicznościach zaginął Weinberg.
Najprawdopodobniej Schultz myślał o wyeliminowaniu Luciano i Lansky’ego, lecz na jego drodze stanął ponownie wymiar sprawiedliwości. Prokurator Thomas E. Dewey rozpoczął swoją kampanię antymafijną; jednym z jej celów był właśnie Schultz i jego nielegalne imperium.
Doszło niebawem do zebrania Komisji Syndykatu, podczas której Schultz zaproponował zamordowanie Deweya; plan ten poparł jedynie inny psychopatyczny zabójca Albert Anastasia. Inni gangsterzy odrzucili taki pomysł; zabicie wysokiego urzędnika państwowego pociągnęłoby za sobą odwet ze strony władz.
Obrażony Schultz wyszedł z obrad; Anastasia zmienił zdanie. Zachowanie Dutcha przypieczętowało jego los.
Zabójstwo Schultza.
23 października 1935 roku, Schultz, Berman oraz dwaj ochroniarze Lulu Rosenkrantz i Abe Landau jedli posiłek w restauracji Palace Chop House (12 East Park St.) w Newark.
Około godz. 22:15 dwóch zamaskowanych i uzbrojonych zamachowców (Charles „the Bug” Workman i Emanuel „Mendy” Weiss) weszło do lokalu. Workman wszedł do męskiej toalety – oddał kilka strzałów do mężczyzny stojącego przy pisuarze (był to Schultz), po czym wrócił na salę i razem z Weissem oddał kolejne strzały w kierunku trzech pozostałych gangsterów. Gdy się zorientowali, że przy stoliku nie było Schultza, wrócili do toalety i dokończyli dzieła zniszczenia.
Cała czwórka nie zginęła jednak na miejscu; Schultz i Rosenkrantz mieli na tyle jeszcze sił, aby skontaktować się z pogotowiem. Przewieziono ich do szpitala.
Berman zmarł o godz. 02:20 następnego dnia, Landau osiem godzin po strzelaninie, zaś Rosenkranz po 29 godzinach.
Schultz zanim zmarł (po 22 godzinach od strzelaniny) przeszedł na wiarę katolicką, mamrotał coś o pieniądzach, matce, żonie i policji.
Niewykluczone, że zabójcy użyli zardzewiałych pocisków (stary zwyczaj mafii sycylijskiej); jeśli ofiarę od razu nie zabiją kule, to wda się gangrena.

</doc>
<doc id="2303552" url="https://pl.wikipedia.org/wiki?curid=2303552" title="Giennadij Kowalow">
Giennadij Kowalow



</doc>
<doc id="2303553" url="https://pl.wikipedia.org/wiki?curid=2303553" title="Fabián Coelho">
Fabián Coelho

Walter Fabián Coelho Alves (ur. 20 stycznia 1977 w Artigas) – urugwajski piłkarz występujący na pozycji pomocnika. Zawodnik klubu El Tanque Sisley.
Kariera klubowa.
Coelho zawodową karierę rozpoczynał w 1997 roku w zespole Club Nacional. Jego barwy reprezentował przez 10 sezonów. W tym czasie zdobył z nim 6 mistrzostw Urugwaju (1998, 2000, 2001, 2002, 2005, 2006. W 2006 roku odszedł do Miramaru Misiones, w którym spędził pół roku.
Na początku 2007 roku Coelho podpisał kontrakt z hiszpańskim Elche CF. W Segunda División zadebiutował 7 stycznia 2007 roku w zremisowanym 1:1 pojedynku z Cádiz CF. 9 września 2007 roku w zremisowanym 1:1 spotkaniu ze Sportingiem Gijón strzelił pierwszego gola w Segunda División. Przez 1,5 roku w barwach Elche rozegrał 45 spotkań i zdobył 2 bramki.
W połowie 2008 roku wrócił do Urugwaju, gdzie został graczem Centralu Español. Grał w nim przez 2 lata. W 2010 roku odszedł z klubu na wolny transfer. W lutym 2011 roku podpisał kontrakt z El Tanque Sisley. Zadebiutował tam 13 marca 2011 roku w wygranym 1:0 meczu rozgrywek Primera División Uruguaya z Centralem Español.
Kariera reprezentacyjna.
W reprezentacji Urugwaju Coelho zadebiutował 17 grudnia 1997 roku w wygranym 4:3 Pucharu Konfederacji z RPA (4:3). Było to jedyne spotkanie, w którym wystąpił podczas tamtego Pucharu Konfederacji. Tamten turniej Urugwaj zakończył na 4. miejscu.
W 1999 roku Coelho znalazł się w zespole na Copa América. Na tym turnieju, zakończonym przez Urugwaj na 2. miejscu, wystąpił w meczach z Kolumbią (0:1), Ekwadorem (2:1), Argentyną (0:2), Paragwajem (1:1, 5:3 w rzutach karnych), Chile (1:1, 5:3 w rzutach karnych) i Brazylią (0:3).
W latach 1997–2000 w drużynie narodowej Coelho rozegrał w sumie 16 spotkań i zdobył 1 bramkę.

</doc>
<doc id="2303554" url="https://pl.wikipedia.org/wiki?curid=2303554" title="Fabian Coelho">
Fabian Coelho



</doc>
<doc id="2303555" url="https://pl.wikipedia.org/wiki?curid=2303555" title="Zbrodnie Nowego Jorku">
Zbrodnie Nowego Jorku

Zbrodnie Nowego Jorku (ang. "Big Apple", 2001) – amerykański serial kryminalny nadawany przez stację CBS od 1 marca do 19 kwietnia 2001 roku. W Polsce nadawany był przez kanał TVN 7.
Opis fabuły.
Dwaj detektywi Vincent Trout (Jeffrey Pierce) i Mike Mooney (Ed O’Neill) prowadzą skomplikowane dochodzenie w sprawie tajemniczego zabójstwa Victorii Tompkins z Brooklynu. Śledczy Terry Maddock (Michael Madsen) przedstawia zarzut popełnienia morderstwa chłopakowi Victorii, Chrisowi Scottowi (Donnie Wahlberg). Całą ich rozmowę nagrywa z ukrycia Jimmy Flynn (Titus Welliver) z FBI. Takie zlecenie dostał od swojego szefa, Willa Preechera (David Strathairn). Agenci FBI zapraszają Mike'a i Vincenta do swojego biura, aby zaproponować im wspólne prowadzenie dochodzenia.

</doc>
<doc id="2303557" url="https://pl.wikipedia.org/wiki?curid=2303557" title="Dan Niculescu">
Dan Niculescu

Dan Niculescu (ur. 22 października 1929 w Bukareszcie, zm. 1999) – rumuński koszykarz. Reprezentant kraju na igrzyskach olimpijskich w 1952 w Helsinkach. Na igrzyskach olimpijskich zagrał w obu meczach, w meczu z Kanadyjczykami zdobył 5, a w meczu z Włochami zdobył 2 punkty.

</doc>
<doc id="2303559" url="https://pl.wikipedia.org/wiki?curid=2303559" title="Brygada Golani">
Brygada Golani

1 Brygada Golani (hebr. חטיבת גולני, "Chativat Golani") – elitarny związek taktyczny piechoty zmechanizowanej Sił Obronnych Izraela. Jest dowodzona przez Dowództwo Północne.
Historia.
Brygada Golani została sformowana 22 lutego 1948 roku jako jedna z brygad żydowskiej organizacji paramilitarnej Hagana. Powstało wówczas sześć brygad piechoty.
Do zadań powierzonych Brygadzie Golani należała obrona rejonu miasta Tyberiady i Doliny Jordanu. Dowódcą został płk Mosze Mann. Pod jego rozkazami było 3573 żołnierzy.
Podczas wojny domowej w Mandacie Palestyny brygada prowadziła działania w Galilei. W pierwszych dniach wojny o niepodległość broniła przygranicznych kibuców, powstrzymując natarcie wojsk syryjskich. Następnie w czerwcu przeprowadziła natarcie w rejonie Dżaninu. W lipcu wyparła większość oddziałów Arabskiej Armii Wyzwoleńczej z Galilei, zajmując w kolejnych miesiącach liczne arabskie wioski, których mieszkańcy w większości byli wypędzani ze swoich domów. W grudniu została przerzucona w rejon Strefy Gazy i uczestniczyła w walkach o Rafah. W marcu 1949 roku wzięła udział w zajęciu Ejlatu. Po wojnie brygada weszła w skład sił rezerwowych, wykorzystywanych w sytuacjach awaryjnych. Została wykorzystana, gdy w 1951 roku syryjski patrol wkroczył do strefy zdemilitaryzowanej w pobliżu Tel Mutilla. Starcia trwały wówczas przez pięć dni i brygada straciła w nich 40 zabitych i 72 rannych. Bitwa stała się przyczyną wprowadzenia licznych zmian w Siłach Obronnych Izraela i doprowadziła do utworzenia sił specjalnych.
Podczas kryzysu sueskiego w 1956 roku zadaniem brygady była zajęcie miasta Rafah, dzięki czemu okrążono egipskie siły w rejonie Strefy Gazy. Na początku lat 60. brygada wzięła udział w incydencie granicznym, podczas którego zniszczono opuszczoną arabską wioskę al-Tawafiq, położoną w pobliżu kibucu Tel Kacir. Wioska była często wykorzystywana jako baza syryjskiej armii. W marcu 1962 prowadziła działania przeciwko Syryjczykom ostrzeliwującym żydowskich rybaków na jeziorze Tyberiadzkim. W maju 1965 roku przeprowadziła odwetowy rajd na wioskę Shunat Nimrin w Jordanii. W trakcie wojny sześciodniowej brygada wspierała wojska pancerne i uczestniczyła w zajęciu Nablusu i Wzgórz Golan. W trakcie tej wojny brygada straciła 59 zabitych i 160 rannych.
W następnym okresie Brygada Golani koncentrowała swoją działalność na przeciwdziałaniu ataków fedajnów z baz w Jordanii i Libanie. W trakcie tych działań przeprowadzono trzy duże operacje na froncie jordańskim: (1) atak na jordańską wioskę Wadi al-Yabis wyprowadzony z kibucu Tirat Cewi (4 maja 1969), (2) atak na jordańskie pozycje wyprowadzony z kibucu Geszer (lipiec 1969), i (3) zniszczenie jordańskiego kanału Ghor w Dolinie Jordanu (woda z wysadzonego kanału zniszczyła okoliczne pola i spłynęła do rzeki Jarmuk). Natomiast na froncie libańskim w październiku 1969 brygada zaatakowała przygraniczne wioski Itarun, Tel Sadr al-Arus i Arab Zahiran, w których wysadzono 24 budynki. W dniu 2 stycznia 1970 w kolejnej odwetowej operacji zaatakowano wioskę Kfar Kila. W dniu 27 grudnia 1970 zaatakowano główną bazę Al-Fatah w miejscowości Jatar. 16 września 1972 brygada wzięła udział w dużej operacji odwetowej w południowym Libanie, docierając do rzeki Litani.
W 1973 brygada została zaskoczona wybuchem wojny Jom Kipur, tracąc pierwszego dnia wojny górę Hermon. Następnie brygada uczestniczyła w obronie północnej części Wzgórz Golan, odzyskując 21 października górę Hermon. W trakcie wojny brygada poniosła tak ciężkie straty, że wycofano ją na półwysep Synaj. Po odtworzeniu kadry oficerskiej brygada powróciła na północ kraju dopiero w 1975. W lipcu 1976 żołnierze Brygady Golani wzięli udział w operacji Entebbe w Ugandzie. W marcu 1978 brygada uczestniczyła w operacji Litani w południowym Libanie zajmując wioski Mardż Ujun i Rachaya Al Foukhar. Podczas wojny libańskiej w 1982 brygada uczestniczyła w oblężeniu i zdobyciu Bejrutu. Następnie uczestniczyła w działaniach w „strefie bezpieczeństwa” w południowym Libanie.
Podczas intifady Al-Aksa wzięła udział w licznych operacjach antyterrorystycznych wymierzonych przeciwko palestyńskim organizacjom terrorystycznym Hamas i Islamski Dżihad. Brygada zajęła Ramallah, Tulkarm i Dżanin. W II wojnie libańskiej uczestniczyła w bitwach o Maroun al-Ras i Bint Dżubajl. W trakcie operacji Płynny Ołów brygada działała w północnej części Strefy Gazy, tracąc trzech żołnierzy od własnego ostrzału.
W 2018 roku Batalion Zwiadu ("Palsar") został przekształcony w Sajeret Golani, czyli jednostkę rozpoznania, która jednocześnie będzie wykonywać zadania specjalne. Jej elementami składowymi stały się Kompania Rakiet Przeciwpancernych i Zmechanizowana Kompania Inżynieryjna. 
Struktura.
Brygada Golani wchodzi w skład 36 Dywizji Pancernej ("Ga’asz") i podlega Dowództwu Północnemu Sił Obronnych Izraela. 
51 Batalion korzysta z bazy wojskowej Amos w pobliżu miasta Afula w Dolinie Jezreel. 
W skład brygady wchodzą:
Uzbrojenie.
Żołnierze Brygady Golani są uzbrojeni w karabiny szturmowe Tavor (kaliber broni 5,56 mm), oraz dawniej używane karabiny automatyczne z rodziny karabinów M16 (5,56 mm) i karabiny szturmowe M4 (5,56 mm). Wszystkie powyżej wymienione karabiny posiadają możliwość podczepienia różnorodnych akcesoriów, takich jak np. celownik optyczny, celownik noktowizyjny, latarka taktyczna lub granatnik podwieszany M203 (40 mm). Dodatkowo żołnierze są uzbrojeni w różnorodne granaty ręczne (odłamkowe, dymne, ogłuszające i inne).
Podstawowymi karabinami maszynowymi są: Negev (5,56 mm) i FN MAG (7,62 mm). Z ciężkiego uzbrojenia używane są: ciężkie karabiny maszynowe Browning M2 (12,7 mm) i granatniki Mk 19 (40 mm).
Uzbrojeniem strzelców wyborowych są: karabin M24 SWS (7,62 mm) i karabin Barrett M82 (12,7 mm).
Do walki z pojazdami opancerzonymi żołnierze są uzbrojeni w granatniki przeciwpancerne RPG-7 (40 mm), M72 (66 mm) i MATADOR (90 mm). Natomiast do walki bronią pancerną używa się o wiele droższych i bardziej skomplikowanych w obsłudze przeciwpancernych pocisków kierowanych: BGM-71 TOW i Spike.
Brygada wykorzystuje transportery opancerzone M113, Achzarit oraz bojowe wozy piechoty Namer. Podstawowym pojazdem transportowym są uniwersalne pojazdy terenowe Humvee.

</doc>
<doc id="2303560" url="https://pl.wikipedia.org/wiki?curid=2303560" title="Jerzy Błochowiak">
Jerzy Błochowiak

Jerzy Stanisław Błochowiak (ur. 2 października 1942 w Pabianicach) – polski działacz spółdzielczy i polityczny, wieloletni prezes banku spółdzielczego Pa-Co-Bank.
Życiorys.
Ukończył studia na Wydziale Prawa i Administracji Uniwersytetu Łódzkiego, kształcił się również w Wyższej Szkole Bankowej w Poznaniu oraz w Instytucie Nauk Prawnych Polskiej Akademii Nauk. W okresie PRL od 1964 był działaczem Polskiej Zjednoczonej Partii Robotniczej, zasiadał w komitecie wojewódzkim PZPR w Sieradzu. Później związany z Sojuszem Lewicy Demokratycznej, kandydował m.in. w 1998 z ramienia tej partii do sejmiku województwa.
W 1996 został prezesem Banku Spółdzielczego Towarzystwa Oszczędnościowo-Pożyczkowego Pa-Co-Bank w Pabianicach. Był wybierany do organów kierowniczych (zarządu, rady i komisji rewizyjnej) Związku Banków Polskich, był członkiem komisji programowej Kongresu Polskich Banków Spółdzielczych. Został również prezesem sekcji koszykarskiej klubu sportowego Włókniarz Pabianice i członkiem zarządu Towarzystwa Przyjaciół Pabianic.
Życie prywatne.
Żonaty, ma dwie córki, w tym Anitę Błochowiak.

</doc>
<doc id="2303561" url="https://pl.wikipedia.org/wiki?curid=2303561" title="Poly Styrene">
Poly Styrene

Poly Styrene, właśc. Marianne Joan Elliott-Said (ur. 3 lipca 1957, zm. 25 kwietnia 2011) – brytyjska piosenkarka i kompozytorka, członkini jednego z pionierskich zespołów punk rocka – X-Ray Spex.

</doc>
<doc id="2303565" url="https://pl.wikipedia.org/wiki?curid=2303565" title="Arcoida">
Arcoida

Arcoida – rząd małży (Bivalvia) nitkoskrzelnych. Obejmuje kosmopolityczne, niewielkie gatunki o muszlach trapezowych, owalnych lub kolistych bez warstwy perłowej, zaopatrzonych w zamek z uzębieniem taksodontowym – stąd dawna polska nazwa zwyczajowa rzędu: taksodontowe (Taxodonta). Rozmiary muszli Arcoida mieszczą się zazwyczaj w przedziale 1–10 cm (u przedstawicieli Arcidae sięgają do 12,5 cm). Mają mocno żeberkowaną powierzchnię, często pokrytą łuskami lub szczecinami. Dwa mięśnie zwieracze jednakowej wielkości lub przedni mniejszy od tylnego. Wolne brzegi płaszcza niektórych gatunków (a czasami również skrzela) są zaopatrzone w oczy – kubkowe lub złożone z wielu oczek. Ich liczba może sięgać 100.
Arcoida żyją w morzach całego świata, zwykle przytwierdzone do podłoża za pomocą bisiora.
Rodziny współcześnie żyjących gatunków grupowane są w dwóch nadrodzinach: 

</doc>
<doc id="2303566" url="https://pl.wikipedia.org/wiki?curid=2303566" title="Taxodonta">
Taxodonta



</doc>
<doc id="2303567" url="https://pl.wikipedia.org/wiki?curid=2303567" title="Pedrinhas Paulista">
Pedrinhas Paulista

Pedrinhas Paulista – miasto i gmina w Brazylii, w stanie São Paulo. Znajduje się w mezoregionie Assis i mikroregionie Assis.

</doc>
<doc id="2303568" url="https://pl.wikipedia.org/wiki?curid=2303568" title="Taksodontowe">
Taksodontowe



</doc>
<doc id="2303570" url="https://pl.wikipedia.org/wiki?curid=2303570" title="Líber Vespa">
Líber Vespa

Líber Ernesto Vespa Legarralde (ur. 18 października 1971 w Montevideo, zm. 25 lipca 2018 tamże) – urugwajski piłkarz występujący na pozycji pomocnika.
Kariera klubowa.
Vespa zawodową karierę rozpoczynał w 1991 roku w zespole Cerro. Jego barwy reprezentował przez 4 sezony. W 1994 roku odszedł do argentyńskiego Argentinos Juniors z Primera División Argentina. W 1996 roku spadł z zespołem do Primera B Nacional, ale po roku wrócił z nim do Primera División. W 1998 roku przeszedł do Rosario Central, także grającego w Primera División. W 1999 roku wywalczył z nim wicemistrzostwo fazy Apertura. W Rosario spędził 4 lata.
W 2002 roku Vespa został graczem innego zespołu Primera División, Arsenalu Sarandí. Pierwszy ligowy mecz zaliczył tam 28 lipca 2002 roku przeciwko Olimpo (1:0). W Arsenalu występował przez rok. W 2003 odszedł do Huracánu Tres Arroyos z Primera B Nacional. Grał w nim przez rok.
W 2004 roku Vespa wrócił do Cerro, a w 2005 roku przeszedł do Montevideo Wanderers, gdzie w 2006 roku zakończył karierę.
Kariera reprezentacyjna.
W reprezentacji Urugwaju Vespa zadebiutował 12 października 1997 roku w zremisowanym 0:0 meczu eliminacji Mistrzostw Świata 1998 z Argentyną. W tym samym roku został powołany do kadry na Puchar Konfederacji. Zagrał na nim w pojedynkach ze Zjednoczonymi Emiratami Arabskimi (2:0), Czechami (2:1), RPA (4:3), Australią (0:0, 0:1 po dogrywce) oraz ponownie z Czechami (0:1). Tamten turniej Urugwaj zakończył na 4. miejscu.
W 1999 roku Vespa znalazł się w zespole na Copa América. Na tym turnieju, zakończonym przez Urugwaj na 2. miejscu, wystąpił w meczach z Kolumbią (0:1), Ekwadorem (2:1), Argentyną (0:2) i Brazylią (0:3).
W latach 1997–1999 w drużynie narodowej Vespa rozegrał w sumie 12 spotkań.

</doc>
<doc id="2303571" url="https://pl.wikipedia.org/wiki?curid=2303571" title="Liber Vespa">
Liber Vespa



</doc>
<doc id="2303572" url="https://pl.wikipedia.org/wiki?curid=2303572" title="Arka Noego (zwierzęta)">
Arka Noego (zwierzęta)

Arka Noego ("Arca noae") – gatunek morskiego, osiadłego małża z rodziny arkowatych (Arcidae) poławiany komercyjnie w celach konsumpcyjnych. Spożywany
jest głównie w stanie surowym. Jego nazwa nawiązuje do arki Noego ze Starego Testamentu.
"Arca noae" jest gatunkiem szeroko rozprzestrzenionym w Morzu Śródziemnym i sąsiadującej z nim wschodniej części środkowego Atlantyku (do Republiki Zielonego Przylądka). Występuje na głębokościach do 200 m na skalistym dnie, lokalnie licznie, przytwierdzony do podłoża bisiorem.
Osiąga do 10 cm długości. Jego wydłużona muszla, pokryta szczecinami i blaszkami z zamkami o wielu drobnych ząbkach, ma kształt prawie prostokątny. Szczyty (poniżej których muszla jest najcieńsza) przesunięte są ku tyłowi. Mięśnie zwieraczy są równe. Żebra są grube i promieniste. Z koloru biaława i ciemnobrązowa z czerwonymi/brązowymi smugami. Małże z tego gatunku żyją ponad 15 lat.
Ze względu na powolne tempo wzrostu lokalne populacje tego gatunku są narażone na przełowienie.
"Arca noae" jest gatunkiem typowym rodzaju "Arca".

</doc>
<doc id="2303573" url="https://pl.wikipedia.org/wiki?curid=2303573" title="Arca noae">
Arca noae



</doc>
<doc id="2303576" url="https://pl.wikipedia.org/wiki?curid=2303576" title="Platina">
Platina

Platina – miasto i gmina w Brazylii, w stanie São Paulo. Znajduje się w mezoregionie Assis i mikroregionie Assis.

</doc>
<doc id="2303577" url="https://pl.wikipedia.org/wiki?curid=2303577" title="Święto Kupały">
Święto Kupały



</doc>
<doc id="2303579" url="https://pl.wikipedia.org/wiki?curid=2303579" title="Quatá">
Quatá

Quatá – miasto i gmina w Brazylii, w stanie São Paulo. Znajduje się w mezoregionie Assis i mikroregionie Assis.

</doc>
<doc id="2303582" url="https://pl.wikipedia.org/wiki?curid=2303582" title="Ontario Men’s Curling Championship">
Ontario Men’s Curling Championship

Ontario Men’s Curling Championship – prowincjonalne mistrzostwa mężczyzn Southern Ontario w curlingu, zwycięzca występuje jako reprezentacja Ontario na the Brier. Zawody rozgrywane są od 1927.
Ontario jako jedyna prowincja wystawia dwie reprezentacje na mistrzostwach kraju, drugą z nich jest zespół Northern Ontario wybierany w The Dominion Northern Ontario Men’s Curling Championship. Dodatkowo w latach 1927-1931 samodzielnie grali zawodnicy z regionu Toronto.
Format gry.
Ontario Curling Association podzieliło obszar swojej jurysdykcji na 16 stref, po 4 w każdym regionie. Rywalizacja o uczestnictwo w turnieju finałowym zaczyna się już na szczeblu strefowym, w każdym z obszarów rozgrywany jest turniej z nielimitowaną liczbą drużyn, z którego do zawodów regionalnych przechodzą 2 ekipy. W turnieju regionalnym, w którym bierze udział 8 zespołów do turnieju finałowego kwalifikuje się po dwóch najlepszych.
W turnieju prowincjonalnym grają także zwycięzcy Challenge Round East i West oraz obrońca tytułu mistrza Ontario. Łącznie jest to 11 drużyn. Początkowo grają one Round Robin, po wyłonieniu 4 najlepszych zespołów faza finałowa rozgrywana jest systemem Page play-off.
Reprezentacja Ontario na the Brier i mistrzostwach świata.
Zawodnicy reprezentujący Ontario 10-krotnie zdobywali tytuł mistrzów Kanady. Pierwszy raz miało to miejsce w 1935. 15 razy sięgali po srebrne medale a 10 razy po brązowe. Biorąc pod uwagę, że przez długi czas nie rozgrywano tie-breaków w korzystniejszym zestawieniu można uwzględnić 18 srebrnych i 11 brązowych medali.
W mistrzostwach świata organizowanych od 1959 curlerzy z tej prowincji brali udział 7-krotnie. W pierwszym występie w 1967 Alf Phillips Junior uplasował się na 4. miejscu, były to pierwsze mistrzostwa, w których Kanada nie zdobyła medalu. Taka sytuacja powtórzyła się później tylko pięć razy. W 6 kolejnych występach w 1983, 1987, 1990, 1993, 1998 i 2007, wszyscy zawodnicy zdobywali tytuły mistrzowskie.

</doc>
<doc id="2303584" url="https://pl.wikipedia.org/wiki?curid=2303584" title="Hrabstwo Noxubee">
Hrabstwo Noxubee

Hrabstwo Noxubee (ang. "Noxubee County") – hrabstwo w stanie Missisipi w Stanach Zjednoczonych. Obszar całkowity hrabstwa obejmuje powierzchnię 700,05 mil² (1813,12 km²). Według szacunków United States Census Bureau w roku 2009 miało 11 631 mieszkańców.
Hrabstwo powstało w 1833 roku.

</doc>
<doc id="2303585" url="https://pl.wikipedia.org/wiki?curid=2303585" title="Tramwaje w Murmańsku">
Tramwaje w Murmańsku

Tramwaje w Murmańsku − zlikwidowany system komunikacji tramwajowej w rosyjskim mieście Murmańsk.
Historia.
Tramwaje w Murmańsku uruchomiono w 1918. Linia tramwaju benzynowego miała długość 10 km. Trasa linii:
Linia została zbudowana przez aliantów dla celów wojskowych. Linię tramwajową zlikwidowano w 1934 i zastąpiono autobusami. 

</doc>
<doc id="2303586" url="https://pl.wikipedia.org/wiki?curid=2303586" title="Forty-Two Gang">
Forty-Two Gang

Forty-Two Gang lub „The 42s” – chicagowska grupa młodocianych przestępców okresu Prohibicji.
Gang został założony w 1925 roku, początkowo liczba jego członków nie przekraczała 24 osób (później rozrósł się do 42). Jego nazwa odnosiła się do opowiadań o Ali Babie i jego czterdziestu rozbójnikach; członkowie (niektórzy mieli po 9 lat) uważali, że są lepsi od niego.
Młodociani przestępcy parali się m.in.:
Wielu z nich miało na sumieniu liczne morderstwa, rozboje i gwałty. Wśród swoich rodaczek i rówieśniczek we włoskiej dzielnicy (West Side) Chicago budzili powszechne uwielbienie. Dziewczęta pomagały im w popełnianiu licznych przestępstw oraz świadczyły usługi seksualne.
W 1928 roku wielu młodocianych członków gangu trafiło do domu poprawczego w St. Charles. Dyrektorem tej placówki był William J. Butler, który po pewnym czasie dostał ostrzeżenie od jednego z członków; grozili, że wszystkich tutaj pozabijają.
Kilka dni później pod mury poprawczaka podeszła grupa trzech osób z gangu (m.in. „Crazy” Patsy Steffanelli), którzy zostali złapani. Przyznali się, że mieli zamiar przedostać się na teren poprawczaka.
Szum medialny sprawił, że o gangu zaczęli się interesować ówcześni bossowie świata przestępczego Chicago; głównie Al Capone.
W szeregi organizacji Capone wstąpił – jako jeden z pierwszych członków „The 42s” – Sam Giancana, który stopniowo wprowadzał kolejnych członków m.in.:
Gang stanowił swego rodzaju 'kuźnię talentów'; wielu jego członków stanowiło w późniejszych czasach o sile i obliczu mafii chicagowskiej w ramach Syndykatu.

</doc>
<doc id="2303587" url="https://pl.wikipedia.org/wiki?curid=2303587" title="Tarumã">
Tarumã

Tarumã – miasto i gmina w Brazylii, w stanie São Paulo. Znajduje się w mezoregionie Assis i mikroregionie Assis.

</doc>
<doc id="2303588" url="https://pl.wikipedia.org/wiki?curid=2303588" title="SSV Jahn Regensburg">
SSV Jahn Regensburg

SSV Jahn Regensburg – niemiecki klub sportowy z siedzibą w Ratyzbonie, występujący w 2. Bundeslidze.
Historia.
Korzenie SSV Jahn Regensburg sięgają roku 1886, kiedy to został założony klub "Turnerbund Jahn Regensburg". 4 października 1907 utworzona została sekcja piłki nożnej. W 1924 doszło do rozłamu w klubie, w wyniku czego sekcje piłkarska i pływacka utworzyły nowy klub – "Sportbund Jahn Regensburg". W 1934 połączył się ze "Sportverein 1889" i "Schwimmverein Regensburg", przyjmując obecną nazwę "Sport- und Schwimmverein Jahn 1889 Regensburg". W 2000 sekcja piłkarska została odłączona od klubu i utworzyła samodzielny klub, wyłącznie piłkarski.
Klub trzykrotnie w latach 1949–1950, 1953–1958 i 1960–1961 występował w Oberlidze Süd, która wówczas najwyższą klasą rozgrywkową w RFN. Od połowy lat 60. klub występował głównie w niższych klasach rozgrywkowych. Największym osiągnięciem SSV Jahn Regensburg są występy w 2. Bundeslidze – w latach 1975–1977, 2003–2004, 2012–2013 i ponownie od sezonu 2017/18.

</doc>
<doc id="2303591" url="https://pl.wikipedia.org/wiki?curid=2303591" title="Jahn Ratyzbona">
Jahn Ratyzbona



</doc>
<doc id="2303593" url="https://pl.wikipedia.org/wiki?curid=2303593" title="Marek Sobczyk">
Marek Sobczyk

Marek Sobczyk (ur. 30 listopada 1955 w Warszawie) – polski malarz, grafik, teoretyk sztuki, pedagog.
Życiorys.
Studiował malarstwo w latach 1975–1980 na Akademii Sztuk Pięknych w Warszawie w pracowni Stefana Gierowskiego. 
Początkowo malował abstrakcyjne kompozycje złożone z powtarzających się elementów. W roku 1983 został członkiem Gruppy, współredagując jej pismo „Oj dobrze już” w którym zamieszczał teksty teoretyczne. W roku 1983 namalował wspólnie z Ryszardem Woźniakiem dwa wielkoformatowe plakaty, następne cztery wspólnie z Jarosławem Modzelewskim w roku 1984 podczas pobytu stypendialnego w Niemczech Zachodnich.
Od połowy lat osiemdziesiątych Sobczyk malował kompozycje figuralne, niektóre z nich o tematyce religijnej. 
W latach 1994–1998 wspólnie z Jarosławem Modzelewskim namalował dwie nowe serie obrazów wystawionych w Centrum Sztuki Współczesnej w 1998.
Od roku 1991 współpracował z Piotrem Młodożeńcem w spółce autorskiej Zafryki.
W latach 1991–1996 prowadził wspólnie z Jarosławem Modzelewskim prywatną Szkołę Sztuki w Warszawie.
W latach 1991–1993 i 2019–2022 jego instalacja "Prosta tęcza" stała przed wejściem do Narodowej Galerii Sztuki "Zachęta". 
W 2012 otrzymał Nagrodę im. Jana Cybisa.

</doc>
<doc id="2303594" url="https://pl.wikipedia.org/wiki?curid=2303594" title="Hrabstwo Oktibbeha">
Hrabstwo Oktibbeha

Hrabstwo Oktibbeha (ang. "Oktibbeha County") – hrabstwo w stanie Missisipi w Stanach Zjednoczonych. Obszar całkowity hrabstwa obejmuje powierzchnię 461,90 mil² (1196,32 km²). Według szacunków United States Census Bureau w roku 2009 miało 44 544 mieszkańców.
Hrabstwo powstało w 1833 roku.

</doc>
<doc id="2303598" url="https://pl.wikipedia.org/wiki?curid=2303598" title="Bernardino de Campos">
Bernardino de Campos

Bernardino de Campos – miasto i gmina w Brazylii, w stanie São Paulo. Znajduje się w mezoregionie Assis i mikroregionie Ourinhos.

</doc>
<doc id="2303601" url="https://pl.wikipedia.org/wiki?curid=2303601" title="Canitar">
Canitar

Canitar – miasto i gmina w Brazylii, w stanie São Paulo. Znajduje się w mezoregionie Assis i mikroregionie Ourinhos.

</doc>
<doc id="2303603" url="https://pl.wikipedia.org/wiki?curid=2303603" title="Jahn Regensburg">
Jahn Regensburg



</doc>
<doc id="2303604" url="https://pl.wikipedia.org/wiki?curid=2303604" title="Tom Hiddleston">
Tom Hiddleston

Thomas William „Tom” Hiddleston (ur. 9 lutego 1981 w Londynie) – brytyjski aktor.
Międzynarodową popularność zyskał dzięki odtwarzaniu roli Lokiego w produkcjach Filmowego Uniwersum Marvela: "Thor", "Avengers", ', ', ' i '. Laureat m.in. Złotego Globu i Laurence Olivier Award, nominowany także do nagród Emmy i Tony Award.
Wczesne lata.
Urodził się w Westminsterze jako syn Diany Patricii (z domu Servaes) Hiddleston i doktora Jamesa Normana Hiddlestona. Jego matka była administratorką ds. sztuki i kierowniczką sceniczną, a jego ojciec pracował jako fizykochemik i był dyrektorem zarządzającym firmą biotechnologiczną powiązaną z Uniwersytetem Oksfordzkim. Jego rodzice rozwiedli się, gdy miał 12 lat. 
Dorastał w Wimbledonie i w wiosce w pobliżu Oksfordu. W wieku siedmiu lat rozpoczął naukę w Windlesham House School z internatem. Rok później przeniósł się do Dragon School w Oksfordzie. W wieku 13 lat rozpoczął naukę w Eton College. Kontynuował naukę w Pembroke College na Uniwersytecie w Cambridge, gdzie studiował filologię klasyczną. W rozmowie ze Stephenem Colbertem podkreślał swoje wielkie zamiłowanie do literatury i kultury antycznej. Mówił, że uwielbia czytać autorów starożytnych w oryginale (w języku łacińskim i greckim).
W trakcie studiów został dostrzeżony w sztuce "Tramwaj zwany pożądaniem" przez agentkę talentów Lorraine Hamilton z Hamilton Hodell. W 2005 ukończył studia aktorskie w Royal Academy of Dramatic Art.
Kariera.
Będąc studentem, otrzymał rolę Lorda w telewizyjnej adaptacji powieści Charlesa Dickensa "Życie i przygody Nicholasa Nickleby" (2001) dla ITV. Pojawił się także jako operator telefonu w dramacie Franka Piersona "Ostateczne rozwiązanie" (2001) oraz jako Randolph Churchill (syn Winstona Churchilla) w nagrodzonym wyróżnieniami BAFTA i Emmy dramacie biograficznym "Wzbierająca burza" (2002).
W dramacie "Unrelated" (2007) zagrał aroganckiego Oakleya. Miał również kilka głównych ról w teatrze Declana Donnellana "Cheek by Jowl's" w produkcjach: "The Changeling" (w którym grał Alsemero i za którą to rolę otrzymał nominację do nagrody Iana Charlesona w 2007 roku) i "Cymbeline" (jako Posthumus Leonatus i Cloten), za którą otrzymał nagrodę Laurence’a Oliviera za najlepszy debiut 2008. Otrzymał wtedy drugą nominację w tej samej kategorii za rolę Kasja w szekspirowskim "Otellu" w Donmar Warehouse. Wystąpił także jako Lvov w "Iwanie" Czechowa. Te dwie role przyniosły mu "Whatsonstage.com Theatregoers' Choice Award" dla najlepszego aktora drugoplanowego 2008.
Jego dorobek telewizyjny obejmuje rolę Magnusa Martinssona w detektywistycznym dramacie BBC "Wallander", Billa Hazledine w "Suburban Shootout", Johna Plumptre w kostiumowym dramacie telewizyjnym BBC "Pani Austen ubolewa" i Williama Buxton w świątecznym wydaniu serialu kostiumowego serialu dramatycznego BBC "Cranford".
Największą popularność zdobył dzięki roli Lokiego, brata Thora, w filmie fabularnym "Thor" w reżyserii Kennetha Branagha, z którym współpracował poprzednio przy "Iwanie" i "Wallanderze". Wziął udział w castingu i screen-testach do roli Thora, przechodząc nawet na ścisłą dietę i zwiększając swoją masę mięśniową o 20 funtów, ale Branagh postanowił, że Hiddleston bardziej nadaje się do roli Lokiego, przybranego brata Thora.
W 2011 zagrał F. Scott Fitzgeralda w filmie Woody’ego Allena "O północy w Paryżu". W tym samym roku zobaczyć go można było na ekranach w roli kapitana Nicholsa w "War Horse", filmie Stevena Spielberga opartym na powieści Michaela Morpurgo z 1982, a także w roli Freddiego Page’a w dramacie "The Deep Blue Sea" Terence’a Daviesa, opartym o sztukę Terence’a Rattigana z 1952.
Ponownie wcielił się w role Lokiego w filmach: "Avengers" (2012), ' (2013), ' (2017), ' (2018) i ' (2019). Grał rolę księcia Hala i króla Henryka V w cyklu produkcji BBC. Wystąpił jako Adam w komediodramacie Jima Jarmuscha "Tylko kochankowie przeżyją" ("Only Lovers Left Alive", 2013), Thomas Sharpe w horrorze "Crimson Peak. Wzgórze krwi" (2014) i kapitan James Conrad w monster movie "" ("Kong: Skull Island", 2017).

</doc>
<doc id="2303605" url="https://pl.wikipedia.org/wiki?curid=2303605" title="Chavantes">
Chavantes

Chavantes – miasto i gmina w Brazylii, w stanie São Paulo. Znajduje się w mezoregionie Assis i mikroregionie Ourinhos.

</doc>
<doc id="2303607" url="https://pl.wikipedia.org/wiki?curid=2303607" title="Nagroda Jana Karskiego i Poli Nireńskiej">
Nagroda Jana Karskiego i Poli Nireńskiej

Nagroda Jana Karskiego i Poli Nireńskiej została ufundowana w 1992 przez prof. Jana Karskiego (1914–2000), legendarnego kuriera wojennego Rządu RP na uchodźstwie, świadka Holocaustu i Sprawiedliwego wśród Narodów Świata. Ustanowił ją dla uhonorowania pamięci swej żony Poli Nireńskiej, tancerki i choreografki, która w czasie wojny jako jedyna przeżyła z ponad 70-osobowej rodziny żydowskiej.
Administrowana jest przez Żydowski Instytut Naukowy YIVO ("YIVO Institute for Jewish Research") w Nowym Jorku, który przyznaje ją co roku autorom publikacji na temat roli i wkładu Żydów polskich w kulturę polską. Jej wysokość wynosi 5 tys. dolarów. W 2013 laureata nagrody wybrał Komitet w składzie:
Laureaci.
Od 1993 laureatami byli:

</doc>
<doc id="2303608" url="https://pl.wikipedia.org/wiki?curid=2303608" title="FC Jūrmala">
FC Jūrmala

FC Jūrmala (łot. "Futbola Centrs Jūrmala") – nieistniejący łotewski klub piłkarski z siedzibą w Jurmale.
Historia.
Założony w 2008 jako Centrum Futbolowe Jūrmala. W 2011 klub debiutował w Virslidze. W najwyższej lidze z powodzeniem występował przez 4 sezony, po czym został relegowany z ligi za zaległości finansowe wobec zawodników. W związku z niewywiązaniem się ze zobowiązań finansowych, 31 marca 2015 roku łotewska federacja podjęła decyzję o usunięciu klubu ze swoich struktur.

</doc>
<doc id="2303611" url="https://pl.wikipedia.org/wiki?curid=2303611" title="Espírito Santo do Turvo">
Espírito Santo do Turvo

Espírito Santo do Turvo – miasto i gmina w Brazylii, w stanie São Paulo. Znajduje się w mezoregionie Assis i mikroregionie Ourinhos.

</doc>
<doc id="2303612" url="https://pl.wikipedia.org/wiki?curid=2303612" title="Fartura">
Fartura

Fartura – miasto i gmina w Brazylii, w stanie São Paulo. Znajduje się w mezoregionie Assis i mikroregionie Ourinhos.

</doc>
<doc id="2303613" url="https://pl.wikipedia.org/wiki?curid=2303613" title="6 Dywizjon Artyleryjskiego Rozpoznania Pomiarowego">
6 Dywizjon Artyleryjskiego Rozpoznania Pomiarowego

6 Samodzielny Dywizjon Artyleryjskiego Rozpoznania Pomiarowego (6 sdarp) – pododdział artyleryjskiego rozpoznania pomiarowego ludowego Wojska Polskiego (poczta polowa nr 83885).
Dywizjon został sformowany w sierpniu 1944 roku, w rejonie Włodawy, w składzie 2 Dywizji Artylerii, według sowieckiego etatu Nr 08/555 samodzielnego dywizjonu artyleryjskiego rozpoznania (ros. "отдельный разведывательный артиллерийский дивизион"). 10 maja 1945 roku stan ewidencyjny liczył 206 żołnierzy, w tym 20 oficerów, 46 podoficer i 140 szeregowców. Do stanu etatowego brakowało 55 żołnierzy (21%).
W październiku 1945 roku dyon został włączony w skład 67 Pułku Artylerii Ciężkiej w Gnieźnie zachowując dotychczasową organizację. W lutym 1947 roku pododdział został wyłączony ze struktury pułku i usamodzielniony. Latem 1948 roku dywizjon został włączony w skład nowo powstałego Pułku Artyleryjskiego Rozpoznania Pomiarowego w miejscowości Szlaga.
 Obsada personalna dowództwa dywizjonu
Struktura organizacyjna sdarp według etatu Nr 08/555

</doc>
<doc id="2303615" url="https://pl.wikipedia.org/wiki?curid=2303615" title="Ipaussu">
Ipaussu

Ipaussu – miasto i gmina w Brazylii, w stanie São Paulo. Znajduje się w mezoregionie Assis i mikroregionie Ourinhos.

</doc>
<doc id="2303617" url="https://pl.wikipedia.org/wiki?curid=2303617" title="Bezpiecznik termiczny">
Bezpiecznik termiczny

Bezpiecznik termiczny () – rodzaj bezpiecznika elektrycznego, rozłącza obwód wskutek wzrostu temperatury. Jest stosowany do ochrony obwodu przed uszkodzeniem spowodowanym nadmiernym wzrostem temperatury. Bezpieczniki termiczne są stosowane w układach, w których awaria termostatu lub układu ograniczającego temperaturę może spowodować uszkodzenie urządzenia lub wywołać znaczne szkody w urządzaniu lub otoczeniu. Są stosowane w kuchenkach indukcyjnych, żelazkach, podgrzewaczach wody, czajnikach, kserokopiarkach, drukarkach laserowych, silnikach elektrycznych. 
Stosowane są bezpieczniki topikowe i bimetaliczne.
Bezpiecznik termiczny topikowy (TCO) rozłącza obwód przez stopienie niskotopliwego spoiwa łączącego styki elektryczne, gdy temperatura styku przekroczy wartość znamionową bezpiecznika. Dobór składu niskotopliwego stopu umożliwia uzyskanie odpowiedniej temperatury znamionowej bezpiecznika. Bezpiecznik jest jednorazowy i nienaprawialny. 
W bezpieczniku bimetalicznym następuje rozłączenie obwodu przez element bimetaliczny, przy czym za bezpiecznik uznaje się tylko te konstrukcje, które nie są normalnie stosowane do rozłączania obwodu, a działają w sytuacjach awaryjnych. Zazwyczaj po zadziałaniu bezpiecznika obwód pozostaje rozłączony nawet po spadku temperatury i może być załączony lub wymieniony przez serwis.

</doc>
<doc id="2303619" url="https://pl.wikipedia.org/wiki?curid=2303619" title="Universidad de Chile">
Universidad de Chile

Universidad de Chile – największa uczelnia w Chile, zlokalizowana w Santiago. 
Historia.
W 1841 roku minister oświaty Chile Manuel Montt (późniejszy prezydent) zaproponował utworzenie państwowej uczelni wyższej. Jego projekt został zrealizowany z małymi modyfikacjami przez wenezuelskiego humanistę Andrésa Bella, który został pierwszym rektorem Universidad de Chile. Uczelnia składała się z pięciu wydziałów: Humanistycznego, Matematyki i Fizyki, Prawa i Nauk Politycznych, Medycyny i Teologii. 
Andrés Bello był rektorem do 1865 roku. Jednym z kolejnych rektorów, który kierował uniwersytetem w latach 1867–1883 i miał duży wpływ na rozwój uczelni, był Ignacy Domeyko.
Wydziały uniwersytetu.
W skład uczelni wchodzi 14 wydziałów:

</doc>
<doc id="2303621" url="https://pl.wikipedia.org/wiki?curid=2303621" title="Puchar Czesko-Słowacki w piłce siatkowej">
Puchar Czesko-Słowacki w piłce siatkowej

Puchar Czesko-Słowacki w piłce siatkowej (cz. "Česko-Slovenský pohár") – cykliczne rozgrywki w piłce siatkowej organizowane corocznie przez Czeski Związek Piłki Siatkowej i Słowacki Związek Piłki Siatkowej dla zdobywców Pucharów Czech i Słowacji.
Kobiece rozgrywki o siatkarski Puchar Czesko-Słowacki rozgrywane są od 2003 roku, natomiast rozgrywki mężczyzn od 2010 roku.

</doc>
<doc id="2303622" url="https://pl.wikipedia.org/wiki?curid=2303622" title="Adrian Petroșanu">
Adrian Petroșanu

Adrian Petroșanu (ur. 8 września 1924) – rumuński koszykarz. Reprezentant kraju na igrzyskach olimpijskich w 1952 w Helsinkach. Na igrzyskach olimpijskich zagrał w obu meczach, w meczu z Kanadyjczykami zdobył 2 a w meczu z Włochami zdobył 4 punkty.

</doc>
<doc id="2303625" url="https://pl.wikipedia.org/wiki?curid=2303625" title="Darguż">
Darguż

Darguż (Dargusz, Dargosz, Dargupsch, Dargus, Dargusch, Darguschen) − kaszubski herb szlachecki.
Opis herbu.
Herb występował przynajmniej w trzech wariantach. Opisy z wykorzystaniem zasad blazonowania, zaproponowanych przez Alfreda Znamierowskiego:
Darguż (Dargusz, Dargosz, Dargus, Dargusch, Darguschen): "W polu błękitnym lwia głowa złota z wywieszonym językiem. Klejnot: nad hełmem w koronie gwiazda złota. Labry: błękitne, podbite złotem."
Darguż odmienny (Dargusz odmienny, Dargusch, Darguschen): Głowa na wprost, bez języka, brak korony na hełmie.
Darguż II (Dargupsch, Dargus, Dargusch, Darguschen, Dargusz): "Na tarczy dzielonej w skos lewy, w polu górnym, czerwonym, pół lwa wspiętego, złotego, pole dolne szachowane, błękitno-srebrne. Klejnot: nad hełmem bez korony trzy gwiazdy złote w półokrąg, nad każdą po lilii naturalnej, na łodyżce ulistnionej. Labry z prawej błękitne, podbite srebrem, z lewej czerwone, podbite złotem."
Wariant ten miał występować też z podziałem pola w pas ("Nowy Siebmacher"), albo pole drugie szachowane w skos (Lubinus).
Najwcześniejsze wzmianki.
Wariant podstawowy przytaczany przez Ostrowskiego ("Księga herbowa rodów polskich") i "Nowego Siebmachera". Wariant odmienny znany z mapy Pomorza Lubinusa z 1618, przytacza ją także Bagmihl ("Pommersches Wappenbuch"). Wariant II przytaczany przez Lubinusa, Ostrowskiego, "Siebmachera", oraz Żernickiego ("Die polnischen Stamwappen", "Der polnische Adel").
Rodzina Dargusz.
Mało znana drobnoszlachecka rodzina ziemi lęborskiej. Nazwisko ma pochodzić od imienia typu Dargomił, Dargomir, Dargosław, które uległo skróceniu. Wzmianki o rodzinie o podobnych nazwiskach pochodzą z 1575 (jeden Dargusze i dwóch Darguntze, nie ma pewności czy z jednej rodziny). Darguszowie posiadali działy w Lublewku w XVII wieku (1608, 1618). Ponadto posiadali działy we wsiach: Perlino i Lublewo. Według wzmianki z 1658 mieli być już wtedy szlachtą wygasłą, ale Ledebur twierdzi, że odnotowano ich jeszcze w 1670. Przemysław Pragert przypuszcza, że mogły istnieć dwie linie tej rodziny, np. linia z Lublewka i linia z Perlina, albo wręcz dwie różne rodziny Darguszów i Dargończów, które używały herbu Darguż i Darguż II. Pragert przypuszcza ponadto, na podstawie przewijającego się motywu lwa w herbach Darguszów, Dorzynów, Paszkowskich, Bychowskich, Tarmów i Damerkow – Dąbrowskich, że rodziny te mogą wywodzić się ze wspólnego pnia.
Herbowni.
Dargusz (Dargosz, Dargups, Dargupsch, Dargus, Dargus, Dargusch, Darguschen, Darguż, być może Dargatz i Darguntz).
Wariant II jest opisywany przez Ostrowskiego jako odmiana poprzedniego, różni się jednak znacznie wyglądem. Przemysław Pragert spekuluje, że być może używany był w linii rodziny z innej miejscowości albo wręcz osobny ród o podobnym nazwisku (Dargończ).

</doc>
<doc id="2303626" url="https://pl.wikipedia.org/wiki?curid=2303626" title="Parias (album)">
Parias (album)

Parias – debiutancki album warszawskiego zespołu hip-hopowego Parias. Wydawnictwo ukazało się 30 kwietnia 2011 roku nakładem wytwórni muzycznej Respekt Records.
Oprawę graficzną albumu wykonał Grzegorz "Forin" Piwnicki. Producentem większości bitów jest Szczur, ale obok niego są dwaj inni producenci Sid Roams i Kuoter. Gościnnie w nagraniach wzięli udział: Małolat, Wandzia, Małpa, Pyskaty i Olgas. Album dotarł do 3 miejsca notowania OLiS i uzyskał status złotej płyty.
W 2020 reedycja albumu została wydana przez Def Jam Recording Poland.
Lista utworów.
Opracowano na podstawie materiału źródłowego.

</doc>
<doc id="2303630" url="https://pl.wikipedia.org/wiki?curid=2303630" title="Pollen Ndlanya">
Pollen Ndlanya

Pollen Dumisani Ndlanya (ur. 22 maja 1970 w Daveyton) – południowoafrykański piłkarz grający na pozycji napastnika. W reprezentacji Republiki Południowej Afryki rozegrał 29 meczów i strzelił 5 goli.
Kariera klubowa.
Karierę piłkarską Ndlanya rozpoczął w klubie Kaizer Chiefs z Johannesburga. W 1990 roku zadebiutował w jego barwach w pierwszej lidze południowoafrykańskiej. W 1991 roku odszedł do klubu Manning Rangers i grał w nim do końca 1993 roku. W 1994 roku wrócił do Kaizer Chiefs. W tym samym roku wygrał z nim MTN 8 Cup. Zawodnikiem Kaizer Chiefs był do końca 1996 roku.
Na początku 1997 roku Ndlanya odszedł do tureckiego Bursasporu. 24 stycznia 1997 zadebiutował w nim w pierwszej lidze tureckiej w zremisowanym 1:1 domowym meczu z Zeytinburnusporem. W zespole Bursasporu grał przez półtora sezonu. W 1998 roku przeszedł z Bursasporu do zespołu Göztepe AŞ z Izmiru. W 1999 roku awansował z nim z drugiej do pierwszej ligi.
W 2000 roku Ndlanya wrócił do RPA i przez pół roku grał w AmaZulu FC z Durbanu. Latem 2000 został piłkarzem Orlando Pirates z Johannesburga. W 2001 roku wywalczył z nim mistrzostwo Premier Soccer League. W 2002 roku jako zawodnik Orlando Pirates zakończył karierę piłkarską.
Kariera reprezentacyjna.
W reprezentacji Republiki Południowej Afryki Ndlanya zadebiutował w 1997 roku. W tym samym roku został powołany do kadry na Puchar Konfederacji, na którym zagrał w 2 meczach: ze Zjednoczonymi Emiratami Arabskimi (0:1) i z Urugwajem (3:4), w którym zdobył gola.
W swojej karierze Ndlanya dwukrotnie wystąpił w turnieju o Puchar Narodów Afryki. W 1998 roku zagrał w 4 meczach Pucharze Narodów Afryki 1998: z Wybrzeżem Kości Słoniowej (1:1), z Namibią (4:1), półfinale z Demokratyczną Republiką Konga (2:1) i finale z Egiptem (0:2). Z kolei w 2000 roku podczas Pucharu Narodów Afryki 2000 wystąpił w 5 meczach: z Gabonem (3:1), z Demokratyczną Republiką Konga (1:0), ćwierćfinale z Ghaną (1:0), półfinale z Nigerią (0:2) i o 3. miejsce z Tunezją (4:3). W kadrze narodowej od 1997 do 2001 roku rozegrał 29 meczów i strzelił 5 goli.

</doc>
<doc id="2303636" url="https://pl.wikipedia.org/wiki?curid=2303636" title="Mechaniczna pomarańcza">
Mechaniczna pomarańcza



</doc>
<doc id="2303637" url="https://pl.wikipedia.org/wiki?curid=2303637" title="FB Gulbene">
FB Gulbene

FB Gulbene (łot. "Futbola Biedrība "Gulbene"") – łotewski klub piłkarski z siedzibą w Gulbene, grający w 1. līga.
Historia.
Chronologia nazw: 
Założony w 2005 jako "Towarzystwo Futbolowe Gulbene". W 2010 klub zajął 1.miejsce w 1. līga i awansował do łotewskiej najwyższej ligi. Na początku 2011 zmienił nazwę na "FB Gulbene".

</doc>
<doc id="2303640" url="https://pl.wikipedia.org/wiki?curid=2303640" title="Jezioro Świekatowskie">
Jezioro Świekatowskie



</doc>
<doc id="2303643" url="https://pl.wikipedia.org/wiki?curid=2303643" title="John Roselli">
John Roselli

John Roselli vel John „Handsome Johnny” Roselli (ur. 4 lipca 1905, zm. 9 sierpnia 1976) – czołowa postać mafii chicagowskiej. Posługiwał się również nazwiskiem John F. Stewart.
Urodził się (jako Filippo Sacco) we włoskim miasteczku Esteria. Do Stanów Zjednoczonych przybył wraz z matką w 1911 roku, zamieszkali w Bostonie gdzie przebywał już i pracował jego ojciec.
Po śmierci ojca matka wyszła ponownie za mąż. To przez ojczyma miał Filippo wkroczyć na przestępczą ścieżkę (kazał mu spalić dom i odebrać odszkodowanie).
Młody Filippo uciekł w nieznane, trafił do Chicago, gdzie pod przybranym nazwiskiem John Roselli wstąpił w szeregi organizacji Al Capone.
Działalność w Hollywood i Las Vegas.
Pod koniec lat 30. był już ważną postacią mafii chicagowskiej w Hollywood. Wymuszał haracze od wytwórni filmowych, kontrolował związki zawodowe filmowców. Skazany był później na trzy lata, wyszedł na wolność i powrócił do tego samego procederu.
W 1948 z polecenia Tony Accardo zmusił szefa wytwórni Columbia Pictures Harry’ego Cohn'a do podpisania wieloletniego kontraktu filmowego z nieznaną wówczas aktorką Marilyn Monroe.
W czasie rządów Sama Giancany pełnił rolę wysłannika w Las Vegas. Nadzorował wszystkie operacje mafii chicagowskiej na terenie stolicy hazardu. Zlecał liczne morderstwa.
Uwielbiał życie w Hollywood, obracał się w towarzystwie gwiazd filmowych i producentów (m.in. Bryan Foy, Tony Martin, Phil Silvers i Zeppo Marks). Za pośrednictwem piosenkarza Franka Sinatry został przyjęty do "Friars Club" (ekskluzywny klub skupiający śmietankę towarzyską Hollywood).
W 1968 roku uczestniczył w szwindlu, podczas którego niektórych członków Friras Club oszukano na 400 000 dolarów.
Operacja Mangusta.
Razem z Giancaną uczestniczył w operacji Mangusta (wspólnie z CIA) mającej na celu zgładzenie kubańskiego przywódcy Fidela Castro.
Wiedział, że taki plan nie ma szans na powodzenie (podobnie myślał Santo Trafficante Jr. – boss z Florydy). Wiele nowinek technicznych (trucizn) wykonanych przez speców z CIA, ludzie Rosellego wylewali do toalety.
Zeznania przed Senacką Komisją.
W czerwcu i wrześniu 1975 roku zeznawał przed Senacką Komisją Wywiadu pod przewodnictwem senatora Frank Church (z ang. "U.S. Senate Select Committee on Intelligence", w skrócie SSCIA) na temat udziału CIA w operacji Mangusta. Zeznał, że próbowano zabić Castro przy użyciu zatrutych cygar, zaś przygotowane trucizny wylewano do klozetu.
Śmierć.
W kwietniu 1976 roku został ponownie wezwany przed oblicze komisji (miał zeznawać w sprawie zabójstwa prezydenta Johna F. Kennedy’ego). Pod koniec lipca 1976 roku zaginął bez wieści. Nowy przewodniczący SSCIA Howard Baker zwrócił się z prośbą do FBI o pomoc w poszukiwaniu Rosellego.
9 sierpnia br. jego zwłoki odnaleziono w 220 litrowej (55 galonów) beczce po ropie, która dryfowała na Dumfounding Bay niedaleko Miami na Florydzie, wcześniej został uduszony i zastrzelony.
Za jego śmiercią – najprawdopodobniej – odpowiada CIA. Agencja obawiała się ujawnienia (podczas przesłuchań) szczegółów jej współpracy z mafią w sprawie zabicia Castro, a nawet okoliczności zabójstwa (22 listopada 1963) prezydenta Johna F. Kennedy’ego.
Niewykluczone, że za egzekucją stoi sama mafia. Wyrok miał wydać Santo Trafficante junior.
Na udział lub współudział CIA w zabójstwie Rosellego może świadczyć fakt, że w 19 czerwca 1975 roku zamordowano innego uczestnika operacji Mangusta – Sama Giancanę, który miał również składać zeznania przed Senacką Komisją.

</doc>
<doc id="2303646" url="https://pl.wikipedia.org/wiki?curid=2303646" title="Brzegowski Wierch">
Brzegowski Wierch

Brzegowski Wierch (921 m) – wzniesienie na jednym z grzbietów Brzegowskiego Działu na Pogórzu Bukowińskim. Znajduje się na jednym z grzbietów odchodzących od Cyrhli nad Białką (1158 m) w północno-wschodnim kierunku do doliny Białki. Grzbiet ten oddziela dolinę Zawierszańskiego Potoku od doliny Brzegowskiego Potoku. Jest w większości bezleśny i rozłożone są na nim zabudowania i pola miejscowości Brzegi. Zalesiona jest tylko część stoków opadających do doliny Zawierszańskiego Potoku. Nazwa Brzegowski Wierch jest myląca, trudno bowiem tutaj wyróżnić wierzchołek i nazwa dotyczy raczej całego grzbietu.

</doc>
<doc id="2303649" url="https://pl.wikipedia.org/wiki?curid=2303649" title="Dom Sowietów w Petersburgu">
Dom Sowietów w Petersburgu

Dom Sowietów (ros. Дом Советов) – budynek wybudowany w stylu socrealistycznym pod koniec 1930 roku w Petersburgu (wówczas Leningradzie). Budynek mieści się przy prospekcie Moskiewskim.
Od początku Dom Sowietów był planowany jako miejsce sowieckiej administracji Leningradu. Lokalizacja została wybrana na niezagospodarowanej działce na południowych obrzeżach z dala od centrum miasta, które było narażone na częste powodzie, został zaprojektowany przez Noja Trockiego. Budowa rozpoczęła się w 1936 roku i została ukończona tuż przed hitlerowską inwazją na ZSRR podczas II wojny światowej. Budynek nie był nigdy używany zgodnie z przeznaczeniem. W 1941 roku jego konstrukcja została wzmocniona i używany był jako lokalny punkt dowodzenia Armii Czerwonej podczas oblężenia Leningradu.
Później budynek mieścił sowiecki instytut badawczy, który skupiał się na projektowaniu elementów elektronicznych do urządzeń wojskowych. Wśród inżynierów, którzy pracowali w instytucie po II wojnie światowej byli m.in. sowieccy szpiedzy Alfred Sarant i Joel Barr, którzy przez kilka lat wykradali informacje wojskowe w USA. Obecnie w budynku wynajmowana jest powierzchnia biurowa dla firm.
Przed Domem Sowietów rozciąga się Plac Moskiewski (Московская площадь). Podczas budowy stacji metra Moskowskaja (linii Moskiewsko-Piotrogrodzkiej) w 1970 roku, plac ten został gruntownie przebudowany, m.in. ustawiono w jego centrum ogromny pomnik Włodzimierza Lenina zaprojektowany przez Michaiła Anikuszina. W 2006 roku umieszczono obok pomnika fontanny.

</doc>
<doc id="2303650" url="https://pl.wikipedia.org/wiki?curid=2303650" title="Dewarszi">
Dewarszi

Dewarszi − w hinduizmie wieszcz boski, wieszcz niebiański . Ryszi, który osiągnął poziom odpowiadający bogom wedyzmu . 
Wieszcz (czyli ryszi) uznawany za dewarsziego był honorowany na sposób równy z bóstwami (czyli dewami). 
Po osiągnięciu doskonałości na Ziemi bywało, według mitologii indyjskiej, że przenoszono go do niebios jako półboga i wiódł tam życie wśród dew .
Inne wersje mitologiczne (buddyjskie) podają, że dewarszi są jednymi z mieszkańców góry Meru.
Pochodzenie klanowe.
Przyporządkowanie do grupy wieszczów bramińskich może bazować na przynależności do klanu (sanskr. gotra). Tytuł dewarsziego przysługuje wtedy dla klanów następujących pięciu postaci:

</doc>
<doc id="2303655" url="https://pl.wikipedia.org/wiki?curid=2303655" title="Trolejbusy we Lwowie">
Trolejbusy we Lwowie

Trolejbusy we Lwowie − system komunikacji trolejbusowej działający we Lwowie. 
Historia.
Trolejbusy we Lwowie uruchomiono 27 listopada 1952 roku na trasie Dworzec kolejowy - pl. Mickiewicza. Początkowo zajezdnią dla trolejbusów była zajezdnia tramwajowa nr 1, ale 16 sierpnia 1964 roku otwarto zajezdnię trolejbusową nr 1 przy ul. Аrtemа. 1 września 1971 roku zamknięto trasę trolejbusową w ulicy Lenina, a 1 sierpnia 1972 roku linię do dworca kolejowego.
Linie.
W 2020 roku we Lwowie jest 10 linii trolejbusowych :
Tabor.
W czerwcu 2020 roku we Lwowie sprawnych było 70 trolejbusów.

</doc>
<doc id="2303656" url="https://pl.wikipedia.org/wiki?curid=2303656" title="Steve Lekoelea">
Steve Lekoelea

Steve Lekoelea (ur. 5 lutego 1979 w Sebokeng "jako Steve Motsiri") – południowoafrykański piłkarz grający na pozycji pomocnika. W reprezentacji Republiki Południowej Afryki rozegrał 10 meczów.
Kariera klubowa.
Karierę piłkarską Lekoelea rozpoczął w klubie Moroka Swallows z Johannesburga. W 1995 roku zadebiutował w jego barwach w pierwszej lidze południowoafrykańskiej. W klubie tym grał do lata 1997 i wtedy też odszedł do innego zespołu z Johannesburga, Orlando Pirates. W Orlando Pirates spędził 8 lat. W tym okresie dwukrotnie wywalczył mistrzostwo Premier Soccer League w latach 2001 i 2003. W 2000 roku zdobył MTN 8 Cup, a w latach 1999 i 2001 wygrał Charity Cup.
W 2005 roku Lekoelea odszedł do Maritzburga United. W 2006 roku awansował z nim z Mvela League do Premier Soccer League, a w 2007 roku spadł z nim z tej ligi. W 2008 roku zawodnik ponownie zmienił klub i przeszedł do Platinum Stars z Rustenburga. Grał w nim do końca sezonu 2008/2009 i wtedy też zakończył karierę piłkarską.
Kariera reprezentacyjna.
W reprezentacji Republiki Południowej Afryki Lekoelea zadebiutował w 1998 roku. W 2000 roku podczas Pucharu Narodów Afryki 2000 wystąpił w 3 meczach: z Gabonem (3:1), z Algierią (1:1) i półfinale z Nigerią (0:2). Z RPA zajął 3. miejsce na tym turnieju. W tym samym roku zagrał również na Igrzyskach Olimpijskich w Sydney. W kadrze narodowej od 1998 do 2002 roku rozegrał 10 meczów.

</doc>
<doc id="2303657" url="https://pl.wikipedia.org/wiki?curid=2303657" title="Trał przeciwminowy Božena 4">
Trał przeciwminowy Božena 4

Božena 4 – słowacki trał przeciwminowy.
Przeznaczenie.
Przeznaczony jest do zadań związanych z powierzchniowym oczyszczaniem min przeciwpiechotnych i przeciwpancernych. Może być wykorzystywany do innych prac przy których bezpośrednie przebywanie człowieka jest niebezpieczne. Istnieje możliwość podłączenia innego sprzętu tj: łyżki koparki, widły do palet, widły z uchwytem, łyżki ładowarkowe, wiertła. Sterowanie odbywa się droga radiową z opancerzonej kabiny.
Zastosowanie.
Trały Bożena używane są przez wojsko słowackie. W 2003 roku zdecydowano nabyć dwa zestawy dla Wojska Polskiego na potrzeby kontyngentu w Iraku. 
Skład systemu.
Główna jednostka napędowa B4 – L 1203 RC może pracować z następującymi narzędziami roboczymi:

</doc>
<doc id="2303659" url="https://pl.wikipedia.org/wiki?curid=2303659" title="Kaplica św. Józefa w Lipnicy Małej">
Kaplica św. Józefa w Lipnicy Małej

Kaplica św. Józefa u Wojtyczków w Lipnicy Małej – wybudowana została z inicjatywy ks. Józefa Wojtyczka około 1900 roku. Powstała ona z tutejszego kamienia i jest poniekąd darem kapłana dla mieszkańców Lipnicy Małej. Od czasu do czasu odprawiane są w niej nabożeństwa oraz w okresie Wielkiej Nocy święcone są tu pokarmy wielkanocne.
Styl architektoniczny kaplicy zaczerpnięty jest ze stylu gotyckiego, przypomina niewielki kościółek zbudowany w kształcie prostokąta, składający się z nawy głównej i małej sieni, nad którą unosi się wieżyczka zakończona stożkowym dachem pokrytym blachą, dalsza część pokrycia dachowego ma dwuspadową formę.
Ołtarz wewnątrz kaplicy składa się z dwóch części: dolna, ozdobiona motywem kwiatowym z ozdobnym napisem, wsparta na dwóch kolumnach jest podstawą, na której wspiera się centralna część ołtarza. W środkowej części ołtarza znajduje się wizerunek św. Józefa.
W części głównej ołtarza znajdują się jeszcze niewielkie arkady boczne, na których ustawione są figury aniołów. Na bocznych ścianach ołtarza kaplicy zawieszone są dwa oleodruki przedstawiające Matkę Bożą po lewej stronie i po prawej Jezusa.
Święty Józef jest bardzo otoczony czcią wiernych.
Kaplica ta należy do parafii św. Stefana w Lipnicy Małej.

</doc>
<doc id="2303660" url="https://pl.wikipedia.org/wiki?curid=2303660" title="Red Bull New York">
Red Bull New York



</doc>
<doc id="2303663" url="https://pl.wikipedia.org/wiki?curid=2303663" title="Frédéric Le Play">
Frédéric Le Play

Frédéric Le Play (ur. 11 kwietnia 1806 w La Rivière-Saint-Sauveur, zm. 5 kwietnia 1882 w Paryżu) – francuski myśliciel, reformator społeczny, ekonomista, inżynier oraz pionier badań społecznych. 
Życiorys.
Był profesorem Akademii Górniczej w Paryżu. Jest uważany za twórcę metody monograficznej (między innymi analizy budżetów domowych) w badaniach społecznych. Napisał pracę "Les ouvriers européens".
Le Play prowadził badania nad rodzinami francuskich robotników i na tej podstawie formułował program reform społecznych. Prace Frédérica Le Playa we Francji oraz Charlesa Bootha w Anglii miały poważny wpływ na kształtowanie się metod badawczych w socjologii, chociaż badacze ci nie mieli wykształcenia socjologicznego. Ich celem było rozwiązywanie praktycznych kwestii społecznych.
Upamiętnienie.
Jego imieniem nazwano aleję w 7. dzielnicy Paryża w 1926 ("Avenue Frédéric-Le-Play").

</doc>
<doc id="2303664" url="https://pl.wikipedia.org/wiki?curid=2303664" title="Frederic Le Play">
Frederic Le Play



</doc>
<doc id="2303669" url="https://pl.wikipedia.org/wiki?curid=2303669" title="Clapham Rovers F.C.">
Clapham Rovers F.C.

Clapham Rovers Football Club – angielski klub, założony w 1869 roku. Brał udział w najbardziej popularnych wówczas w Anglii rozgrywkach dwóch dyscyplin sportowych – piłki nożnej oraz rugby. W XIX wieku był jednym z wiodących klubów na Wyspach Brytyjskich. Oryginalne stroje zespołu to czerwono-szare koszule oraz białe spodenki. Rozwiązany prawdopodobnie w 1911 roku.
Historia.
Clapham Rovers powstał 10 sierpnia 1869 roku, na spotkaniu zaaranżowanym przez W.E. Rawlinsona, który wkrótce został honorowym sekretarzem klubu. Podczas tego posiedzenia ustalono, że zespół będzie występował w dwóch dyscyplinach – piłce nożnej i rugby. W efekcie zespół zaczął być nazywany "Hybrydowym Klubem".
Pierwszy mecz drużyna rozegrała 25 września 1869 roku przeciwko Wanderers, wtenczas jednym z najsilniejszych zespołów w kraju. Pomimo tego "Rovers" zwyciężyli 1:0. Od stycznia 1870 klub rozgrywał każdej soboty dwa spotkania – jeden w piłkę nożną, drugi w rugby. Do grudnia tego samego roku zespół odniósł zaledwie dwie porażki, biorąc pod uwagę obydwie dyscypliny.
Clapham Rovers byli jednym z piętnastu zespołów, które wzięły udział w pierwszej edycji Pucharu Anglii. Pierwszą bramkę dla "Rovers" w tym turnieju zdobył Javis Kenrick, w wygranym 3:0 meczu przeciwko Upton Park, w listopadzie 1871 roku.
Rovers w piłce nożnej, triumf w Pucharze Anglii.
W 1879 roku zespół dotarł do finału tych rozgrywek, jednak uległ drużynie Old Etonians 0:1. W spotkaniu tym młody piłkarz "Rovers" James Prinsep wystąpił mając 17 lat i 245 dni. Rekord ten został dopiero pobity w finale Pucharu Anglii w 2004 roku przez zawodnika Millwall Curtisa Westona.
Największym osiągnięciem klubu było zdobycie Pucharu Anglii rok później. W finale na Kennington Oval w Londynie "Rovers" pokonali Oxford University 1:0. Zwycięską bramkę zdobył Clopton Lloyd-Jones.
Clapham Rovers byli także jednym z dziesięciu założycielu Związku Piłkarskiego Hrabstwa Surrey w 1877 roku.
Rovers w rugby, powstanie Związku.
Siła klubu w rugby została potwierdzona przez rekord, który ustanowił. Od 1870 do 1881 roku "Rovers" rozegrali 151 meczów w tej dyscyplinie, wygrywając 80, przegrywając 30 i remisując 41.
26 stycznia 1871 roku 32 zespoły (w tym 21 z Londynu) utworzyły Związek Rugby (ang. "Rugby Football Union"). Powołano prezydenta, sekretarza, skarbnika oraz komitet trzynastu, który zatwierdził zasady dotyczące gry w rugby oparte na przepisach powstałych w szkole w Rugby.
Pierwszy międzynarodowy mecz w tej dyscyplinie miał miejsce w 1871 roku; wzięły w nim udział reprezentacje Anglii i Szkocji.
Upadek klubu.
Data rozwiązania klubu jest niejasna. Ostatnim meczem, do którego "Rovers" powinni byli przystąpić, było spotkanie w Pucharze Anglii, w sezonie 1884-85. Zostali wówczas zdyskwalifikowani. Zespół prawdopodobnie przetrwał do 1911 roku.
W 1996 roku powstał Clapham Rovers Football Club, niemający żadnego związku z dziewiętnastowiecznym klubem.
Piłkarze Rovers w piłkarskiej reprezentacji Anglii.
W latach 1874-1887 ośmiu piłkarzy Clapham Rovers wystąpiło w reprezentacji Anglii. Byli to:

</doc>
<doc id="2303671" url="https://pl.wikipedia.org/wiki?curid=2303671" title="Lińska Struga">
Lińska Struga

Lińska Struga – niewielka rzeka w województwie lubuskim w powiecie krośnieńskim (gminy Bytnica i Krosno Odrzańskie), prawy dopływ Bieli. Płynie głównie przez obszary leśne puszczy lubuskiej. Wypływa z Jeziora Dobrosułowskiego k. Dobrosułowia. Przepływa przez kilka jezior. Zasila też w wodę stawy hodowlane. Uchodzi do Bieli w miejscowości Bielów.

</doc>
<doc id="2303679" url="https://pl.wikipedia.org/wiki?curid=2303679" title="Dyptyk Madonny Różanej ze św. Jerzym">
Dyptyk Madonny Różanej ze św. Jerzym

Dyptyk Madonny Różanej ze św. Jerzym – dyptyk niderlandzkiego malarza Hansa Memlinga.
Opis.
Prawy panel dyptyku przedstawia donatora klęczącego ze złożonymi dłońmi do modlitwy i św. Jerzego w zbroi. Panel lewy przedstawia dość popularny u Memlinga motyw Madonny z Dzieciątkiem w otoczeniu czterech muzykujących aniołów. Za plecami Marii widoczny jest ogród różany i panorama miasta prawdopodobnie Brugii. Mały Jezus sięga po owoc, który podaje mu jeden z aniołów, co ma symbolizować jego przyszłą mękę.

</doc>
<doc id="2303684" url="https://pl.wikipedia.org/wiki?curid=2303684" title="Linia sukcesji do tronu duńskiego">
Linia sukcesji do tronu duńskiego

Linia sukcesji do tronu duńskiego – według duńskiego prawa sukcesyjnego z 1953 roku prawo do korony duńskiej (zob. władcy Danii) ograniczono do potomków króla Chrystiana X i Aleksandry meklemburskiej. Król i książęta dynastyczni muszą mieć zgodę na małżeństwo. Jeśli osoba mająca prawo do sukcesji zawrze związek małżeński bez zgody monarchy, która jest wyrażana na posiedzeniu Rady ministrów, traci wraz z potomstwem prawa do tronu. Monarcha musi być członkiem kościoła ewangelicko-augsburskiego. W 2009 roku w referendum zatwierdzono zmiany w prawie sukcesyjnym. Primogenitura męska została zastąpiona przez primogeniturę starszeństwa (najstarsze dziecko zostaje monarchą).

</doc>
<doc id="2303685" url="https://pl.wikipedia.org/wiki?curid=2303685" title="Lusterko wsteczne">
Lusterko wsteczne

Lusterko wsteczne – element wyposażenia pojazdu ułatwiający kierowcy obserwację przestrzeni z tyłu i z boków pojazdu.
Lusterko wsteczne po raz pierwszy w pojeździe samochodowym zastosował amerykański kierowca Ray Harroun podczas inauguracyjnego wyścigu Indianapolis 500 w 1911 roku.
Uwarunkowania prawne.
Zależnie od rodzaju i kategorii pojazdu oraz regulacji prawnych danego państwa lusterka wsteczne są wyposażeniem obowiązkowym lub opcjonalnym.
W Polsce odnośnie do pojazdów poruszających się po drogach publicznych aktualnie (maj 2011) reguluje to "Rozporządzenie Ministra Infrastruktury z dnia 31 grudnia 2002 r. w sprawie warunków technicznych pojazdów oraz zakresu ich niezbędnego wyposażenia" ().
Rozporządzenie to mówi o lusterkach - "zapewniających kierującemu niezbędną dla bezpieczeństwa ruchu widoczność do tyłu" - i rozróżnia lusterka wewnętrzne oraz mocowane po lewej lub po obu stronach pojazdu lusterka zewnętrzne.
Rozwiązania techniczne.
Powierzchnia odbijająca lusterka bywa płaska lub wypukła (sferyczna). 
Cyfrowe lusterko wsteczne.
Rozwiązanie, w którym w miejscu lusterka wstecznego znajduje się ekran wyświetlający w czasie rzeczywistym obraz z kamery zamontowanej z tyłu pojazdu. System może bazować na własnej kamerze lub korzystać z kamery cofania oraz występować obok tradycyjnego, analogowego lusterka. Rozwiązanie zostało wprowadzone w niektórych modelach samochodów osobowych – stosują je m.in. Toyota, Lexus, Nissan i Cadillac. Znalazło również zastosowanie w autach wyścigowych. 
Cyfrowe lusterko boczne.
Niektóre modele samochodów są dostępne również z kamerami zastępującymi lusterka boczne. Pierwszym masowo produkowanym autem z takim rozwiązaniem był Lexus ES.

</doc>
<doc id="2303687" url="https://pl.wikipedia.org/wiki?curid=2303687" title="Gersz Budker">
Gersz Budker

Gersz I. Budker (ur. 1 maja 1918 w Murafie, zm. 4 lipca 1977 w Nowosybirsku) – rosyjski fizyk.
W 1941 ukończył studia na Wydziale Fizycznym Moskiewskiego Uniwersytetu Państwowego. Brał udział w wojnie z Niemcami. Od 1946 pracował w Laboratorium Przyrządów Pomiarowych Akademii Nauk ZSRR (późniejszym Instytucie Energii Atomowej) kolejno jako młodszy i starszy pracownik naukowy, kierownik sektora, kierownik laboratorium nowych metod przyśpieszenia, a jednocześnie wykładał w Moskiewskim Uniwersytecie Państwowym i Moskiewskim Instytucie Inżynieryjno-Fizycznym. Od 1957 pracował w Syberyjskim Oddziale Akademii Nauk ZSRR, od 1958 jako członek prezydium tego oddziału; w 1958 został członkiem korespondentem, a w 1964 członkiem rzeczywistym Akademii Nauk ZSRR. Autor prac dotyczących teorii reaktorów jądrowych, kontrolowanych reakcji termojądrowych, akceleratorów cząstek naładowanych oraz fizyki plazmy. W 1956 roku stworzył ideę wiązek przeciwbieżnych, która stała się podstawą budowy nowoczesnych akceleratorów. W 1962 został dyrektorem Instytutu Fizyki Jądrowej Syberyjskiego Oddziału Akademii Nauk ZSRR. W 1949 otrzymał Nagrodę Stalinowską, a w 1967 Nagrodę Leninowską. Był odznaczony Orderem Lenina (1967), Orderem Rewolucji Październikowej (1975), Orderem Czerwonego Sztandaru Pracy (1951) i medalami.
Zmarł na atak serca w wieku 59 lat w Akademgorodoku.

</doc>
<doc id="2303691" url="https://pl.wikipedia.org/wiki?curid=2303691" title="5 Dywizjon Artyleryjskiego Rozpoznania Pomiarowego">
5 Dywizjon Artyleryjskiego Rozpoznania Pomiarowego

5 Samodzielny Dywizjon Artyleryjskiego Rozpoznania Pomiarowego (5 sdarp) – pododdział artyleryjskiego rozpoznania pomiarowego ludowego Wojska Polskiego (poczta polowa nr 92697).
12 kwietnia 1944 roku, w miejscowości Wakino nad Oką, na podstawie rozkazu specjalnego Nr 09 dowódcy 1 Armii Polskiej w ZSRR rozpoczęto formowanie jednostki samodzielnego dyonu artylerii zwiadu pomiarowego . Jednostkę organizowano przy 5 Pułku Artylerii Ciężkiej, według sowieckiego etatu Nr 08/555 samodzielnego dywizjonu artyleryjskiego rozpoznania (ros. "отдельный разведывательный артиллерийский дивизион"). 20 lipca 1944 roku stan ewidencyjny liczył 275 żołnierzy, w tym 21 oficerów, 47 podoficer i 207 szeregowców .
W październiku 1945 roku dyon został włączony w skład 80 Pułku Artylerii Ciężkiej w Biedrusku, zachowując dotychczasową organizację.
 Obsada personalna dowództwa dywizjonu
Struktura organizacyjna sdarp według etatu Nr 08/555

</doc>
<doc id="2303697" url="https://pl.wikipedia.org/wiki?curid=2303697" title="Hrabstwo Clay (Floryda)">
Hrabstwo Clay (Floryda)

Hrabstwo Clay (ang. "Clay County") – hrabstwo w stanie Floryda w Stanach Zjednoczonych. Obszar całkowity hrabstwa obejmuje powierzchnię 643,69 mil² (1667,15 km²). Według szacunków United States Census Bureau w roku 2009 miało 186 756 mieszkańców.
Hrabstwo powstało w 1858 roku. Na jego terenie znajdują się obszary niemunicypalne: Doctors Inlet, Fleming Island, Lake Geneva, Middleburg.

</doc>
<doc id="2303699" url="https://pl.wikipedia.org/wiki?curid=2303699" title="Graham Carey">
Graham Carey

Graham Carey (ur. 20 maja 1989 w Blanchardstown) – irlandzki piłkarz, grający na pozycji pomocnika ofensywnego lub skrzydłowego w klubie CSKA Sofia.

</doc>
<doc id="2303700" url="https://pl.wikipedia.org/wiki?curid=2303700" title="Polacy w USA">
Polacy w USA



</doc>
<doc id="2303701" url="https://pl.wikipedia.org/wiki?curid=2303701" title="Polacy w Stanach Zjednoczonych">
Polacy w Stanach Zjednoczonych



</doc>
<doc id="2303702" url="https://pl.wikipedia.org/wiki?curid=2303702" title="Hrabstwo Collier">
Hrabstwo Collier

Hrabstwo Collier (ang. "Collier County") – hrabstwo w stanie Floryda w Stanach Zjednoczonych. Obszar całkowity hrabstwa obejmuje powierzchnię 2304,93 mil² (5969,74 km²). Według szacunków United States Census Bureau w roku 2009 miało 318 537 mieszkańców.
Hrabstwo powstało w 1923 roku. Na jego terenie znajdują się obszary niemunicypalne: Ave Maria, Chokoloskee, Coco River, Copeland, Everglades City, Golden Gate, Goodland, Immokalee, Jerome, Ochopee, Vanderbilt Beach.

</doc>
<doc id="2303703" url="https://pl.wikipedia.org/wiki?curid=2303703" title="Polacy w Szwajcarii">
Polacy w Szwajcarii



</doc>
<doc id="2303704" url="https://pl.wikipedia.org/wiki?curid=2303704" title="Polacy w Rumunii">
Polacy w Rumunii



</doc>
<doc id="2303705" url="https://pl.wikipedia.org/wiki?curid=2303705" title="Kościół Matki Bożej Dobrej Rady w Krakowie">
Kościół Matki Bożej Dobrej Rady w Krakowie

Kościół Matki Bożej Dobrej Rady – parafialny kościół rzymskokatolicki, znajdujący się w Krakowie, w Dzielnicy XII, w Prokocimiu przy ulicy Prostej 35.
Historia.
W 1909 Anna Jerzmanowska, wdowa po Erazmie Jerzmanowskim sprzedała zakonowi augustianów majątek znajdujący się w Prokocimiu (ówcześnie podkrakowskiej wsi). W 1911 augustianie, za zgodą biskupa krakowskiego Jana Duklana Puzyny otwarli tu poświęcili kaplicę. 1 stycznia 1917 erygowano w Prokocimiu parafię – wydzielono ją z parafii w Bieżanowie. Opiekę duszpasterską sprawowali augustianie, a nabożeństwa odbywały się w kaplicy Najświętszej Marii Panny (obecnym kościele św. Mikołaja z Tolentino). Pierwszym proboszczem został Wilhelm Gaczek.
Budowę obecnego kościoła parafialnego rozpoczęto w 1932 według projektu Zygmunta Gawlika. 6 maja 1934 roku arcybiskup krakowski Adam Stefan Sapieha poświęcił kamień węgielny nowego kościoła. Prace przy budowie kościoła zatrzymano w 1938, do tego czasu zbudowane zostało jedynie jego prezbiterium z zakrystią i kaplica. Prace przy budowie wznowiono w 1948 według nowego projektu Adolfa Szyszko-Bohusza. W 1950 opiekę nad parafią przejęli księża diecezjalni. Budowę świątyni zasadniczo ukończono w 1957 i 24 listopada tego roku arcybiskup Eugeniusz Baziak poświęcił kościół. Nadal jednak trwały prace związane z wykończeniem i ozdobieniem budowli, a w 1964 poświęcono ołtarz główny.
W latach 1969–1971 budowano niewielką plebanię przy alei Adolfa Dygasińskiego 44. W 1998 ukończono pierwszą część, a w 2006 drugą nowej plebanii przy alei Adolfa Dygasińskiego 44a. W 2017 ukończono budowę wieży kościelnej.
Budynek.
Budowę rozpoczęto według projektu Zygmunta Gawlika i Izydora Stella-Sawickiego. Od 1948 kontynuowano ją według zmienionego projektu Adolfa Szyszko-Bohusza.
Jest to trójnawowy, orientowany, halowy budynek w stylu modernistycznym. Trójlistnie zamknięte prezbiterium przykryte jest ażurową konstrukcją. Fasada z arkadowym portykiem, nad którym znajduje się okrągły witraż z Matką Bożą Dobrej Rady, jest zwieńczona trójkątnym szczytem. Po południowej stronie fasady znajduje się wieża.
Wnętrze projektowali Wiktor Zin (jego projektu jest ołtarz główny, witraże w prezbiterium za ołtarzem i w okrągłych oknach naw bocznych, jak również okrągły witraż na fasadzie) oraz Zdzisław Pabisiak. W nawach bocznych znajdują się stacje drogi krzyżowej, płaskorzeźby wykonane przez Karola Muszkieta, a w oknach witraże.

</doc>
<doc id="2303706" url="https://pl.wikipedia.org/wiki?curid=2303706" title="Polacy w Australii">
Polacy w Australii



</doc>
<doc id="2303707" url="https://pl.wikipedia.org/wiki?curid=2303707" title="Polacy w Argentynie">
Polacy w Argentynie



</doc>
<doc id="2303708" url="https://pl.wikipedia.org/wiki?curid=2303708" title="Otto IV z Brandenburgii">
Otto IV z Brandenburgii



</doc>
<doc id="2303709" url="https://pl.wikipedia.org/wiki?curid=2303709" title="Hrabstwo Columbia (Floryda)">
Hrabstwo Columbia (Floryda)

Hrabstwo Columbia (ang. "Columbia County") – hrabstwo w stanie Floryda w Stanach Zjednoczonych. Obszar całkowity hrabstwa obejmuje powierzchnię 801,04 mil² (2074,68 km²). Według szacunków United States Census Bureau w roku 2009 miało 69 264 mieszkańców.
Na terenie hrabstwa leżą bagna Okefenokee z rezerwatem Okefenokee National Wildlife Refuge.
Hrabstwo powstało w 1832 roku. Na jego terenie znajdują się obszar niemunicypalny: Columbia City, Lulu, Mikesville, Newco.

</doc>
<doc id="2303710" url="https://pl.wikipedia.org/wiki?curid=2303710" title="Inflacja otwarta">
Inflacja otwarta

Inflacja otwarta (cenowa) – przejawia się ona nieskrępowanym żadnymi ograniczeniami wzroście cen do poziomu równoważącego na bieżąco strumienie popytu i podaży.

</doc>
<doc id="2303711" url="https://pl.wikipedia.org/wiki?curid=2303711" title="Hrabstwo DeSoto (Floryda)">
Hrabstwo DeSoto (Floryda)

Hrabstwo DeSoto (ang. "DeSoto County") – hrabstwo w stanie Floryda w Stanach Zjednoczonych. Obszar całkowity hrabstwa obejmuje powierzchnię 639,5 mil² (1656,3 km²). Według szacunków United States Census Bureau w roku 2009 miało 35 297 mieszkańców.
Hrabstwo powstało w 1887 roku. Na jego terenie znajduje się obszary niemunicypalne: Fort Ogden, Lake Suzy, Nocatee, Sidell.

</doc>
<doc id="2303713" url="https://pl.wikipedia.org/wiki?curid=2303713" title="Samuel Butler">
Samuel Butler

Samuel Butler (ur. najprawdopodobniej 4 grudnia 1835 w Langar Rectory, zm. 18 czerwca 1902 w Londynie) – angielski pisarz, myśliciel, malarz, muzyk i podróżnik.
Ukończył St John’s College na Uniwersytecie Cambridge.
Jest autorem utopijnej powieści "Erewhon", będącej satyrą na wiktoriańską Anglię. Napisał powieść autobiograficzną w formie kroniki rodzinnej "Droga człowiecza" (1903). Krytykę chrześcijaństwa oraz instytucji kościelnych zawarł w dziele "The Fair Haven".
Butler żywo interesował się teorią ewolucji Karola Darwina, włoską sztuką, historią literatury oraz krytyką literacką. Przetłumaczył "Iliadę" i "Odyseję" Homera na język angielski (tłumaczenia te są używane do dnia dzisiejszego).
W 1863 roku napisał artykuł "Darwin among the Machines", w którym porównał rozwój ówczesnych maszyn do ewolucji biologicznej organizmów żywych. Wyraził on także przekonanie, że w przyszłości maszyny mogą stać się osobnym gatunkiem istot i próbować pozbawić ludzi dominującej pozycji na świecie. Artykuł ten napisał pod pseudonimem "Cellarius".
Na jego cześć został nazwany Dżihad Butleriański w serii powieści fantastycznych Diuna.

</doc>
<doc id="2303715" url="https://pl.wikipedia.org/wiki?curid=2303715" title="Trolejbusy w Aszchabadzie">
Trolejbusy w Aszchabadzie

Trolejbusy w Aszchabadzie − zlikwidowany system komunikacji trolejbusowej w stolicy Turkmenistanu Aszchabadzie, działający w latach 1964−2012.
Historia.
Trolejbusy w stolicy Turkmenistanu uruchomiono 19 października 1964 na dwóch trasach. W kolejnych latach otwarto kilka nowych linii:
Najnowszą otwartą linią jest linia nr 8 otwarta w 2000. Wówczas sieć trolejbusowa zaczęła się zmniejszać z powodu licznych remontów. Do 2011 pozostała tylko jedna linia trolejbusowa. 1 stycznia 2012 zlikwidowano ostatnią linię: 
Tabor.
Pierwszymi trolejbusami w Aszchabadzie były trolejbusy ZiU-5. Obecnie w Aszchabadzie jest 47 trolejbusów Škoda 14TrM wyprodukowanych w 2000.

</doc>
<doc id="2303717" url="https://pl.wikipedia.org/wiki?curid=2303717" title="Cmentarz przy ul. Brackiej w Katowicach">
Cmentarz przy ul. Brackiej w Katowicach

Cmentarz przy ul. Brackiej w Katowicach − cmentarz parafialny parafii św. Jana i Pawła w Dębie, zlokalizowany przy ulicy Brackiej, na pograniczu katowickich dzielnic Dąb i os. Tysiąclecia.
Cmentarz powstał w 1894. Po 1952 władze miejskie nakazały ekshumację ciał z fragmentu cmentarza. Na tym miejscu wybudowano przepompownię wody.
Na cmentarzu istnieje historyczna neogotycka kaplica.
Początkowo cmentarz miał powierzchnię 1 ha i 24 arów, w 1917 dokupiono 69 arów gruntu. Teren wraz ze starodrzewem został objęty ochroną konserwatorską. Obecnie cmentarz ma powierzchnię 2,343 ha (w tym 2,3365 ha w granicach ogrodzenia).
Pochowani.
Są na nim pochowani górnicy, polegli w pożarze w kopalni „Kleofas” z 3 na 4 marca 1896 (grób zbiorowy, zginęło wówczas 105 górników). 
Na cmentarzu pochowani są również m.in.:

</doc>
<doc id="2303720" url="https://pl.wikipedia.org/wiki?curid=2303720" title="Baniak">
Baniak



</doc>
<doc id="2303721" url="https://pl.wikipedia.org/wiki?curid=2303721" title="USS Michael Murphy (DDG-112)">
USS Michael Murphy (DDG-112)

USS Michael Murphy (DDG-112) – amerykański niszczyciel rakietowy o napędzie konwencjonalnym, 62. jednostka typu "Arleigh Burke". Została nazwana na cześć odznaczonego pośmiertnie Medalem Honoru Michaela P. Murphy’ego. Ceremonia chrztu okrętu odbyła się 7 maja 2011 roku, a matką chrzestną została pani Maureen Murphy, matka patrona.

</doc>
<doc id="2303722" url="https://pl.wikipedia.org/wiki?curid=2303722" title="Gmina Rõuge">
Gmina Rõuge

Gmina Rõuge (est. "Rõuge vald") – gmina wiejska w Estonii, w prowincji Võru.
W skład gminy wchodzi:

</doc>
<doc id="2303732" url="https://pl.wikipedia.org/wiki?curid=2303732" title="Once Only Imagined">
Once Only Imagined

Once Only Imagined to debiutancki album kanadyjskiego zespołu metalowego "The Agonist"
28 sierpnia 2007 zespół wydał teledysk do piosenki "Business Suits and Combat Boots", który został nakręcony przez znanego reżysera Davida Brodsky'iego. Teledysk został umieszczony na 6 miejscu w klasyfikacji najlepszego teledysku 2007 roku przez MTV2's Headbanger's Ball.

</doc>
<doc id="2303733" url="https://pl.wikipedia.org/wiki?curid=2303733" title="Puchar Anglii w piłce nożnej (1878/1879)">
Puchar Anglii w piłce nożnej (1878/1879)

W sezonie 1878-79 odbyła się 8. edycja Pucharu Anglii. Do rozgrywek przystąpiło 43 drużyny, sześć zgłoszonych zespołów zrezygnowało z występu Pucharze.
Finał.
Mecz finałowy odbył się w sobotę 29 marca 1879 roku na stadionie Kennington Oval w Londynie. 

</doc>
<doc id="2303734" url="https://pl.wikipedia.org/wiki?curid=2303734" title="Gmina Sõmerpalu">
Gmina Sõmerpalu

Gmina Sõmerpalu (est. "Sõmerpalu vald") – gmina wiejska w Estonii, w prowincji Võru.
W skład gminy wchodzi:

</doc>
<doc id="2303735" url="https://pl.wikipedia.org/wiki?curid=2303735" title="Jezioro Barnisławskie">
Jezioro Barnisławskie

Jezioro Barnisławskie (niem. "Barnimslower See") – wysychające i porastające szuwarami jezioro polne, położone na północny wschód od wsi Barnisław w powiecie polickim. Na arkuszu mapy katastralnej Pomorza Szwedzkiego z roku 1692 (skala 1:8200) dotyczącego Barnisławia jezioro ma długość ok. 800 m i szerokość ok. 400 m. Na mapie okolic Szczecina z 1940 r. jezioro ma długość ok. 500 m i szerokość ok. 300 m. Jezioro jest w zaawansowanym stadium lądowacenia i upodabnia się coraz bardziej do bagna.

</doc>
<doc id="2303736" url="https://pl.wikipedia.org/wiki?curid=2303736" title="Szansa (film 2009)">
Szansa (film 2009)

Szansa (hiszp. "Chance") – panamsko-kolumbijski film komediowy w reżyserii Abnera Benaima z 2009 roku. W rolach głównych wystąpiły Rosa Isabel Lorenzo i Aida Morales. W Polsce film można zobaczyć za pośrednictwem kanału HBO.
Opis fabuły.
Film przedstawia i wyśmiewa wady arystokracji w Panamie.
Tona i Paquita pracują jako służące u arystokratycznej rodziny González-Dubois, typowych przedstawicieli panamskiej klasy wyższej. Pracodawcy nie traktują ich jednak w sposób należyty. Od jakiegoś czasu zalegają z wypłatą pensji i nic sobie z tego nie robią. Pewnego dnia gdy rodzina zamierza wybrać się na zakupy do Miami, kobiety postanawiają wziąć sprawy w swoje ręce i odebrać to, co im się należy. Niespodziewanie odkrywają też mroczny sekret pana domu.

</doc>
<doc id="2303737" url="https://pl.wikipedia.org/wiki?curid=2303737" title="Gniotowe">
Gniotowe



</doc>
<doc id="2303739" url="https://pl.wikipedia.org/wiki?curid=2303739" title="Diecezja Alkusz">
Diecezja Alkusz

Diecezja Alkusz (łac. "Diœcesis Alquoshensis Chaldaeorum") – diecezja Kościoła chaldejskiego w północnym Iraku, z siedzibą w niewielkiej miejscowości Alkusz. W swej dzisiejszej postaci diecezja została erygowana 24 października 1960. Podlega bezpośrednio chaldejskiemu patriarsze Bagdadu.

</doc>
<doc id="2303742" url="https://pl.wikipedia.org/wiki?curid=2303742" title="Gmina Urvaste">
Gmina Urvaste

Gmina Urvaste (est. "Urvaste vald") – gmina wiejska w Estonii, w prowincji Võru.
W skład gminy wchodzi:

</doc>
<doc id="2303744" url="https://pl.wikipedia.org/wiki?curid=2303744" title="Załącze">
Załącze



</doc>
<doc id="2303747" url="https://pl.wikipedia.org/wiki?curid=2303747" title="Archidiecezja Bagdadu (chaldejska)">
Archidiecezja Bagdadu (chaldejska)

Archidiecezja Bagdadu – archidiecezja Kościoła chaldejskiego w Iraku, erygowana 20 kwietnia 1553. Jej arcybiskupem ordynariuszem jest z urzędu chaldejski patriarcha Bagdadu, zwierzchnik całego Kościoła chaldejskiego.

</doc>
<doc id="2303748" url="https://pl.wikipedia.org/wiki?curid=2303748" title="Gmina Varstu">
Gmina Varstu

Gmina Varstu (est. "Varstu vald") – gmina wiejska w Estonii, w prowincji Võru.
W skład gminy wchodzi:

</doc>
<doc id="2303749" url="https://pl.wikipedia.org/wiki?curid=2303749" title="Lullabies for the Dormant Mind">
Lullabies for the Dormant Mind

Lullabies for the Dormant Mind – drugi studyjny album kanadyjskiego zespołu metalowego "The Agonist". Został wyprodukowany przez Christiana Donaldson'a. Album ukazuje nowe atrybuty zespołu i jest mieszanką muzyki poważnej, jazzu, opery, gridcore'u, thrash'u i black metalu.
W 2009 roku zespół wydał 3 teledyski do piosenek "...And Their Eulogies Sang Me to Sleep", "Birds Elope With the Sun" i "Thank You, Pain".

</doc>
<doc id="2303755" url="https://pl.wikipedia.org/wiki?curid=2303755" title="Gmina Ahja">
Gmina Ahja

Gmina Ahja (est. "Ahja vald") – gmina wiejska w Estonii, w prowincji Põlva.
W skład gminy wchodzi:

</doc>
<doc id="2303758" url="https://pl.wikipedia.org/wiki?curid=2303758" title="Prot i Hiacynt">
Prot i Hiacynt

Prot, cs. "Muczenik Prot" i (cs.) "Muczenik Iakinf", Hiacynt, wł. "Proto e Giacinto" (zm. ok. 262 w Rzymie) – bracia męczennicy, święci Kościoła katolickiego i prawosławnego.
O ich kulcie wiadomo z dokumentów liturgicznych "Depositio martyrum", salzburskiego "Itinerarium", "Epitome de locis sanctorum" oraz sakramentarzy i marmurowego kalendarza z Neapolu.
Święty Damazy (papież 366-384) obu męczenników nazwał "braćmi", jednak nie wiadomo czy dotyczyło to więzów krwi.
Późniejsze "Passio" Eugenii Rzymskiej, wspomina ich jako eunuchów i służących św. Eugenii, którzy ponieśli śmierć męczeńską za czasów panowania cesarza Galiena (260-268). Święci zostali wysłani przez Eugenię do pouczenia i ochrzczenia pewnej młodej rzymianki imieniem Bazyla. Zostali pojmani przez pogan i zawleczeni do ich świątyni, gdzie mieli złożyć ofiarę rzymskim bogom. Zostali straceni przez ścięcie lub spalenie.
Grób św. Hiacynta, z zachowanym napisem, odkryła wyprawa archeologiczna (1845) do katakumb Bazyli przy Via Salaria.
Oryginalna inskrypcja według starego "Martyrolgium" brzmiała:
W późniejszym czasie odsłonięto napis:
Obecnie są to katakumby św. Hermesa, męczennika (zm. ok. 120). 
Ich wspomnienie liturgiczne w Kościele katolickim obchodzone jest 11 września.
Kościół prawosławny, z uwagi na liturgię według kalendarza juliańskiego, wspomina męczenników 24 grudnia/6 stycznia, tj. 6 stycznia według
kalendarza gregoriańskiego razem ze św. Eugenią.

</doc>
<doc id="2303762" url="https://pl.wikipedia.org/wiki?curid=2303762" title="NOSG">
NOSG



</doc>
<doc id="2303764" url="https://pl.wikipedia.org/wiki?curid=2303764" title="Kompleks żytni dobry">
Kompleks żytni dobry

Kompleks żytni dobry (5) – kompleks ten obejmuje gleby mniej urodzajne i lżejsze niż gleby zaliczane do kompleksu czwartego. Do tego kompleksu przeważnie należą gleby wytworzone z piasków, całkowite oraz gleby wytworzone z piasków gliniastych lekkich, zalegających na zwięźlejszym podłożu. Gleby te są wrażliwe na suszę i najczęściej są zakwaszone. Na glebach należących do tego kompleksu uprawia się głównie żyto i ziemniaki, choć można również pszenicę i jęczmień, ale gleba musi być w wysokiej kulturze. W klasyfikacji bonitacyjnej zaliczane są do klasy IV a i IV b. 
Wieloletnie (1989-2002/03 r.) badania odnośnie do wpływu jakości gleby na plonowanie zbóż wykazały, że na glebie należącej do kompleksu żytniego dobrego uzyskiwano plony rzędu (w t/ha): 3,68 (pszenica jara), 4,15 (jęczmień jary), 4,37 (pszenica ozima), 4,49 (jęczmień ozimy), 5,19 (pszenżyto ozime), 4,62 (żyto ozime).
Na glebie kompleksu żytniego dobrego stwierdzono wzrost plonu ziarna jęczmienia jarego wraz ze zwiększeniem gęstości siewu. Według wieloletnich badań (1978-2011 r.) dla gęstości siewu 240, 310 i 380 ziaren/m² jęczmień plonował odpowiednio 3,46, 3,73 i 3,89 t/ha.

</doc>
<doc id="2303766" url="https://pl.wikipedia.org/wiki?curid=2303766" title="Siły Zbrojne Demokratycznej Republiki Armenii">
Siły Zbrojne Demokratycznej Republiki Armenii

Siły Zbrojne Demokratycznej Republiki Armenii (arm. Հայկական Բանակ, ros. Национальная армия Армении) – oficjalna nazwa wojska Demokratycznej Republiki Armenii, istniejącej w latach 1918–1920.
Historia.
Po rewolucji lutowej 1917 r. przedstawiciele diaspory ormiańskiej w Rosji zwrócili się do Rządu Tymczasowego o umożliwienie powrotu na Zakaukazie oficerów i żołnierzy armii carskiej pochodzenia armeńskiego. Premier Aleksander Kiereński, popierający aspiracje narodowościowe armeńskich dasznaków, wyraził zgodę na tę prośbę. Latem 1917 r. na froncie tureckim zostało sformowanych sześć pułków armeńskich, zgrupowanych jesienią tego roku w dwie dywizje piechoty. Pod koniec 1917 r. utworzono Ochotniczy Korpus Armeński. Dowództwo Korpusu objął gen. Foma Nazarbekow (Towmas Nazarbekian). Szefem sztabu został gen. Wyszinski. W skład Korpusu weszły:
Do Korpusu włączono też Dywizję Zachodnioarmeńską gen. Andranika Torosa Ozaniana w składzie trzech brygad.
W poł. grudnia 1917 r. pomiędzy wojskami rosyjskimi i tureckimi doszło do zawarcia zawieszenia broni, w rezultacie którego Rosjanie wycofali się z obszaru Zachodniej (Tureckiej) Armenii. Na pocz. 1918 r. pozostawały tam jedynie kilkutysięczne nieregularne oddziały wojskowe złożone głównie z ochotników armeńskich. Po proklamowaniu Zakaukaskiej Demokratycznej Republiki Federacyjnej 10 lutego 1918 r., Turcja zawarła z nią w maju tego roku rozejm. Ochotniczy Korpus Armeński został rozmieszczony wzdłuż granicy z Turcją. Jednakże 15 maja Turcy zerwali rozejm, atakując ziemie armeńskie. Oddziały Korpusu pobiły wojska tureckie w kilku bitwach i powstrzymały ich natarcie w głąb Armenii w najważniejszej bitwie pod Sardarapatem 21–24 maja.
W wyniku tego zwycięstwa 28 maja w ocalonym Erywaniu została proklamowana Demokratyczna Republika Armenii. Jednym z głównych problemów nowego państwa było stworzenie sił zbrojnych. Pierwszym ministrem obrony został gen. Iwan Achwerdow (Iwan Achwerdian). W marcu 1919 r. zastąpił go gen. Christofor Araratow (Chaczatur Araratian). Od kwietnia 1920 r. stanowisko to zajmował gen. Drastamat Kanajan.
Pomimo zawarcia pod naciskiem Ententy rozejmu z Turkami 4 czerwca w Batumi zagrożenie militarne ze strony Imperium Osmańskie nie zniknęło. Dlatego formowanie armeńskiej armii przebiegało w szybkim tempie. W Tyflisie w połowie lipca został utworzony sztab tymczasowy pod kierownictwem gen. Iwana Bagramowa (Iwana Bagramiana), którego zadaniem było nadzór nad przenoszeniem z Rosji armeńskich drużyn narodowych. 26 lipca Samodzielny Korpus Armeński został przeformowany w Samodzielną Dywizję Armeńską, na czele której stanął b. dowódca Korpusu gen. T. Nazarbekian. Liczyła ona ok. 20 tys. żołnierzy, w tym ponad 800 oficerów. Poszczególne jej oddziały stacjonowały w Erywaniu, Dilidżanie i Nor Bayazit. W skład nowo formowanej armii armeńskiej wchodził ponadto garnizon Aleksandropola w sile brygady piechoty, garnizon fortecy w Karsie, pułk partyzancki i pułk konny, stacjonujące w Karsie, pułki piechoty w Szusza, Lori, Achałkalaki, Nucha i Achalciche, pułk rezerwowy w Lori, dwa bataliony saperów, trzy plutony samochodowe, 3 Kaukaski Oddział Lotniczy i cztery stacje radiowe, rozmieszczone przy drogach Tyflis–Aleksandropol i Aleksandropol–Culfa. Działała również szkoła oficerska z batalionem szkoleniowym.
Latem 1919 r. interwencyjne wojska brytyjskie opuściły Baku, dzięki czemu Demokratyczna Republika Azerbejdżanu mogła prowadzić niezawisłą politykę zagraniczną. Pierwszym jej aktem było zawarcie 16 czerwca 1919 r. sojuszu wojskowego z Demokratyczną Republiką Gruzji, wymierzonego w Białych i Armenię. W odpowiedzi gen. Anton Denikin podpisał z Ormianami tajną umowę wojskową. Biali byli jedyną siłą wojskową, która z zewnątrz wspierała armię armeńską uzbrojeniem, amunicją i wyposażeniem wojskowym. W tej sytuacji Armenia zaczęła poszukiwać możliwości zawarcia sojuszy militarnych z innymi państwami. W tym celu w listopadzie 1919 r. do USA została wysłana misja wojskowa pod kierownictwem gen. Jakowa Bagratuniego. Po spotkaniach z wieloma amerykańskimi wojskowymi i działaczami politycznymi na przełomie 1919/1920 r., w tym z sekretarzem obrony, Amerykanie odrzucili możliwość udzielenia pomocy wojskowej Demokratycznej Republice Armenii.
W 1920 r. armeńskie siły zbrojne składały się z czterech brygad piechoty, niepełnej brygady kawalerii (ogółem dwanaście pułków piechoty i kawalerii), brygady artylerii, niepełnej brygady granicznej, trzech pułków ochronnych w Erywaniu, Aleksandropolu i Karsie, samodzielnego pułku piechoty gen. Drastamata Kanajana i samodzielnego oddziału kawalerii płk. Garegina Nżde oraz garnizonów fortec w Aleksandropolu i Karsie. Ponadto w skład armeńskiej armii wchodziły oddział samochodowy, oddział samochodów pancernych, eskadra lotnicza w Erywaniu (prawdopodobnie 3 samoloty) i eskadra lotnicza w Karsie (ok. 9 samolotów) oraz 2 pociągi pancerne (jednym z nich był „Wardan Zorawar” pod komendą kpt. Sargisa Musaeliana). Na największym armeńskim jeziorze Sewan działała flotylla ochronna pod dowództwem kpt. 1 rangi Jazona K. Tumanowa. Liczebność armii wynosiła ok. 40 tys. żołnierzy. Uzbrojenie było głównie produkcji rosyjskiej lub brytyjskiej. W kraju działały zakłady produkujące amunicję i przeprowadzające remonty broni.
29 listopada 1920 r. grupa armeńskich bolszewików przy wsparciu Sowietów zajęła Idżewan, ogłaszając powołanie Komitetu Rewolucyjnego, wybuch powstania przeciw władzy dasznaków i ustanowienie Sowieckiej Armenii. 30 listopada poseł bolszewicki w Armenii Borys W. Legran proklamował wejście Armenii w strefę sowiecką. W rezultacie 2 grudnia doszło do zawarcia umowy z władzami armeńskimi w sprawie utworzenia Armeńskiej Republiki Socjalistycznej. 4 grudnia do Erywania bez walki wkroczyły wojska bolszewickie. Według umowy kadra dowódcza armii armeńskiej nie miała odpowiadać za działania prowadzone przeciwko wojskom bolszewickim. W krótkim czasie punkt ten został złamany. Do końca marca 1921 r. zostało aresztowanych przez Czeka ok. 1,4 tys. oficerów armeńskich, w tym 20 generałów, których przewieziono do obozów w głębi Rosji Sowieckiej.
Udział w działaniach wojennych.
Pierwszym konfliktem zbrojnym, w jakim uczestniczyła armeńska armia, była wojna graniczna z Demokratyczną Republiką Gruzji. Toczyła się w dniach 7–31 grudnia 1918 r. Punktem spornym były nadgraniczne tereny prowincji Lori i Samcche-Dżawachetia, które w dużej części zamieszkiwała ludność armeńska. Jeszcze w lipcu 1918 r. oddziały gruzińskie opanowały sporne obszary, wykorzystując zaangażowanie Armenii w walkę z Turkami. Na początku grudnia Ormianie wysłali tam swoje wojska, odnosząc zwycięstwo nad Gruzinami w bitwie pod wsią Sanahin. W wyniku kontrofensywy wojsk gruzińskich Ormianie zostali pokonani 29 stycznia pod Szulaweri. Gruzini zamierzali poprowadzić natarcie w kierunku na Erywań, ale duże straty poniesione w bitwie pod wsią Sadachło 31 stycznia uniemożliwiły dalszy marsz. Mediacja Brytyjczyków wstrzymała dalsze działania wojenne. 1 stycznia 1919 r. doszło do zawarcia paktu pokojowego, w wyniku którego Armenia oddała Gruzji Ardahan i Achalkalaki, w zamian za prowincję Lori z miastem Borchali.
Jednocześnie od samego początku istnienia Demokratycznej Republiki Armenii trwały starcia zbrojne z Azerami w Górskim Karabachu, Nachiczewanie i Zangezurze. Początkowo były w nie zaangażowane głównie ochotnicze oddziały terytorialne, złożone z miejscowej ludności, przy niewielkim wsparciu regularnych sił zbrojnych obu państw. W maju 1919 r. armeńska armia zaatakowała Republikę Araksu, założoną jeszcze pod koniec kwietnia 1918 r. przez działaczy protureckich przy pomocy władz Azerbejdżanu. Po zdobyciu Nachiczewanu i likwidacji Republiki Araksu w czerwcu 1919 r., doszło do starcia z wojskami azerbejdżańskimi. W lipcu tego roku oddziały armeńskie zostały odrzucone, w wyniku czego 10 sierpnia podpisano zawieszenie broni. Kolejny konflikt zbrojny rozpoczął się pod koniec marca 1920 r. Objął on wszystkie sporne obszary nadgraniczne. Wojnę zapoczątkowało powstanie Ormian w Górskim Karabachu, które wkrótce rozszerzyło się na inne tereny. 28 kwietnia tego roku Baku zostało zajęte przez wojska sowieckie, które wykorzystały zaangażowanie większości armii azerbejdżańskiej w konflikcie z Armenią. Sowieci nie rozbroili jednak wojsk azerbejdżańskich, walczących z Ormianami, ale wsparli je zbrojnie. 28 lipca oddziały sowieckie zdobyły Nachiczewan, proklamując tam autonomiczną republikę sowiecką. W odpowiedzi na początku sierpnia w kierunku na Nachiczewan zaatakowały wojska armeńskie, ale zostały odrzucone. Jednocześnie inny oddział wojsk armeńskich poniósł porażkę pod Szachtachty. W rezultacie 10 sierpnia podpisano w Erywaniu umowę pokojową, kończącą działaniu wojenne w prowincji Nachiczewan. W połowie września Armenia ześrodkowała swoje wojska nad granicą z Sowieckim Azerbejdżanem, które ponownie wkroczyły na obszar Nachiczewanu, a także Górskiego Karabachu. Władze Nachiczewańskiej ASRR zwróciły się o pomoc do Sowietów. Wojska sowieckie po raz drugi zwyciężyły nad Ormianami, odrzucając ich w granice Armenii.
Ostatnim konfliktem wojennym, w który była zaangażowana Demokratyczna Republika Armenii, była wojna z Turcją, trwająca od 23 września do 2 grudnia 1920 r. Turcja była wspierana przez Rosję Sowiecką. Wojska tureckie z zaskoczenia zaatakowały nadgraniczne obszary Armenii, zajmując w krótkim czasie Kars, Sarykamysz i Ardagan. 7 listopada Turcy zdobyli Aleksandropol, zaś następnego dnia zaproponowali zawarcie rozejmu. Wprawdzie jeszcze 11 listopada wznowiono działania wojenne, ale już 22 listopada Ormianie zgodzili się na wszystkie żądania tureckie. Było to m.in. wynikiem braku uzyskania pomocy wojskowej Ententy przez armeńską delegację polityczno-wojskową, która w poł. października została wysłana do Paryża. W rezultacie 2 grudnia w Aleksandropolu podpisano traktat pokojowy z Turcją, na mocy którego nadgraniczne obszary przejęli Turcy.

</doc>
<doc id="2303769" url="https://pl.wikipedia.org/wiki?curid=2303769" title="North Road">
North Road

North Road – nieistniejący już stadion piłkarski i krykietowy w Newton Heath, w Manchesterze. Był pierwszym obiektem Manchesteru United, znanego wówczas pod nazwą Newton Heath Lancashire &amp; Yorkshire. Klub występował na "North Road" w latach 1878–1893. Początkowo obiekt posiadał jedynie boisko, jednak mecze mogło obserwować ok. 12 000 kibiców. W 1891 roku dostawiono trybuny, a stadion osiągnął ostateczną pojemność 15 000 widzów. 
Pierwsze oficjalne spotkanie na "North Road" Newton Heath rozegrał 28 października 1883; był to mecz o Puchar hrabstwa Lancashire przeciwko rezerwowej drużynie Blackburn Olympic. Najwyższą frekwencję osiągnięto 4 marca 1893 roku, meczu z Sunderlandem; wyniosła wówczas 15 000 widzów.
W tym samym roku klub nie był w stanie opłacać dzierżawy za tereny, na którym znajduje się stadion. W efekcie zespół przeniósł się na inny obiekt - Bank Street, znajdujący się w Clayton, w Manchesterze.

</doc>
<doc id="2303770" url="https://pl.wikipedia.org/wiki?curid=2303770" title="Herb gminy Brzeźnica">
Herb gminy Brzeźnica



</doc>
<doc id="2303771" url="https://pl.wikipedia.org/wiki?curid=2303771" title="Włodzimierz Kiciński">
Włodzimierz Kiciński

Włodzimierz Artur Kiciński (ur. 15 lipca 1958 w Warszawie) – polski menedżer i bankowiec, od 2002 do 2011 prezes zarządu Nordea Bank Polska, od 2012 do 2013 wiceprezes zarządu KGHM Polska Miedź, wiceprezes Związku Banków Polskich.
Życiorys.
Ukończył studia na Wydziale Handlu Zagranicznego Szkoły Głównej Handlowej i na Wydziale Mechaniczno-Technologicznym Politechniki Warszawskiej. Odbył też studia podyplomowe w instytucie teorii handlu zagranicznego Uniwersytetu Johannesa Gutenberga w Moguncji.
Był pracownikiem naukowym Wydziału Handlu Zagranicznego SGPiS oraz Instytutu Koniunktur i Cen Handlu Zagranicznego w Warszawie. Pracował też m.in. w firmie konsultingowej. Od 1991 do 1994 zajmował stanowisko dyrektora Departamentu Zagranicznego Narodowego Banku Polskiego, brał udział w negocjacjach Polski z Klubem Paryskim i Klubem Londyńskim w zakresie redukcji zadłużenia. Od 1995 związany z sektorem bankowym jako wiceprezes zarządu banku Hypo-Bank Polska i następnie Banku Gospodarki Żywnościowej. Powoływany też w skład rad nadzorczych krajowych przedsiębiorstw i międzynarodowych instytucji gospodarczych (m.in. Międzynarodowego Banku Współpracy Gospodarczej). W 2002 powołany na prezesa zarządu Nordea Bank Polska, przeprowadził m.in. fuzję z LG Petrobankiem. Wybierany także w skład kierowniczych organów Związku Banków Polskich, objął w nim funkcje wiceprezesa.
3 listopada 2011 Włodzimierz Kiciński złożył rezygnację ze stanowiska prezesa zarządu Nordea Bank Polska z dniem 10 listopada tego samego roku. W czerwcu 2012 objął stanowisko wiceprezesa zarządu ds. finansowych w KGHM Polska Miedź.
W 2001 otrzymał Srebrny Krzyż Zasługi. W 2005 prezydent Aleksander Kwaśniewski nadał mu Krzyż Kawalerski Orderu Odrodzenia Polski, a w 2011 prezydent Bronisław Komorowski odznaczył go Krzyżem Oficerskim tego orderu. Otrzymał także tytuł „Bankowego Menedżera Roku 2010” w plebiscycie „Gazety Bankowej”. W 2013 został wyróżniony odznaką honorową „Za Zasługi dla Finansów Publicznych Rzeczypospolitej Polskiej”.

</doc>
<doc id="2303772" url="https://pl.wikipedia.org/wiki?curid=2303772" title="Kościół św. Katarzyny w Pielgrzymowicach">
Kościół św. Katarzyny w Pielgrzymowicach

Kościół św. Katarzyny – rzymskokatolicki kościół parafialny w Pielgrzymowicach w gminie Pawłowice w powiecie pszczyńskim.
Kościół znajduje się na Szlaku Architektury Drewnianej województwa śląskiego w pętli pszczyńskiej.
Historia.
Pierwszy drewniany kościół w Pielgrzymowicach powstał u schyłku XIII wieku, a wzmiankowany był w spisie papieskiej dziesięciny z lat 1335-1342 Pielgrzymowice (Peregrini) musiało uiścić pół grzywny (marki) zaległości. Zostało również wymienione w spisie świętopietrza z 1447 r. (spis świętopietrza). W XVI i XVII w. przez dłuższy czas w posiadaniu protestantów, od 1654 r. ponownie katolicki. Zniszczony lub spalony, w 1675 roku został zastąpiony obecną świątynią, prawdopodobnie z fundacji protestanta Karola Henryka Paczyńskiego, wzniesioną przez cieśli Andrzeja Wernera i Błażeja Dudę. Wieża została dobudowana dopiero w 1746 roku przez Jerzego Dziędziela i jego syna Michała oraz Marcina Smyczka. W latach 1908-11 kościół powiększono, zniekształcając jego pierwotną sylwetkę. Wówczas to wybudowano większe prezbiterium, a od strony północnej dostawiono zakrystię i kaplicę. Całość kościoła została pokryta gontem.
Konstrukcja.
Kościół orientowany. Drewniany, konstrukcji zrębowej na ceglanym podmurowaniu. Krótkie prezbiterium zamknięte trójbocznie, przy nim od strony południowej niewielka przybudówka, mieszcząca pierwotnie lożę kolatorską. Nawa na rzucie wydłużonego prostokąta, szersza od prezbiterium, z nowszymi przybudówkami: od północy mieszczącą zakrystię i prostokątną kaplicę, od południa tworzącą niewielką kruchtę. Od zachodu kwadratowa wieża konstrukcji słupowej, o pochyłych ścianach pobitych gontem, z nadwieszoną izbicą szalowaną pionowym deskowaniem, nad którą wznosi się nowsza, niska, kwadratowa wieżyczka zwieńczona czworokątnym dachem namiotowym (zbudowana w miejsce poprzedniego dachu baniastego z latarnią). Na zewnątrz ściany szalowane deskami, z wydatnym zadaszeniem wokół kościoła. Dachy siodłowe, podobnie jak dach wieży kryte gontem. Na kalenicy nawy barokowa wieżyczka na sygnaturkę z ośmioboczną latarnią.
Wyposażenie wnętrza.
Wyposażenie wnętrza w większości barokowe.

</doc>
<doc id="2303773" url="https://pl.wikipedia.org/wiki?curid=2303773" title="Herb gminy Brzeźnica (powiat żagański)">
Herb gminy Brzeźnica (powiat żagański)

Herb gminy Brzeźnica przedstawia na czerwonej tarczy herbowej srebrną wieżę z otworem bramnym o czarnym prześwicie i dwoma oknami, nakrytą trójkątnym daszkiem srebrnym zwieńczonym złotą gałką, na niej chorągiewka złota w lewo. W głowicy herbu z prawej kogut srebrny o złotych łapach i grzebieniu, z lewej czarna głowa wołu o srebrnych rogach między trzema złotymi gwiazdami sześcioramiennymi.
Wizerunek wieży pochodzi z godła pieczęci sądowych Brzeźnicy Górnej, kogut - z podobnego godła Brzeźnicy Dolnej. Głowa wołu otoczona trzema gwiazdami to godło górali czadeckich, którzy osiedlili się na terenie gminy po 1945 roku.
Autorem projektu herbu i flagi gminy jest jej mieszkaniec, Mieczysław Kołeczek. Projekt po uzyskaniu akceptacji Komisji Heraldycznej przy MSWiA został przyjęty uchwałą Rady Gminy 27 kwietnia 2007.

</doc>
<doc id="2303775" url="https://pl.wikipedia.org/wiki?curid=2303775" title="Mariusz Pilis">
Mariusz Pilis

Mariusz Arkadiusz Pilis – polski reżyser, scenarzysta filmowy, dziennikarz i korespondent wojenny, autor filmów dokumentalnych. Członek Stowarzyszenia Dziennikarzy Polskich.
Życiorys.
. Autor filmów dokumentalnych o Kaukazie, Rosji, Azji Środkowej i Bliskim Wschodzie. Współpracownik wielu telewizji, m.in. TVP, TVN, duńskiej TV2, holenderskiej VPRO oraz brytyjskich BBC i Channel 4. Pracował jako korespondent TVP na Ukrainie. Pomysłodawca i pierwszy dyrektor TVP Info. Autor filmu dokumentalnego "List z Polski" ukazującego międzynarodowe tło katastrofy smoleńskiej. . "List z Polski" powstał na zamówienie holenderskiej telewizji publicznej VPRO, gdzie został wyemitowany w październiku 2010. . Na podstawie wywiadów przeprowadzonych na potrzeby filmu powstała książka "List z Polski". . W 2014 Stowarzyszenie Dziennikarzy Polskich nagrodziło film i reżysera Pierwszą Nagrodą im. St. Żeromskiego za najlepszy film dokumentalny o problematyce społecznej. W 2018 jego dokument „Teraz i w godzinę śmierci” został nominowany w kategorii „najlepszy film”, do prestiżowej nagrody na Międzynarodowym Festiwalu Filmów Katolickich „Mirabile Dictu” – nazywanym katolickim Oscarem
Od stycznia do września 2016 był dyrektorem Telewizyjnej Agencji Informacyjnej.
W 2017 tworzył w PAP jako Redaktor Naczelny, Redakcję Opinii i Komentarzy. W tym samym roku został członkiem Zarządu Głównego Stowarzyszenia Dziennikarzy Polskich.
W 2018/2019 – współtwórca i lider projektu INFO WILNO – Polskiej Telewizji Lokalnej dla Polaków na Wileńszczyźnie, projektu rządu Rzeczypospolitej Polskiej który przyjął później nazwę TVP WILNO.
W 2020 odznaczony Srebrnym Krzyżem Zasługi.

</doc>
<doc id="2303782" url="https://pl.wikipedia.org/wiki?curid=2303782" title="Kino Polska Nostalgia">
Kino Polska Nostalgia



</doc>
<doc id="2303788" url="https://pl.wikipedia.org/wiki?curid=2303788" title="Paweł Dangel">
Paweł Dangel

Paweł Jan Dangel (ur. 9 czerwca 1955 w Warszawie) – polski reżyser teatralny, menedżer branży ubezpieczeniowej i były prezes zarządu polskich spółek grupy Allianz, dyrektor naczelny i artystyczny Teatru Ateneum im. Stefana Jaracza w Warszawie.
Życiorys.
Ukończył studia w Państwowym Instytucie Sztuki Teatralnej w Moskwie. W latach 1980–1984 pracował jako reżyser w teatrach Wybrzeże w Gdańsku, Rozmaitości w Warszawie i Nowym w Warszawie. Reżyserował m.in. przedstawienia oparte na dziełach Michaiła Bułhakowa ("Uśmiech wilka" w 1983, "Mieszkanko Zojki" w 1984) i Maksima Gorkiego ("Wassa" w 1980).
W połowie lat 80. wyemigrował do Londynu. Pracował w polonijnych teatrach i w szkołach teatralnych, a także w stacjach radiowych. Odbył kursy z zakresu ubezpieczeń, finansów i zarządzania. Od zawodowo związany z branżą ubezpieczeniową, zatrudniony na różnych stanowiskach w brytyjskich towarzystwach ubezpieczeniowych. Od 1994 do 1997 był wiceprezesem zarządu i dyrektorem w polskim oddziale Nationale-Nederlanden. W 1997 został prezesem zarządu towarzystw ubezpieczeniowych Allianz Polska i Allianz Życie Polska. W grudniu 2012 zadeklarował odejście z funkcji prezesa. Od 1999 członek rady nadzorczej Banku Pekao, został też przewodniczącym rady nadzorczej PTE Allianz Polska i wiceprezesem zarządu organizacji pracodawców przy Konfederacji Lewiatan.
W październiku 2017 objął kierownictwo Teatru Ateneum im. Stefana Jaracza w Warszawie jako dyrektor naczelny i artystyczny tej instytucji.
W 2010, "za wybitne zasługi w działalności na rzecz rozwoju rynku ubezpieczeniowego w Polsce", odznaczony został Krzyżem Oficerskim Orderu Odrodzenia Polski. W 2000 otrzymał Złoty Krzyż Zasługi.
Jego żoną jest aktorka Grażyna Leśniak-Dangel.

</doc>
<doc id="2303790" url="https://pl.wikipedia.org/wiki?curid=2303790" title="Edgardo Adinolfi">
Edgardo Adinolfi

Edgardo Alberto Adinolfi Duarte (ur. 27 marca 1974 w Montevideo) – urugwajski piłkarz występujący na pozycji obrońcy.
Kariera klubowa.
Adinolfi zawodową karierę rozpoczynał w 1993 roku w zespole River Plate Montevideo. Jego barwy reprezentował przez 3 sezony. W 1995 roku odszedł do izraelskiego Maccabi Hajfa. W 1996 roku wywalczył z nim wicemistrzostwo Izraela. W tym samym roku wrócił do Urugwaju, gdzie został graczem CA Peñarol. W ciągu 4 sezonów spędzonych w tym klubie, zdobył z nim 3 mistrzostwa Urugwaju (1996, 1997, 1999).
W 1999 roku przeszedł do argentyńskiej Gimnasii La Plata. Na początku 2001 roku odszedł do urugwajskiego Defensoru Sporting. W połowie tego samego roku trafił do greckiego Ionikosu. W jego barwach nie rozegrał jednak żadnego spotkania. W 2002 roku przeniósł się do urugwajskiego Fénixu, gdzie spędził kilka miesięcy.
W połowie 2002 roku Adinolfi podpisał kontrakt z argentyńskim Newell’s Old Boys z Primera División Argentina. Zadebiutował tam 28 lipca 2002 roku w zremisowanym 0:0 pojedynku z River Plate. 6 kwietnia 2003 roku w wygranym 2:0 spotkaniu z Uniónem Santa Fe strzelił pierwszego gola w Primera División. W Newell’s spędził 2 lata.
W 2004 roku odszedł do hiszpańskiej Pontevedry. W Segunda División zadebiutował 19 września 2004 roku w wygranym 1:0 meczu z Realem Valladolid. Przez rok dla Pontevedry rozegrał 11 spotkań. W 2005 roku wrócił do Newell’s, jednak podczas roku spędzonym w tym klubie, nie zagrał w jego barwach ani razu.
W 2006 roku przeszedł do Tiro Federal z Primera B Nacional. Na początku 2007 roku trafił do cypryjskiego Olympiakosu Nikozja. W połowie tego samego roku zakończył karierę.
Kariera reprezentacyjna.
W reprezentacji Urugwaju Adinolfi zadebiutował 19 października 1994 roku w wygranym 1:0 towarzyskim meczu z Peru. W 1995 roku znalazł się w zespole na turniej Copa América, który został wygrany przez Urugwaj.
W 1997 roku został powołany do kadry Puchar Konfederacji. Zagrał na nim w pojedynkach ze Zjednoczonymi Emiratami Arabskimi (2:0), Czechami (2:1), Australią (0:0, 0:1 po dogrywce) oraz ponownie z Czechami (0:1). Tamten turniej Urugwaj zakończył na 4. miejscu.
W latach 1994–1997 w drużynie narodowej Adinolfi rozegrał w sumie 18 spotkań i zdobył 1 bramkę.

</doc>
<doc id="2303792" url="https://pl.wikipedia.org/wiki?curid=2303792" title="Jezioro Łukomskie">
Jezioro Łukomskie

Jezioro Łukomskie (biał. возера Лукомскае, "woziera Łukomskaje"; ros. озеро Лукомское, "oziero Łukomskoje") – jezioro położone na Białorusi w rejonie czaśnickim obwodu witebskiego. Przy jeziorze w mieście Nowołukoml znajduje się Łukomska Elektrownia Cieplna.
Jezioro Łukomskie położone jest na wysokości 165,1 m n.p.m. Ma powierzchnię 36,42 km², a jego wymiary to 10,4 × 6,5 km. Maksymalna głębokość wynosi 8,7 m. Długość linii brzegowej to 36,4 km. Objętość misy jeziornej wynosi 243 mln m³. Zlewnia jeziora zajmuje obszar 179 km². Na północy i południowym wschodzie jeziora znajdują się mielizny oraz 5 wysp o łącznej powierzchni 0,7 km². Strefa przybrzeżna jest piaszczysto-ilasta, rzadziej torfiasta. Na dnie jeziora występuje sapropel.
W jeziorze żyje ok. 20 gatunków ryb, w tym sandacz, szczupak, okoń, sum, węgorz, karp, płoć, ukleja, sieja, lin, miętus.

</doc>
<doc id="2303795" url="https://pl.wikipedia.org/wiki?curid=2303795" title="Dzień, w którym obrabowano Bank Anglii">
Dzień, w którym obrabowano Bank Anglii

Dzień, w którym obrabowano Bank Anglii (ang. "The Day They Robbed The Bank of England") – brytyjski film kryminalny z 1960 roku w reżyserii Johna Guillermina.
Fabuła.
Akcja rozgrywa się na przełomie XIX i XX wieków. Trzech mężczyzn należących do organizacji IRA ma wykraść złoto złożone w skarbcu jednego z największych banków Anglii. Ich przywódca, Norgate (Aldo Ray), znajduje najsłabsze miejsce banku: stary, zapomniany kanał ściekowy biegnący pod skarbcem.
Obsada.
i inni

</doc>
<doc id="2303796" url="https://pl.wikipedia.org/wiki?curid=2303796" title="K-meleon">
K-meleon



</doc>
<doc id="2303799" url="https://pl.wikipedia.org/wiki?curid=2303799" title="Fritz Chotzen">
Fritz Chotzen

Fritz Chotzen (ur. 7 czerwca 1871 w Głuchołazach, zm. 15 września 1937) – niemiecki lekarz psychiatra. Jako jeden z pierwszych opisał zespół wad wrodzonych, znany dziś jako zespół Sæthrego-Chotzena.
Życiorys.
Był synem lekarza. Ukończył gimnazjum w Opolu w 1888 roku. Następnie studiował medycynę na Uniwersytecie Monachijskim, tytuł doktora otrzymał w 1896 roku na podstawie rozprawy "Ueber die Prognose der Extrauteringravidität und die Bedeutung des Sectionsmaterials für dieselbe". Od 1898 asystent w miejskim zakładzie psychiatrycznym ("Städtische Heilanstalt für Nerven- und Gemütskranke"), mieszczącym się przy Einbaumstraße 25 we Wrocławiu. W 1899 został ordynatorem ("Oberarzt"), a po śmierci dyrektora zakładu Ernsta Hahna zastępcą i od 1928 dyrektorem zakładu. W 1933 roku z powodu żydowskiego pochodzenia stracił posadę. Zmarł w 1937. Pochowany jest na Nowym Cmentarzu Żydowskim we Wrocławiu.

</doc>
<doc id="2303800" url="https://pl.wikipedia.org/wiki?curid=2303800" title="FC Costuleni">
FC Costuleni

FC Costuleni (mołd. Fotbal Club Costuleni) - mołdawski klub piłkarski z siedzibą w Costuleni.
Historia.
Drużyna piłkarska została założona w miejscowości Costuleni w 1983. W sezonie 2008/09 zajął pierwsze miejsce w Divizia B (grupa północna) i awansował do Divizia A. W debiutowym sezonie zajął 1. miejsce i zdobył awans do najwyższej lidze. W sezonie 2010/11 debiutował w Divizia Naţională.

</doc>
<doc id="2303801" url="https://pl.wikipedia.org/wiki?curid=2303801" title="Giuseppe Moscati">
Giuseppe Moscati



</doc>
<doc id="2303805" url="https://pl.wikipedia.org/wiki?curid=2303805" title="Samotny detektyw McQ">
Samotny detektyw McQ

Samotny detektyw McQ (ang. "McQ") – amerykański dramat kryminalny z 1974 roku, w reżyserii Johna Sturgesa.
Opis fabuły.
Sierżant Stan Boyle (William Bryant) zabija dwóch policjantów i sam ginie od kuli wymierzonej przez nieznajomego. Detektyw Lon McQ (John Wayne) natychmiast włącza się do śledztwa. Głównym podejrzanym jest Manny Santiago (Al Lettieri), boss światka przestępczego. McQ śledzi policyjny samochód przewożący dużą partię kokainy do zniszczenia. Towar przechwytują gangsterzy.
Akcja rozgrywa się w Seattle.
Obsada.
i inni

</doc>
<doc id="2303806" url="https://pl.wikipedia.org/wiki?curid=2303806" title="Święty Saba">
Święty Saba



</doc>
<doc id="2303807" url="https://pl.wikipedia.org/wiki?curid=2303807" title="Ryhor Wasilewicz">
Ryhor Wasilewicz

Ryhor Alaksiejewicz Wasilewicz (, , "Grigorij Aleksiejewicz Wasilewicz"; ur. 13 lutego 1955 w Mińsku) – białoruski prawnik, prezes Sądu Konstytucyjnego Republiki Białorusi; doktor nauk prawnych (odpowiednik polskiego stopnia doktora habilitowanego); zwolennik prezydenta Alaksandra Łukaszenki.
Życiorys.
Urodził się 13 lutego 1995 roku w Mińsku w Białoruskiej SRR, ZSRR. W 1980 roku ukończył Białoruski Uniwersytet Państwowy, a od 1983 roku pracował na nim jako wykładowca. W 1984 roku uzyskał stopień kandydata nauk (odpowiednik polskiego stopnia doktora). Od 1986 roku pracował w sekretariacie Rady Najwyższej Białoruskiej SRR. W 1994 roku uzyskał stopień doktora nauk prawnych (odpowiednik polskiego stopnia doktora habilitowanego). W tym samym roku był członkiem Sądu Konstytucyjnego Republiki Białorusi. W czasie prac pierwszego składu Sądu w latach 1994–1996 wielokrotnie wykazywał rozbieżność poglądów z jego prezesem, Waleryjem Cichinią. Aktywnie wspierał prezydenta Alaksandra Łukaszenkę. Brał udział w opracowaniu projektu nowej konstytucji Białorusi, który został poddany pod referendum w listopadzie 1996 roku. W 1997 roku został prezesem Sądu Konstytucyjnego Republiki Białorusi. Zasiada w redakcji czasopisma naukowego „Preliminary Investigation”.
Udział w łamaniu praw człowieka.
2 lutego 2011 roku znalazł się na liście pracowników organów administracji Białorusi, którzy za udział w domniemanych fałszerstwach i łamaniu praw człowieka w czasie wyborów prezydenckich w 2010 roku otrzymali zakaz wjazdu na terytorium Unii Europejskiej. Jak prokurator generalny Wasilewicz nadzorował postępowanie w sprawie wszystkich osób zatrzymanych po stłumieniu pokojowych demonstracji w dniu 19 grudnia 2010 r..

</doc>
<doc id="2303808" url="https://pl.wikipedia.org/wiki?curid=2303808" title="Pablo Fernando Hernández">
Pablo Fernando Hernández

Pablo Fernando Hernández Roetti (ur. 2 maja 1975 w Montevideo) – urugwajski piłkarz występujący na pozycji obrońcy.
Kariera klubowa.
Hernández zawodową karierę rozpoczynał w 1992 roku w zespole Defensor Sporting. Jego barwy reprezentował przez 6 sezonów. W 1997 roku odszedł do meksykańskiego Tigres. Spędził w nim 2 lata. W 1999 roku przeszedł do Pachuki. W 2001 roku zdobył z nią mistrzostwo fazy Invierno. W tym samym roku wrócił do Defensoru Sporting, w którym grał do końca sezonu 2001.
W 2002 roku Hernández podpisał kontrakt z brazylijskim Grêmio. Spędził w nim jeden sezon. Następnie wrócił do Urugwaju, gdzie został graczem Belly Vista. Po dwóch sezonach występów w tym klubie, w 2004 roku zakończył karierę.
Kariera reprezentacyjna.
W reprezentacji Urugwaju Hernández zadebiutował 17 lipca 1996 roku w zremisowanym 1:1 towarzyskim meczu z Chinami. W 1997 roku znalazł się w zespole na Copa América. Na tamtym turnieju, wygranym przez Urugwaj nie zagrał jednak ani razu.
W tym samym roku został powołany do kadry Puchar Konfederacji. Zagrał na nim w pojedynkach ze Zjednoczonymi Emiratami Arabskimi (2:0), Czechami (2:1), RPA (4:3) oraz ponownie z Czechami (0:1). Tamten turniej Urugwaj zakończył na 4. miejscu.
W latach 1996–1997 w drużynie narodowej Hernández rozegrał w sumie 7 spotkań.

</doc>
<doc id="2303810" url="https://pl.wikipedia.org/wiki?curid=2303810" title="Pablo Fernando Hernandez">
Pablo Fernando Hernandez



</doc>
<doc id="2303812" url="https://pl.wikipedia.org/wiki?curid=2303812" title="Noj Trocki">
Noj Trocki

Noj Abramowicz Trocki (ur. w Petersburgu, zm. 1940 tamże) – radziecki architekt.
Urodzony w Petersburgu. Sztuk plastycznych uczył się u malarza Nikołaja Roericha, był absolwentem Akademii Sztuk Pięknych w Petersburgu, którą ukończył w 1920 roku, oraz "II Politechniki" w 1921 roku. Był także w tym czasie uczniem architekta Iwana Fomina.
Noj Trocki znany jest najbardziej jako autor projektów Domu Sowietów w Petersburgu, który w roku jego ukończenia był największym budynkiem biurowym w Petersburgu (wówczas Leningradzie), ukończono go po śmierci samego architekta, w 1941 roku. Trocki zaprojektował również Wielki Dom przy Prospekcie Litiejnym - siedzibę leningradzkiego oddziału NKWD z aresztem, następnie użytkowaną przez KGB i FSB.

</doc>
<doc id="2303813" url="https://pl.wikipedia.org/wiki?curid=2303813" title="Arkowate">
Arkowate

Arkowate, arki (Arcidae) – rodzina małży nitkoskrzelnych z rzędu Arcoida obejmująca około 200 gatunków występujących w zagłębieniach i szczelinach skalnych głównie w płytkich wodach strefy tropikalnej i umiarkowanie ciepłej. Większość to gatunki morskie, ale są w tej rodzinie również gatunki żyjące w wodach słodkich lub słonawych. Gatunki o większych rozmiarach są poławiane w celach konsumpcyjnych. Rodzajem typowym rodziny jest "Arca". W zapisie kopalnym arkowate znane są z kambru.
Budowa.
Muszla równoskorupkowa, w kształcie prostokąta, trapezu lub nieregularna, o promieniście żeberkowanej powierzchni, z wierzchołkiem lekko przesuniętym ku przodowi, długości do 125 mm. Jama płaszczowa całkowicie otwarta, bez syfonów, skrzela postrzępione. Zewnętrzne wiązadełko, zwykle romboidalnego kształtu, mieści się na szerokiej powierzchni grzbietowej. Listwa zamka prosta, z licznymi, drobnymi ząbkami rozmieszczonymi szeregowo, zwiększającymi się w kierunku brzegów. Dwa mięśnie zwieracze mają zbliżoną wielkość. Ich ślady są widoczne na ściankach pustych muszli. 
Gatunki osiadłe przytwierdzają się do skał bardzo silnymi włóknami bisiorowymi. Bisior wolno żyjących gatunków jest szczątkowy.
Klasyfikacja.
W rodzinie arkowatych wyróżniane są następujące rodzaje:
Znaczenie gospodarcze.
Większe gatunki arkowatych zaliczane są do owoców morza i poławiane komercyjnie. Do gatunków najczęściej poławianych i wykorzystywanych kulinarnie należą m.in.: arka Noego ("Arca noae") i korabek japoński ("Anadara subcrenata"), zwany też arką japońską.

</doc>
<doc id="2303815" url="https://pl.wikipedia.org/wiki?curid=2303815" title="Grigorij Wasilewicz">
Grigorij Wasilewicz



</doc>
<doc id="2303817" url="https://pl.wikipedia.org/wiki?curid=2303817" title="Arcidae">
Arcidae



</doc>
<doc id="2303818" url="https://pl.wikipedia.org/wiki?curid=2303818" title="Heartbeat (singel Enrique Iglesiasa)">
Heartbeat (singel Enrique Iglesiasa)

"Heartbeat" ("Bicie serca") – piosenka electropop stworzona przez Jamiego Scotta i Marka Taylora na dziewiąty album studyjny "Euphoria" (2010), hiszpańskiego piosenkarza Enrique Iglesiasa. Utwór jest wykonywany w duecie z Nicole Scherzinger, główną wokalistką girlsbandu Pussycat Dolls. Remiks piosenki pojawił się na debiutanckiej płycie Nicole, "Killer Love" (2011).
"Heartbeat" został wydany 8 czerwca 2010 jako trzeci singel z albumu "Euphoria" w Stanach Zjednoczonych, a w październiku wydano go we Francji i Wielkiej Brytanii. Piosenka otrzymała ogólnie pozytywne opinie ze strony krytyków, większość chwali sposób połączenia głosów Iglesiasa i Scherzinger.
Teledysk towarzyszący utworowi nagrano w stanie Michigan w Kenwood, a jego reżyserem jest Hiro Murai. Oficjalna premiera miała miejsce 14 września 2010.

</doc>
<doc id="2303819" url="https://pl.wikipedia.org/wiki?curid=2303819" title="Stadion Lekkoatletyczno-Piłkarski im. Marszałka Józefa Piłsudskiego">
Stadion Lekkoatletyczno-Piłkarski im. Marszałka Józefa Piłsudskiego

Stadion Lekkoatletyczno-Piłkarski im. Marszałka Józefa Piłsudskiego (inna nazwa: Stadion MOSiR, wcześniej Stadion Broni) – stadion piłkarsko-lekkoatletyczny w Radomiu (osiedle Planty), zlokalizowany przy ulicy Narutowicza 9. Domowy obiekt Broni Radom.
Kompleks sportowy przy ulicy Narutowicza w Radomiu został wybudowany w czynie społecznym przez pracowników Państwowej Wytwórni Broni i oddany do użytku w 1931 r. W jego skład wchodziło boisko piłkarskie, tor kolarski, korty tenisowe, bieżnia lekkoatletyczna i odkryty basen pływacki. Najpierw ukończono tor kolarski, na którym zawody rozgrywano już w 1930 r.. W 1979 r. obok stadionu wybudowano halę widowiskowo-sportową.
We wrześniu 2010 r. rozpoczęła się budowa nowego stadionu w miejscu poprzedniego. Pierwszym etapem była rozbiórka starych trybun oraz demontaż betonowego toru kolarskiego. Rozebrano również - działające do końca 2009 r. - korty tenisowe, w których miejscu usytuowano główne wejście na nowo wybudowany obiekt. Głównym wykonawcą inwestycji było konsorcjum firm Ro.Sa Bud i Romines. Główne roboty zakończono w sierpniu 2012 r., do stycznia 2013 r. trwały drobne prace wykończeniowe. Efektem końcowym był stadion z dwiema w pełni zadaszonymi trybunami o łącznej pojemności 4066 miejsc siedzących i sztucznym oświetleniem o natężeniu 500 luksów, zamontowanym na niewielkich oprawach na dachu. Boisko piłkarskie okala tartanowa 400-metrowa bieżnia lekkoatletyczna z ośmioma torami (na prostej 9 torów) oraz urządzenia lekkoatletyczne (rzutnie i skocznie). Obiekt posiada homologację PZLA i umożliwią rozgrywanie zawodów rangi World Athletics. Pod trybuną B znajduje się hala rozgrzewkowa o nawierzchni tartanowej (bieżnia 5-torowa, długości 80 m), bez trybun, zakończona piaskownicą do skoku w dal oraz zeskokiem do trójskoku, skoku wzwyż i skoku o tyczce. 17 sierpnia 2012 stadion został udostępniony do zwiedzania, a dzień później zorganizowano na nim inauguracyjną imprezę sportową – I Otwarte Mistrzostwa Radomia w Lekkiej Atletyce. 25 sierpnia 2012 pierwsze oficjalne spotkanie na nowym obiekcie rozegrali piłkarze Broni Radom, pokonując 3:1 Włókniarza Zelów w meczu 3. kolejki III ligi grupy łódzko-mazowieckiej sezonu 2012/2013. W 2019 r. zorganizowano na nim 95. edycję mistrzostw Polski seniorów w lekkoatletyce.
W związku z rozbiórką stadionu im. Braci Czachorów w Radomiu i budową w jego miejscu nowego kompleksu sportowego, od sierpnia 2015 r. do października 2020 r. na obiekcie przy ulicy Narutowicza 9 niektóre spotkania w roli gospodarza rozgrywali piłkarze Radomiaka Radom, a od października 2020 r. rozgrywają na nim wszystkie domowe mecze.
Po ośmiu latach od otwarcia stadion przeszedł pierwszą rozbudowę. W listopadzie 2020 r., kosztem 3,27 mln zł, zakończono montaż nowego sztucznego oświetlenia o natężeniu 2000 luksów, zamontowanego na czterech nowych masztach o wysokości 35 metrów każdy, dzięki czemu całkowite natężenie oświetlenia wzrosło do 2500 luksów i umożliwia przeprowadzanie transmisji telewizyjnych wysokiej rozdzielczości (HD).

</doc>
<doc id="2303821" url="https://pl.wikipedia.org/wiki?curid=2303821" title="Demiński">
Demiński

Demiński (Deminski, Demminski, Wranke-Demiński, Wrank) – kaszubski herb szlachecki pochodzenia niemieckiego.
Opis herbu.
Herb występował w co najmniej dwóch wariantach. Opisy z wykorzystaniem zasad blazonowania, zaproponowanych przez Alfreda Znamierowskiego:
Demiński (Deminski, Demminski, Wranke-Demiński, Wrank): "W polu srebrnym jelenia głowa z szyją czerwona."
"Klejnot: nad hełmem w koronie dwie strzały w wachlarz na opak czerwone."
"Labry: czerwone, podbite srebrem."
Demiński (Deminski, Wranke-Demiński): Brak korony, strzały w klejnocie srebrne, nie na opak, w wachlarz i bez opierzenia.
Najwcześniejsze wzmianki.
Wariant I pojawia się u Ledebura ("Adelslexikon der preussichen Monarchie von..."), oba warianty wymienia natomiast "Nowy Siebmacher".
Rodzina Demińskich.
Rodzina z pogranicza Kaszub ze wsi Dyminek. W 1570 roku właścicielami tej wsi byli Matthias Brannek i jego brat. Mieli być oni niemieckiego pochodzenia i nazwiska pierwotnie Braunek. W latach następnych nazwisko to przekształcono na Wranek i w formach Wranke, Wrancke, Wrank lub spolszczonej Wranka używane jako przydomek Demińskich. Kolejne wzmianki o rodzinie pochodzą z roku 1648 (pan Demmiński), 1682 (Krzysztof, Aleksander, Ludwik, Andrzej, Maciej Krystian Demińscy), 1766 (Melchior de Wranke Demiński), 1768 (Ludwik Demiński). Rodzina posiadała też działy we wsiach: Krzemieniewo, Dźwierzno, Cewice, Drzonowo. Rodzina wygasła w połowie XIX wieku, ale jeden z Wranke-Demińskich adoptował posła krajowego Tuisco Hermanna Adolpha Köhne w 1842, który otrzymał szlachectwo pruskie i prawo do herbu Demińskich oraz nazwiska Köhne von Wranke-Demiński.
Herbowni.
Demiński (Deminski, Demminski, Demmiński), rodzina używała też przydomku Wranek (Wranke, Wrancke, Wrank, Wranka).

</doc>
<doc id="2303822" url="https://pl.wikipedia.org/wiki?curid=2303822" title="Yasushi Nagao">
Yasushi Nagao

 – japoński fotograf.
Jest najbardziej znany ze zdjęcia, które wykonał w dniu 12 października 1960 roku w budynku Hibiya Public Hall. Dzięki fotografii, która przedstawia zabójstwo polityka Inejirō Asanumy przez Otoyę Yamaguchi, wygrał w tym samym roku World Press Photo i zdobył w 1961 roku Nagrodę Pulitzera.
Od 1962 roku, po zakończeniu pracy w dzienniku "Mainichi Shimbun", pracował jako niezależny dziennikarz. 
W 2009 roku policja odnalazła jego ciało w łazience, w apartamencie pewnego budynku. Uważa się, że zmarł śmiercią naturalną.

</doc>
<doc id="2303824" url="https://pl.wikipedia.org/wiki?curid=2303824" title="Carlos Richard Díaz">
Carlos Richard Díaz

Carlos Richard Díaz (ur. 4 lutego 1979 w Montevideo) – urugwajski piłkarz występujący na pozycji obrońcy. Zawodnik klubu Rampla Juniors.
Kariera klubowa.
Díaz zawodową karierę rozpoczynał w 1997 roku w zespole Defensor Sporting. Jego barwy reprezentował przez 11 sezonów. W tym czasie w jego barwach rozegrał 220 spotkań i zdobył 4 bramki. W 2007 roku odszedł do CA Peñarol. Grał w nim przez rok. W 2008 roku wrócił do Defensoru. Tym razem występował w nim przez 2 lata. W połowie 2010 roku odszedł z klubu na wolny transfer.
W styczniu 2011 roku podpisał kontrakt z Rampla Juniors. Zadebiutował tam 6 lutego 2011 roku w zremisowanym 1:1 meczu rozgrywek Primera División Uruguaya z Liverpoolem Montevideo.
Kariera reprezentacyjna.
W reprezentacji Urugwaju Díaz zadebiutował 17 grudnia 1997 roku w wygranym 4:3 meczu Pucharu Konfederacji z RPA. Było to jednak jedyne spotkanie rozegrane przez niego na Pucharze Konfederacji. Tamten turniej Urugwaj zakończył na 4. miejscu.
W 2001 roku Díaz znalazł się w zespole na Copa América. Na tamtym turnieju, zakończonym przez Urugwaj na 4. miejscu, zagrał w pojedynkach z Boliwią (1:0), Kostaryką (1:1), Hondurasem (0:1), Meksykiem (1:2) oraz ponownie z Hondurasem (2:2, 4:5 w rzutach karnych).
W latach 1997–2001 w drużynie narodowej Díaz rozegrał w sumie 6 spotkań.

</doc>
<doc id="2303825" url="https://pl.wikipedia.org/wiki?curid=2303825" title="Carlos Richard Diaz">
Carlos Richard Diaz



</doc>
<doc id="2303827" url="https://pl.wikipedia.org/wiki?curid=2303827" title="Adler's appetite">
Adler's appetite



</doc>
<doc id="2303828" url="https://pl.wikipedia.org/wiki?curid=2303828" title="Piotr Nowak (cichociemny)">
Piotr Nowak (cichociemny)

Piotr Nowak ps. „Oko”, „Piotruś” (ur. 26 czerwca 1915 w Czarnochowicach, zm. 14 października 1992 w Warszawie) – polski wojskowy, podporucznik Polskich Sił Zbrojnych, radiotelegrafista, uczestnik kampanii wrześniowej, cichociemny, powstaniec warszawski, więzień NKWD, odznaczony Krzyżem Srebrnym Orderu Virtuti Militari.
Życiorys.
Piotr Nowak był jednym z siedmiorga dzieci Jana. Podczas służby wojskowej zdobył specjalność radiotelegrafisty. Przed wybuchem II wojny światowej pracował jako elektryk i pracownik techniczny w jednym z krakowskich banków. Zmobilizowany w sierpniu 1939 roku służył w łączności 21 Dywizji Piechoty Górskiej oraz 5 batalionie radiotelegraficznym w Krakowie. Wraz z oddziałem przekroczył granicę węgierską i został internowany. Uciekł 26 grudnia i przez Jugosławię i Włochy dostał się do Paryża. Początkowo służył przy obsłudze łączności rządowej, następnie został przydzielony do formującej się 3 Dywizji Piechoty. Po upadku Francji ewakuowany do Wielkiej Brytanii, służył w Ośrodku Łączności Naczelnego Wodza w Stanmore.
Pod koniec 1942 roku zgłosił się jako ochotnik na przeszkolenie dla cichociemnych. Awansowany do stopnia sierżanta i zaprzysiężony pod pseudonimem „Oko”, przeszedł przeszkolenie i w nocy z 19 na 20 lutego 1943 roku został zrzucony w rejonie miejscowości Radzice. Początkowo przydzielony do Oddziału V Komendy Głównej Armii Krajowej, od lipca 1943 roku został przekazany do dyspozycji szefostwa łączności Okręgu Lublin. Był dowódcą radiostacji podczas operacji Most I (noc z 15 na 16 kwietnia 1944 roku), lądowania na podlubelskim lądowisku samolotu Dakota, którym odlecieli do Brindisi między innymi generał Stanisław Tatar i Stanisław Ołtarzewski, kurier Delegatury Rządu na Kraj. Za udział w tej akcji Piotr Nowak został odznaczony Krzyżem Walecznych.
Przed wybuchem powstania warszawskiego powrócił do stolicy. Podczas walk obsługiwał radiostacje w kilku punktach oporu. 14 września został awansowany do stopnia podporucznika. Pracę z ostatnią radiostacją, na Mokotowie, skończył 26 września. Podczas ewakuacji został wzięty do niewoli. Zbiegł z transportu i w październiku dotarł do Komendy Głównej AK w rejonie Częstochowy. Do rozwiązania Armii Krajowej dowodził plutonem łączności Wydziału Lotnictwa. 30 maja 1945 roku został aresztowany przez NKWD i wywieziony do Moskwy. Miał być świadkiem oskarżenia w procesie szesnastu, ale ostatecznie nie brał w nim udziału. Śledztwo przeciwko niemu umorzono w październiku. Do lat 60. miał, z powodu swej przeszłości, trudności ze znalezieniem stałej pracy. Potem, do przejścia na emeryturę w 1981 roku, pracował w Zarządzie Ruchu Lotniczego i Polskich Liniach Lotniczych LOT. Przez rząd emigracyjny został odznaczony Krzyżem Srebrnym Orderu Virtuti Militari (numer 7675).

</doc>
<doc id="2303832" url="https://pl.wikipedia.org/wiki?curid=2303832" title="Adler’s Appetite">
Adler’s Appetite

Adler’s Appetite – amerykański zespół rockowy perkusisty Stevena Adlera powstały w 2003 roku. Pierwotnie nosił nazwę Suki Jones. Grupa zakończyła swoją działalność grając 1 stycznia 2012 roku ostatni koncert, po czym Adler wraz z Lonniem Paulem i Jacobem Buntonem założył nową formację o nazwie Adler.
Dyskografia.
EP
Single

</doc>
<doc id="2303834" url="https://pl.wikipedia.org/wiki?curid=2303834" title="Darling (singel)">
Darling (singel)

Darling – singiel zespołu Eyes Set to Kill wydany 22 września 2008 roku w formacie digital download nakładem wytwórni BreakSilence. Promuje on debiutancki album pt. "Reach".
Do piosenki zostały zrealizowane dwa wideoklipy. Pierwszy wydany został na DVD "A Day with Eyes Set to Kill", natomiast drugi był dopuszczony do promowania piosenki, a jego reżyserem był MOTIONarmy.

</doc>
<doc id="2303836" url="https://pl.wikipedia.org/wiki?curid=2303836" title="Hlib Łonczyna">
Hlib Łonczyna

Hlib Łonczyna, właśc. Borys Światosław Łonczyna (ur. 23 lutego 1954) – duchowny greckokatolicki, eparcha Świętej Rodziny w Londynie w latach 2013–2019.
Życiorys.
Święcenia kapłańskie przyjął 3 czerwca 1977 w zakonie studytów. Pracował m.in. w Passaic, w seminarium w Rudnie oraz we Lwowie. W latach 2000–2002 współpracował z nuncjaturą apostolską na Ukrainie.
11 stycznia 2002 został mianowany biskupem pomocniczym archieparchii lwowskiej i biskupem tytularnym "Barety". Chirotonii biskupiej udzielił mu 27 lutego tegoż roku kard. Lubomyr Huzar.
Od 2003 pełnił kolejno funkcję: prokuratora w Rzymie dla arcybiskupstwa większego Kijowa i Halicza (2003–2007), biskupa kurialnego arcybiskupstwa większego Kijowa i Halicza (2007–2009), administratora apostolskiego greckokatolickiego egzarchatu w Wielkiej Brytanii (2009–2011) i egzarchy tego egzarchatu (2011–2013). 18 stycznia 2013 po podniesieniu egzarchatu do rangi eparchii został jej pierwszym ordynariuszem. 1 września 2019 zrezygnował z urzędu.

</doc>
<doc id="2303842" url="https://pl.wikipedia.org/wiki?curid=2303842" title="Olszyny Rakutowskie">
Olszyny Rakutowskie



</doc>
<doc id="2303843" url="https://pl.wikipedia.org/wiki?curid=2303843" title="Hrabstwo Panola (Missisipi)">
Hrabstwo Panola (Missisipi)

Hrabstwo Panola (ang. "Panola County") – hrabstwo w stanie Missisipi w Stanach Zjednoczonych. Obszar całkowity hrabstwa obejmuje powierzchnię 705,13 mil² (1826,28 km²). Według szacunków United States Census Bureau w roku 2009 miało 35 245 mieszkańców.
Hrabstwo powstało w 1836 roku.

</doc>
<doc id="2303845" url="https://pl.wikipedia.org/wiki?curid=2303845" title="Papi Khomane">
Papi Khomane

Papi Khomane (ur. 31 stycznia 1975) – południowoafrykański piłkarz grający na pozycji obrońcy. W reprezentacji Republiki Południowej Afryki rozegrał 9 meczów.
Kariera klubowa.
Karierę piłkarską Khomane rozpoczął w klubie Jomo Cosmos z Johannesburga. W 1994 roku zadebiutował w jego barwach w pierwszej lidze południowoafrykańskiej. W klubie tym grał do lata 1998 roku i rozegrał w nim łącznie 91 ligowych meczów.
W 1998 roku Khomane odszedł do innego zespołu z Johannesburga, Orlando Pirates. W Orlando Pirates grał do końca sezonu 2006/2007, czyli do zakończenia swojej kariery piłarskiej. Wraz z zespołem Orlando Pirates dwukrotnie wywalczył mistrzostwo Premier Soccer League w latach 2001 i 2003. W 2000 roku zdobył MTN 8 Cup, a w latach 1999 i 2001 wygrał Charity Cup. W Orlando Pirates wystąpił 151 razy w meczach ligowych.
Kariera reprezentacyjna.
W reprezentacji Republiki Południowej Afryki Khomane zadebiutował w 1998 roku. W 2000 roku podczas Pucharu Narodów Afryki 2000 wystąpił w 2 meczach: z Algierią (1:1) i o 3. miejsce z Tunezją (4:3). W kadrze narodowej od 1998 do 2000 roku rozegrał 9 meczów.

</doc>
<doc id="2303848" url="https://pl.wikipedia.org/wiki?curid=2303848" title="Hrabstwo Lander">
Hrabstwo Lander

Hrabstwo Lander znajduje w środkowo-północnej części stanu. W roku 2000 liczba ludności wynosiła 5.794. Stolicą jest Battle Mountain.
Historia.
Lander jest jednym z dziewięciu pierwszych hrabstw Terytorium Nevady. Nazwany na cześć Fredericka W. Landera głównego inżyniera federalnej platformy kolejowej w tym regionie. Zginął w 1862 roku w czasie wojny secesyjnej w Wirginii walcząc po stronie Unii jako generał brygady.
Powstałe w tym samym roku hrabstwo, błyskawicznie się rozwijało w pobliżu rzeki Reese. Lander nazywany jest „matką hrabstw”, bo wiele późniejszych oderwało się od jego terytorium (Elko, Eureka, White Pine). Pierwszą stolicą było Jacobsville, w 1863 roku władze przeniosły się do Austin. Od 1979 jest to Battle Mountain.
Geografia.
Całkowita powierzchnia wynosi 14 295 km² (5 519 mil²). Z czego 14 228 km² (5 494 mil²) stanowi ląd, a 67 km² (26 mil², 0,47%) woda.

</doc>
<doc id="2303851" url="https://pl.wikipedia.org/wiki?curid=2303851" title="Cowlairs F.C.">
Cowlairs F.C.

Cowlairs F. C. – szkocki klub piłkarski, z siedzibą w Glasgow, działający w latach 1876–1896. Był jednym z jedenastu klubów-założycieli ligi szkockiej.
Historia.
Cowlairs F.C. założono w 1876 roku, w dzielnicy przemysłu kolejowego, w Glasgow. We wczesnych latach swojego istnienia należał do Federacji Piłkarskiej Zachodniej Szkocji (ang. "West of Scotland Football Association". W sezonie 1880-81 zespół po raz pierwszy przystąpił do rozgrywek o Puchar Szkocji, osiągając czwartą rundę.
W latach osiemdziesiątych XIX wieku reputacja klubu rosła. W roku 1886 zespół wziął udział w 16. edycji Pucharu Anglii, przegrywając w pierwszej rundzie z inną drużyną ze Szkocji, Rangers. W Cowlairs występowali wówczas piłkarze, którzy powołani zostali do reprezentacji Szkocji; John McPherson – dwa razy, Tommy McInnes zaliczył jeden występ.
Cowlairs F.C. był jednym z założycieli Scottish Football League, jednak już w pierwszym sezonie tych rozgrywek zajęli ostatnie miejsce, po odjęciu czterech punktów za wprowadzenie do gry nieuprawnionych piłkarzy. Klub był posądzany również o profesjonalizm, który w Szkocji nie został jeszcze wprowadzony. W efekcie Cowlairs pożegnało się z ligą w drodze głosowania.
W sezonie 1892-93 zespół dołączył do "Scottish Football Alliance", niższych rangą rozgrywek piłkarskich w Szkocji. Przed rozpoczęciem kolejnego sezonu klub starał się o reelekcję do najwyższej klasy rozgrywkowej. Mimo niepowodzenia, Cowlairs F.C. przystąpili do nowo utworzonej Division Two. W 1894 zespół doszedł do finału Pucharu Szkocji, w którym uległ Rangers 0:1.
W sezonie 1893-94 Cowlairs zajęło drugie miejsce, jednak zespół ponownie nie mógł przystąpić do rozgrywek w Division One, gdyż popadał w problemy finansowe i administracyjne. W 1895 roku Cowlairs F.C. ponownie, w drodze głosowania starał się o reelekcję; po raz kolejny niepomyślnie. W efekcie, rok później, klub został zlikwidowany.
Stroje zespołu.
Podczas dwudziestu lat swojego istnienia, klub używał rozmaitych strojów piłkarskich.

</doc>
<doc id="2303852" url="https://pl.wikipedia.org/wiki?curid=2303852" title="Dobro kontra zło">
Dobro kontra zło

Dobro kontra zło (ang. "G vs E", później "Good vs Evil", 1999-2000) – amerykański serial science-fiction nadawany przez stacje USA Network od 18 lipca 1999 roku do 12 maja 2000 roku na Sci Fi Channel. W Polsce nadawany był przez AXN.
Opis fabuły.
Ludzie, którzy umierając trafili pomiędzy niebo i piekło, wracają, aby walczyć ze złem.
Minister obrony Deacon Jones jest szefem korpusu dobra, organizacji walczącej z Morlockami, którzy kupują ludzkie dusze w zamian za bogactwo i władzę. Do korpusu należą ludzie, którzy umierając trafili pomiędzy niebo i piekło a teraz powrócili na ziemię. Muszą odkupić swoje winy walcząc ze złem. Jeśli nie zdążą wykonać zleconego zadania przed swoją śmiercią, trafią do piekła. Obowiązują ich trzy żelazne reguły: żadnego seksu, kontaktów z osobami z poprzedniego życia i magicznych sztuczek.

</doc>
<doc id="2303853" url="https://pl.wikipedia.org/wiki?curid=2303853" title="Czerwona willa w Warszawie">
Czerwona willa w Warszawie

Czerwona willa (willa Friedbergów) – zabytkowa kamienica w Warszawie przy ul. Sułkowickiej 3 na obszarze Sielc w dzielnicy Mokotów. Fronton i drugie wejście znajduje się od ul. Belwederskiej 18. 
Opis.
Zbudowana w latach 1925–1928 dla Michała Friedberga, kupca, filantropa, dyrektora szpitala w warszawskim getcie. Architektura budynku inspirowana architekturą willi włoskich, jest wybitnym przykładem warszawskiego modernizmu i polskiego wzornictwa art déco. 
Po wojnie willa wraz z otaczającym ją ogrodem przeszła na własność Skarbu Państwa. W pierwszych powojennych latach mieściła się tam siedziba warszawskiego NKWD. Jesienią 2003 na budynku odsłonięto tablicę poświęconą pierwszemu właścicielowi; tablica została jednak ukradziona, budynek zaś zaczął popadać w ruinę. 
W 2008 w planie zagospodarowania Starego Mokotowa Czerwona Willa została uznana za dobro kultury współczesnej. 
Wpisana do rejestru zabytków 2 czerwca 2009 pod numerem A-859. Mimo to w sąsiedztwie willi wybudowano, niezharmonizowany z otoczeniem, 11-piętrowy blok mieszkalny.

</doc>
<doc id="2303854" url="https://pl.wikipedia.org/wiki?curid=2303854" title="Willa Friedbergów">
Willa Friedbergów



</doc>
<doc id="2303855" url="https://pl.wikipedia.org/wiki?curid=2303855" title="Willa Friedbergów w Warszawie">
Willa Friedbergów w Warszawie



</doc>
<doc id="2303860" url="https://pl.wikipedia.org/wiki?curid=2303860" title="Allerhand">
Allerhand



</doc>
<doc id="2303863" url="https://pl.wikipedia.org/wiki?curid=2303863" title="Andrej Wardamacki">
Andrej Wardamacki

Andrej Piatrowicz Wardamacki (, , "Andriej Pietrowicz Wardomacki"; ur. 14 stycznia 1956 w Jarqoʻrgʻon) – białoruski socjolog, doktor nauk socjologicznych (odpowiednik polskiego stopnia doktora habilitowanego).
Życiorys.
Urodził się 14 stycznia 1956 roku w miejscowości Jarqoʻrgʻon, w obwodzie surchandaryjskim Uzbeckiej SRR, ZSRR. W 1978 roku ukończył Białoruski Uniwersytet Państwowy. W 1983 roku uzyskał stopień kandydata nauk socjologicznych (odpowiednik polskiego stopnia doktora), a 1992 roku – doktora nauk socjologicznych (odpowiednik polskiego stopnia doktora habilitowanego). Od 1978 roku pracował kolejno w Białoruskim Uniwersytecie Państwowym, Instytucie Filozofii i Prawa, Instytucie Socjologii Narodowej Akademii Nauk Białorusi, Białoruskim Instytucie Problemów Kultury. Pełni funkcję kierownika prywatnego laboratorium badań aksjometrycznych „NOWAK” (nowa aksjologia). Według autorów książki „Kto jest kim w Białorusi”, Wardamacki jest jednym z cieszących się największym autorytetem białoruskich socjologów, posiadających własną sieć socjologiczną.

</doc>
<doc id="2303865" url="https://pl.wikipedia.org/wiki?curid=2303865" title="Andriej Wardomacki">
Andriej Wardomacki



</doc>
<doc id="2303866" url="https://pl.wikipedia.org/wiki?curid=2303866" title="Program Vanguard">
Program Vanguard

Vanguard – seria badawczych sztucznych satelitów Ziemi, które miały być pierwszymi amerykańskimi obiektami tego typu. Miały być wprowadzone na orbitę okołoziemską w ramach Międzynarodowego Roku Geofizycznego 1957–1958.
29 lipca 1955 roku administracja Eisenhowera ogłosiła, że Stany Zjednoczone wystrzelą przeznaczonego do badań naukowych satelitę "Vanguard" w ramach MRG. Dwight Eisenhower uważał, że satelita umieszczony w ramach tego programu umocni politykę „otwartego nieba” i przypuszczalnie wzbudzi mniejsze obawy Nikity Chruszczowa niż satelita sponsorowany przez trzy rodzaje sił zbrojnych. W końcu sami Sowieci też zamierzali wystrzelić satelitę w ramach MRG. W ten sposób projekt nazwany Vanguard (Awangarda) – nazwa okazała się dość niefortunna – miał umieścić amerykańskiego satelitę na orbicie okołoziemskiej. Oparty na rakiecie zbudowanej przez Naval Research Laboratory, lecz pod egidą National Science Foundation, stanowił przedsięwzięcie bardzo ryzykowne, gdyż wymagał zasadniczych modyfikacji pierwszego i drugiego członu jak i całkowicie nowego trzeciego członu.
Według pierwotnego planu satelita programu Vanguard miał mieć kształt kuli o średnicy 58 centymetrów i masę około 9,5 kilogramów. Jednak pod wpływem osiągnięć Związku Radzieckiego, program prac został przyspieszony i skrócono wcześniejsze terminy. Satelitę zbudowano według nowego projektu w postaci kuli o średnicy około 16 centymetrów i masie około 1,5 kilograma. Aparaturę stanowiły dwa nadajniki radiowe. Jeden z nich był zasilany akumulatorem, a drugi baterią słoneczną. Pierwszą próbę wprowadzenia Vanguarda na orbitę przeprowadzono 6 grudnia 1957 roku. Próba ta zakończyła się niepowodzeniem. Rakieta nośna uniosła się na wysokość jednego metra, spadła i eksplodowała. Druga próba wprowadzenia satelity w ramach projektu Vanguard w dniu 26 stycznia 1958 roku również zakończyła się porażką. Pierwszy satelita serii (Vanguard 1) znalazł się na orbicie dopiero 17 marca 1958 roku, opóźnienie to było spowodowane wadliwą konstrukcją i działaniem rakiety nośnej, przez które nie powiodły się już dwa wcześniejsze starty. Tymczasem pierwszym satelitą amerykańskim został Explorer 1. Niedługo potem program Vanguard został zarzucony z powodu licznych niepowodzeń (osiem na jedenaście startów skończyło się niepowodzeniem).

</doc>
<doc id="2303870" url="https://pl.wikipedia.org/wiki?curid=2303870" title="Daniel Mudau">
Daniel Mudau

Daniel Mbulaheni Mudau (ur. 31 stycznia 1975 w Mamelodi) – południowoafrykański piłkarz grający na pozycji napastnika. W reprezentacji Republiki Południowej Afryki rozegrał 16 meczów i strzelił 3 gole.
Kariera klubowa.
Karierę piłkarską Mudau rozpoczął w klubie Ratanang Maholosiane. W 1991 roku zadebiutował w jego barwach w pierwszej lidze południowoafrykańskiej. W Ratanang Maholosiane grał przez jeden sezon.
W 1992 roku Mudau odszedł do zespołu Mamelodi Sundowns. W Mamelodi Sundowns grał do końca sezonu 2002/2003, czyli do zakończenia swojej kariery piłarskiej. Wraz z zespołem Mamelodi Sundowns czterokrotnie wywalczył mistrzostwo Republiki Południowej Afryki w latach 1993, 1998, 1999 i 2000. Zdobył również Rothmans Cup w 1999 roku. W Mamelodi Sundowns wystąpił 351 razy w meczach ligowych i strzelił w nich 155 goli.
Kariera reprezentacyjna.
W reprezentacji Republiki Południowej Afryki Mudau zadebiutował w 1993 roku. W 1996 roku wywalczył mistrzostwo Afryki w Pucharze Narodów Afryki 1996, na którym wystąpił 1 raz, w półfinałowym meczu z Ghaną (3:0). W 2000 roku podczas Pucharu Narodów Afryki 2000 zajął 3. miejsce z RPA, jednak Mudau nie wystąpił na tym turnieju ani razu. W kadrze narodowej od 1993 do 1999 roku rozegrał 16 meczów i strzelił 3 gole.

</doc>
<doc id="2303871" url="https://pl.wikipedia.org/wiki?curid=2303871" title="Welsh Open 2003">
Welsh Open 2003

Regal Welsh Open 2003 − profesjonalny rankingowy turniej snookerowy.
Rozegrany został w dniach 22 – 26 stycznia 2003 w Cardiff International Arena w Cardiff. Był to czwarty rankingowy turniej w sezonie 2002/2003.

</doc>
<doc id="2303884" url="https://pl.wikipedia.org/wiki?curid=2303884" title="Thiara tuberculatus">
Thiara tuberculatus



</doc>
<doc id="2303885" url="https://pl.wikipedia.org/wiki?curid=2303885" title="Melania tuberculata">
Melania tuberculata



</doc>
<doc id="2303886" url="https://pl.wikipedia.org/wiki?curid=2303886" title="Alex Bapela">
Alex Bapela

Alex Bapela (ur. 4 października 1969) – południowoafrykański piłkarz grający na pozycji pomocnika. W reprezentacji Republiki Południowej Afryki rozegrał 6 meczów.
Kariera klubowa.
Karierę piłkarską Bapela rozpoczął w klubie Real Rovers. W 1994 roku zadebiutował w jego barwach w pierwszej lidze południowoafrykańskiej. W Real Rovers grał przez 3 sezony i rozegrał w nim 106 meczów, w których strzelił 29 goli.
W 1997 roku Bapela odszedł do zespołu Mamelodi Sundowns. W Mamelodi Sundowns grał do końca sezonu 2002/2003, czyli do zakończenia swojej kariery piłarskiej. Wraz z zespołem Mamelodi Sundowns trzykrotnie wywalczył mistrzostwo Republiki Południowej Afryki w latach 1998, 1999 i 2000. Zdobył również Rothmans Cup w 1999 roku. W Mamelodi Sundowns wystąpił 125 razy w meczach ligowych i zdobył w nich 31 bramek.
Kariera reprezentacyjna.
W reprezentacji Republiki Południowej Afryki Bapela zadebiutował w 1999 roku. Wcześniej w 1998 roku był w kadrze RPA na Pucharu Narodów Afryki 1998, która wywalczyła wicemistrzostwo kontynentu, jednak nie wystąpił na tym turnieju ani razu. W 2000 roku zagrał w 3 meczach Pucharu Narodów Afryki 2000: z Demokratyczną Republiką Konga (1:0), z Algierią (1:1), półfinale z Nigerią (0:2) i o 3. miejsce z Tunezją (4:3). W kadrze narodowej od 1999 do 2000 roku rozegrał 6 meczów.

</doc>
<doc id="2303888" url="https://pl.wikipedia.org/wiki?curid=2303888" title="Melanoides fasciolata">
Melanoides fasciolata



</doc>
<doc id="2303890" url="https://pl.wikipedia.org/wiki?curid=2303890" title="Nerita tuberculata">
Nerita tuberculata



</doc>
<doc id="2303891" url="https://pl.wikipedia.org/wiki?curid=2303891" title="Isaac Shai">
Isaac Shai

Isaac Shai (ur. 26 lutego 1971) – południowoafrykański piłkarz grający na pozycji pomocnika. W reprezentacji Republiki Południowej Afryki rozegrał 7 meczów.
Kariera klubowa.
Przez całą karierę piłkarską Shai był związany z klubem Mamelodi Sundowns. W 1992 roku zadebiutował w jego barwach w pierwszej lidze południowoafrykańskiej. W Mamelodi Sundowns grał do końca sezonu 2003/2004. Wraz z zespołem Mamelodi Sundowns czterokrotnie wywalczył mistrzostwo Republiki Południowej Afryki w latach 1993, 1998, 1999 i 2000. Zdobył również Rothmans Cup w 1999 roku. W Mamelodi Sundowns wystąpił 315 razy w meczach ligowych i zdobył w nich 46 bramek.
Kariera reprezentacyjna.
W reprezentacji Republiki Południowej Afryki Shai zadebiutował w 1997 roku. W 2000 roku zagrał w 1 meczu Pucharu Narodów Afryki 2000, o 3. miejsce z Tunezją (4:3). W kadrze narodowej od 1997 do 2002 roku rozegrał 7 meczów.

</doc>
<doc id="2303892" url="https://pl.wikipedia.org/wiki?curid=2303892" title="Michał Friedberg">
Michał Friedberg

Michał Friedberg (ur. 5 czerwca 1887 w Warszawie, zm. 18 maja 1946 w Łodzi) – polski kupiec, filantrop żydowskiego pochodzenia. Dyrektor szpitali w warszawskim getcie.
Życiorys.
Ukończył gimnazjum i Szkołę Biznesu cechu kupców w Lipsku. Karierę zawodową rozpoczął jako dyrektor we francuskiej firmie tekstylnej A.G.B. w Berlinie. Następnie został Dyrektorem Generalnym A.G.B. w Polsce. Od 1930 był właścicielem sieci sklepów tekstylnych w Polsce, a po II wojnie światowej właścicielem sklepu w Łodzi. Był mecenasem Żydowskiej Szkoły Rzemiosł przy ul. Stawki w Warszawie. W latach 1925–1928 zbudował rodzinną willę przy ul. Sułkowickiej 3 zwaną od koloru elewacji czerwoną willą lub kamienicą Friedbergów.
Wspierał finansowo i osobiście działalność Janusza Korczaka. Przed II wojną światową przekazał Skarbowi Państwa cały swój majątek zgromadzony w szwajcarskich bankach.

</doc>
<doc id="2303893" url="https://pl.wikipedia.org/wiki?curid=2303893" title="Internazionali BNL d’Italia 2011 (mężczyźni)">
Internazionali BNL d’Italia 2011 (mężczyźni)

Internazionali BNL d’Italia 2011 – tenisowy turniej ATP rangi ATP World Tour Masters 1000 z cyklu Internazionali BNL d’Italia rozgrywany w dniach 8–15 maja 2011 roku w Rzymie na kortach ziemnych o puli nagród 2 227 500 euro.

</doc>
<doc id="2303895" url="https://pl.wikipedia.org/wiki?curid=2303895" title="Milos Sporar">
Milos Sporar



</doc>
<doc id="2303897" url="https://pl.wikipedia.org/wiki?curid=2303897" title="Walka byków (obraz Édouarda Maneta)">
Walka byków (obraz Édouarda Maneta)

Walka byków () – obraz olejny francuskiego malarza Édouarda Maneta namalowany w latach 1865–1866, a obecnie przechowywany w Musée d’Orsay w Paryżu. Dzieło ma wymiary 90 cm wysokości i 110 cm szerokości.
W latach 1862–1867 Manet namalował wiele dzieł nawiązujących do kultury i tradycji hiszpańskiej, w tym do korridy. Do tej serii należy niniejszy obraz. Malowidło zostało docenione przez Charles’a Baudelaire’a i Émile’a Zolę, ale było mocno atakowane przez krytyków. Dlatego też Manet przechowywał je w swoim atelier aż do 1872, kiedy to pozytywnie zostało ocenione przez braci Edmonda i Jules’a Goncourt.

</doc>
<doc id="2303899" url="https://pl.wikipedia.org/wiki?curid=2303899" title="Milos Stojković">
Milos Stojković



</doc>
<doc id="2303900" url="https://pl.wikipedia.org/wiki?curid=2303900" title="Martha Raye">
Martha Raye

Martha Raye (ur. 27 sierpnia 1916 w Butte, zm. 19 października 1994 w Los Angeles) – amerykańska aktorka komediowa i piosenkarka; nominowana do Złotego Globu w kategorii najlepszej aktorki drugoplanowej za rolę Lulu w filmie "Bajeczny cyrk Billy Rose" (1962). W 1969 roku Amerykańska Akademia Sztuki i Wiedzy Filmowej uhonorowała ją Nagrodą za działalność humanitarną im. Jeana Hersholta za ochotniczą służbę dla Sił Zbrojnych Stanów Zjednoczonych.
Dzieciństwo.
Urodziła się 27 sierpnia 1916 roku w szpitalu św. Jakuba w amerykańskim mieście Butte, w stanie Montana, jako Margy Reed. Jej pochodzący z Irlandii rodzice, Peter F. Reed i Maybelle Hooper, występowali wówczas w tamtejszym teatrze rewiowym pod nazwą „Reed i Hooper”. Dwa dni po narodzinach córki jej matka powróciła na scenę. Jej pierwszy występ w wodewilu nastąpił w wieku 3 lat. Wraz z rodziną występowała w nieustającej trasie po Stanach Zjednoczonych. Występowała głównie u boku brata Buda. Wkrótce stali się główną atrakcją występów, więc ich nazwę przemianowano na „Margie i Bud”.
Raye wykonywała wodewile przez cały okres dzieciństwa. Uczęszczała też do Professional Children's School w Nowym Jorku, lecz z powodu niskiego poziomu wykształcenia (ukończyła tylko piątą klasę), do końca życia miała problemy z czytaniem. Często musiała prosić inne osoby o przeczytanie na głos tekstów scenariuszy i innych dokumentów.
Kariera.
W wieku 15 lat przybrała pseudonim Martha Raye. Na początku lat 30. XX wieku występowała jako wokalistka orkiestr Paula Asha i Borisa Morrasa. W 1934 roku zadebiutowała w krótkometrażowym filmie muzycznym "A Nite in the Nite Club". W 1936 roku podpisała kontrakt z Paramount Pictures na role w komediach tej wytwórni. Pierwszym filmem pełnometrażowym z jej udziałem był muzyczny "Rhythm on the Range". Od 1936 do 1939 roku była członkiem obsady cotygodniowego programu radiowego Ala Jolsona "The Lifebuoy Program", znanego także pod nazwą "Cafe Trocadero". Oprócz mówienia dowcipów, śpiewała piosenki, solo lub w duecie z Jolsonem. Przez następne 26 lat występowała u boku wielu ówczesnych czołowych komików, m.in. 
Joego Browna, Boba Hope’a, W.C. Fieldsa, Abbotta i Costella, Charliego Chaplina i Jimmy’ego Durante.
Jej atrybutem były szerokie usta, proporcjonalnie duże w porównaniu z resztą twarzy. Dzięki nim zdobyła pseudonim "Wielkie usta". Tę charakterystyczną cechę wykorzystano w reklamie protez dentystycznych Polident w latach 80.
USO.
Dołączyła do United Service Organizations (USO) wkrótce po przystąpieniu Stanów Zjednoczonych do II wojny światowej. Mimo trwającego przez całe życie lęku przed lataniem, wielokrotnie podróżowała za linię frontu, aby ponosić morale amerykańskich żołnierzy trzech wojen: II wojny światowej, wojny koreańskiej i wojny w Wietnamie. Członkowie Zielonych Beretów zwali ją pieszczotliwie jako "pułkownik Maggie".
2 listopada 1993 roku została odznaczona przez Billa Clintona Prezydenckim Medalem Wolności za zasługi dla kraju.
Kariera telewizyjna.
Raye była gwiazdą telewizyjną, gdy to medium było jeszcze młode. W latach 1954–1956 była gospodynią własnego programu "The Martha Raye Show". Rolę jej niezdarnego przyjaciela grał były bokserski mistrz świata wagi średniej Rocky Graziano. W programie pojawili się także m.in. Zsa Zsa Gabor i Cesar Romero. Występowała gościnnie również w innych audycjach telewizyjnych, jak "What's My Line?". W następstwie anulowania jej programu, rozpadu piątego małżeństwa oraz serii innych problemów osobistych i zdrowotnych, 14 sierpnia 1956 roku popełniła nieudaną próbę samobójczą, przedawkowując środki nasenne. Życzliwi podarowali jej medaliony z wizerunkami św. Krzysztofa, św. Genezjusza i Gwiazdy Dawida. Po wyleczeniu nosiła je z bojaźnią, chociaż nie była ani katoliczką, ani żydówką.
Schyłek kariery.
W 1970 roku zagrała Przywódczynię wiedźm w filmie "Pufnstuf", których producentami byli bracia Krofftowie. Dzięki nim wystąpiła w roli Benity Bizarre w "The Bugaloos" (1970).
W latach 70. często gościła w wielu programach i serialach telewizyjnych, takich jak "Statek miłości", "The Roy Rogers and Dale Evans Show", "" czy "Andy Williams Show". Przez 2 lata odgrywała rolę Carrie Sharples w sitcomie "Alice". W ostatnim sezonie serialu "McMillan i jego żona" wcielała się w postać gospodyni Agathy.
Życie prywatne.
Jej życie prywatne było skomplikowane i uczuciowo burzliwe. Była siedmiokrotnie zamężna:
Mark Harris.
W 1991 roku w Las Vegas wyszła za mąż za Marka Harrisa. Wydarzenie to miało szeroki oddźwięk w mediach, gdyż 75-letnia Raye poślubiła 45-letniego biseksualistę, którego przed ślubem znała mniej niż miesiąc. Z jego wsparciem, w lipcu 1992 roku oskarżyła Bette Midler i producentów filmu "Dla naszych chłopców" o nielegalne zapożyczenie wątków z jej życia w kreowaniu głównej bohaterki, granej przez Midler. Sąd oddalił jej wniosek o 5-milionowe odszkodowanie. Z Harrisem byli małżeństwem do jej śmierci w 1994 roku. Odziedziczył po niej większość jej majątku, szacowanego na 3 miliony dolarów, w tym dom w Bel Air. Wydziedziczyła swoje jedyne dziecko, córkę Melodye Raye Condos, z którą wcześniej zerwała kontakty.
Śmierć.
Jej ostatnie lata był naznaczone walką z problemami zdrowotnymi. Cierpiała na chorobę Alzheimera. W 1993 roku z powodu zaburzeń krążenia odjęto jej obie nogi. Zmarła na zapalenie płuc 19 października 1994 roku w szpitalu Cedars Sinai Medical Center, w Los Angeles, po długim zmaganiu się z chorobą układu krążenia. W chwili śmierci miała 78 lat.
W ramach wdzięczności za służbę w USO, po śmierci Raye rozważano pogrzebanie jej szczątków na Narodowym Cmentarzu w Arlington, lecz zgodnie z jej wolą została pochowana z pełnymi honorami wojskowymi na cmentarzu sił specjalnych we Forcie Bragg. Martha Raye była honorowym pułkownikiem amerykańskiej piechoty morskiej i honorowym podpułkownikiem Armii Stanów Zjednoczonych.
Martha Raye posiada dwie gwiazdy na Hollywoodzkiej Alei Sław; jedną za dokonania filmowe przy 6251 Hollywood Boulevard, drugą za pracę w telewizji przy 6547 Hollywood Boulevard.
Dodatkowe informacje.
Postać Marthy Ray, a także wielu innych przedwojennych amerykańskich aktorów, pojawiła się w filmie animowanym "The Autograph Hound" z 1939, gdzie Kaczor Donald włamuje się do studia filmowego, aby zdobyć autografy.

</doc>
<doc id="2303912" url="https://pl.wikipedia.org/wiki?curid=2303912" title="Puchar Anglii w piłce nożnej (1879/1880)">
Puchar Anglii w piłce nożnej (1879/1880)

W sezonie 1879-80 odbyła się 9. edycja Pucharu Anglii. Do rozgrywek przystąpiło 54 zespoły, pięć zgłoszonych drużyn zrezygnowało z występu Pucharze.
Finał.
Mecz finałowy odbył się w sobotę 10 kwietnia 1880 roku na stadionie Kennington Oval w Londynie. 

</doc>
<doc id="2303913" url="https://pl.wikipedia.org/wiki?curid=2303913" title="Simon Schuerch">
Simon Schuerch



</doc>
<doc id="2303915" url="https://pl.wikipedia.org/wiki?curid=2303915" title="Peter Krpesics">
Peter Krpesics



</doc>
<doc id="2303916" url="https://pl.wikipedia.org/wiki?curid=2303916" title="Balazs Markgruber">
Balazs Markgruber



</doc>
<doc id="2303919" url="https://pl.wikipedia.org/wiki?curid=2303919" title="Ludwik Brykner">
Ludwik Brykner

Ludwik Brykner (ur. 17 maja 1915, zm. 30 kwietnia 2002 w Końskich) – więzień gułagu, kapral podchorąży 4 Batalionu Strzelców Karpackich, uczestnik bitwy o Monte Cassino, działacz Związku Inwalidów Wojennych.
Życiorys.
Ludwik Brykner pochodził z ziemiańskiej rodziny zamieszkałej na Wileńszczyźnie. W kampanii wrześniowej walczył w składzie 23 Pułku Ułanów Grodzieńskich. 20 września 1939 został aresztowany przez NKWD i, jako „element niepewny politycznie”, skazany na osiem lat łagru. Od sierpnia 1940 do września 1941 pracował przy budowie linii kolejowej nad Peczorą. Zwolniony na mocy układu Sikorski-Majski, dotarł w marcu 1942 do Czardżou, gdzie wstąpił w szeregi Armii Andersa.
W Palestynie ukończył szkołę podchorążych 2 Korpusu. Podczas bitwy pod Monte Cassino dowodził drużyną, został ranny 17 maja 1944. Po powrocie do linii, jako dowódca plutonu, wziął udział w walkach o Bolonię. Został odznaczony Krzyżem Walecznych. W kwietniu 1946, po demobilizacji, wyjechał do Wielkiej Brytanii, by przez Liverpool powrócić do Polski 16 lipca owego roku. W Krakowie spotkał się z żoną, która przeżyła zesłanie do Kazachstanu i synem, urodzonym już podczas jego pobytu w sowieckim więzieniu. Z powodu swojej wojennej przeszłości był przesłuchiwany i aresztowany przez Urząd Bezpieczeństwa. Po uwolnieniu pracował w Domu Młodzieży w Krzeszowicach i kopalni wapienia w Czatkowicach.
Po przejściu na emeryturę zamieszkał na stałe w Końskich. Został aktywnym działaczem Związku Inwalidów Wojennych, w 1996 został prezesem miejscowego oddziału. W 2001 jego nazwisko zostało wpisane do Księgi Honorowej Zasłużonych dla Związku Inwalidów Wojennych RP. Był odznaczony między innymi Krzyżem Kawalerskim, Oficerskim i Komandorskim (2000) Orderu Odrodzenia Polski, 1939–1945 Star, Italy Star, Krzyżem Czynu Bojowego PSZ na Zachodzie i Krzyżem Pamiątkowym Monte Cassino.

</doc>
<doc id="2303920" url="https://pl.wikipedia.org/wiki?curid=2303920" title="Peter Bartafai">
Peter Bartafai



</doc>
<doc id="2303921" url="https://pl.wikipedia.org/wiki?curid=2303921" title="Jan Jagielski">
Jan Jagielski

Jan Robert Jagielski (ur. 13 października 1937 w Toruniu, zm. 17 lutego 2021) – polski działacz społeczny, autor publikacji na temat śladów historycznej obecności Żydów w Polsce.
Życiorys.
Maturę uzyskał w XIV Liceum Ogólnokształcącym im. Stanisława Staszica w Warszawie (wówczas imienia Klementa Gottwalda). Absolwent Uniwersytetu Warszawskiego ukończonego z tytułem magistra geochemii. Przez 30 lat pracował naukowo w Instytucie Chemii Przemysłowej w Warszawie.
Od 1991 był pracownikiem Żydowskiego Instytutu Historycznego im. Emanuela Ringelbluma, gdzie stworzył Dział Dokumentacji Dziedzictwa, gromadzący materialne ślady obecności historycznej Żydów na ziemiach polskich z dużą bazą danych.
Zmarł 17 lutego 2021. Został pochowany na cmentarzu żydowskim przy ul. Okopowej w Warszawie.
Działalność społeczna.
Od 1981 aktywnie uczestniczył w opiece nad miejscami i zabytkami związanymi z kulturą i historią Żydów polskich, we wcześniejszych latach amatorsko je dokumentując. W tym samym roku powstał Społeczny Komitet Opieki nad Cmentarzami i Zabytkami Kultury Żydowskiej przy Towarzystwie Opieki nad Zabytkami, który współtworzył Jagielski, od 1994 pełniąc funkcję przewodniczącego Zarządu.
Był inicjatorem akcji restaurowania cmentarzy żydowskich w małych miastach, którą prowadził z młodzieżą z kraju i z Izraela.
Był przewodniczącym Fundacji Wiecznej Pamięci powstałej w 1993 z inicjatywy Rządu RP i zajmującej się renowacją zabytków żydowskich (cmentarze, synagogi i inne), upamiętnianiem miejsc i wydarzeń związanych z historią Żydów w Polsce, a także działalnością kulturalną i oświatową na temat stosunków polsko-żydowskich. Był skarbnikiem i członkiem zarządu Stowarzyszenia Żydowski Instytut Historyczny w Polsce.
Na dorobek Jagielskiego składają się książki o cmentarzu żydowskim przy ul. Okopowej w Warszawie, zabytkach żydowskich oraz getcie warszawskim (brał udział m.in. w projekcie upamiętnienia granic getta). Był także autorem artykułów o tej tematyce.

</doc>
<doc id="2303922" url="https://pl.wikipedia.org/wiki?curid=2303922" title="Peter Vermes (wioślarz)">
Peter Vermes (wioślarz)



</doc>
<doc id="2303924" url="https://pl.wikipedia.org/wiki?curid=2303924" title="Trypucie (stacja kolejowa)">
Trypucie (stacja kolejowa)



</doc>
<doc id="2303927" url="https://pl.wikipedia.org/wiki?curid=2303927" title="Peter Galambos">
Peter Galambos



</doc>
<doc id="2303929" url="https://pl.wikipedia.org/wiki?curid=2303929" title="73 Dywizjon Artyleryjskiego Rozpoznania Pomiarowego">
73 Dywizjon Artyleryjskiego Rozpoznania Pomiarowego

73 Dywizjon Artyleryjskiego Rozpoznania Pomiarowego (73 darp) – pododdział artyleryjskiego rozpoznania pomiarowego ludowego Wojska Polskiego (JW Nr 4427).
Dywizjon został sformowany jesienią 1956 roku, w garnizonie Głogów, w składzie 10 Dywizji Artylerii Armat, według etatu Nr 4/136 o stanie 193 wojskowych i 2 pracowników cywilnych. Latem następnego roku dyon został rozformowany jako samodzielna jednostka i włączony w skład 31 Brygady Artylerii Armat.

</doc>
<doc id="2303930" url="https://pl.wikipedia.org/wiki?curid=2303930" title="Bela Simon Jr">
Bela Simon Jr



</doc>
<doc id="2303933" url="https://pl.wikipedia.org/wiki?curid=2303933" title="Madonna z Tarquinii">
Madonna z Tarquinii

Madonna z Tarquinii – obraz renesansowego włoskiego malarza Fra Filippa Lippiego.
Obraz przedstawia Madonnę z Dzieciątkiem siedzącą na półkolistym tronie, tulącą czule do siebie dziecko. Motyw bardzo często przedstawiany przez ówczesnych malarzy został potraktowany przez Lippiego w sposób innowacyjny. Za plecami matki przedstawił pokój sypialny z łóżkiem. Po lewej stronie umieścił otwarte okno z widokiem na krajobraz a dalej w głębi drzwi na podwórze. Takie przedstawienie Madonny w domowym zaciszu, pojawiło się we włoskiej sztuce po raz pierwszy. Mistrz przedstawia Boską rodzinę w ludzkiej szacie i w dodatku bez zaakcentowania ich boskości, czyli bez aureoli. Otwarte okno oświetla wnętrze, kolumny i kolorowa posadzkę. Obraz Lippiego nawiązuje do maniery realizmu zapoczątkowanej przez Giotta, a następnie kontynuowanej m.in. przez Masaccia.

</doc>
<doc id="2303934" url="https://pl.wikipedia.org/wiki?curid=2303934" title="Robert Racz">
Robert Racz



</doc>
<doc id="2303935" url="https://pl.wikipedia.org/wiki?curid=2303935" title="Zsuzsanna Hajdu">
Zsuzsanna Hajdu



</doc>
<doc id="2303936" url="https://pl.wikipedia.org/wiki?curid=2303936" title="Evelyn Toth">
Evelyn Toth



</doc>
<doc id="2303938" url="https://pl.wikipedia.org/wiki?curid=2303938" title="Beata Saska">
Beata Saska



</doc>
<doc id="2303939" url="https://pl.wikipedia.org/wiki?curid=2303939" title="Stelmet Falubaz Zielona Góra">
Stelmet Falubaz Zielona Góra



</doc>
<doc id="2303943" url="https://pl.wikipedia.org/wiki?curid=2303943" title="Inga Dudchenko">
Inga Dudchenko



</doc>
<doc id="2303944" url="https://pl.wikipedia.org/wiki?curid=2303944" title="Bakterie manganowe">
Bakterie manganowe



</doc>
<doc id="2303948" url="https://pl.wikipedia.org/wiki?curid=2303948" title="Charles F. Bolden Jr.">
Charles F. Bolden Jr.

Charles Frank „Charlie” Bolden, Jr. (ur. 19 sierpnia 1946 w Columbii, stan Karolina Południowa) – generał major amerykańskiej piechoty morskiej (w stanie spoczynku), były astronauta, w latach 2009–2017 administrator NASA.
Magister, absolwent University of Southern California (1977), specjalizował się w elektronice, ukończył Akademię Marynarki. Po ukończeniu akademii odbył służbę w jednostce lotniczej Pensaco 1a FL, a następnie Meridian MS i Kingsville TX. Latał na samolocie A-6A Intruder (ponad 100 lotów). Zajmował różne stanowiska w Marine Corps Air Station w El Torro CA. Uprawnienia pilota doświadczalnego zdobył w United States Naval Test Pilot School w Patuxent River w stanie Maryland, w roku 1979. Jako pilot doświadczalny latał na samolotach A-6E, EA-6B, A-7C/E.
W zespole astronautów NASA od 1980 roku (grupa NASA-9). W 1981 roku został zakwalifikowany jako pilot Space Shuttle. Pierwszy lot wykonał podczas wyprawy STS-61-C w dniach 12–18 stycznia 1986 roku. Drugi lot wykonał podczas wyprawy STS-31 w dniach 24–29 kwietnia 1990 roku, w czasie której na orbicie okołoziemskiej umieszczono Kosmiczny Teleskop Hubble’a. Podczas dwóch kolejnych lotów wahadłowców – STS-45 (24 marca – 2 kwietnia 1992) i STS-60 (3–11 lutego 1994) pełnił funkcję dowódcy.
W czerwcu 1994 roku opuścił korpus astronautów i powrócił do służby w United States Marine Corps. W 2003 przeszedł w stan spoczynku.
Od 17 lipca 2009 do 20 stycznia 2017 roku pełnił funkcję administratora NASA.

</doc>
<doc id="2303949" url="https://pl.wikipedia.org/wiki?curid=2303949" title="The Dawn of the Dying Sun">
The Dawn of the Dying Sun

The Dawn of the Dying Sun – drugi album studyjny norweskiego zespołu Hades, wydany jeszcze przed zmianą nazwy na Hades Almighty.
Został nagrany na przełomie czerwca i lipca 1997 roku w norweskim studiu nagraniowym Grieghallen Studio, wydany tego samego roku przez amerykańską wytwórnię muzyczną Full Moon Productions. Tekst "Alone Walkyng" jest autorstwa Richarda Chaucera i pochodzi z 1572 roku.
Lista utworów.
W 2010 ukazała się reedycja albumu, poszerzona o następujące utwory:

</doc>
<doc id="2303952" url="https://pl.wikipedia.org/wiki?curid=2303952" title="Angustia">
Angustia

Angustia – rodzaj muchówek z rodziny rączycowatych (Tachinidae).

</doc>
<doc id="2303953" url="https://pl.wikipedia.org/wiki?curid=2303953" title="Unoszą mnie konie">
Unoszą mnie konie

Unoszą mnie konie – rosyjski melodramat w reżyserii Władimira Motyla z 1997 roku, na motywach powieści "Pojedynek" Antona Czechowa.
Fabuła.
Student prawa Iwan Leszkow na moskiewskim lotnisku zakłada się ze swoim przyjacielem Kolą, że zdobędzie tajemniczą nieznajomą – Nadieżdę Fiodorowną. Nadia zakochuje się w przystojnym młodzieńcu i porzuca dla niego męża i dostatnie życie. Kiedy zachodzi w ciążę, ich związek przeżywa kryzys, a Iwan domaga się aby kobieta dokonała aborcji. Porzucona Nadia pada ofiarą bezwzględnego majora Aleksiejewicza. Tylko w starym lekarzu udaje się jej znaleźć oparcie.
Film został wyróżniony na przeglądzie filmowym w Jałcie, w 1996.

</doc>
<doc id="2303960" url="https://pl.wikipedia.org/wiki?curid=2303960" title="Alexandra Opachanova">
Alexandra Opachanova



</doc>
<doc id="2303961" url="https://pl.wikipedia.org/wiki?curid=2303961" title="Anisia">
Anisia

Angustia – rodzaj muchówek z rodziny rączycowatych (Tachinidae).

</doc>
<doc id="2303962" url="https://pl.wikipedia.org/wiki?curid=2303962" title="John Tlale">
John Tlale

John Rantsi Tlale (ur. 15 maja 1967) – południowoafrykański piłkarz grający na pozycji bramkarza. W reprezentacji Republiki Południowej Afryki rozegrał 8 meczów.
Kariera klubowa.
Karierę piłkarską Tlale rozpoczął w klubie Bloemfontein Celtic. W 1992 roku zadebiutował w jego barwach w pierwszej lidze południowoafrykańskiej. Następnie w połowie tamtego roku odszedł do Welkom Stars, w którym występował przez 3 sezony.
W 1995 roku Tlale został piłkarzem Mamelodi Sundowns. W Mamelodi Sundowns grał do końca sezonu 2001/2002. Wraz z zespołem Mamelodi Sundowns trzykrotnie wywalczył mistrzostwo Republiki Południowej Afryki w latach 1998, 1999 i 2000. Zdobył również Rothmans Cup w 1999 roku. W 2002 roku odszedł do Spartaka Pretoria, gdzie grał przez sezon. W 2003 roku zakończył karierę piłkarską.
Kariera reprezentacyjna.
W reprezentacji Republiki Południowej Afryki Tlale zadebiutował w 1999 roku. W swojej karierze trzykrotnie był powołany do kadry RPA na Puchar Narodów Afryki: w 1996 (mistrzostwo Afryki), w 1998 (wicemistrzostwo Afryki) i w 2000 roku (3. miejsce), ale na każdym z nich był rezerwowym bramkarzem i nie wystąpił ani razu. W kadrze narodowej od 1997 do 2002 roku rozegrał 8 meczów.

</doc>
<doc id="2303963" url="https://pl.wikipedia.org/wiki?curid=2303963" title="Nuria Dominguez Asensio">
Nuria Dominguez Asensio



</doc>
<doc id="2303969" url="https://pl.wikipedia.org/wiki?curid=2303969" title="Andrey Shevel">
Andrey Shevel



</doc>
<doc id="2303971" url="https://pl.wikipedia.org/wiki?curid=2303971" title="Ilmārs Geige">
Ilmārs Geige

Ilmārs Geige (ur. 9 marca 1942 w miejscowości Pitragciems) – łotewski polityk i działacz społeczny liwskiego pochodzenia, deputowany do Rady Najwyższej ŁSRR (1990–1993) i poseł na Sejm (1998–2002). Sygnatariusz Aktu Odnowienia Niepodległości z 1990. 
Życiorys.
Urodził się w rodzinie rybaków w miejscowości Pitragciems w północnej Kurlandii – na obszarze tradycyjnego osadnictwa liwskiego. Ukończył szkołę podstawową w Mazirbe. W latach 1956–1960 kształcił się w szkole średniej w Dundadze. W okresie 1962–1966 służył w marynarce wojennej. W okresie 1974–1977 pogłębiał wykształcenie w technikum rolniczym w Kandavie. Od 1967 do 1990 był zatrudniony w windawskim oddziale Instytutu Projektowania "Komunālprojekts" (m.in. jako inżynier). W okresie "trzeciego odrodzenia łotewskiego" zaangażował się w działalność polityczną – w 1989 wszedł w skład rady deputowanych ludowych rejonu windawskiego. W wyborach w 1990 został wybrany do Rady Najwyższej Łotewskiej SRR jako kandydat Łotewskiego Frontu Ludowego ("Latvijas tautas fronte", LTF) w okręgu Tārgale. Był sekretarzem Komisji Praw Człowieka i Spraw Narodowościowych, a także przewodniczącym Podkomisji Ochrony Praw Dziecka. Pełnił funkcję sekretarza Klubu Poselskiego LTF. 4 maja 1990 głosował za uchwałą o odnowieniu niepodległości Łotwy. Po odejściu z parlamentu był dyrektorem wydziału spraw narodowych w ministerstwie sprawiedliwości (1993–1995; 1996–1998) oraz dyrektorem windawskiego oddziału Urzędu Naturalizacji Republiki Łotewskiej ("Latvijas Respublikas Naturalizācijas pārvalde"; 1995–1996). Współpracował z Komisją Demograficzną Rządu Łotewskiego. W 1998 stanął na czele grupy roboczej dla wypracowania długoterminowego programu rządowego poświęconego Liwom na Łotwie. Od 2004 zatrudniony jako inżynier budownictwa w wydziale oświaty urzędu miejskiego w Windawie. 
W latach 1998–2002 zasiadał w Sejmie VII kadencji jako przedstawiciel Łotewskiej Drogi. Był członkiem Komisji Praw Człowieka oraz przewodniczącym Komisji Petycji. Stał na czele Parlamentarnej Grupy Współpracy Łotewsko-Fińskiej. Po odejściu z Sejmu zasiadał w radzie gminy Kolka (2005–2009). W 2007 wraz z pozostałymi członkami Łotewskiej Drogi przeszedł do LPP/LC, dwa lata później przystąpił zaś do Związku Obywatelskiego. Bez powodzenia ubiegał się o ponowny wybór do Sejmu w latach 2002 (z listy Łotewskiej Drogi), 2006 (z listy LPP/LC) i 2010 (z ramienia "Jedności"). 
Z pochodzenia jest Liwem. Działa w Związku Liwskim ("Līvu savienība"), był pierwszym szefem jego windawskiego oddziału. Obecnie zasiada w jego władzach centralnych. Należy do Klubu Deklaracji 4 Maja, zrzeszającego osoby, które w 1990 opowiedziały się w parlamencie za niepodległością Łotwy. W latach 1992–2007 był przewodniczącym Łotewskiego Narodowego Komitetu UNICEF. 
Jest żonaty, ma syna i córkę. Odznaczony Orderem Trzech Gwiazd (2000).

</doc>
<doc id="2303976" url="https://pl.wikipedia.org/wiki?curid=2303976" title="Impotent (film)">
Impotent (film)

Impotent (ros. "Импотент") – rosyjska komedia w reżyserii Anatolija Ejbramdżana z 1996 roku.
Fabuła.
W dniu 25 rocznicy ślubu Michaił dowiaduje się od swojej żony Tatiany, że ta go opuszcza z powodu jego impotencji. Na krótko zostaje sam ze swoimi problemami, ale wkrótce pojawiają się jego przyjaciele i kobiety, które postanawiają przyjść mu z pomocą.

</doc>
<doc id="2303990" url="https://pl.wikipedia.org/wiki?curid=2303990" title="Kompetencje organizacji">
Kompetencje organizacji

Kompetencje organizacji (kompetencje przedsiębiorstwa) - posiadanie przez organizację (przedsiębiorstwo) możliwości takiego łączenia wiedzy eksperckiej, aby było możliwe zrealizowanie zamierzeń strategicznych. Kompetencje organizacji definiowane są również w ramach tzw. szkoły zasobowej. Wtedy kompetencje organizacji mogą zostać określone jako posiadanie przez przedsiębiorstwo umiejętności łączenia wiedzy i zasobów w celu realizacji zamierzeń strategicznych. Przykładem kompetencji posiadanych przez organizację może być model zarządzania, system kontroli, a przez przedsiębiorstwo system nadzoru produkcji. Dla przedsiębiorstw największe znaczenie ma posiadanie kluczowych kompetencji, czyli takich, które pozwalają realizować zamierzenia strategiczne przy zbudowaniu przewagi konkurencyjnej. Przykładem może tutaj być kompetencja Zeissa w zakresie produkcji szkieł optycznych. Kluczowa kompetencja jest tym cenniejsza dla organizacji, im bardziej organizacja jest w stanie ją obronić przed substytucją lub imitowaniem przez konkurencję.

</doc>
<doc id="2303992" url="https://pl.wikipedia.org/wiki?curid=2303992" title="Fast Lane">
Fast Lane

Fast Lane – pierwszy singiel pochodzący z albumu "", duetu Bad Meets Evil. Gościnnie występuje Slim da Mobster, który śpiewa w refrenie tej piosenki. Singiel został wydany 3 maja, 2011, ale wyciekł już 28 kwietnia. Wyprodukowali go Eminem i Supa Dups. To ich pierwszy singiel od 1999 roku - „Nuttin' To Do”.
Teledysk do utworu został wydany 8 czerwca 2011.
Utwór został wykorzystany w ścieżce dźwiękowej do filmu "Szybcy i wściekli 6".

</doc>
<doc id="2303995" url="https://pl.wikipedia.org/wiki?curid=2303995" title="Lionel Rose">
Lionel Rose

Lionel Edward Rose, MBE (ur. 21 czerwca 1948 w Warragul, zm. 8 maja 2011 tamże) – australijski bokser wagi koguciej, pierwszy mistrz świata boksu pochodzenia aborygeńskiego.

</doc>
<doc id="2303996" url="https://pl.wikipedia.org/wiki?curid=2303996" title="Bitwa o Metz">
Bitwa o Metz

Bitwa o Metz – trwająca blisko trzy miesiące batalia pomiędzy siłami armii amerykańskiej, a niemieckicm Wehrmachtem i Waffen-SS na froncie zachodnim II wojny światowej. Doszło do niej na przedpolach miasta Metz po przełamaniu obrony niemieckiej w Normandii. Atak oddziałów amerykańskiej 3 Armii napotkał zdecydowany opór wojsk niemieckich, co spowodowało ciężkie straty po obu stronach. Silnie ufortyfikowane miasto zostało zajęte przez Amerykanów przed końcem listopada 1944 roku, a pozostałe wojska niemieckie skapitulowały.
Przygotowania.
Metz był silnie ufortyfikowanym miastem, położonym w widłach rzek Mozela i Seille. Na fortyfikacje te składało się kilka fortów i punktów obserwacyjnych połączonych ze sobą systemem obwałowań i tuneli powstałych w większości w XIX wieku. Należące do roku 1870 do Francji, następnie do Niemiec, a od roku 1918 ponownie do Francji, po upadku Francji w roku 1940 miasto zostało zaanektowane i włączone raz jeszcze w granice III Rzeszy. Dla ogromnej większości Niemców Metz był niemieckim miastem. W pierwszych latach wojny Wehrmacht nie przywiązywał większej wagi do jego obrony, w rezultacie większość ciężkiego uzbrojenia fortów została z nich zabrana i przeniesiona gdzie indziej.
Jednakże, gdy po przełamaniu niemieckiego oporu w Normandii siły Aliantów ruszyły w głąb terytoriów okupowanych, Metz stał się dla niemieckiego dowództwa ważnym ośrodkiem oporu, w nadziei powstrzymania alianckiego natarcia w kierunku na południowe Niemcy. Pod koniec sierpnia 1944 roku wojska niemieckie w Lotaryngii zdołały przygotować linie obrony, co zmusiło 3 Armię generała Pattona do wstrzymania ofensywy. W rezultacie nastąpiła ponad 3-miesięczna przerwa w działaniach ofensywnych na froncie zachodnim. Forty i inne punkty oporu Metzu zostały silnie uzbrojone i zamaskowane tak dobrze, że ani rozpoznanie lotnicze, ani wywiad francuski nie potrafiły niektórych przedmiotów zidentyfikować, za co mieli wkrótce zapłacić amerykańscy żołnierze. Zgodnie z osobistym rozkazem Hitlera z marca 1944 roku dowódcy miast-fortec mieli bronić się do ostatniego żołnierza, a otoczone forty mogły poddawać się wyłącznie za osobistą zgodą Führera. Gdy 3 Armia dotarła do Verdun i zagroziła terytorium Saary w Niemczech, Metz został również ogłoszony „twierdzą”. W ten sposób dowództwo niemieckie chciało zyskać na czasie dla wzmocnienia obrony Linii Zygfryda. Rozkaz obrony otrzymała 1 Armia niemiecka dowodzona przez generała Otto von Knobelsdorffa. Wywiad aliancki oceniał, że wojska niemieckie w tym rejonie stanowią odpowiednik czterech i pół dywizji piechoty i wojsk pancernych.
Bitwa.
Pododdziały kawalerii pancernej amerykańskiego XX Korpusu, podczas działań rozpoznawczych w kierunku Mozeli, natknęły się 6 września 1944 roku na elementy 17 Dywizji Grenadierów Pancernych i natychmiast zostały wycofane. 18 września doszło do ponownego spotkania obu jednostek. Amerykanie nie spodziewali się już spotkać Niemców w tym miejscu i teraz musieli pospiesznie zwierać swe – rozproszone dotąd – siły. Starcie to doprowadziło do kilku amerykańskich uderzeń na małą skalę.
Pierwszy atak przypuściła 5 Dywizja Piechoty, która próbowała uchwycić przyczółek na północ od Metzu. Atak został z łatwością odparty przez Niemców, podobnie jak następny, wprost na przedmieścia. Dopiero przy trzeciej próbie Amerykanom udało się zdobyć niewielki przyczółek na południe od Metzu.
Pod koniec września większość wojsk niemieckich, do tej pory skupionych na północ od Metzu, została przegrupowana na południe od miasta, z którego również wycofano część oddziałów. Wykorzystując osłabienie prawego skrzydła nieprzyjaciela, przystąpił do natarcia XII Korpus amerykański, ale został odparty przez obrońców. W ciągu następnych dwóch tygodni Amerykanie ograniczyli działania do ataków na małą skalę i patrolowania przedpola Metzu. Jednocześnie wojska XX Korpusu przechodziły intensywne szkolenie, wypróbowując różne metody zdobywania umocnień. Zważywszy na dotychczasowe niepowodzenia dowódca 3 Armii postanowił, zamiast atakować Metz frontalnie, obejść ugrupowanie przeciwnika i uderzyć od wschodu.
Atak został podjęty 8 listopada, a zastosowanie nowej taktyki doprowadziło do przełamania zewnętrznego pasa obrony. 14 listopada dowódcą 1 Armii niemieckiej został, w miejsce Knobelsdorfa, Generalleutnant Heinrich Kittel. Do 17 listopada wojska amerykańskie zdołały izolować większość ufortyfikowanych punktów oporu i następnie przypuścić szturm na miasto. Pierwsze oddziały wkroczyły do Metzu 18 listopada, a w trzy dni później Kittel został ciężko ranny i wzięty do niewoli, gdy Amerykanie zajęli podziemny szpital wojskowy. Jednakże, mimo że miasto zostało opanowane a walki ustały 22 listopada, pozostałe odizolowane forty broniły się nadal. Główne siły niemieckie zaczęły wycofywać się już 17 listopada, ścigane przez Amerykanów przez następne dwa dni.
Rezultaty.
Bezpośrednie atakowanie obsadzonych przez Niemców fortów nie było możliwe wobec nakazu oszczędzania amunicji artyleryjskiej XX Korpusu, który miał w najbliższym czasie próbować forsować rzekę Saarę. Niemniej izolowane forty kapitulowały jeden po drugim, szczególnie po poddaniu się 26 listopada Fortu Verdun. Ostatni punkt zorganizowanego oporu, obsadzony przez grenadierów z 462 Dywizji Grenadierów Ludowych, Fort Jeanne d’Arc, dotrwał aż do 13 grudnia.
Rezultat bitwy był oczywisty: wojska niemieckie zostały pokonane, Metz oswobodzony. Jednakże wstrzymywanie wojsk alianckich przez trzy miesiące pozwoliło Niemcom wycofać się w porządku, zregenerować siły i przygotować Dolinę Saary do obrony, co spowodowało, że siły alianckie wkroczyły do Niemiec dopiero w lutym 1945 roku.

</doc>
<doc id="2303998" url="https://pl.wikipedia.org/wiki?curid=2303998" title="Pelargonidyna">
Pelargonidyna

Pelargonidyna – organiczny związek chemiczny z grupy antocyjanidynów, Występuje naturalnie jako barwnik roślinny, między innymi w pelargoniach, malinach, truskawkach, owocach śliw, żurawiny czy płatkach róż. Duże jej ilości zawiera czerwona fasola. Jak wszystkie antocyjanidyny jest antyutleniaczem. Pelargonidyna stosowana jest jako barwnik spożywczy o oznaczeniu E163d. Alkoholowy roztwór pelargonidyny jest wskaźnikiem pH.

</doc>
<doc id="2303999" url="https://pl.wikipedia.org/wiki?curid=2303999" title="Roger Hargreaves">
Roger Hargreaves

Charles Roger Hargreaves (ur. 9 maja 1935 w Cleckheaton w Wielkiej Brytanii, zm. 11 września 1988 na wyspie Guernsey) – brytyjski pisarz i ilustrator książek dla dzieci, znany szczególnie z serii "Mr. Men" oraz "Little Miss", napisanych z myślą o najmłodszych. Jego książki prezentujące łatwe w odbiorze, kolorowo ilustrowane historyjki rozeszły się na całym świecie w nakładzie ponad 85 mln egzemplarzy w 20 wersjach językowych i przez ponad 25 lat stanowiły część kultury masowej.

</doc>
<doc id="2304000" url="https://pl.wikipedia.org/wiki?curid=2304000" title="Marek Jaromski">
Marek Jaromski

Marek Jaromski (ur. 19 czerwca 1953 w Kutnie) – polski artysta grafik. Tworzy prace z pogranicza grafiki, rysunku, malarstwa i rzeźby. Z odbitych na wyprodukowanym przez siebie papierze grafik komponuje instalacje. Pracuje także w Radiu Plus Warszawa (dawniej Radiu Józef) prowadząc audycję „Eteryczna akademia sztuki”, niegdyś także „Chodzę po ziemi”, „Wniebogłosy” i „Rozmowy na chmurce”.
Życiorys.
Studiował w warszawskiej Akademii Sztuk Pięknych, w Pracowni Technik Drzeworytniczych pod kierunkiem prof. Haliny Chrostowskiej; aneks z malarstwa u prof. Eugeniusza Markowskiego. Dyplom z wyróżnieniem uzyskał w 1980 roku. Przez krótki czas był asystentem w swej macierzystej uczelni. Od 1976 roku związany jest z działalnością grupy Warsztat, którą razem z nim współtworzą Andrzej Kalina i Andrzej Dworakowski.
Twórczość.
Marek Jaromski inspiruje się tradycją chrześcijańską. Jest znany ze swojego zamiłowania do aniołów i angelologii. Eksperymentuje z matrycą graficzną i podłożem, tworzy we własnej technice ziemiorytu. Do pokazów swoich prac włącza czasem poezję i muzykę. 

</doc>
<doc id="2304001" url="https://pl.wikipedia.org/wiki?curid=2304001" title="Hip-Hip i Hurra">
Hip-Hip i Hurra

Hip-Hip i Hurra – polski serial animowany autorstwa Elżbiety Wąsik, wyprodukowany przez Studio Miniatur Filmowych, obecnie emitowany na stacji Kino Polska. Serial miał premierę 7 maja 2011 roku na kanale Kino Polska, a od 1 października 2014 roku emitowany jest na kanale JimJam oraz TVP ABC. Od września 2012 serial emitowany był także w argentyńskiej telewizji Pakapaka, gdzie cieszył się sporą popularnością, obecnie emitowany jest także w Portugalii, Rumunii, Francji i kilku innych państwach Europy. Każdy odcinek trwa 13 minut. Serial ma charakter edukacyjny, jednocześnie jest parodią seriali detektywistycznych, pełen humoru i komediowych zwrotów akcji. Obecnie powstały dwa sezony serialu.
Treść.
Akcja rozgrywa się w świecie zdominowanym przez mówiące zwierzęta. Serial koncentruje się na przygodach duetu detektywów Hip-Hipa i Hurry. Każda zagadka prowadzi do zgłębienia jakiejś prawdy przyrodniczej (jak powstają chmury, wiatr, tęcza, skąd się biorą dzieci, fakty na temat zwierząt, roślin, owadów etc.) Jednocześnie na boku rozgrywa się romans między Hipem a jego sąsiadką żyrafą Różą.

</doc>
<doc id="2304002" url="https://pl.wikipedia.org/wiki?curid=2304002" title="Jan Śledzianowski">
Jan Śledzianowski

Jan Śledzianowski (ur. 3 czerwca 1938 w Bieżuniu) – polski duchowny rzymskokatolicki diecezji kieleckiej, socjolog, teolog, profesor nauk teologicznych.
Życiorys.
Syn Romana i Emilii z Ozimkiewiczów. Ukończył Szkołę Podstawową im. A. Zamojskiego w Bieżuniu (1953), a następnie Liceum Ogólnokształcące w Staroźrebach (1957). W latach 1957–1963 odbył studia filozoficzno-teologiczne w Wyższym Seminarium Duchownym w Kielcach, zakończone przyjęciem święceń kapłańskich z rąk ks. bp. Czesława Kaczmarka. Od 1973 do 1979 roku studiował teologię i pedagogikę rodziny na Katolickim Uniwersytecie Lubelskim. Doktoryzował się w 1981 na tej uczelni. Stopień doktora habilitowanego nauk humanistycznych w zakresie socjologii uzyskał w 1989 roku w oparciu o rozprawę "Rodzina w diecezji kieleckiej – studium socjologiczno-pastoralne".
Profesor Wyższego Seminarium Duchownego w Kielcach w latach 1977–1982 i od 1996 roku. W 1993 roku został profesorem Wyższej Szkoły Pedagogicznej w Kielcach, przekształconej następnie w Akademię Świętokrzyską. Na uczelni tej pełnił funkcję kierownika Zakładu Pedagogiki (1993–1996) oraz Zakładu Profilaktyki Społecznej i Resocjalizacji. Od 1996 roku był również wykładowcą Wszechnicy Świętokrzyskiej. Ponadto pracował w Świętokrzyskim Instytucie Teologicznym KUL w Kielcach.
Założył Koło Towarzystwa Pomocy im. A. Chmielowskiego w Kielcach (1985), Stowarzyszenie Rodzin Katolickich (diecezji kieleckiej, 1993) oraz grupy Anonimowych Alkoholików w województwie kieleckim (1989–2000). Jest współzałożycielem Świętokrzyskiego Ruchu Trzeźwości, w którym pełnił funkcję wiceprezesa. Współorganizował Świętokrzyski Klub Abstynenta „Raj” (1985). Zorganizował oddział Stowarzyszenia Polskiego Związku Kobiet Katolickich (1995) oraz Katolicki Ośrodek Adopcyjno-Opiekuńczy (diecezji kieleckiej, 1996). Utworzył Dom Samotnej Matki w Łukowej (1985) i Wiernej (1989), a także Schronisko dla Bezdomnych Mężczyzn w Miechowie (1991).
Odznaczony m.in. Złotym Krzyżem Zasługi (1996) i Krzyżem Kawalerskim Orderu Odrodzenia Polski (2001). Laureat Nagrody Miasta Kielce (2002).

</doc>
<doc id="2304005" url="https://pl.wikipedia.org/wiki?curid=2304005" title="Prawo jazdy w Polsce">
Prawo jazdy w Polsce

Prawo jazdy w Polsce – dokument potwierdzający uprawnienia do prowadzenia pojazdów mechanicznych w Polsce, a w niektórych przypadkach także innego rodzaju pojazdów drogowych, jak rower czy pojazd zaprzęgowy. Dokument prawa jazdy jest wydawany od kilkudziesięciu lat przez polskie organy państwowe.
Historia.
Pierwsze przepisy poruszania się po drogach powstały w Polsce rozbiorowej w 1826 roku. Wraz z odzyskaniem niepodległości w roku 1918 pojawiły się pierwsze polskie prawa jazdy. W roku 1921 powstał pierwszy polski kodeks drogowy. Kolejne ustawy pochodziły z lat 1961, 1983 i obecnie obowiązująca – Ustawa z 20 czerwca 1997 r. Prawo o ruchu drogowym (pot. Kodeks drogowy).
W dzisiejszej Polsce warunki uzyskania oraz uprawnienia określa ustawa z 5 stycznia 2011 r. o kierujących pojazdami oraz rozporządzenia szczegółowe m.in.:
Produkcją polskich praw jazdy oraz ich personalizacją zajmuje się Polska Wytwórnia Papierów Wartościowych S.A. Organem wydającym prawo jazdy jest starosta powiatowy właściwy dla miejsca zamieszkania kierowcy, a w przypadku miast na prawach powiatu – prezydent miasta, zaś w Warszawie organem wydającym prawo jazdy jest Prezydent miasta stołecznego Warszawy – właściwy urząd dzielnicy.
Unijne prawo jazdy.
W 2006 roku Parlament Europejski przyjął dyrektywę 2006/126/EEC ustanawiającą jednolity wzór prawa jazdy we wszystkich państwach członkowskich. W Polsce nowe prawo jazdy wprowadza ustawa z 5 stycznia 2011 r. o kierujących pojazdami.
Wydawane od stycznia 2013 roku prawa jazdy są ważne przez 15 lat – dla kierowców zawodowych 5 lat (kategorie C1, C, D1, D, C1+E, C+E, D1+E, D+E), podczas gdy w większości krajów członkowskich okres ten wynosi jedynie 10 lat. Dokumenty wydane przed 19 stycznia 2013 roku zachowują ważność do 2033 roku. Wymiana dokumentu w związku z upływem terminu ważności nie wiąże się z koniecznością ponownego nabywania uprawnień do kierowania pojazdami.
Prawa jazdy używane przez kierowców będących mieszkańcami państw stowarzyszonych w Unii Europejskiej mają standardowy wygląd i zawierają standardowe informacje o kierowcy, wspólne dla wszystkich krajów, opracowane w 1998. Odstępstwa od tej ogólnej zasady dotyczą drobnych elementów tego dokumentu. Polskie prawa jazdy wydawane od końca lat 90. spełniają te standardy.
Prawo jazdy jest kształtu i rozmiarów karty kredytowej (85,6 × 53,98 mm (standard ID-1 ISO/IEC 7810)).
4 marca 2019 została wprowadzona w Polsce zmiana, wedle której z awersu prawa jazdy zniknął adres zamieszkania kierowcy. Zmiana te ma na celu ujednolicenie dokumentów osobistych, gdyż aktualny wzór dowodu osobistego również pozbawiony jest adresu. Wszystkie dotychczas wydane prawa jazdy zachowują swoją ważność i nie jest wymagana ich wymiana.
Kategorie.
Dokumentem stwierdzającym uprawnienie do kierowania pojazdami jest prawo jazdy określonej kategorii. Nie dotyczy to tramwajów (wymagane jest pozwolenie do kierowania tramwajem) oraz:
1. rowerów, wózków rowerowych i pojazdów zaprzęgowych, hulajnóg elektrycznych i urządzeń transportu osobistego – osoby, które ukończyły 18 lat mogą kierować tego typu pojazdami bez dokumentów uprawniających, natomiast osoby, które nie osiągnęły tego wieku powinny posiadać kartę rowerową, prawo jazdy kategorii AM, A1, B1 bądź T lub jeździć pod opieką dorosłego;
2. motorowerów – osoby, które ukończyły 18 lat przed 19 stycznia 2013 r., zgodnie ze starymi zasadami mogą kierować motorowerami bez prawa jazdy;
3. pojazdów jednośladowych, w tym motocykli, z silnikiem o pojemności skokowej nieprzekraczającej 100 cm³ – osoby, które ukończyły 13 lat przed 15 stycznia 1954 r. zgodnie z ówczesnym stanem prawnym mogą kierować motocyklami i rowerami z silnikiem pomocniczym o ww. pojemności bez prawa przewożenia pasażerów oraz doczepiania wózków bocznych.
W powyższych przypadkach dokumentem stwierdzającym osiągnięcie wymaganego wieku jest dokument tożsamości lub dowolna kategoria prawa jazdy.
Prawo jazdy uprawnia do kierowania:
Na terytorium Rzeczypospolitej Polskiej prawo jazdy:
Dodatkowym warunkiem wydania prawa jazdy:
Profil kandydata na kierowcę.
Profil kandydata na kierowcę (PKK) to zestaw danych identyfikujący i opisujący osobę, która ubiega się o wydanie uprawnień do kierowania pojazdami. Profil PKK jest utworzony, przechowywany i aktualizowany w systemie teleinformatycznym. Na podstawie tego dokumentu dokonuje się zapisów na kursy prawa jazdy oraz na egzaminy państwowe.
Egzamin teoretyczny na prawo jazdy.
Warunkiem przystąpienia do egzaminu teoretycznego jest posiadanie ważnego w dniu egzaminu dokumentu potwierdzającego tożsamość (dowód osobisty, paszport, karta pobytu).
Egzamin teoretyczny odbywa się na terenie Wojewódzkiego Ośrodka Ruchu Drogowego. Czas trwania testu egzaminacyjnego wynosi 25 min i jest on przeprowadzany w formie testu na komputerze w wyznaczonej sali.
W przypadku pytań podstawowych egzaminowany ma wybór jednej z dwóch zaproponowanych odpowiedzi oznaczonych wyrazami „TAK” albo „NIE”. Na przeczytanie treści ma 20 sekund, a na udzielenie odpowiedzi ma 15 sekund. Natomiast w pytaniach specjalistycznych mamy wybór jednej z trzech wyświetlonych odpowiedzi oznaczonych literami A, B, C. Na zapoznanie się z treścią pytania i udzieleniem odpowiedzi mamy 50 sekund Baza pytań egzaminacyjnych na prawo jazdy jest jawna i ogólnie dostępna dla każdej kategorii prawa jazdy.
Pytania są punktowane za 3, 2, 1 pkt. w zależności od ich znaczenia dla bezpieczeństwa ruchu drogowego. Niewskazanie żadnej odpowiedzi skutkuje otrzymaniem 0 pkt. Warunkiem uzyskania wyniku pozytywnego jest uzyskanie, co najmniej 68 pkt. z 74 możliwych. Czas trwania części teoretycznej egzaminu państwowego wynosi 25 minut.
Tylko jedna odpowiedź jest prawidłowa i nie można cofnąć się do wcześniejszych pytań. Projekcja filmu wyświetla się tylko jeden raz i kończy się stop klatką, która trwa przez cały czas przeznaczony na udzielenie odpowiedzi.
Wymagania.
Prawo jazdy otrzymuje osoba, jeżeli:
Wiek.
Wymagany dla danej kategorii wiek wynosi:
Dla osób, które uzyskały kwalifikację wstępną określoną w przepisach rozdziału 7a ustawy z 6 września 2001 r. o transporcie drogowym, minimalny wiek do kierowania pojazdami określonymi w prawie jazdy kategorii:
Dla osób, które uzyskały kwalifikację wstępną przyspieszoną, określoną w przepisach rozdziału 7a ustawy z 6 września 2001 r. o transporcie drogowym, minimalny wiek do kierowania pojazdami określonymi w prawie jazdy kategorii D i D+E wynosi:
Liczba godzin szkolenia wymaganego dla danej kategorii.
W przypadku teorii liczba godzin dla jednej kategorii prawa jazdy nie może być mniejsza niż:
Dla zajęć praktycznych liczba godzin nie może być mniejsza niż:
Powyższe wymogi nie dotyczą osób ubiegających się o prawo jazdy kat. A, B, C, D jeżeli posiadają prawo jazdy odpowiednio kat. A2 lub A1, B1, C1, D1 albo zaświadczenie o uzyskaniu pozytywnego wyniku egzaminu w zakresie prawa jazdy odpowiednio kat. A2 lub A1, B1, C1, D1.
W przypadku gdy osoba rozpoczyna szkolenie:
1. jednocześnie w zakresie więcej niż jednej kategorii, to:
2. w zakresie kat. C, C1, D lub D1 to liczba godzin zajęć praktycznych ulega:
3. w zakresie kat. A lub B, to liczba godzin zajęć praktycznych ulega zmniejszeniu o 10 jeżeli osoba posiada prawo jazdy odpowiednio kat. A2 (także A1) lub B1.
Zastrzeżenia.
Prawo jazdy nie może być wydane m.in. osobie:
Zatrzymanie prawa jazdy i cofnięcie uprawnień.
Prawo jazdy zatrzymuje obligatoryjnie lub może zatrzymać organ określony w ustawie z dnia 20 czerwca 1997 r. – Prawo o ruchu drogowym lub w ustawie z dnia 5 stycznia 2011 r. o kierujących pojazdami w przypadkach w nich wskazanych. Decyzję o cofnięciu uprawnień wydaje starosta (w miastach na prawach powiatu – prezydent miasta) w przypadkach wskazanych w ustawie z dnia 5 stycznia 2011 r. o kierujących pojazdami. W szczególności wydaje się decyzję o cofnięciu uprawnień w razie orzeczenia wobec kierującego zakazu prowadzenia pojazdów mechanicznych.
Informacje dodatkowe.
Prawo jazdy może zawierać ograniczenie wynikające ze stanu zdrowia kierowcy lub możliwości prowadzenia określonego pojazdu.
W przypadku gdy ograniczenie dotyczy wszystkich posiadanych przez osobę kategorii prawa jazdy odpowiedni kod umieszcza się wyłącznie w ostatnim wierszu tabeli.
Prawo jazdy wydane za granicą.
Niehonorowanie zagranicznego prawa jazdy w Polsce.
Rzeczpospolita Polska nie uznaje np. amerykańskiego prawa jazdy. Od obywateli USA wymagane jest specjalne prawo jazdy – tzw. International Driving Permit (z zezwoleniem na prowadzenie samochodu za granicą).

</doc>
<doc id="2304009" url="https://pl.wikipedia.org/wiki?curid=2304009" title="Jarosław Modzelewski">
Jarosław Modzelewski

Jarosław Modzelewski (ur. 8 października 1955 w Warszawie) – polski malarz, rysownik, pedagog.
Życiorys.
W latach 1970–1975 uczęszczał do Technikum Elektroniczno-Mechanicznego w Zespole Szkół Elektronicznych, które ukończył z tytułem technika elektronika o specjalności: elektroniczne maszyny matematyczne. Jednocześnie uczęszczał na zajęcia ogniska plastycznego w Pałacu Młodzieży.
Studiował w Warszawskiej Akademii Sztuk Pięknych, uzyskując w 1980 roku dyplom w pracowni prof. Stefana Gierowskiego.
W okresie od lipca 1980 do maja 1981 odbywał służbę wojskową w Łodzi, wraz z Markiem Sobczykiem.
Był współzałożycielem „Gruppy” i uczestniczył w jej wystawach 1982–1983. Współredagował organ Gruppy „Oj dobrze już” (1984–1988). Od 1982 pracuje jako pedagog w macierzystej uczelni. Na jesieni 1984 przebywał wraz z Markiem Sobczykiem na stypendium w Niemczech Zachodnich. W latach 90. prowadził, wspólnie z Markiem Sobczykiem i Piotrem Młodożeńcem prywatną Szkołę Sztuki w Warszawie.
W początkowym okresie twórczości tworzył obrazy abstrakcyjne, niekiedy posługując się szablonami. W latach 1986–1989 tworzył realistyczne obrazy figuralne nacechowane nastrojem surrealizmu.
W latach dziewięćdziesiątych malarstwo Modzelewskiego charakteryzowało się schematycznością ujęcia postaci ludzkich.

</doc>
<doc id="2304010" url="https://pl.wikipedia.org/wiki?curid=2304010" title="Jan Górny (duchowny)">
Jan Górny (duchowny)

Jan Górny (ur. 22 sierpnia 1912 w Warszawie, zm. 14 kwietnia 2011 w Pruszkowie) – polski duchowny rzymskokatolicki, prałat, protonotariusz apostolski, kaznodzieja, długoletni dziekan dekanatu pruszkowskiego.
Życiorys.
Po uzyskaniu świadectwa dojrzałości w Gimnazjum im. Władysława IV w Warszawie w 1932, wstąpił do wyższego seminarium duchownego w Warszawie. Święcenia kapłańskie otrzymał 11 czerwca 1938 z rąk arcybiskupa Stanisława Galla. Jako neoprezbiter otrzymał dekret kierujący go do pracy wikariusza w Nowym Dworze Mazowieckim. Pracował w kilku parafiach na terenie archidiecezji warszawskiej, w Powsinie, w parafii Świętej Trójcy w Warszawie na Solcu, gdzie zastał go wybuch powstania warszawskiego, w Brwinowie i w Żychlinie. Podczas okupacji niemieckiej brał udział w pracach Rady Głównej Opiekuńczej. Wraz z ludnością Warszawy został wysiedlony i znalazł się w obozie przejściowym w Pruszkowie Dulag 121. W latach 1953–1960 był proboszczem w Lipcach Reymontowskich. W latach 1961–1993 był piątym proboszczem parafii św. Kazimierza w Pruszkowie, zastępując na tym urzędzie księdza prałata Edwarda Tyszkę. W latach 1973–1993 dziekan dekanatu pruszkowskiego. Od 1974 członek Prymasowskiej Rady Budowy Kościołów.
W 1967 odznaczony przywilejem rokiety i mantoletu. W 1973 otrzymał od papieża Pawła VI godność kapelana Jego Świątobliwości. Od 1979 kanonik prymasowskiej kapituły łowickiej. W 2009 odznaczony przez papieża Benedykta XVI godnością protonotariusza apostolskiego "supra numerum".
Posiadał tytuł Honorowego Obywatela Miasta Pruszkowa.
W momencie poprzedzającym śmierć był najstarszym kapłanem archidiecezji warszawskiej. W pogrzebie duchownego wzięli udział przedstawiciele władz miejskich i powiatowych, a uroczystościom przewodniczył metropolita warszawski kardynał Kazimierz Nycz.

</doc>
<doc id="2304049" url="https://pl.wikipedia.org/wiki?curid=2304049" title="49 Samodzielny Pułk Artylerii Samochodowej">
49 Samodzielny Pułk Artylerii Samochodowej

49 Pułk Artylerii Samobieżnej (49 pas) – oddział artylerii samobieżnej ludowego Wojska Polskiego.
Formowany w Modlinie na mocy rozkazu Naczelnego Dowódcy WP nr 0107/org. z 27 kwietnia 1945, zgodnie z planem rozbudowy wojska w 1945, według etatu nr 010/484 jako pułk artylerii samobieżnej SU-76 o stanie 240 żołnierzy.
Organizowanie rozpoczęto 1 maja 1945. W chwili zakończenia wojny pułk miał dopiero 49 ludzi, w tym 6 oficerów, 13 podoficerów i 30 szeregowców oraz samochód terenowo – osobowy. Dział samobieżnych do zakończenia wojny pułk nie otrzymał.
Rozkazem Naczelnego Dowódcy WP nr 248 z 14 września 1945 pułk został rozformowany

</doc>
<doc id="2304051" url="https://pl.wikipedia.org/wiki?curid=2304051" title="51 Samodzielny Pułk Artylerii Samochodowej">
51 Samodzielny Pułk Artylerii Samochodowej

51 Pułk Artylerii Samobieżnej (51 pas) – oddział artylerii samobieżnej ludowego Wojska Polskiego.
Formowany w Modlinie według tych samych założeń jak 49 pas. Tworzenie rozpoczęto 1 maja 1945. W chwili zakończenia wojny w pułku było 51 ludzi, w tym 7 oficerów, 15 podoficerów, 29 szeregowców oraz samochód. Dział samobieżnych do zakończenia wojny pułk nie otrzymał.

</doc>
<doc id="2304054" url="https://pl.wikipedia.org/wiki?curid=2304054" title="52 Samodzielny Pułk Artylerii Samochodowej">
52 Samodzielny Pułk Artylerii Samochodowej

52 Pułk Artylerii Samobieżnej (52 pas) - oddział artylerii samobieżnej ludowego Wojska Polskiego.
Formowany w Modlinie według tych samych założeń jak 49 i 51 pas. Organizowanie rozpoczęto 1 maja 1945. W chwili zakończenia wojny w pułku było 13 ludzi, w tym 6 oficerów, 4 podoficerów, 3 szeregowców i samochód terenowo – osobowy. Dział samobieżnych do chwili zakończenia wojny pułk nie otrzymał.

</doc>
<doc id="2304059" url="https://pl.wikipedia.org/wiki?curid=2304059" title="Zbigniew Motyczyński">
Zbigniew Motyczyński

Zbigniew Karol Motyczyński pseudonim Marek (ur. 6 czerwca 1925 w Markach, zm. 25 kwietnia 2011) – polski ekonomista, kapitan WP, działacz społeczny i kombatancki, założyciel, prezes a następnie prezes honorowy Związku Piłsudczyków, kawaler orderu Virtuti Militari (członek Klubu Kawalerów Orderu Wojennego Virtuti Militari). Członek Zarządu Głównego Towarzystwa Urbanistów Polskich.
II wojna światowa.
W czasie II wojny światowej początkowo od 1941 roku, był żołnierzem ZWZ Okręgu Warszawa–Miasto, gdzie działał w Kierownictwie Walki Cywilnej, biorąc udział w tak zwanych akcjach „małego sabotażu” na terenie Warszawy. W 1942 roku został żołnierzem AK. Od 1943 roku żołnierz Kierownictwa Dywersji Okręgu Warszawskiego AK. W tym okresie wykonał m.in. trzy udane akcje likwidacyjne na funkcjonariuszach Gestapo i volksdeutschach. W maju 1944 roku przerzucony na Wołyń, działał w szeregach 27 Dywizji Wołyńskiej AK, w ramach której uczestniczył między innymi w Akcji „Burza” w Lasach Parczewskich (odznaczony za to po wojnie przez Rząd Rzeczypospolitej Polskiej na uchodźstwie orderem Virtuti Militari). Po rozbrojeniu żołnierzy 27 Dywizji Wołyńskiej AK przez Sowietów, był następnie więźniem obozu NKWD na Majdanku. Zwolniony z obozu, został w listopadzie wcielony do LWP, gdzie walczył jako dowódca plutonu haubic 22 pułku artylerii lekkiej podczas walk frontowych 5 Saskiej Dywizji Piechoty, skąd zdezerterował i od 1945 roku był żołnierzem Polskich Sił Zbrojnych. 
Okres powojenny.
W 1947 wrócił do Polski. Został aresztowany przez Informację Wojskową. Przez krótki okres przebywał w więzieniu, a następnie został poddany stałej obserwacji UB. 
Ukończył studia ekonomiczne na Uniwersytecie Warszawskim, gdzie obronił także pracę doktorską. 
Od połowy lat 50 XX wieku zaangażowany był w działalność środowisk piłsudczykowskich w Warszawie, skupianych podówczas wokół osoby Henryka Józewskiego – przedwojennego ministra spraw wewnętrznych i wojewody wołyńskiego. 
W latach 80. XX wieku był jednym z współorganizatorów Duszpasterstwa Rodzin Legionistów i POW-iaków, przekształconego i zarejestrowanego w 1989 roku jako Związek Piłsudczyków, którego był prezesem do 1998 roku, a następnie aż do śmierci – prezesem honorowym. 
Ekspert podczas I Zjazdu NSZZ „Solidarność' w 1981 roku, w Hali Oliwii. 
Był współorganizatorem Światowego Związku Żołnierzy AK. Jeden z inicjatorów budowy pomnika marszałka Józefa Piłsudskiego w Warszawie, a także inicjator i przewodniczący komitetu odbudowy pomnika pamięci żołnierzy 1920 roku w Markach. 
W 2000 roku był jedną z twarzy kampanii społecznej i wystawy „Bohaterowie naszej Wolności” organizowanej przez Ministerstwo Kultury i Dziedzictwa Narodowego.
Rada Miasta Marki uchwałą z dnia 13 sierpnia 2012 roku nadała Zbigniewowi Motyczyńskiemu pośmiertnie honorowy tytuł "Zasłużony dla Miasta Marki".

</doc>
<doc id="2304068" url="https://pl.wikipedia.org/wiki?curid=2304068" title="Urban (postać biblijna)">
Urban (postać biblijna)

Urban – żyjąca w I wieku postać biblijna, święty katolicki i prawosławny.
Postać występująca w Nowym Testamencie w Liście do Rzymian apostoła Pawła (Rz 16, 9 (BT). O postaci wiemy jedynie z tego źródła. Był więc Urban współpracownikiem apostoła, który określał go jako swego współpracownika w Chrystusie. Określany jest jako chrześcijanin rzymskiego pochodzenia. Za sprawą Cezarego Baroniusza wpisany został do martyrologium pod dniem 31 października. W menologiach greckich wymieniany był obok Ampliata i Narcyza jako męczennik pochodzący z Aten lub Macedończyk, co nie znajduje potwierdzenia we wcześniejszych źródłach. 
Zaliczany do grona Siedemdziesięciu dwóch wysłańców Jezusa Chrystusa. Wspomnienie w grupie apostołów przypada na 4/17 stycznia.

</doc>
<doc id="2304087" url="https://pl.wikipedia.org/wiki?curid=2304087" title="Belgia na Letnich Igrzyskach Olimpijskich 1952">
Belgia na Letnich Igrzyskach Olimpijskich 1952

Belgię na Letnich Igrzyskach Olimpijskich 1952 reprezentowało 135 zawodników.

</doc>
<doc id="2304094" url="https://pl.wikipedia.org/wiki?curid=2304094" title="Lew, czarownica i stara szafa (film animowany)">
Lew, czarownica i stara szafa (film animowany)

Lew, czarownica i stara szafa – amerykański film animowany z 1979 roku, zrealizowany według powieści "Lew, czarownica i stara szafa" C.S. Lewisa i jest to druga (po miniserialu z 1967) jej animowana adaptacja. 
Wersja Polska.
Opracowanie i udźwiękowienie wersji polskiej: FUNDACJA „LUX VERITATIS” we WROCŁAWIU
Tekst: Katarzyna Kukurowska-Przybyłek 
W wersji polskiej udział wzięli:
Lektor: Radosław Kasiukiewicz

</doc>
<doc id="2304098" url="https://pl.wikipedia.org/wiki?curid=2304098" title="Brygada Karmeli">
Brygada Karmeli

2 Brygada Karmeli () "Chetiwat Carmeli") – rezerwowy związek taktyczny piechoty Sił Obronnych Izraela. Jest dowodzona przez Dowództwo Północne.
Historia.
Brygada Carmeli została sformowana 28 lutego 1948 jako jedna z brygad żydowskiej organizacji paramilitarnej Hagana. Powstało wówczas sześć brygad piechoty.
Do zadań powierzonych Brygadzie Carmeli należała obrona rejonu miast Hajfa i Afula. Dowódcą został płk Mosze Karmel. Pod jego rozkazami było 2238 żołnierzy.
Podczas wojny domowej w Mandacie Palestyny do głównych zadań brygady należało zajęcie brytyjskiej bazy logistycznej położonej w pobliżu Hajfy, oraz strzeżenie dostępu do portu Hajfa i rafinerii ropy naftowej. Od marca siły brygady ochraniały konwoje żydowskie poruszające się pomiędzy okolicznymi osadami, a w kwietniu uczestniczyły w operacji zdobycia Hajfy. W wojnie o niepodległość brygada wzięła udział w oczyszczaniu Galilei z arabskich sił.
Po wojnie brygada została zreorganizowana i jako rezerwowa 18 Brygada Karmeli podporządkowana Dowództwu Północnemu. Podczas kryzysu sueskiego w 1956 brygada nie wzięła udziału w działaniach bojowych i zabezpieczała granicę z Jordanią. Doświadczenia tej wojny wskazywały na dużą skuteczność wojsk zmechanizowanych, dlatego brygadę przekształcono w 45 Brygadę Pancerną ("Barak"). Proces szkolenia został ukończony w 1962. Nowa brygada składała się z batalionu czołgów, dwóch batalionów piechoty zmechanizowanej, batalionu wsparcia artyleryjskiego i jednostki rozpoznania. W wojnie sześciodniowej w 1967 brygada wkroczyła do Samarii, zabezpieczając rejon miast Dżanin i Nablus, a następnie przeszła w okolicę miasta Jerycho. W kwietniu 1969 brygada przeszła kolejną reorganizację, otrzymując przy tym numer 188 Brygady Pancernej. Na jej uzbrojenie weszły czołgi Szot. Podczas wojny na wyczerpanie (1967–1970) brygada wzięła udział w rajdzie na syryjskie pozycje na Wzgórzach Golan (26 czerwca 1970) zadając ciężkie straty Syryjczykom. Brygada poniosła najcięższe straty podczas wojny Jom Kipur w 1973. Stawiła ona opór dziesięciokrotnie liczniejszym nacierającym syryjskim oddziałom pancernym. W ciężkich starciach na Wzgórzach Golan straciła 112 żołnierzy, w tym dowódcę. Brygada została wówczas niemal całkowicie zniszczona.
W 1974 brygada przeszła gruntowną reorganizację. Przywrócono do służby 188 Brygadę Pancerną, tworząc jednocześnie rezerwową 165 Brygadę Piechoty. Podczas wojny libańskiej w 1982 brygada zabezpieczała Wzgórza Golan i Dolinę Jordanu. Część sił została użyta podczas zajmowania miasta Sydon, a następnie w rejonie Bejrutu. W II wojnie libańskiej w 2006 brygada wspierała działania w centralnym i zachodnim sektorze. W 2005 pod wpływem próśb i nacisków weteranów, brygada powróciła do swojej nazwy i istnieje jako rezerwowa 2 Brygada Karmeli.
Struktura.
Brygada "Karmeli" wchodzi w skład Dywizji "Galil", i podlega rozkazom Dowództwa Północnego.
Uzbrojenie.
Na uzbrojeniu żołnierzy brygady znajdują się transportery opancerzone M113, haubice samobieżne M109 SPH oraz niszczyciele czołgów M901 uzbrojone w przeciwpancerne pociski rakietowe.

</doc>
<doc id="2304099" url="https://pl.wikipedia.org/wiki?curid=2304099" title="Sostenes (postać biblijna)">
Sostenes (postać biblijna)

Sostenes – żyjąca w I wieku postać biblijna, święty katolicki i prawosławny.
Postać wymieniana w Nowym Testamencie w Liście do Koryntian przez Pawła z Tarsu. Sostenes był uczniem św. Pawła i towarzyszył mu w czasie redagowania pisma (1 Kor 1, 1 BT). Nierozstrzygniętą pozostaje kwestia czy należy identyfikować Sostenesta, towarzysza Pawła z wymienianym przez apostoła Łukasza w Dziejach Apostolskich (Dz 18, 17 BT) przełożonego synagogi w Koryncie. Zaliczany do grona Siedemdziesięciu dwóch wysłańców Jezusa Chrystusa. Wspomnienie w grupie apostołów przypada na 4/17 stycznia. W martyrologiach wymieniany pod dniem 11 czerwca i 28 listopada.

</doc>
<doc id="2304104" url="https://pl.wikipedia.org/wiki?curid=2304104" title="Belgia na Letnich Igrzyskach Olimpijskich 1948">
Belgia na Letnich Igrzyskach Olimpijskich 1948

Belgię na Letnich Igrzyskach Olimpijskich 1948 reprezentowało 152 zawodników.

</doc>
<doc id="2304108" url="https://pl.wikipedia.org/wiki?curid=2304108" title="Duch Frankensteina">
Duch Frankensteina

Duch Frankensteina (ang. "The Ghost of Frankenstein") – amerykański film z 1942 roku będący kontynuacją filmu "Syn Frankensteina".

</doc>
<doc id="2304111" url="https://pl.wikipedia.org/wiki?curid=2304111" title="Dzień i Noc">
Dzień i Noc



</doc>
<doc id="2304125" url="https://pl.wikipedia.org/wiki?curid=2304125" title="Dzień i noc (film 1946)">
Dzień i noc (film 1946)

Dzień i noc (ang. "Night and Day") – amerykański film muzyczny z 1946 roku.
Film jest fabularyzowaną biografią kompozytora Cole Portera. Obejmuje ona lata od 1910 do 1940 roku. Film pomija jednak wiele istotnych elementów z jego życiorysu, m.in. homoseksualne skłonności artysty.

</doc>
<doc id="2304148" url="https://pl.wikipedia.org/wiki?curid=2304148" title="Katastrofa lotu Merpati Nusantara Airlines 8968">
Katastrofa lotu Merpati Nusantara Airlines 8968

Katastrofa lotu Merpati Nusantara Airlines 8968 miała miejsce 7 maja 2011 roku nieopodal miasta Kaimana w Indonezji. Chińskiej produkcji samolot Xi’an MA60 odbywał planowy lot pomiędzy lotniskami w miejscowościach Sorong i Kaimana. Do katastrofy doszło 500 m od progu pasa lotniska w Kaimanie, gdy samolot uderzył w powierzchnię morza i rozpadł się na dwie części. Na pokładzie znajdowało się 21 pasażerów i 4 członków załogi. Wszyscy zginęli.
Samolot.
Xi’an MA60 (numer rejestracyjny: PK-MZK), napędzany był dwoma silnikami turbośmigłowymi AVIC 1. Został wyprodukowany w 2010 roku, w momencie katastrofy miał na swoim koncie 615 godzin lotu.
Katastrofa.
Samolot był na końcowym podejściu do pasa startowego, po odbyciu 15 minutowego tzw. Holdingu. Na lotnisku w Kaimana było około godziny 14:00 czasu lokalnego (0500 UTC), kiedy maszyna rozbiła się o wodę około 500 metrów przed pasem startowym 01. Pogoda w czasie podejścia do lądowania była niezbyt komfortowa, padał gęsty deszcz i panowała mgła, widoczność była poniżej 2000 metrów. Urzędnik z Ministerstwie Transportu Lotniczego Indonezji potwierdził, że w czasie podejścia do lądowania były obfite opady deszczu, które znacznie zmniejszyły widzialność dla załogi samolotu. Po uderzeniu o wodę samolot rozpadł się na co najmniej dwie części i zatonął na głębokości około 12 metrów. Według lokalnego oficera marynarki wojennej statek powietrzny po kontakcie z wodą eksplodował, zabijając wszystkich na pokładzie.
Ofiary.
Na pokładzie maszyny znajdowało się 27 osób, z czego 21 to pasażerowie, cztery osoby załogi oraz dwóch techników pokładowych. Następnego dnia zostało odnalezionych 20 ciał spośród 27, reszta ciągle znajduje się w samolocie. Wśród zabitych znajdowało się troje dzieci. Po resztę ciał zostali wysłani nurkowie, lecz warunki pogodowe nie były sprzyjające, panował sztorm i opady deszczu.
Przyczyna.
W dniu 7 maja 2012 roku, czyli rok po katastrofie, indonezyjska komisja wypadków lotniczych opublikowała końcowy raport ws. katastrofy. Wyjaśnia on że lot był prowadzony w trybie VFR, kiedy widzialność na zewnątrz nie przekraczała 2 km co oznaczało błąd załogi. Kapitan oraz drugi pilot mieli zbyt mały nalot na ten typ samolotu: odpowiednio 199 godzin i 234 godzin, natomiast zalecany minimalny nalot to 250 godzin.
Kapitan zapytał kilka razy drugiego pilota czy widzi pas startowy, odpowiedź była negatywna. 17 sekund po odłączeniu autopilota na wysokości 580 stóp n.p.m. odezwał się system GPWS z komunikatem „Minimum, minimum”. Na wysokości 376 stóp kapitan przerwał podejście do lądowania, zwiększając moc i skręcając gwałtownie w lewo, jednocześnie chowając klapy do pozycji 0. Niestety ten błąd skutkował katastrofą, ponieważ doprowadzono do przeciągnięcia samolotu. Maszyna spadła do płytkiego morza z prędkością 3000 stóp na minutę (około 60 km/godz).

</doc>
<doc id="2304153" url="https://pl.wikipedia.org/wiki?curid=2304153" title="Open online">
Open online



</doc>
<doc id="2304154" url="https://pl.wikipedia.org/wiki?curid=2304154" title="Mapowanie paralaksy">
Mapowanie paralaksy

Mapowanie paralaksy (ang. "parallax mapping," "offset mapping", "virtual displacement mapping") – technika wizualizacji nierówności powierzchni obiektów trójwymiarowych przez odwzorowanie paralaksy tych wypukłości widocznej podczas ich obserwacji pod kątem. Paralaksę tę odwzorowuje się poprzez przesunięcie tekstur obiektu.
Mapowanie paralaksy wykorzystuje mapę wysokości, czyli teksturę z zapisanymi wysokościami dla poszczególnych punktów. Klasyczne mapowanie paralaksy polega na odczytaniu wysokości formula_1 w punkcie tekstury, po czym znajduje się przesunięcie zgodnie ze wzorem:
i jest to przesunięcie na teksturze z obserwowanego punktu w kierunku obserwatora (kamery). "SCALE" i "BIAS" to stałe, a formula_3 to znormalizowany wektor kierunku obserwacji wyrażony we współrzędnych przestrzeni stycznej, czyli powiązanych z teksturą.
Ponieważ ta technika zakłada, że wysokość nie zmieni się od punktu obserwowanego do punktu widocznego (wynikającego z przesunięcia), daje ona poprawne efekty tylko wtedy, gdy rozmiary wypukłości są wystarczająco duże. Małe, a zarazem wysokie nierówności powierzchni będą generować zakłócenia obrazu. W tej technice nie widać też efektu zasłaniania jednych nierówności przez drugie i nie jest możliwe rzucanie przez nie cieni, dlatego cieniowanie uzyskuje się poprzez użycie metody mapowania normalnych.
Rozwinięcia metody.
Uogólnienie mapowania paralaksy na przypadek wysokich, a jednocześnie wąskich nierówności, które zapewnia też właściwe cieniowanie, zostało wypracowane w technikach znanych jako:
Trzy pierwsze metody wykorzystują śledzenie promienia od obserwatora, począwszy od miejsca, gdzie wchodzi on do bryły, aż do dna mapy wysokości (umieszczonej pod powierzchnią bryły w celu uniknięcia obcinania brzegów) i szukają punktu przecięcia. Różnią się one sposobem wyszukiwania i wyglądem otrzymanych cieni. Ostatnia uzupełnia klasyczny parallax mapping o wykorzystanie normalnej – w punkcie, gdzie pobiera się wysokość, sprawdza się również normalną i wyznacza styczną – przecięcie tej stycznej z powierzchnią bryły wyznacza punkt widoczny. Kolejne iteracje rozpoczynając z tak obliczonego punktu, znajdują coraz to bliższe obserwatorowi punkty widoczne. Domyślna (opublikowana) implementacja nie obsługuje cieniowania.
Mapowanie paralaksy którąkolwiek z tych metod zachowuje oryginalną sylwetkę (kształt widoczny pod światło) obiektu powodując, że efekt zanika na brzegach. Istnieje rozwinięcie mapowania paralaksy o modyfikację sylwetek (Policarpo). Dodatkowo, jedynym źródłem informacji o nierównościach jest mapa wysokości, która uniemożliwia wyświetlanie spodu, gdyż jest on powierzchnią równoległą do powierzchni obiektu. Opracowano więc technikę odwzorowania kilku powiązanych map wysokości, która zapewnia m.in. wizualizację ażurowych przedmiotów.

</doc>
<doc id="2304155" url="https://pl.wikipedia.org/wiki?curid=2304155" title="Marcin Pochwała">
Marcin Pochwała

Marcin Pochwała (ur. 14 lutego 1984 w Nowym Sączu) – polski kajakarz górski, olimpijczyk z Aten (2004), Pekinu (2008), Londynu (2012) oraz Rio de Janeiro (2016). Mistrz świata w konkurencji C2 mix (2018).
Sukcesy juniorskie i młodzieżowe.
Pierwszy sukces na arenie międzynarodowej odniósł w 2001, zdobywając srebrny medal na mistrzostwach Europy Juniorów w konkurencji C-2 slalom drużynowo. W roku 2002 zdobył dwa srebrne medale w mistrzostwach świata juniorów w Wietrznicach w konkurencji C2 slalom (z Pawłem Sarną) i C2 drużynowo.
W 2004, 2005 i 2007 na mistrzostwach Europy do lat 23 które odbyły się w Krakowie zdobył złoty medal w konkurencji drużynowej C-2 x 3 slalom. W 2007 zdobył też srebrny medal młodzieżowych mistrzostw Europy w konkurencji C-2 slalom (z Pawłem Sarną).
Starty seniorskie.
Wielokrotnie reprezentował Polskę na mistrzostwach świata seniorów. Największe sukcesy odniósł na mistrzostwach świata w 2018, zdobywając złoty medal w konkurencji C2 mix (z Aleksandrą Stach) oraz w 2019 zdobywając wicemistrzostwo świata w tej samej konkurencji (z Aleksandrą Stach). Ponadto w 2003 wywalczył brązowy medal w konkurecji C2 zespołowo (z Andrzejem Wójsem, Sławomirem Mordarskim, Jarosławem Miczkiem, Wojciechem Sekułą i Pawłem Sarną. 
W pozostałych startach na mistrzostwach świata seniorów zajmował odpowiednio miejsca:
Na igrzyskach olimpijskich zajmował miejsca:
Na mistrzostwach Europy seniorów wywalczył:
W pozostałych startach na mistrzostwach Europy zajmował miejsca:
Wielokrotny medalista mistrzostw Polski:

</doc>
<doc id="2304157" url="https://pl.wikipedia.org/wiki?curid=2304157" title="George Wythe">
George Wythe

George Wythe (ur. w 1726 roku, zm. 8 czerwca 1806 roku w Richmond w Wirginii) – amerykański prawnik i polityk, jeden z ojców założycieli Stanów Zjednoczonych.
W latach 1775-1776 uczestniczył w obradach Kongresu Kontynentalnego. Był jednym z sygnatariuszy deklaracji niepodległości Stanów Zjednoczonych.
W 1779 roku, gdy w College of William &amp; Mary utworzono pierwszą w Stanach Zjednoczonych katedrę prawa, Wythe objął tę pozycję. Wśród jego studentów byli między innymi Thomas Jefferson, John Marshall, James Monroe i Henry Clay.
W 1787 roku uczestniczył w Konwencji Konstytucyjnej w Filadelfii, podczas której uzgodniono treść Konstytucji Stanów Zjednoczonych, jednak odgrywał tam nieznaczną rolę i dokumentu nie podpisał.
Zmarł w 1806 roku, prawdopodobnie otruty przez jednego ze swoich spadkobierców.
Od jego nazwiska pochodzi między innymi nazwa hrabstwa Wythe w Wirginii oraz jego siedziby, Wytheville.

</doc>
<doc id="2304158" url="https://pl.wikipedia.org/wiki?curid=2304158" title="Łapszanka (potok)">
Łapszanka (potok)

Łapszanka – potok, lewy dopływ Niedziczanki o długości 15,45 km{.
Źródła potoku znajdują się na Zamagurzu, na wysokości około 940 m n.p.m., na północnych stokach Przełęczy nad Łapszanką (943 m). Spływa głęboką doliną w północno-zachodnim, a następnie północnym kierunku przez miejscowość Łapszanka położoną w jej dolinie. Zachodnie stoki tej doliny tworzy w dużym stopniu wylesiony grzbiet Zamagurza z wierzchołkami: Pawlików Wierch (1016 m), Piłatówka (1004 m) i Pusty Wierch (984 m), a wschodnie również w dużym stopniu wylesiony grzbiet ze szczytami: Na Wierch (896 m), Kuraszowskim Wierchem (1038 m) i Dudasowskim Wierchem (1038 m). Powyżej zabudowań miejscowości Łapsze Wyżne Łapszanka zmienia kierunek na wschodni, przepływa przez Łapsze Wyżne i Łapsze Niżne i w Niedzicy na wysokości 518 m n.p.m. łączy się z Kacwinianką, tworząc Niedziczankę.
Z grzbietów wznoszących się nad doliną Łapszanki spływają liczne potoki. Głównymi dopływami Łapszanki są:
Łapszanka na odcinku od swojego ujścia po dolinę Śmietaniaka tworzy granicę między Pieninami Spiskimi i Magurą Spiską. Wzdłuż biegu Łapszanki prowadzi lokalna droga z Łapsz Wyżnych do Jurgowa.

</doc>
<doc id="2304159" url="https://pl.wikipedia.org/wiki?curid=2304159" title="Zatoka Bahrajnska">
Zatoka Bahrajnska



</doc>
<doc id="2304165" url="https://pl.wikipedia.org/wiki?curid=2304165" title="Football League Third Division">
Football League Third Division

Football League Third Division - w latach 1920–1992 trzeci, najwyższy poziom ligowy w Anglii. Po uformowaniu Premier League, liga ta stała się trzecim najwyższym poziomem Football League i zarazem czwartym, najwyższym w kraju.
W 2004 roku ze względów reklamowych "Football League Third Division" przemianowano na Football League Two.
Kluby założycielskie.
W sezonie 1920/1921 do rozgrywek trzecioligowych przystąpiły 22 zespoły – 21 drużyn, które poprzednio zajęły wysokie lokaty w "Southern Football League" oraz Grimsby Town, ostatnia drużyna poprzedniego sezonu w Division Two. 
Rok później "Division Three" została podzielona na dwie grupy - północną i południową. Podział ten przetrwał do 1958 roku.
Połączenie grup północnej i południowej.
Przed sezonem 1958/1959 utworzono ponownie jedną grupę trzeciego szczebla rozgrywek piłkarskich w Anglii. Klubami założycielskimi były:
Z wyżej wymienionych zespołów Bradford, Hull, Norwich, Notts, QPR, Reading, Southampton i Swindon wystąpiły w późniejszym okresie w najwyższej klasie rozgrywkowej. Stockport, Doncaster, Notts County i Rochdale były pierwszymi drużynami, które spadły do Fourth Division.
Zasady awansu były podobne jak w Division Two; pierwsze trzy zespoły uzyskiwały automatyczną promocję. Play-offs (baraże między drużynami z miejsc 3-6) wprowadzono w 1987 roku.

</doc>
<doc id="2304166" url="https://pl.wikipedia.org/wiki?curid=2304166" title="Trofim (postać biblijna)">
Trofim (postać biblijna)

Trofim z Efezu (; fl. I wiek) – uczeń apostolski, postać z Nowego Testamentu, święty katolicki i prawosławny.
Uczeń św. Pawła z Tarsu, wymieniany w Nowym Testamencie przez apostoła Łukasza w Dziejach Apostolskich (Dz 20, 4; 21, 29 BT), a także w Liście do Tymoteusza (2 Tm 4, 20 BT). Uczestniczył w kończącej trzecią podróż misyjną św. Pawła podróży z Koryntu do Jerozolimy. Jego obecność w świątyni wywołała atak tłumu na apostoła za wprowadzenie tam będącego Grekiem ucznia. Trofim odłączył od apostoła w Milecie złożony chorobą. 
Według Pseudo-Doroteusza i menologiów bizantyńskich, w których przypisywano mu męczeńską śmierć wraz ze św. Pawłem, Trofim należał do grona Siedemdziesięciu dwóch wysłańców Jezusa Chrystusa. Wprowadzone przez Ado z Vienne utożsamianie postaci biblijnego Trofima z biskupem z Arles (o tym samym imieniu), nie znajduje potwierdzenia w synaksariach, ani też w relacjach Grzegorza z Tours. Identyfikacja ta odrzucona jest przez Nowe Martyrologium.
Wspomnienie św. Trofima, w grupie apostołów, w Kościele prawosławnym przypada na 4/17 stycznia. 
W Martyrologium Rzymskim wymieniany jest pod dniem 29 grudnia, jako "uczeń apostolski".

</doc>
<doc id="2304167" url="https://pl.wikipedia.org/wiki?curid=2304167" title="Vasile Popescu">
Vasile Popescu

Vasile Popescu (ur. 10 maja 1925 w Bukareszcie zm. 2003) – rumuński koszykarz. Reprezentant kraju na igrzyskach olimpijskich w 1952 w Helsinkach. Na igrzyskach olimpijskich zagrał w obu meczach i zdobył w nich po 5 punktów.

</doc>
<doc id="2304168" url="https://pl.wikipedia.org/wiki?curid=2304168" title="Wyrocznie chaldejskie">
Wyrocznie chaldejskie

Wyrocznie chaldejskie – powstały w II wieku, niezachowany do czasów współczesnych, zbiór wierszowanych utworów o charakterze religijno-mistycznym.
Autorstwo "Wyroczni chaldejskich" przypisywano żyjącym za czasów Marka Aureliusza bliżej nieznanym Julianowi Chaldejczykowi i jego synowi Julianowi Teurgowi. Zawierały one metafizyczne nauki wypływające z neopitagorejskiej interpretacji filozofii Platona. 
"Wyrocznie chaldejskie" cieszyły się dużą popularnością wśród neoplatoników, którzy traktowali je niekiedy wręcz jako księgi święte.

</doc>
<doc id="2304171" url="https://pl.wikipedia.org/wiki?curid=2304171" title="Emanoil Răducanu">
Emanoil Răducanu

Emanoil Răducanu (ur. 7 października 1929 w Bukareszcie - zm. 1991) – rumuński koszykarz. Reprezentant kraju na igrzyskach olimpijskich w 1952 w Helsinkach. Na igrzyskach olimpijskich zagrał w obu meczach, w meczu z Kanadyjczykami zdobył 3 a w meczu z Włochami zdobył 7 punktów.

</doc>
<doc id="2304172" url="https://pl.wikipedia.org/wiki?curid=2304172" title="Anouar Brahem">
Anouar Brahem

Anouar Brahem, ar, أنور ابراهم (ur. 20 października 1957 w Tunisie) – tunezyjski muzyk, oudzista, łączący muzykę etniczną z jazzem.

</doc>
<doc id="2304173" url="https://pl.wikipedia.org/wiki?curid=2304173" title="Sergiusz (Łarin)">
Sergiusz (Łarin)

Sergiusz, imię świeckie Siergiej Iwanowicz Łarin (ur. 11 marca 1908 w Petersburgu, zm. 12 września 1967 w Mamontowce) – rosyjski biskup prawosławny.
Życiorys.
W 1915 uczył się w V gimnazjum w Piotrogrodzie, które ukończył jako 37 Radziecką szkołę II stopnia w 1925. Od tego samego roku pracował jako psalmista i hipodiakon w parafii Żywej Cerkwi prowadzonej przy soborze Kazańskiej Ikony Matki Bożej w Petersburgu. W 1926 wyświęcony na diakona jako mężczyzna żonaty, pozostawał duchownym Żywej Cerkwi. W 1930 przyjął święcenia kapłańskie i pracował w różnych cerkwiach Leningradu. Ukończy Wyższy Instytut Teologiczny w Leningradzie. 
W 1933 rozwiódł się z żoną i złożył wieczyste śluby mnisze w monasterze Zaśnięcia Matki Bożej w Tichwinie. Od roku następnego do 1937 był proboszczem różnych parafii Żywej Cerkwi w obwodzie leningradzkim. Od 1937 działał w Moskwie, od 1938 jako dziekan parafii moskiewskich należących do Żywej Cerkwi, z godnością archimandryty. Według innego źródła od 1935 do 1938 (lub między 1936 a 1939) przebywał w łagrze w Dmitrowie. Istnieje również wersja, według której Siergiej Łarin nie uzyskał wykształcenia teologicznego ani nigdy nie żył w monasterze.
11 listopada 1941 miała miejsce jego chirotonia na biskupa zwienigorodzkiego, wikariusza eparchii moskiewskiej, w której jako konsekratorzy wzięli udział m.in. Pierwszy Hierarcha Żywej Cerkwi Aleksander (Wwiedienski) oraz biskup Witalis (Wwiedienski). W 1943 został biskupem taszkenckim i samarkandzkim.
27 grudnia 1943 ogłosił swoje wystąpienie z Żywej Cerkwi (razem z całą kierowaną eparchią), złożył akt pokutny i został jako zwykły mnich przyjęty ponownie do Rosyjskiego Kościoła Prawosławnego. Ponownie wyświęcony na hierodiakona i hieromnicha, od marca 1944 służył w cerkwi św. Eliasza w Zagorsku.
15 sierpnia 1944 miała miejsce jego chirotonia na biskupa kirowohradzkiego, wikariusza eparchii odeskiej. Ceremonia miała miejsce w Kijowie z udziałem metropolity kijowskiego Jana. W 1946 objął urząd biskupa odeskiego i kirowohradzkiego (od 1945 zarządzał eparchią odeską jako "locum tenens"). Od 1947 był biskupem rostowskim i taganroskim (od 1948 nosił tytuł biskupa rostowskiego i nowoczerkaskiego), nadal zarządzając eparchią odeską. W 1949 zwolniony z urzędu biskupa Odessy, został "locum tenens" eparchii żytomierskiej, a następnie jej ordynariuszem. Po roku przeniesiony na katedrę grodzieńską i brzeską. W 1951, na własną prośbę, został przeniesiony w stan spoczynku. 
W 1952 objął zarząd eparchii tulskiej i bielowskiej. Po dwóch latach przeniesiony na katedrę astrachańską i stalingradzką, zaś w 1959 – do eparchii omskiej i tiumeńskiej. W 1961 uzyskał tytuł naukowy kandydata nauk teologicznych za pracę poświęconą Żywej Cerkwi, rok później nadano mu tytuł magistra za kolejną pracę poruszającą podobne problemy.
3 kwietnia 1961 został arcybiskupem permskim i solikamskim, jednak już po roku przeniesiono go na katedrę berlińską i niemiecką, otrzymując równocześnie tytuł Egzarchy Europy Środkowej. W 1964 objął katedrę jarosławską i rostowską.
Uczestniczył w dialogu Rosyjskiego Kościoła Prawosławnego z innymi autokefalicznymi Cerkwiami lokalnymi: w 1946 prowadził rozmowy z Serbskim Kościołem Prawosławnym w sprawie przejścia w jurysdykcję Patriarchatu Moskiewskiego struktur Kościoła prawosławnego w Czechosłowacji. Pochodził z ubogiej rodziny, jednak jako biskup prowadził wyjątkowo wystawny tryb życia.

</doc>
<doc id="2304175" url="https://pl.wikipedia.org/wiki?curid=2304175" title="Cassone">
Cassone

Cassone (z wł. "cassa" – kufer, skrzynia; l. mn. cassoni) – niska, prostokątna, ozdobna skrzynia, przeważnie drewniana – charakterystyczny mebel włoskiego renesansu, zwłaszcza w Sienie i Florencji.
Służyła do przechowywania odzieży, przedmiotów codziennego użytku, biżuterii lub posagu. Wykorzystywana była też do siedzenia, jako stół lub kufer podróżny. Tradycyjnie darowano ją z okazji ślubu. Ozdabiana była intarsją, dekoracją malarską (m.in. Paolo Uccello, Sandro Botticelli i Andrea Schiavone) lub rzeźbiarską oraz złoceniami. Z czasem, po dodaniu poręczy i oparcia, przekształciła się w cassapancę. W XVII w. wyparta została przez szafy, komody i kredensy.

</doc>
<doc id="2304180" url="https://pl.wikipedia.org/wiki?curid=2304180" title="William, książę Cambridge">
William, książę Cambridge



</doc>
<doc id="2304182" url="https://pl.wikipedia.org/wiki?curid=2304182" title="Domaros">
Domaros

Domaros "(Damarath, Damaros, Damarus, Domarus, Dommer, Księżyc odmienny)" − kaszubski herb szlachecki, według Przemysława Pragerta odmiana herbu Księżyc.
Opis herbu.
Opis z wykorzystaniem zasad blazonowania, zaproponowanych przez Alfreda Znamierowskiego:
"W polu błękitnym półksiężyc złoty z twarzą, z takąż gwiazdą na każdym rogu. Klejnot: nad hełmem w koronie pół jelenia złotego, wspiętego. Labry: błękitne, podbite złotem."
Najwcześniejsze wzmianki.
Herb pojawił się w "Nowym Siebmacherze" oraz w "Adelslexikon der preussiche Monarchie von..." Ledebura. Herb przytacza też Żernicki ("Der polnische Adel"), ale bez klejnotu.
Rodzina Domaros.
Drobna rodzina szlachecka o nazwisku być może pochodzącym od staropolskiego imienia Domarad, albo od wsi Domaradz. Pierwsza wzmianka z 1570 (Urbanus Dionomirsch Jacob Pella alias Donomirsz). Nazwisko albo przezwisko Domaros pojawiało się często wraz z nazwiskami odmiejscowymi: Chośnicki, Niepczołowski. Wzmianki z lat: 1605 (Filip Domaros Niepczołowski), 1624 (Laurenty Domaros Chośnicki), 1641 (Filip Domaros Podjaski). Przydomek ten miał się też pojawić u jakiegoś Dąbrowskiego. Najczęściej jednak nosili go dziedzice ze wsi: Niepoczołowice i Chośnica. W 1662 w Chośnicy wymienieni są między innymi Jerzy Domyross, Jerzy Domiross, Jerzy Domoros, Urban Domoros, zaś w Niepoczołowicach Philyp Domaros. W 1688 wymienia się Georga Dumrowskiego Kosnickiego, zaś w 1736 Pawła Domaros. W wiekach XVIII-XIX nazwisko Domaros spotykało się już niemal wyłącznie samodzielnie. Z końca XVIII wieku pochodzi wzmianka o Albrechcie von Domaros, z 1805 o Ferdynandzie Domaros. Na przełomie wieków żyła też Constantia von Domarus. W 1786 wymienia się Jakoba von Domarus, Johanna von Domarus, zaś w 1749 Ernsta von Domarus. Kolejne wzmianki o nazwisku pochodzą z 1724, 1857, 1853, 1855. W roku 1871 jacyś Domarosowie mieli służyć w pruskiej armii.
Herbowni.
Domaros (Damarus, Damrath, Damrosz, Domarath, Domares, Domaross, Domaroz, Domarus, Domiross, Dommer, Domoros, Domyross, Dummer, Dumrowski, być może też Dionomirsch, Donomirsz). Rodzina używała też nazwisk odmiejscowych Chośnicki i Niepczołowski.
Nie wiadomo, czy wszystkie gałęzie rodziny używały tego herbu.

</doc>
<doc id="2304183" url="https://pl.wikipedia.org/wiki?curid=2304183" title="Brygada Aleksandroni">
Brygada Aleksandroni

609 Brygada Aleksandroni (, "Chetiwat Aleksandroni") – rezerwowy związek taktyczny piechoty Sił Obronnych Izraela. Jest dowodzona przez Dowództwo Północne.
Historia.
3 Brygada Alexandroni została sformowana 1 grudnia 1947 jako jedna z brygad żydowskiej organizacji paramilitarnej Hagana.
Początkowo do zadań powierzonych 3 Brygadzie Alexandroni należała obrona rejonu miasta Netanja. Dowódcą był Dan Stone. Pod jego rozkazami było 3588 żołnierzy.
Podczas wojny domowej w Mandacie Palestyny na początku kwietnia 1948 brygada uczestniczyła w działaniach zmierzających do odblokowania oblężonej Jerozolimy. Pod koniec kwietnia wzięła udział w zajęciu Jafy. Na początku maja przeprowadziła operację wysiedlenia arabskiej ludności z wiosek położonych wokół miasta Kefar Sawa. W wojnie o niepodległość brygada zabezpieczała równinę Szaron przed atakiem irackich sił z Samarii. Następnie uczestniczyła w kolejnych atakach na Latrun. W dniu 20 czerwca brygada otrzymała rozkaz przejęcia ładunku statku „Altalena”, na którym Irgun przewoził do Izraela nielegalną broń i amunicję. W wyniku ostrzału doszło do pożaru statku i śmierci sześciu członków Irgunu oraz dwóch żołnierzy. W lipcu brygada uczestniczyła w działaniach w Samarii, podczas których doszło do ciężkiego starcia z Legionem Arabskim. Od listopada brygada uczestniczyła w operacjach prowadzonych na froncie południowym, przeciwko Egipcjanom. Po zakończeniu wojny, pod koniec lipca 1949 brygada została rozformowana, a jej żołnierze przeniesieni do różnych jednostek rezerwy.
W styczniu 1950 brygada została ponownie sformowana, jako rezerwowa brygada piechoty będąca pod Północnym Dowództwem. Przez kolejne lata koncentrowała ona swoją działalność na wspieraniu obrony linii granicznej z Syrią. Podczas wojny sześciodniowej w 1967 brygada uczestniczyła w zajęciu Wzgórz Golan. Po wojnie siedzibą brygady została baza wojskowa Camp Izaak, w pobliżu kibucu Ortal na Wzgórzach Golan. Podczas wojny Jom Kipur w 1973 brygada wzięła udział w obronie mostów na rzece Jordan. Podczas wojny poniosła tak ciężkie straty, że została wycofana ze Wzgórz Golan. Podczas wojny libańskiej w 1982 brygada prowadziła walki w sektorze centralnym. W następnych latach została przekształcona w rezerwową 609 Brygadę Pancerną, wchodzącą w skład 36 Dywizji Pancernej. W II wojnie libańskiej w 2006 brygada wspierała działania w zachodnim sektorze. Brygada wykorzystuje szkoleniowo-treningową bazę wojskową Eljakim.

</doc>
<doc id="2304184" url="https://pl.wikipedia.org/wiki?curid=2304184" title="Rów Podspadzki">
Rów Podspadzki

Rów Podspadzki – część Rowu Podtatrzańskiego pomiędzy Brzegowskim Działem a Zdziarską Przełęczą. Ciągnie się od słowackiej miejscowości Jaworzyna Tatrzańska wzdłuż Jaworowego Potoku przez słowacką miejscowość Podspady do podnóża grzbietu łączącego Tatry Bielskie z Magurą Spiską przez Przełęcz Zdziarską. Rów Podspadzki oddziela Tatry od Pogórza Spiskiego. Jego zachodnia część, w której znajduje się Jaworzyna Tatrzańska nosi nazwę Kotliny Jaworzyńskiej.
Z Tatr uchodzi do Rowu Podspadzkiego kilka potoków: Jaworowy Potok, Międzyścienny Potok, Nowy Potok i Hawrani Potok. Rowem Podspadzkim oprócz Jaworowego Potoku płynie jeszcze równolegle do niego i po jego północnej stronie drugi, mniejszy Biały Potok. Po północnej stronie Rowu Podspadzkiego (już na Pogórzu Spiskim) ciągnie się w północnym kierunku niski grzbiet Chowańców Wierchu (1038 m) i Skoruśniaka (979 m), oddzielający dolinę Białki od doliny Jaworowego Potoku. Rów Podspadzki jest w większości zalesiony i znajduje się na obszarze TANAP-u.
Rowem Podspadzkim biegnie Droga Wolności z Łysej Polany przez Słowację.

</doc>
<doc id="2304185" url="https://pl.wikipedia.org/wiki?curid=2304185" title="Ślub księcia Williama i Kate Middleton">
Ślub księcia Williama i Kate Middleton



</doc>
<doc id="2304187" url="https://pl.wikipedia.org/wiki?curid=2304187" title="HK121">
HK121



</doc>
<doc id="2304191" url="https://pl.wikipedia.org/wiki?curid=2304191" title="Ağası Məmmədov">
Ağası Məmmədov

Ağası Məmmədov (transkrypcja z ros. Agasi Mammadow, w Turcji znany jako Agasi Ağagüloğlu; ur. 1 czerwca 1980 w Baku) − azerski amatorski bokser, reprezentant Azerbejdżanu i Turcji. Brązowy medalista olimpijski (Ateny 2004), mistrz świata (2003) i Europy (2000) w wadze koguciej (54 kg).
Sportowa kariera.
Pierwszy znaczący sukces na międzynarodowych zawodach osiągnął w wieku 16 lat, gdy we Włoszech został mistrzem Europy kadetów w wadze 48 kg.
W 1997 roku przyjął obywatelstwo Turcji i reprezentując ten kraj zadebiutował na mistrzostwach świata w turnieju wagi muszej (51 kg). Został wyeliminowany w pierwszej walce, przegrywając z Argentyńczykiem Omarem Narvaezem. Rok później, podczas mistrzostw Europy w Mińsku przegrał w ćwierćfinale na punkty z późniejszym złotym medalistą, Wołodymyrem Sydorenką (4:5).
W 1999 roku przeszedł do wagi koguciej (54 kg), w której osiągał swoje największe sukcesy. Choć na mistrzostwach świata w Houston odpadł w pierwszej walce, to już rok później, podczas czempionatu Europy w Finlandii zdobył złoty medal. W finale pokonał faworyzowanego dwukrotnego mistrza świata Raimkula Małachbiekowa (6:4). Cztery miesiące później wystąpił na igrzyskach olimpijskich w Sydney. Przegrał w ćwierćfinale z późniejszym tryumfatorem turnieju, Guillermo Rigondeaux (5:14).
W swoim trzecim występie podczas mistrzostw świata, w 2001 roku zdobył w Belfaście srebrny medal, ulegając w finale ponownie Rigondeaux. W tym samym roku Məmmədov zdobył w Tunisie złoty medal igrzysk śródziemnomorskich.
W 2002 roku rozstał się z kadrą Turcji i ponownie zaczął występować w barwach Azerbejdżanu. W październiku wygrał warszawski Turniej im. Feliksa Stamma, pokonując w finale turnieju wagi piórkowej (57 kg) mistrza Polski Krzysztofa Szota. Wkrótce potem powrócił jednak do wagi koguciej i rok później w Bangkoku po raz czwarty z rzędu wystartował w mistrzostwach świata. W drugiej rundzie turnieju zrewanżował się za poprzednie porażki obrońcy tytułu i zdecydowanemu faworytowi, Kubańczykowi Rigondeaux, pokonując go na punkty (16:13). W kolejnych walkach wyeliminował Tadżyka Usarowa (18:10), Bułgara Dałakliewa (21:15) i w walce o złoto Rosjanina Giennadija Kowalowa (17:8). Został tym samym pierwszym w historii azerskim mistrzem świata w boksie.
Wiosną 2004 roku wygrał turniej kwalifikacyjny w Baku i zagwarantował sobie udział w igrzyskach olimpijskich w Atenach. Zdobył tam brązowy medal, przegrywając w półfinale z Tajem Worapojem Petchkoomem.
Wypadek samochodowy.
Dwa miesiące po igrzyskach, w październiku 2004 roku Məmmədov uległ w centrum Baku poważnemu wypadkowi samochodowemu. Z obrażeniami czaszki i mózgu został w stanie ciężkim przewieziony do szpitala. Po kilku miesiącach rehabilitacji powrócił do zdrowia i wznowił treningi. Pierwotnie zapowiadano jego powrót do reprezentacji w 2006, a potem 2007 roku. Zmagał się jednak z nadwagą i nie był w stanie już odzyskać dawnej formy.

</doc>
<doc id="2304192" url="https://pl.wikipedia.org/wiki?curid=2304192" title="Brygada Pancerna Kirjati">
Brygada Pancerna Kirjati

4 Brygada Pancerna Kirjati (hebr. חטיבת קרייתי, "Chetiwat Kirjati") – rezerwowy pancerny związek taktyczny Sił Obronnych Izraela. Jest dowodzony przez Dowództwo Północne.
Historia.
Brygada Kirjati została sformowana 22 lutego 1948 jako jedna z brygad żydowskiej organizacji paramilitarnej Hagana. Powstało wówczas sześć brygad piechoty.
Do zadań powierzonych Brygadzie Kirjati należała obrona rejonu miasta Tel Awiw. Służyło w niej 2504 żołnierzy.
Podczas wojny domowej w Mandacie Palestyny brygada wzięła udział w zajęciu Jafy. W wojnie o niepodległość w lipcu 1948 uczestniczyła w działaniach mających na celu przywrócenie komunikacji z oblężoną Jerozolimą. Podczas kryzysu sueskiego w 1956 brygada działała w południowej części półwyspu Synaj. W wojnie sześciodniowej w 1967 brygada zajęła Latrun, a następnie zabezpieczała dostęp do Jerozolimy. Doświadczenia tej wojny wskazywały na dużą skuteczność wojsk zmechanizowanych, dlatego w 1972 brygadę przekształcono w rezerwową 4 Brygadę Pancerną, która jest podporządkowana Północnemu Dowództwu. Podczas wojny Jom Kipur w 1973 brygada przeszła pośpieszną mobilizację i przeprowadziła serię kontrataków na nacierające wojska syryjskie na Wzgórzach Golan.
W 2009 na uzbrojenie brygady weszły czołgi Merkawa Mk 4.

</doc>
<doc id="2304194" url="https://pl.wikipedia.org/wiki?curid=2304194" title="Agasi Ağagüloğlu">
Agasi Ağagüloğlu



</doc>
<doc id="2304196" url="https://pl.wikipedia.org/wiki?curid=2304196" title="Agasi Mammadow">
Agasi Mammadow



</doc>
<doc id="2304198" url="https://pl.wikipedia.org/wiki?curid=2304198" title="Aghasi Mammadov">
Aghasi Mammadov



</doc>
<doc id="2304199" url="https://pl.wikipedia.org/wiki?curid=2304199" title="Tellermine 43">
Tellermine 43

Tellermine 43 ("Pilz" - „grzyb”) – niemiecka mina przeciwpancerna z okresu II wojny światowej, produkowana od 1943.
Uproszczona wersja miny Tellermine 42, ostatnia z serii "Tellermine".

</doc>
<doc id="2304201" url="https://pl.wikipedia.org/wiki?curid=2304201" title="Andrea Sacchi">
Andrea Sacchi

Andrea Sacchi (ur. przed 30 listopada 1599 w Nettuno, zm. 21 czerwca 1661 w Rzymie) – włoski malarz okresu baroku, przedstawiciel nurtu klasycyzującego.
Był uczniem Francesca Albaniego. Wzorował się na stylu Guida Reniego i Annibale Carracciego. Przyjaźnił się z Nicolasem Poussinem. Wraz z Pietrem da Cortona pracował przy dekoracji Palazzo Barberini w Rzymie. Wykonał też mozaiki w pendentywach kopuły bazyliki św. Piotra. Był również architektem (kaplica św. Katarzyny ze Sieny w zakrystii kościoła Najświętszej Maryi Panny powyżej Minerwy). Jego uczniem był m.in. Carlo Maratta.

</doc>
<doc id="2304207" url="https://pl.wikipedia.org/wiki?curid=2304207" title="L’Arpeggiata">
L’Arpeggiata

L’Arpeggiata – międzynarodowy zespół wokalno-instrumentalny, powstały w 2000 z inicjatywy Christiny Pluhar. Specjalizuje się w łączeniu kompozycji XVII wieku, zwłaszcza włoskich, hiszpańskich, francuskich i neapolitańskich, z elementami współczesnej muzyki pop i jazzu.
Zespół występował na takich festiwalach i salach koncertowych jak: Utrecht Oude Muziek, Anvers Festival des Flandres, Rencontres à Vézelay, Arques la Bataille, Pfingstfestspiele Melk, Brugge Concertgebouw, Festival de l’Abbaye d’Ambronay, Festival de Musique Baroque de Pontoise, Early Music Festival de Saint-Pétersbourg, Festival de Sully-sur-Loire, Festival du Haut Jura, Festival de la Vézère, Festival de Musica Antigua de Darocca, Festival de Torroella de Montgri, Sanscouci Festival Potsdam, Festival Atlantique Açores, Théâtre de Bordeaux, Vredenbourg Center Utrecht, Concertgebouw w Amsterdamie. Gościł także kilkakrotnie w Polsce, m.in. w Krakowie w ramach festiwalu Misteria Paschalia&lt;ref name="misteriapaschalia.com/program 2011"&gt;&lt;/ref&gt;.
W latach 2009-2012 zespół nagrywał dla wytwórni Virgin Classics, zaś od 2014 roku nagrania są tworzone dla Erato Records.
Nagrody.
Ich pierwsze nagranie – "La Villanella" otrzymało we wrześniu 2001 wyróżnienie „Event of the month” przyznane przez "Répertoire des disques" oraz nagrodę „Premio Internationale del disco per la musica italiana”. Druga pozycja w dyskografii – "Homo fugit velut umbra" otrzymała „10 de Répertoire”, „Diapason Découverte”, „CD of the Week” przyznane przez BBC, „CD of the Month” przyznane przez "Amadeus" oraz „Prix Exellentia by Pizzicato”. "La Tarantella" zostało wyróżnione „10 de Répertoire”, „CD of the Week” przyznanym przez "France Musique", „CD of the Month” przyznanym przez "Toccata". Album "All’Improvviso" otrzymał „Timbre de platine” przyznane przez "Opéra international" oraz „CD of the Month” przyznany przez "BBC Magazine".
W 2009 za album "Teatro d’Amore" z nagraniami Monteverdiego z udziałem Philippe'a Jaroussky'ego i Nurii Rial zespół otrzymał „Echo Klassik Preis” oraz za to samo nagranie w 2010 – „Edison Classic Price”.
Dyskografia.
Opracowano na podstawie.

</doc>
<doc id="2304208" url="https://pl.wikipedia.org/wiki?curid=2304208" title="Trybunał Skarbowy w Radomiu">
Trybunał Skarbowy w Radomiu



</doc>
<doc id="2304212" url="https://pl.wikipedia.org/wiki?curid=2304212" title="Leichte Panzermine">
Leichte Panzermine

Leichte Panzermine (le PzMine, LPZ mine) (lekka mina przeciwpancerna) - mina przeciwpancerna używana przez niemieckie wojska powietrznodesantowe w okresie II wojny światowej.
"Le PzMine" weszła na wyposażenie oddziałów "Fallschirmjäger" w 1941, wyprodukowano ok. 23 tys. sztuk tej broni. Po raz pierwszy została użyta bojowo w czasie inwazji na Kretę.
Mina mogła być także używana w roli przeciwpiechotnej po odkręceniu górnej pokrywy i położeniu jej grzbietem w dół na twardej powierzchni.

</doc>
<doc id="2304218" url="https://pl.wikipedia.org/wiki?curid=2304218" title="Piotr To Rot">
Piotr To Rot

Piotr To Rot (ur. 1912 w Rakunai na Nowej Brytanii, zm. 7 lipca 1945 w Vunaiara) – błogosławiony Kościoła katolickiego, katechista z Nowej Gwinei, męczennik.
Życiorys.
Piotr To Rot urodził się w 1912 roku w wiosce Rakunai. Jego rodzicami byli Angel To Puia i Maria La Tumul. Mając 18 lat zapisał się do misyjnej szkoły dla katechistów. Ukończył ją z wyróżnieniem. Po powrocie do rodzinnej wioski współpracował z proboszczem. W pracy katechetycznej nigdy nie rozstawał się z Biblią. W wieku 24 lat ożenił się z Paolą La Varpit z sąsiedniej wioski. Małżeństwo miało trójkę dzieci. W świadectwach w czasie procesu beatyfikacyjnego wierni podkreślali przykładność Piotra jako dobrego męża i ojca.
W 1942 na wyspę dotarły wojska japońskie. Kapłani ze Zgromadzenia Misjonarzy Najświętszego Serca Jezusowego i ich europejscy pomocnicy zostali osadzeni w obozie koncentracyjnym. Na Piotrze spoczął obowiązek animacji życia religijnego w wiosce. Nie przestał katechizować, chrzcić dzieci, celebrować nabożeństw Słowa Bożego. Od ukrywającego się kapłana przynosił Komunię św. i rozdawał ją wiernym. W lesie zbudował z gałęzi kaplicę, gdzie przechowywał naczynie liturgiczne. Gdy Japończycy zwrócili się przeciwko katolikom świeckim, naciskając na nich, by porzucili wiarę i wrócili do poligamii, Piotr jawnie zaprotestował. Został zatrzymany. Po zakazie celebracji liturgicznych zatrzymano go po raz drugi, oskarżając o złamanie nakazu poligamii. Tym razem osadzono go w obozie koncentracyjnym. Codziennie był odwiedzany przez matkę i żonę, którym mówił o niebezpieczeństwie bliskiej rozłąki. Był traktowany gorzej niż inni więźniowie ale pomimo tego pozostawał pogodny i wytrwał w wierze. Zabił go zastrzykiem z trucizną japoński lekarz 7 lipca 1945 w Vunaiara.
Beatyfikacja.
Wierni poprosili o rozpoczęcie procesu beatyfikacyjnego miejscowego biskupa 13 stycznia 1985 roku. Proces rozpoczęto w 1986 roku. Piotr To Rot został beatyfikowany przez papieża Jana Pawła II dnia 17 stycznia 1995 w Port Moresby (Papua-Nowa Gwinea), podczas swej podróży apostolskiej do Azji Wschodniej i Australii. Wspomnienie liturgiczne obchodzone jest 7 lipca.
Bł. Piotr To Rot był jednym z patronów Światowych Dni Młodzieży w Sydney w Australii w 2008 roku.

</doc>
<doc id="2304223" url="https://pl.wikipedia.org/wiki?curid=2304223" title="Alexandr Rindin">
Alexandr Rindin



</doc>
<doc id="2304226" url="https://pl.wikipedia.org/wiki?curid=2304226" title="Przęślowate">
Przęślowate

Przęślowate ("Ephedraceae") – monotypowa rodzina z rzędu gniotowców ("Gnetales"). Należy tu jeden rodzaj – przęśl ("Ephedra" L.) z 71 gatunkami. Rośliny te występują na terenach suchych, najczęściej na stepach i pustyniach. Największe zróżnicowanie gatunkowe znajduje się w południowo-wschodniej Europie i zachodniej Azji. W sumie na szerokim obszarze rozciągającym się od Wysp Kanaryjskich, poprzez południową Europę i północną Afrykę, po wschodnią Azję występuje ponad 40 gatunków z tego rodzaju, ok. 14 gatunków rośnie w Ameryce Północnej (zachodnia część USA i północna Meksyku) oraz ok. 13 w Ameryce Południowej (w Andach i Patagonii). W granicach współczesnej Polski przęśle nie występują, ale przęśl dwukłosowa rośnie niedaleko – w zachodniej Ukrainie i na Słowacji. Rośliny te rzadko są uprawiane, zwykle tylko w kolekcjach ogrodów botanicznych i jako ciekawostki botaniczne. Dzięki zawartości tanin i alkaloidu efedryny wykorzystywane były i są leczniczo.
Systematyka.
Rodzaj: "Ephedra" (gatunek typowy: "E. distachya" ) 
Znaczenie w kulcie hinduistycznym.
W przęśli upatruje się rośliny rytualnej, znanej wedyjskim wieszczom jako soma. Znaleziono przęśl na stanowiskach archeologicznych na domniemanej trasie wędrówki Ariów.

</doc>
<doc id="2304228" url="https://pl.wikipedia.org/wiki?curid=2304228" title="Przęśl">
Przęśl



</doc>
<doc id="2304229" url="https://pl.wikipedia.org/wiki?curid=2304229" title="Ephedraceae">
Ephedraceae



</doc>
<doc id="2304230" url="https://pl.wikipedia.org/wiki?curid=2304230" title="Prawosławny Punkt Duszpasterski św. Męczennika Archimandryty Grzegorza w Warszawie">
Prawosławny Punkt Duszpasterski św. Męczennika Archimandryty Grzegorza w Warszawie

Kaplica św. Męczennika Archimandryty Grzegorza – placówka Polskiego Autokefalicznego Kościoła Prawosławnego w Warszawie na Ochocie. Wchodzi w skład dekanatu Warszawa diecezji warszawsko-bielskiej. Administracyjnie podlega parafii św. Marii Magdaleny w Warszawie.
Kaplica (użytkowana od 21 maja 2011) znajduje się przy ulicy Lelechowskiej 5. W tym samym budynku mieści się Muzeum Ikon.
Nabożeństwa w kaplicy sprawowane są w języku polskim i odprawiane według nowego stylu (mimo formalnego obowiązywania od 15 czerwca 2014 w PAKP starego stylu). Duszpasterzami punktu są: ks. dr Henryk Paprocki i ks. dr Artur Aleksiejuk.

</doc>
<doc id="2304231" url="https://pl.wikipedia.org/wiki?curid=2304231" title="Glukozydy">
Glukozydy

Glukozydy – grupa organicznych związków chemicznych, zaliczanych do glikozydów. Formalnie są to acetale powstałe z glukozy.

</doc>
<doc id="2304233" url="https://pl.wikipedia.org/wiki?curid=2304233" title="Lyrical Sympathy -Live-">
Lyrical Sympathy -Live-

Lyrical Sympathy -LIVE- – album koncertowy zespołu Versailles wydany 1 września 2010 roku. Jest to koncertowa wersja albumu "Lyrical Sympathy", zawiera dodatkowy utwór "SFORZANDO -Original Version-", wydany wcześniej jedynie w albumie "Cross Gate 2008 -Chaotic Sorrow-" pt. "Sforzando".

</doc>
<doc id="2304237" url="https://pl.wikipedia.org/wiki?curid=2304237" title="Norman Granz">
Norman Granz

Norman Granz (ur. 6 sierpnia 1918 w Los Angeles, zm. 22 listopada 2001 w Genewie) – amerykański impresario jazzowy, producent muzyczny, twórca Jazz at the Philharmonic, założyciel wytwórni płytowych: Clef, Norgran, Down Home, Verve i Pablo. Aktywny zwolennik integracji rasowej.
Życiorys.
Jego rodzicami byli żydowscy emigranci z mołdawskiego Tyraspolu. Po bankructwie ich firmy podczas wielkiego kryzysu, podejmował różne prace zarobkowe, żeby opłacić studia na Uniwersytecie Kalifornijskim (UCLA). Odbywszy służbę wojskową, pracował jako montażysta w wytwórni filmowej Metro Goldwyn Mayer. Będąc wielbicielem jazzu (i kolekcjonerem płyt), namówił Billy’ego Berga, właściciela znanego w Los Angeles klubu „The Trouville”, żeby w niedzielne wieczory pozwolił mu organizować jam sessions. Mimo że występował w roli petenta, postawił Bergowi warunek, żeby ten zniósł zakaz wstępu do klubu czarnej klienteli.
Jam sessions zyskały dużą popularność, co skłoniło Granza do zorganizowania koncertu w wynajętej (po części za pożyczone pieniądze) sali miejscowej filharmonii. Koncert pn. „Jazz at the Philharmonic” odbył się w niedzielne popołudnie 2 lipca 1944 i odniósł nadzwyczajny sukces. Był to początek cyklu imprez JATP, które rychło przekształciły się w wielkie przedsięwzięcie, skupiające największe gwiazdy jazzu i trwające przez kilka dziesięcioleci.
Granz prawie natychmiast zaczął rejestrować koncerty JATP, stając się pionierem nagrywania „live”. Początkowo odpłatnie użyczał nagrań firmom fonograficznym, ale w 1946 sam podjął działalność wydawcy. Założył bowiem wytwórnię płytową Clef Records. W 1953 powołał kolejną – Norgran Records, aby w 1956 połączyć je w słynną i ogromnie zasłużoną dla fonografii jazzowej – Verve. O rynkowej pozycji firmy świadczy fakt, że w 1961 Granz sprzedał ją koncernowi MGM za 2,5 mln USD.
Granz był pierwszym jazzowym milionerem. Zawsze dbał o współpracujących z nim artystów, zapewniając im wysokie kontrakty i najlepsze warunki pracy. W zamian żądał tylko jednego: gry na najwyższym poziomie. Kiedyś, po jednym z pojedynków na wysokie tony, toczonym na koncercie przez trębaczy, Dizzy’ego Gillespiego i Roya Eldridge’a, powiedział: „Lubię, kiedy moi muzycy prywatnie są przyjaciółmi, ale na scenie chcę krwi.”
W 1959 przeprowadził się do Genewy w Szwajcarii, ale nadal kierował organizacją tras koncertowych JATP, będąc jednocześnie menedżerem Elli Fitzgerald, Oscara Petersona i Joe Passa. Zainteresował się wówczas malarstwem, stając się kolekcjonerem obrazów Pabla Picassa. W 1973 założył w Kalifornii kolejną wytwórnię fonograficzną – Pablo Records, która nagrywała i wydawała płyty najwybitniejszych artystów jazzowych i bluesowych. W jej katalogu znalazło się ponad 350 tytułów, zanim w 1987 sprzedał ją firmie Fantasy Records.
Zmarł 22 listopada 2001 w Genewie w wyniku komplikacji spowodowanych chorobą nowotworową.
Orędownik integracji rasowej.
Granz od początku swojej działalności otwarcie występował przeciwko segregacji rasowej, tocząc batalie o równouprawnienie czarnych artystów, którzy stanowili większość wśród związanych z nim muzyków. Odmawiał występów w salach, w których na widowni obowiązywał podział rasowy. W 1947 wskutek zerwanych przez siebie z tego powodu umów stracił 100 000 USD. Był pierwszym menedżerem, który zorganizował na Południu Stanów Zjednoczonych integracyjne koncerty taneczne. W 1955 w Houston własnoręcznie usunął z widowni tablice z napisami: „Biali” i „Murzyni”. Choć zapłacił grzywnę w wysokości 2 000 USD, osiągnął cel, doprowadzając do występu (jednego z zaplanowanych dwóch) swojego zespołu.
Nagrody.
Nie było ich wiele. Wyprodukowany przez Granza krótkometrażowy film dokumentalny "Jammin' The Blues" w reż. Gjona Mili, uzyskał w 1944 nominację do nagrody Oscara. W 1994 The National Academy of Recording Arts and Sciences przyznała mu Grammy za całokształt osiągnięć. Granz jednak odmówił przyjęcia nagrody, stwierdzając: „Chyba trochę się spóźniliście.”
Nagrywali dla Granza.
M.in.: Cannonball Adderley, Toshiko Akiyoshi, Louis Armstrong, Louie Bellson, Count Basie, Ray Brown, Red Callender, Benny Carter, Buck Clayton, Nat „King” Cole, John Coltrane, Paulinho Da Costa, Eddie „Lockjaw” Davis, Buddy DeFranco, Harry „Sweets” Edison, Roy Eldridge, Duke Ellington, Herb Ellis, Bill Evans, Ella Fitzgerald, Stan Getz, Dizzy Gillespie, Stéphane Grappelli, Lionel Hampton, Coleman Hawkins, Johnny Hodges, Billie Holiday, Milt Jackson, Illinois Jacquet, J.J. Johnson, Hank Jones, Jo Jones, Barney Kessel, Gene Krupa, Shelly Manne, Modern Jazz Quartet, Thelonious Monk, Gerry Mulligan, Fats Navarro, Anita O’Day, Charlie Parker, Joe Pass, Les Paul, Oscar Peterson, Bud Powell, Buddy Rich, Zoot Sims, Charlie Shavers, Willie Smith, Sonny Stitt, Art Tatum, Clark Terry, Mel Tormé, Big Joe Turner, Sarah Vaughan, Ben Webster i Mary Lou Williams, Teddy Wilson, Lester Young.

</doc>
<doc id="2304238" url="https://pl.wikipedia.org/wiki?curid=2304238" title="Uniwersytet Chile">
Uniwersytet Chile



</doc>
<doc id="2304242" url="https://pl.wikipedia.org/wiki?curid=2304242" title="Sébastien Bourdon">
Sébastien Bourdon

Sébastien Bourdon (ur. 2 lutego 1616 w Montpellier, zm. 8 maja 1671 w Paryżu) – francuski malarz okresu baroku.
Uczył się w Paryżu i Rzymie. Oddziałali na niego m.in. Nicolas Poussin, Claude Lorrain i Pieter van Laer. W 1648 był współzałożycielem Królewskiej Akademii Malarstwa i Rzeźby, od 1655 piastował funkcję jej rektora.
W l. 1652-54 był malarzem nadwornym królowej Krystyny w Sztokholmie.
Malował liczne portrety, obrazy religijne oraz sceny rodzajowe i historyczne. Wykonywał też dekoracje ścienne i prace graficzne.

</doc>
<doc id="2304245" url="https://pl.wikipedia.org/wiki?curid=2304245" title="Wasilij Abajew">
Wasilij Abajew

Wasilij Iwanowicz Abajew (, ; ur. w Kobi koło Stepancimindy, pn. Gruzja; zm. 18 marca 2001 w Moskwie) – rosyjski językoznawca-iranista pochodzenia osetyńskiego, krajoznawca, etymolog.
W 1927 ukończył Leningradzki Uniwersytet Państwowy, był uczniem Nikołaja Marra. Od 1928 był pracownikiem Kaukaskiego Instytutu Historyczno-Archeologicznego w Tyflisie, a od 1945 Instytutu Językoznawstwa Akademii Nauk ZSRR w Leningradzie. Doktor nauk filologicznych (1962), profesor (1969), starszy naukowy pracownik Instytutu Językoznawstwa Akademii Nauk ZSRR, członek rzeczywisty brytyjskiego Royal Society for Asian Affairs (1966), członek-korespondent Société Finno-Ougrienne w Helsinkach (1973), zasłużony działacz naukowy Gruzji i Północnej Osetii, laureat Nagrody Państwowej ZSRR (1981); członkiem honorowym kilku zagranicznych akademii i towarzystw naukowych. Jego prace dotyczyły osetyjskiej i irańskiej etymologii w tym pokrewieństwu języków scytyjskich współczesnemu językowi osetyjskiemu, osetyjskiemu folklorowi, iranistyce, ogólnemu językoznawstwu; autor szeregu literaturoznawczych prac poświęconych poematowi Szoty Rustaweliego "Rycerz w tygrysiej skórze". Autor „Słownika historyczno-etymologicznego języka osetyńskiego” (1958–1979).
W 1981 został laureatem Nagrody Państwowej ZSRR. Był odznaczony Orderem Czerwonego Sztandaru Pracy, Medalem za Obronę Kaukazu i Medalem za Ofiarną Pracę w Wielkiej Wojnie Ojczyźnianej 1941–1945.

</doc>
<doc id="2304246" url="https://pl.wikipedia.org/wiki?curid=2304246" title="Brygada Ecjoni">
Brygada Ecjoni

6 Brygada Ecjoni (hebr. חטיבת עציוני, "Chetiwat Ecjoni") – rezerwowy związek taktyczny piechoty zmechanizowanej Sił Obronnych Izraela. Jest dowodzona przez Dowództwo Południowe.
Historia.
W dniu 7 listopada 1947 roku Dawid Ben Gurion wydał rozkaz sformowania z oddziałów Hagany operujących w rejonie Jerozolimy zupełnie nowego związku taktycznego, w wielkości brygady piechoty. Do zadań 6 Brygady „Ecjoni” miało należeć prowadzenie działań operacyjnych w obszarze Jerozolimy. Gdy 30 listopada 1947 roku wybuchła wojna domowa w Palestynie, obszar ten stał się sceną ciężkich walk. Miasto poza znaczeniem politycznym, religijnym i społeczno-kulturalnym, miało także duże znaczenie militarne, ponieważ kontrola nad Jerozolimą dawała również kontrolę nad całą górzystą okolicą. Obie strony przygotowując się do nadchodzącej konfrontacji zbrojnej uważały, że zwycięstwo w Jerozolimie będzie oznaczać zwycięstwo w całej wojnie. W rezultacie, w grudniu 1947 roku sformowano dwa pierwsze bataliony brygady:
Dowództwo nad całą brygadą objął Jisra’el Amir. Nie podlegał on przy tym głównemu dowódcy obrony Jerozolimy Dawidowi Sze’alti’elowi i nie był zobowiązany współpracować z resztą jednostek w obszarze miasta. Stało się to przyczyną konfliktu między dowódcami, tym bardziej że w styczniu 1948 roku Jisra’el Amir przedstawił negatywny raport o stanie obrony miasta. W rezultacie został on odwołany, a nowym dowódcą Brygady „Ecjoni” wyznaczono Dawida Sze’alti’ela. Zreorganizował on siły i podzielił obronę obszaru Jerozolimy na pięć regionów – cztery z nich objęły jednostki "Straży", natomiast za dzielnice południowe i Stare Miasto odpowiadały bataliony operacyjne (61. i 63.). Ze względu na niski stan wyszkolenia wojskowego i braki kadrowe "Straży", w pierwszym okresie wojny Brygada Ecjoni ograniczała swoją aktywność jedynie do działań obronnych. Nie posiadając żadnych jednostek rezerwowych nie była w stanie inicjować działań zaczepnych. W dniu 14 stycznia 1948 roku jej żołnierze uczestniczyli w pierwszej bitwie o Gusz Ecjon, a następnie w konwoju trzydziestu pięciu (16 stycznia 1948 r.). Poniesione straty spowodowały, że 23 stycznia 1948 roku wzmocniono 61 Batalion grupą żołnierzy z Brygada „Giwati” (z obrony miasta Tel Awiw). Pomimo tego wzmocnienia brygada poniosła porażkę w operacji "Szemu’el" (4 marca 1948 r.). Przyniosło to pogorszenie się stosunków między Sze’alti’elem a jego podwładnymi dowódcami i żołnierzami. Sze’alti’el argumentował dowództwu, że w brygadzie istnieją poważne problemy z zaopatrzeniem i dyscypliną, a przy obecnej wielkości sił zdoła utrzymać Jerozolimę najwyżej do 15 maja. W odpowiedzi, w marcu 1948 roku sformowano nowy batalion:
W dniu 27 marca 1948 roku siły brygady poniosły kolejne straty podczas klęski konwoju Nebi Daniel. W rezultacie kolejno ponoszonych porażek, dowództwo Hagany wdrożyło w życie Plan Dalet. Podczas operacji "Nachszon" (5–12 kwietnia 1948 r.) 61 Batalion został dołączony do batalionów uderzeniowych Palmach i uczestniczył w bitwie o Al-Kastal (3–9 kwietnia). Następnie jako część Brygady „Harel” wziął udział w operacji "Harel" (16–20 kwietnia). W międzyczasie brygada poniosła straty podczas masakry konwoju medycznego Hadassa (13 kwietnia). Pogorszenie się sytuacji w Jerozolimie spowodowało, że w kwietniu sformowano nową jednostkę:
Brygada Ecjoni uczestniczyła w operacji "Jewusi" (22 kwietnia-3 maja 1948 r.), w której po raz pierwszy Hagana użyła siły większe niż jedna brygada (drugą była Brygada „Harel”). W dniach 2–3 maja 61 Batalion zdobył dzielnicę Katamon i otworzył drogę do izolowanego osiedla Mekor Chajjim. Na początku maja, Jisra’el Galili utworzył w Tel Awiwie rezerwowy 64 Batalion. Brygadzie „Ecjoni” były podporządkowane wszystkie siły "Straży" i batalionów młodzieżowych "Gadna" w obszarze Jerozolimie. W sumie były to siły o wielkości pięciu batalionów piechoty. Wielkim wstrząsem dla wszystkich żydowskich żołnierzy była klęska w trzeciej bitwie o Gusz Ecjon (12–13 maja 1948 r.). Szczególnie ciężkie straty poniósł wówczas 63 Batalion, który został 21 maja 1948 roku rozwiązany. Pozostałych po nim żołnierzy rozrzucono po innych batalionach brygady. Sytuacja ta bardzo niekorzystnie wpłynęła na morale żołnierzy, a w rezultacie pogłębiły się problemy z dyscypliną. Pomimo to, brygada wzięła udział w operacji "Szfifon" (13 maja 1948 r.), wspierając siły Irgunu i Lechi przy przejmowaniu opuszczanych przez Brytyjczyków pozycji na Starym Mieście Jerozolimy. Podczas operacji "Kilszon" (13–18 maja 1948 r.) brygada rozwinęła natarcie w kilku dzielnicach Jerozolimy. Gdy 15 maja 1948 roku rozpoczęła się I wojna izraelsko-arabska, brygada powstrzymała natarcie jordańskiego Legionu Arabskiego, którym dowodzili zawodowi oficerowie brytyjscy. W dniu 15 maja Brygada Ecjoni liczyła 3166 żołnierzy. Przez kolejne tygodnie toczona była bitwa o Jerozolimę (15 maja-19 lipca 1948 r.). Szczególnie ciężkimi były walki o Stare Miasto. Wiele osób oskarżało później dowództwo Brygady „Ecjoni” o przegranie bitwy o Stare Miasto (16–28 maja). Brygada wzięła również udział w bitwie o Ramat Rachel (22–25 maja), podczas której powstrzymano natarcie wojsk egipskich od południa. Przez cały ten czas pogarszały się stosunki między Dawidem Sze’alti’elem a żołnierzami, co doprowadziło w czerwcu do buntu 61 Batalionu. Został on wówczas dyscyplinarnie podporządkowany Brygadzie „Harel” (do sierpnia 1948 r.). Wziął on udział w operacji "Danny" (10–18 lipca 1948 r.), natomiast pozostałe w Jerozolimie siły zdobyły w dniach 8–10 lipca obszar dzisiejszego Wzgórza Herzla. Kolejna bitwa o Bramę Mandelbauma (9–19 lipca) zakończyła się bez żadnego rozstrzygnięcia. Jedyną jej konsekwencją były rosnące straty. Dawid Sze’alti’el dopuścił się wówczas niesubordynacji względem dowództwa – wbrew wszystkim rozkazom, wspólnie z Irgunem przeprowadził na Starym Mieście nieudaną operację "Kedem" (16–17 lipca 1948 r.). W rezultacie, żydowscy przywódcy polityczni w Jerozolimie odmówili przyjmowania rozkazów od Sze’alti’ela, a ludność cywilna odmówiła udzielania żołnierzom Brygady „Ecjoni” niezbędnej pomocy i siły roboczej. Gubernator wojskowy miasta, Dow Josef, oskarżył Sze’alti’ela o osobistą odpowiedzialność za niepowodzenia. W konsekwencji, 25 lipca Sze’alti’el został odwołany z dowództwa brygady, a jego miejsce zajął Mosze Dajan (pełnił on swoje obowiązki do lutego 1949 r.). W październiku 1948 roku brygada wzięła udział w operacji "Jekew". Linia zajęta wówczas przez żołnierzy brygady stała się linią graniczną przyjętą przez rozejm izraelsko-jordański (3 kwietnia 1949 r.). Po wojnie, pod koniec lata 1949 roku Brygada Ecjoni została rozwiązana.
Ponowne sformowanie.
Zaostrzenie się w latach 50. XX wieku konfliktu izraelsko-arabskiego, wpłynęło na podjęcie w 1955 roku decyzji o ponownym sformowaniu Brygady „Ecjoni”. Po przejściu procesu szkolenia, we wrześniu 1958 roku jako rezerwowa 14 Brygada Ecjoni została podporządkowana Dowództwu Południowemu. Doświadczenia kryzysu sueskiego wskazywały na dużą skuteczność wojsk zmechanizowanych, dlatego w 1959 roku brygada przeszła reorganizację w rezerwową brygadę piechoty zmotoryzowanej. W jej skład weszły 58. i 83 Bataliony piechoty, a w 1960 roku dołączył do nich 52 Batalion Pancerny – uzbrojony w czołgi M4 Sherman wycofane z 7 Brygady Pancernej. Brygada stacjonowała wówczas w rejonie Centrum Badań Nuklearnych Sorek.
W dniu 1 marca 1965 roku Brygadę „Ecjoni” przekształcono w brygadę pancerną, będącą od tego momentu częścią korpusu wojsk pancernych. Równocześnie, 52 Batalion Pancerny uznano za jednostkę regularną. Pozostałe pododdziały pozostawały rezerwowymi batalionami piechoty zmechanizowanej. Na początku 1967 roku brygada otrzymała wzmocnienie czołgami Centurion, dzięki czemu mogła prowadzić podczas wojny sześciodniowej skuteczne natarcie w centralnej części półwyspu Synaj. W listopadzie podjęto decyzję o przekształceniu jej w regularną brygadę pancerną. Równocześnie 52 Batalion został uzbrojony w czołgi M47 Patton. Dołączył do niego 184 Batalion Pancerny, oraz 195. i 401 Bataliony Piechoty. Natomiast dawne rezerwowe 58. i 83 Bataliony Piechoty zostały przeniesione do 670 Brygady Pancernej. Podczas wojny na wyczerpanie (1967-1970) Brygada Ecjoni pełniła służbę nad Kanałem Sueskim. Wybuch wojny Jom Kipur w 1973 roku zaskoczył żołnierzy, zmuszając ich do prowadzenia ciężkich walk obronnych do czasu przybycia posiłków. Po wojnie brygada pozostawała na Synaju do 1981 roku. Podczas wojny libańskiej w 1982 roku brygada prowadziła działania we wschodnim sektorze. W 1985 roku została wycofana z Libanu, a następnie przekształcona w brygadę rezerwową. Podczas operacji "Ochronna Tarcza" w 2002 roku prowadziła działania operacyjne w rejonie Ramallah oraz w Samarii. W 2010 roku przeszła kolejną reorganizację – została jednostką rezerwową 36 Dywizji Pancernej, podległej Dowództwu Północnemu. Natomiast rezerwowa 408 Brygada Piechoty otrzymała historyczną numerację i nazwę 6 Brygady „Ecjoni”.
Struktura.
Brygada Ecjoni podlega Dowództwo Południowemu. W jej skład wchodzą trzy bataliony piechoty oraz batalion zwiadu. W brygadzie służą weterani Brygady „Nachal”.

</doc>
<doc id="2304247" url="https://pl.wikipedia.org/wiki?curid=2304247" title="Evander">
Evander



</doc>
<doc id="2304249" url="https://pl.wikipedia.org/wiki?curid=2304249" title="Ephedra sinica">
Ephedra sinica



</doc>
<doc id="2304252" url="https://pl.wikipedia.org/wiki?curid=2304252" title="Dote">
Dote

Dote "(Tode, Toden, Todt, Todten, Łabędź odmienny)" − kaszubski herb szlachecki, według Przemysława Pragerta odmiana herbu Łabędź.
Opis herbu.
Herb występował przynajmniej w dwóch odmianach. Opisy z wykorzystaniem zasad blazonowania, zaproponowanych przez Alfreda Znamierowskiego:
Dote "(Tode, Toden, Todt, Todten, Łabędź odmienny)": "W polu błękitnym łabędź ze złożonymi skrzydłami srebrny. Klejnot: nad hełmem bez korony samo godło. Labry: błękitne, podbite srebrem."
Dote odmienny "(Todten, Łabędź odmienny)": "W polu łabędź na wodzie wśród trzcin. Klejnot: nad hełmem bez korony łabędź siedzący. Labry barwy nieznanej."
Najwcześniejsze wzmianki.
Herb pojawił się po raz pierwszy na mapie Pomorza Lubinusa z 1618 (wariant odmienny). Wariant uznany za podstawowy przytacza "Nowy Siebmacher" oraz "Pommersches Wappenbuch" Bagmihla.
Rodzina Dote.
Drobna rodzina szlachecka, której jedyne znane włości znajdowały się w Siemirowicach. Pierwsza wzmianka z 1575 (Steffen Doett), kolejne z 1601 (Andreas Todt), 1605, 1608, 1618 (potwierdzenia lenna w Siemirowicach). W połowie XVII wieku wymienia się Martena Dotha jako dziedzica części w Radoszewie. Według zapisu z 1658 (Thotten), rodzina była już w tym roku wygasła. Przemysław Pragert spekuluje, że rodzina ta mogła mieć wspólne pochodzenie z innymi używającymi łabędzia w herbach: Rostke i Ganske.
Herbowni.
Dote (Doden, Dodten, Doett, Doten, Doth, Thod, Thodt, Thotten, Tode, Toden, Todt, Todten).

</doc>
<doc id="2304253" url="https://pl.wikipedia.org/wiki?curid=2304253" title="Rudzienko Drugie">
Rudzienko Drugie

Rudzienko Drugie – część wsi Rudzienko w Polsce położona w województwie lubelskim, w powiecie lubartowskim, w gminie Michów.
Miejscowość należy w sołectwa Rudzienko część II.
Miejscowość nie figuruje w systemie TERYT. Jej nazwę zapisano w zestawieniu PRNG na podstawie mapy. Statut dla tego obiektu geograficznego to niestandaryzowana część wsi Rudzienko.
W latach 1975–1998 miejscowość administracyjnie należała do województwa lubelskiego.

</doc>
<doc id="2304255" url="https://pl.wikipedia.org/wiki?curid=2304255" title="Euander">
Euander



</doc>
<doc id="2304256" url="https://pl.wikipedia.org/wiki?curid=2304256" title="Kawaleria kozacka">
Kawaleria kozacka



</doc>
<doc id="2304258" url="https://pl.wikipedia.org/wiki?curid=2304258" title="Afszarowie">
Afszarowie

Afszarowie – lud turecki zamieszkujący Iran (sześć enklaw: na północ od jeziora Urmia, na południe od miasta Zandżan, na zachód od miasta Hamadan, a także w północnej i południowej części kraju) oraz Afganistan, prawdopodobnie także Turcję. Wyznają islam w odmianie szyickiej. Afszarowie w Iranie prowadzą półosiadły tryb życia, częściowo zajmują się prymitywnym rolnictwem. Natomiast Afszarowie afgańscy mieszkają w miastach (zwł. w Kabulu i Kandaharze) oraz osadach podmiejskich. Afszarowie z Afganistanu są dwujęzyczni, w kontaktach z innymi używają języka farsi, natomiast w domu mówią we własnym języku narodowym. Istnieje również podgrupa afgańskich Afszarów (tzw. Kyzylbaszi), która nie zna już języka afszarskiego. Kultura tego narodu nie była bliżej badana.

</doc>
<doc id="2304261" url="https://pl.wikipedia.org/wiki?curid=2304261" title="Doły (Rudzienko)">
Doły (Rudzienko)

Doły – nieofic. przysiółek wsi Rudzienko w Polsce położony w województwie lubelskim, w powiecie lubartowskim, w gminie Michów.
Przysiółek należy do sołectwa Rudzienko Drugie.
Miejscowość nie figuruje w systemie TERYT. W PRNG zapisano jej nazwę na podstawie mapy. Statut dla tego obiektu geograficznego to niestandaryzowany przysiółek wsi Rudzienko Drugie.
W latach 1975–1998 miejscowość administracyjnie należała do województwa lubelskiego.

</doc>
<doc id="2304266" url="https://pl.wikipedia.org/wiki?curid=2304266" title="Przymiarki (Rudzienko)">
Przymiarki (Rudzienko)

Przymiarki – nieoficjalny przysiółek wsi Rudzienko w Polsce położony w województwie lubelskim, w powiecie lubartowskim, w gminie Michów.
Przysiółek należy do sołectwa Rudzienko Drugie.
Miejscowość nie figuruje w systemie TERYT; zapisano jej nazwę w zestawie miejscowości PRNG na podstawie mapy topograficznej jako niestandaryzowany przysiółek wsi Rudzienko.
W latach 1975–1998 miejscowość administracyjnie należała do województwa lubelskiego.

</doc>
<doc id="2304269" url="https://pl.wikipedia.org/wiki?curid=2304269" title="Procesja św. Stanisława">
Procesja św. Stanisława

Procesja św. Stanisława – uroczysta procesja ulicami Krakowa odbywająca się co roku w niedzielę przypadającą w oktawie uroczystości św. Stanisława.
Rys historyczny.
Pierwsze procesje.
Po śmierci biskupa Stanisława w 1079 roku bardzo szybko uwidoczniły się pierwsze przejawy kultu męczennika. 27 września 1089 roku szczątki biskupa zostały uroczyście przeniesione w procesji ze Skałki do katedry na Wawelu. Papież Innocenty IV 8 września 1253 w Asyżu ogłosił Stanisława świętym. W tym samym roku, w rocznicę translacji relikwii ze Skałki na Wawel odbyła się pierwsza procesja z Wawelu na Skałkę i znowu na Wawel.
Procesje oktawy 8 maja.
W wyniku rozwoju kultu św. Stanisława wytworzył się zwyczaj obchodzenia oktawy święta. Przez całą oktawę przychodziły na Skałkę pielgrzymki z głównych kościołów zakonnych na terenie miasta. W kolejne dni oktawy pielgrzymki rozpoczynały się z kościołów należących do zakonów Bernardynów, Kanoników Regularnych, Augustianów, Franciszkanów, Dominikanów, Karmelitów z Piasku. W ostatnim dniu oktawy szła najbardziej uroczysta procesja z Wawelu.
Procesje przed koronacją królewską.
Od 1320 roku koronacje królów polskich odbywały się w katedrze na Wawelu przy ołtarzu, w którym umieszczone były relikwie św. Stanisława. Jako pierwszy koronowany został tu Władysław Łokietek. Ceremoniał koronacji przewidywał, że następca tronu w sobotę przed niedzielną koronacją odbywał pieszą pielgrzymkę pokutną do miejsca śmierci św. Stanisława. „Bolesław Śmiały zabił św. Stanisława biskupa krakowskiego w tym miejscu, królowie polscy dla przebłagania Boga za tę zbrodnię pobożne modlitwy odprawiać tu zwykli” – pisał Andrzej Maksymilian Fredro. Procesja przed koronacją miała za zadanie pokazać wyższość władzy boskiej nad świecką.
Jubileusz 800-lecia śmierci św. Stanisława.
W 1879 roku miały miejsce obchody jubileuszu śmierci św. Stanisława. W roku jubileuszowym Kapituła Krakowska postanowiła przenieść centralną procesję ku czci męczennika na niedzielę w oktawie jego święta. Zmiana miała na celu umożliwienie uczestnictwa w obchodach większej ilości wiernych.
W dwa lata po roku jubileuszowym kapituła postanowiła na stałe przenieść termin procesji. Zastąpiono także wówczas dotychczasowe procesje z domów zakonnych, pielgrzymkami, poszczególnych dekanatów miasta Krakowa do Katedry na Wawelu podczas Nowenny przed uroczystością. Ta forma została zachowana do dziś.
Okres okupacji hitlerowskiej.
Procesje odbywały się nieprzerwanie każdego roku aż do 1940 roku, kiedy okupacyjne władze niemieckie zabroniły majowej procesji. Pielgrzymki podczas nowenny przed uroczystością zostały wyciszone, a uroczystości oktawy sprawowane były wyłącznie w kościele na Skałce. W tych obchodach brali głównie udział kanonicy i prałaci kapituły metropolitalnej. W latach okupacji obchody oktawy inaugurował bp Stanisław Respond, a w niedzielę w oktawie sumę celebrował metropolita Krakowski Książę Adam Sapieha.
Okres komunizmu.
Od 1946 roku procesje odbywały się tak jak przed wojną. Jednak władze komunistyczne, mimo że oficjalnie jej nie zakazywały starały się utrudnić jej organizację oraz represjonowały jej uczestników.
Karol Wojtyła metropolitą krakowskim.
Od 1964 roku, gdy Karol Wojtyła został metropolitą krakowskim, uroczystości ku czci św. Stanisława zaczęły cieszyć się coraz większą popularnością wśród wiernych. Biskup krakowski starał się, by uroczystości na Skałce z lokalnego zwyczaju stały się świętem całego kraju. Na uroczystości zapraszano biskupów z Polski i z zagranicy.
Obchody rocznicy Chrztu Polski.
Szczególnie dużym echem odbiła się procesja 8 maja 1966 roku, podczas której świętowano tysiąclecie Chrztu Polski. W tych obchodach wziął udział cały episkopat z kardynałem Wyszyńskim na czele. Procesję na Skałkę poprowadził wtedy Karol Wojtyła w asyście arcybiskupów poznańskiego Antoniego Baraniaka i wrocławskiego Bolesława Kominka. W procesji oprócz noszonych zazwyczaj relikwii niesiono kopię obrazu Matki Boskiej z Częstochowy. Homilię do licznie przybyłych gości wygłosił prymas Polski, a na zakończenie eucharystii został odczytany telegram od papieża Pawła VI.
Rocznicowe uroczystości pokazały, że coroczna procesja może być olbrzymim świadectwem wiary i okazją do wyrażenia sprzeciwu wobec komunistycznych władz, dlatego od 1969 roku w procesji regularnie brał udział cały episkopat, a kazania poruszające problemy nie tylko religijne, ale i polityczno-społeczne wygłaszał kardynał Wyszyński.
Przebieg procesji.
Początkowo procesja zaczynała się mszą odprawianą w katedrze na Wawelu. Po zakończeniu mszy śpiewano hymny, psalmy i pieśni, w czasie których uczestnicy uroczystości pielgrzymowali na Skałkę. Na miejscu po odprawieniu specjalnego nabożeństwa biskup błogosławił wiernych relikwiami św. Stanisława. W drodze powrotnej procesja zatrzymywała się w kościele św. Katarzyny na Kazimierzu i św. Jadwigi Śląskiej na Stradomiu. W każdym z tych kościołów stacyjnych odmawiano przypisane modlitwy i śpiewano pieśni. Procesja kończyła się stosownymi śpiewami i modlitwą, ponownie w katedrze na Wawelu.
W procesji św. Stanisława początkowo były niesione tylko relikwie świętego męczennika. Później zaczęto nosić także relikwie innych świętych związanych z Krakowem. Od 1966 roku na procesje św. Stanisława Gnieźnieńska Kapituła Katedralna przywozi relikwie św. Wojciecha.
Obecnie procesja rozpoczyna się w katedrze wawelskiej odmówieniem modlitw, następnie relikwie zanoszone są na Skałkę. Tam odprawiana jest eucharystia zakończona błogosławieństwem udzielanym relikwiami św. Stanisława. Po mszy wszyscy uczestnicy wracają na Wawel.
W procesji obecnie oprócz relikwii niesione są liczne feretrony i sztandary. Uczestniczy w niej duchowieństwo diecezjalne i zakonne, przedstawicielki żeńskich zgromadzeń zakonnych, przedstawiciele cechów miejskich, bractwa kurkowego oraz władze miasta Krakowa i przedstawiciele władz państwowych.

</doc>
<doc id="2304270" url="https://pl.wikipedia.org/wiki?curid=2304270" title="Józef i Aseneth">
Józef i Aseneth



</doc>
<doc id="2304274" url="https://pl.wikipedia.org/wiki?curid=2304274" title="Dariusz Popiela">
Dariusz Popiela

Dariusz Bogusław Popiela (ur. 27 lipca 1985 w Krakowie) – polski kajakarz górski, czterokrotny medalista mistrzostw świata, dwukrotny mistrz Europy. W latach 1997–2002 reprezentował Austrię.
Jego ojciec Bogusław i wujek Henryk również reprezentowali Polskę w zawodach kajakarzy górskich. Obaj są obecnie trenerami Dariusza.
Kariera.
Przygodę z kajakarstwem górskim zaczął w wieku siedmiu lat. W 1997 roku postanowił reprezentować Austrię, co pozwoliło mu trenować u Antoniego Kurcza. Przez kolejne pięć sezonów był m.in. mistrzem Austrii młodzików i juniorów oraz wicemistrzem seniorów. W 2002 roku zdecydował, że jako senior na zawodach międzynarodowych będzie reprezentował Polskę.
W 2003 roku wywalczył miejsce dla Polski na igrzyska olimpijskie w Atenach, lecz po krajowych kwalifikacjach uprawniających do wyjazdu zamiast niego pojechał Grzegorz Polaczyk. Zajął się wówczas muzyką. Pod pseudonimem „Daro” wraz z Grzegorzem „Gie” Czerpakiem założył zespół „PrecedeNS”, z którym wydał dwa albumy i zagrał kilka koncertów. Zrezygnował z tej pasji przed wyjazdem na igrzyska olimpijskie w Pekinie, gdzie w zawodach kajakowych jedynek zajął ósme miejsce.
Siedmiokrotnie był mistrzem Polski. Trenował przez wiele lat w pobliżu Krościenka. Opowieść prof. Jerzego Żołądzia (który pomagał mu w treningach jako fizjolog) o zapomnianym cmentarzu żydowskim w tej miejscowości dała impuls do działania. Początkowo planowane było tylko ogrodzenie i postawienie pomnika z napisem „Ku pamięci Żydów z Krościenka”, lecz jak sam mówi:
Odtąd angażuje się w różne inicjatywy, a jego główną ambicją jest powstrzymywanie rozprzestrzeniania się stereotypów, zachowań ksenofobicznych, antysemickich, rasistowskich, dialog wielokulturowy oraz wielowyznaniowy i poszanowanie drugiej osoby.
W 2018 ukończył magisterskie studia prawnicze na Wydziale Prawa, Administracji i Stosunków Międzynarodowych na Krakowskiej Akademii im. Andrzeja Frycza Modrzewskiego.
30 listopada 2021 roku Dariusz Popiela został laureatem konkursu Nagroda POLIN 2021.

</doc>
<doc id="2304276" url="https://pl.wikipedia.org/wiki?curid=2304276" title="Kolonia Krótka">
Kolonia Krótka

Kolonia Krótka – kolonia wsi Rudzienko w Polsce położona w województwie lubelskim, w powiecie lubartowskim, w gminie Michów.
Miejscowość należy do sołectwa Rudzienko Drugie.
Miejscowość oficjalnie nie figuruje w spisach urzędowych w systemie TERYT; zapisano wstępnie jej nazwę własną – jak w osnowie, bez nazwy obocznej, dla współrzędnych geograficznych. Statut dla tego obiektu geograficznego to kolonia wsi niestandaryzowana wsi Rudzienko.
W latach 1975–1998 miejscowość administracyjnie należała do województwa lubelskiego.

</doc>
<doc id="2304279" url="https://pl.wikipedia.org/wiki?curid=2304279" title="Eomecon chionantha">
Eomecon chionantha



</doc>
<doc id="2304280" url="https://pl.wikipedia.org/wiki?curid=2304280" title="Szymon (Kryłow-Płatonow)">
Szymon (Kryłow-Płatonow)

Szymon, imię świeckie Sawwa Kryłow-Płatonow (ur. 1 grudnia 1777 w Karpowie, zm. 27 maja 1824 w Jarosławiu) – rosyjski biskup prawosławny.
Życiorys.
Był synem kapłana prawosławnego. Ukończył seminarium duchowne przy Ławrze Troicko-Siergijewskiej, jak również wyższe studia na uniwersytecie w Moskwie. Od 1798 był wykładowcą języka francuskiego w seminarium, którego był absolwentem. Następnie (od 1800 do 1801) wykładał w seminarium poezję oraz (od 1801 do 1803) retorykę. 16 lutego 1803 złożył wieczyste śluby mnisze i od lutego do listopada był przełożonym Ławry Troicko-Siergijewskiej, następnie zaś przez siedem lat – podległego ławrze Skitu Wifańskiego.
Od 1810 był przełożonym Monasteru Zaikonospasskiego i rektorem Słowiańsko-Grecko-Łacińskiej Akademii w Moskwie, przekształconej w 1814 w Moskiewską Akademię Teologią. Szymon (Kryłow-Płatonow) pozostał jej rektorem, został jednak przeniesiony jako przełożony do monastyru Dońskiego.
27 lutego 1816 miała miejsce jego chirotonia na biskupa tulskiego i bielowskiego. Po dwóch latach przeniesiony na katedrę czernihowską i nieżyńską, w 1819 otrzymał godność arcybiskupa. Od 1820 do 1821 kierował eparchią twerską. Następnie przeniesiono go do eparchii jarosławskiej i rostowskiej, którą zarządzał do swojej śmierci w 1824.

</doc>
<doc id="2304281" url="https://pl.wikipedia.org/wiki?curid=2304281" title="Kluczowe czynniki sukcesu">
Kluczowe czynniki sukcesu

Kluczowe czynniki sukcesu (KCS) – najważniejsze cechy organizacji, decydujące o przewadze konkurencyjnej i możliwościach rozwoju. 
KCS powinny być jednocześnie: źródłem przewagi konkurencyjnej przez istotny udział w budowaniu korzyści dla klienta, szeroko stosowane w ramach obszarów działania organizacji i trudne do powielenia przez konkurencję. 
Kluczowe czynniki sukcesu są podobne dla organizacji w ramach jednej branży działania. Liderem zostaje najczęściej ta organizacja, która ma ich najwięcej lub też posiadająca KCS ważne i niedostępne dla konkurencji. Dlatego analiza KCS dla branży działania organizacji jest jednym z podstawowych badań w ramach analizy stra­tegicznej. Analiza KCS opiera się na zasadzie Pareta, uznając, że nie warto analizować szczegółowo wszystkich czynników sukcesu przedsiębiorstwa, a jedynie te 20% stanowiące realną przewagę.

</doc>
<doc id="2304282" url="https://pl.wikipedia.org/wiki?curid=2304282" title="Rudzienko Pierwsze">
Rudzienko Pierwsze

Rudzienko Pierwsze – część wsi Rudzienko w Polsce położony w województwie lubelskim, w powiecie lubartowskim, w gminie Michów, w sołectwie Rudzienko część I.
Miejscowość nie figuruje w systemie TERYT; zapisano jej nazwę w PRNG na podstawie mapy. Statut dla tego obiektu geograficznego to niestandaryzowana część wsi Rudzienko.
W latach 1975–1998 miejscowość administracyjnie należała do województwa lubelskiego.

</doc>
<doc id="2304283" url="https://pl.wikipedia.org/wiki?curid=2304283" title="Brygada Pancerna Harel">
Brygada Pancerna Harel

10 Brygada Pancerna Harel (hebr. חטיבת הראל, "Chatiwat Harel") – rezerwowy pancerny związek taktyczny Sił Obronnych Izraela. Jest dowodzony przez Dowództwo Północne.
Historia.
Przyjęta 29 listopada 1947 roku Rezolucja Zgromadzenia Ogólnego ONZ nr 181 zakładała, że na terenie byłego Mandatu Palestyny miały powstać dwa państwa (żydowskie i arabskie) oraz mała międzynarodowa strefa obejmująca Jerozolimę i Betlejem. Strefa międzynarodowa miała pozostawać poza granicami obu państw i być zarządzana przez Narody Zjednoczone, które stawały się gwarantem bezpieczeństwa wszystkich świętych miejsc Chrześcijaństwa, Islamu i Judaizmu w obu miastach. Społeczność żydowska zaakceptowała plan podziału Palestyny, jednak Arabowie odrzucili go i dzień później doprowadzili do wybuchu wojny domowej w Mandacie Palestyny. Region Jerozolimy stanowił najsilniejszy punkt sporny. Egzystencja społeczności żydowskiej w Jerozolimie była uzależniona od płynności dostaw z nadmorskiej równiny Szaron i miasta Tel Awiw. Utrzymanie tej komunikacji było dla jerozolimskich Żydów sprawą życia i śmierci. Izraelski dziennikarz Amos Elon argumentował w tym temacie: „"Dla wszystkich było jasnym, że bitwa o Jerozolimę nie zostanie rozstrzygnięta na Starym Mieście, ale na wąskim pasie asfaltu, który łączy Jerozolimę z Tel Awiwem. Ta droga decydowała o życiu miasta i bez niej nie było szans na przetrwanie"”. Ochronę konwojów do Jerozolimy powierzono trzem taktycznym batalionom bojowym Palmach:
Seria kolejno ponoszonych porażek zmusiła dowództwo Hagany do wdrożenia w życie Plan Dalet, którego pierwszym krokiem było przeprowadzenie operacji Nachszon (5–12 kwietnia 1948 r.). Siły uderzeniowe Palmach odegrały wówczas istotną rolę, walcząc na pierwszej linii frontu. Na potrzeby kolejnej operacji "Harel" (16–20 kwietnia 1948 r.) z trzech batalionów Palmach sformowano Brygadę „Harel”. Liczyła ona 1400 doświadczonych żołnierzy, dowodzonych przez Icchaka Rabina. Przed brygadą postawiono dwa zasadnicze cele: (1) zdobycie i umocnienie obrony korytarza komunikacyjnego prowadzącego do Jerozolimy, aby umożliwić swobodny przejazd konwojów, oraz (2) szkolenie nowych żołnierzy. Cele te wymusiły stworzenie specyficznej struktury organizacyjnej brygady. Powstały dwie grupy oficerów operacyjnych. Pierwsza grupa (dowództwo brygady, oficerowie polowi i wywiad) zajęła się działaniami taktycznymi w obszarze Jerozolimy i drogi prowadzącej do miasta. Druga grupa oficerów podjęła się przeprowadzania selekcji żołnierzy pod wymagania batalionów szturmowych Palmach. Dopiero wówczas przechodzili oni kursy szkoleniowe i treningi. W końcowej fazie operacji "Harel", siły uderzeniowe Brygady „Harel” zostały przerzucone do Jerozolimy, gdzie wzięły udział w operacji "Jewusi" (22 kwietnia-3 maja 1948 r.). Po raz pierwszy Hagana użyła wtedy sił większych niż jedna brygada (drugą była Brygada Ecjoni). Brygada poniosła wówczas ciężkie straty. Po szybkiej odbudowie sił, brygada wzięła udział w operacji "Makkabi" (8–18 maja 1948 r.), a następnie w bitwie o Jerozolimę (15 maja-19 lipca 1948 r.) i bitwie o Stare Miasto Jerozolimy (16–28 maja 1948 r.). Podczas I wojny izraelsko-arabskiej siły brygady uczestniczyły w operacji "Danny" (10–18 lipca 1948 r.), operacji "Ha-Har" (19–22 października 1948 r.) i operacji "Horew" (22 grudnia 1948 – 7 stycznia 1949 r.).
Po wojnie została przekształcona w brygadę piechoty. Podczas kryzysu sueskiego w 1956 roku brygada przeprowadziła nieudane natarcie na miasto Abu Udżajla na półwyspie Synaj. Była to jedna z nielicznych izraelskich porażek podczas tej wojny. Doświadczenia wojny wskazywały na dużą skuteczność wojsk zmechanizowanych, dlatego w 1959 roku brygada przeszła przebudowę w brygadę piechoty zmotoryzowanej. Na początku 1967 roku brygada otrzymała wzmocnienie czołgami M4 Sherman. Podczas wojny sześciodniowej w 1967 roku jej oddziały uczestniczyły w zajęciu Jerozolimy, Ramallah, Betlejem, Jerycha i Hebronu. Po wojnie główną bazą brygady stało się miasto Jerycho w Dolinie Jordanu. Po wojnie nastąpiło przekształcenie brygady w brygadę pancerną wchodzącą w skład 366 Dywizji Pancernej. Na jej uzbrojenie weszły wówczas czołgi Centurion. Podczas wojny Jom Kipur w 1973 roku brygada w trybie alarmowym przeszła przez Beer Szewę i z marszu przeprowadziła kontratak na nacierające wojska egipskie na Synaju. Przekroczyła Kanał Sueski i dotarła do przedmieść Kairu. W 2003 roku stała się brygadą rezerwową.
Struktura.
10 Brygada Pancerna Harel wchodzi jednostka rezerwowa w skład 366 Dywizji Pancernej, podlegającej Dowództwu Północnemu.

</doc>
<doc id="2304286" url="https://pl.wikipedia.org/wiki?curid=2304286" title="Anatoksyna">
Anatoksyna



</doc>
<doc id="2304287" url="https://pl.wikipedia.org/wiki?curid=2304287" title="Sergiusz (Kryłow-Płatonow)">
Sergiusz (Kryłow-Płatonow)

Sergiusz, imię świeckie Stefan Gieorgijewicz Kryłow-Płatonow (ur. w 1768 w Dmitrowie, zm. 18 sierpnia 1824) – rosyjski biskup prawosławny.
Życiorys.
Absolwent seminarium duchownego w Twerze, w którym był następnie wykładowcą. 9 lutego 1801 złożył wieczyste śluby mnisze, po czym został wyświęcony na hierodiakona, zaś w 1802 na hieromnicha. Od 1804 przebywał w monastyrze Dońskim w Moskwie i pracował jako prefekt Słowiańsko-Grecko-Łacińskiej Akademii. Od 1807 kierował ponadto monasterem w Możajsku.
Od 1808 do 1810 był rektorem Moskiewskiej Akademii Duchownej i przełożonym Monasteru Zaikonospasskiego, zaś przez kolejny rok – rektorem Petersburskiej Akademii Duchownej i przełożonym monasteru św. Jerzego w Nowogrodzie. W latach 1811–1812 kierował jako przełożony Monasterem Nowospasskim. 17 marca 1812 miała miejsce jego chirotonia na biskupa kostromskiego i galickiego. W 1817 przeniesiony na katedrę riazańską i zarajską, którą kierował do swojej śmierci w 1824. Wcześniej, w 1819, otrzymał godność arcybiskupa.

</doc>
<doc id="2304288" url="https://pl.wikipedia.org/wiki?curid=2304288" title="Pancerni (Pierwsza Rzeczpospolita)">
Pancerni (Pierwsza Rzeczpospolita)



</doc>
<doc id="2304293" url="https://pl.wikipedia.org/wiki?curid=2304293" title="Trzemuśnia (Rudno)">
Trzemuśnia (Rudno)

Trzemuśnia – przysiółek wsi Rudno w Polsce położony w województwie lubelskim, w powiecie lubartowskim, w gminie Michów.
Należy do sołectwa Rudno.
Miejscowość nie figuruje w systemie TERYT. W PRNG zapisano jej nazwę na podstawie mapy topograficznej. Statut dla tego obiektu geograficznego to niestandaryzowany przysiółek wsi Rudno.
W latach 1975–1998 miejscowość administracyjnie należała do województwa lubelskiego.

</doc>
<doc id="2304294" url="https://pl.wikipedia.org/wiki?curid=2304294" title="Virginie Demont-Breton">
Virginie Demont-Breton

Virginie Elodie Marie Thérèse Demont-Breton (ur. 26 lipca 1859 w Courrières, zm. 10 stycznia 1935 w Paryżu) – francuska malarka, przedstawicielka akademizmu. Córka malarza Jules’a Bretona i bratanica Émile’a Bretona, również malarza.
Życiorys.
Virginie Demont-Breton wcześnie rozpoczęła karierę artystyczną. Od 1879 wystawiała w Paryżu. W 1883 otrzymała Złoty Medal na Międzynarodowej Wystawie Kolonialnej i Eksportowej (hol. Internationale Koloniale en Uitvoerhandel Tentoonstelling) w Amsterdamie.
W 1880 wyszła za malarza Adriena Demonta.
W 1890 osiedliła się z mężem w Wissant, małej wiosce na wybrzeżu Côte d'Opale, pomiędzy przylądkami Blanc-Nez i Gris-Nez, gdzie w następnym roku oboje zbudowali "Typhonium", willę w stylu neoegipskim, według projektu belgijskiego architekta Edmonda De Vigne. 29 listopada 1985 willa została wpisana na listę zabytków historycznych Francji.
W latach 1895–1901 Virginie Demont-Breton była przewodniczącą Związku Malarek i Rzeźbiarek (Union des femmes peintres et sculpteurs), do którego wstąpiła w 1883.
Rzeźbiarz i marmurarz Augustin Lesieux wyrzeźbił popiersie Virginie Demont-Breton, które znajduje się w Musée de la Chartreuse de Douai w Douai.
W 1894 Virginie Demont-Breton została udekorowana Orderem Legii Honorowej.
Dzieła.
W początkowym okresie twórczości Virginie Demont-Breton malowała głównie portrety i sceny historyczne lub mitologiczne, potraktowane w sposób akademicki i realistyczny. Po odkryciu Wissant na jej płótnach, niekiedy monumentalnych, pojawiły się akcenty społeczne – sceny z życia rybaków.
Niektóre z dzieł Virginie Demont-Breton są wystawione w muzeach: Amiens, Arras, Boulogne-sur-Mer, Calais, Douai, Lille, Paryża, Amsterdamu, Antwerpii i Gandawy.

</doc>
<doc id="2304302" url="https://pl.wikipedia.org/wiki?curid=2304302" title="Cyjanidyna">
Cyjanidyna

Cyjanidyna – organiczny związek chemiczny z grupy antocyjanidynów; występuje naturalnie jako barwnik roślinny, między innymi w czerwonych owocach roślin takich jak głóg, bez, euterpa, jagodach czy kwiacie hibiskusa. Może być znaleziona także w jabłkach, śliwkach, czerwonej kapuście i czerwonej cebuli. Największe jej stężenie występuje w skórce. Ma charakterystyczną pomarańczowo-czerwoną barwę, która może zmieniać się wraz z pH: roztwory o pH &lt; 3 przybierają barwę czerwoną, fioletową przy pH = 7–8, a niebieską przy pH &gt; 11. Stosowana jako czerwony barwnik do żywności o numerze E163a.
Wpływ na zdrowie.
Cyjanidyna i jej glikozydy mają właściwości prozdrowotne: przeciwnowotworowe, ochronne dla naczyń krwionośnych, przeciwzapalne, zapobiegające otyłości i cukrzycy. Związki te są bardzo silnymi przeciwutleniaczami, silniejszymi niż witamina E, witamina C czy resweratrol. Cyjanidyna szybko neutralizuje reaktywne formy tlenu, takie jak nadtlenek wodoru, rodniki tlenowe i hydroksylowe.

</doc>
<doc id="2304303" url="https://pl.wikipedia.org/wiki?curid=2304303" title="Kowel (Rudno)">
Kowel (Rudno)

Kowel – przysiółek wsi Rudno w Polsce położony w województwie lubelskim, w powiecie lubartowskim, w gminie Michów.
Przysiółek należy do sołectwa Rudno.
Miejscowość nie figuruje w systemie TERYT; zapisano wstępnie jej nazwę własną – jak w osnowie, bez nazwy obocznej. Statut dla tego obiektu geograficznego to niestandaryzowany przysiółek wsi Rudno.
W latach 1975–1998 miejscowość administracyjnie należała do województwa lubelskiego.

</doc>
<doc id="2304305" url="https://pl.wikipedia.org/wiki?curid=2304305" title="Chorągwie tatarskie">
Chorągwie tatarskie



</doc>
<doc id="2304307" url="https://pl.wikipedia.org/wiki?curid=2304307" title="Bez śladu (powieść)">
Bez śladu (powieść)

Bez śladu (tyt. oryg. "Fade Away") – amerykańska powieść sensacyjna z 1996 r., autorstwa Harlana Cobena. Trzecia powieść, w której głównym bohaterem jest Myron Bolitar, były koszykarz i agent sportowy w jednej osobie. Polskie wydanie, w tłumaczeniu Zbigniewa Królickiego wydała oficyna „Albatros” w 2006 r.
Fabuła.
Myron Bolitar dostaje propozycję zagrania w drużynie NBA New Jersey Dragons w zamian za odnalezienie zaginionej gwiazdy drużyny – Grega Downinga. Greg jest długoletnim rywalem Myrona i mężem jego pierwszej miłości – Emily. W zadaniu tym jak zwykle pomagają mu Win Lockwood i Esperanza Diaz.

</doc>
<doc id="2304311" url="https://pl.wikipedia.org/wiki?curid=2304311" title="Sztaba">
Sztaba



</doc>
<doc id="2304312" url="https://pl.wikipedia.org/wiki?curid=2304312" title="Kolonia pod Michowem">
Kolonia pod Michowem

Kolonia pod Michowem – kolonia wsi Rudno w Polsce położona w województwie lubelskim, w powiecie lubartowskim, w gminie Michów.
Kolonia należy do sołectwa Rudno.
Miejscowość nie figuruje w spisach urzędowych w systemie TERYT; zapisano wstępnie jej nazwę – jak w osnowie, bez nazwy obocznej. Statut dla tego obiektu geograficznego to niestandaryzowana kolonia wsi Rudno.
W latach 1975–1998 miejscowość administracyjnie należała do województwa lubelskiego.

</doc>
<doc id="2304314" url="https://pl.wikipedia.org/wiki?curid=2304314" title="Farid Mansurow">
Farid Mansurow



</doc>
<doc id="2304317" url="https://pl.wikipedia.org/wiki?curid=2304317" title="Campinasuchus">
Campinasuchus

Campinasuchus – rodzaj krokodylomorfa z rodziny Baurusuchidae żyjącego w późnej kredzie na terenach współczesnej Ameryki Południowej. Został opisany w 2011 roku przez Ismara de Souzę Carvalho i współpracowników w oparciu o dobrze zachowaną tylną część czaszki i fragment pyska (CPP 1235) pochodzące z datowanych na turon-santon osadów formacji Adamantina w gminie Campina Verde w Brazylii. Z tej samej lokalizacji pochodzi także kilka innych należących do "Campinasuchus" czaszek i szkieletów pozaczaszkowych.
Od innych przedstawicieli Baurusuchidae "Campinasuchus" różni się stosunkowo krótszym i niższym pyskiem, zwężającym się ku przodowi i skierowanym w dół. Czaszka mierzyła ponad 30 cm długości. "Campinasuchus" miał wyraźnie heterodontyczne uzębienie: trzeci ząb kości szczękowej i czwarty zębowej były znacznie większe od pozostałych zębów. W kościach podniebiennych, pomiędzy oknami podniebiennymi, znajdowały się duże przednio-tylne zagłębienia. Okno żuchwowe było położone za oczodołami, niemal na poziomie okna podskroniowego.
Podobnie jak inne Baurusuchidae "Campinasuchus" był lądowym krokodylomorfem. Żył na terenach cechujących się prawdopodobnie klimatem sezonowym, z długimi porami suchymi przerywanymi okresami intensywnych deszczów, tworzących okresowe stawy i jeziora.
Nazwa "Campinasuchus" pochodzi od gminy Campina Verde, w której odkryto skamieniałości tych krokodylomorfów, oraz słowa "suchus", pochodzącego od greckiego imienia egipskiego boga Sobka ("Souchos") mającego głowę krokodyla. Epitet gatunkowy gatunku typowego, "dinizi", honoruje Izonela Queiroza Diniza Neto oraz rodziny Dinizów i Martinsów Queirozów, właścicieli farmy Três Antas, na której odnaleziono szczątki.

</doc>
<doc id="2304318" url="https://pl.wikipedia.org/wiki?curid=2304318" title="Campinasuchus dinizi">
Campinasuchus dinizi



</doc>
<doc id="2304319" url="https://pl.wikipedia.org/wiki?curid=2304319" title="Brygada Jiftach">
Brygada Jiftach

11 Brygada Jiftach (hebr. חטיבת יפתח, "Chetivat Jiftach") – związek taktyczny piechoty Sił Obronnych Izraela.
Historia.
Brygada Jiftach została sformowana 11 kwietnia 1948 jako jedna z brygad uderzeniowych Palmach, żydowskiej organizacji paramilitarnej Hagana.
Do zadań powierzonych Brygadzie Jiftach należało prowadzenia działalności w rejonie Galilei:
Podczas wojny domowej w Mandacie Palestyny i wojny o niepodległość brygada zapewniała ochronę żydowskim konwojom w Galilei, a następnie podjęła działania przeciwko siłom Arabskiej Armii Wyzwoleńczej zmuszając je do wycofania się do Libanu. W czerwcu 1948 została przerzucona na centralny front i wzięła udział w walkach o otwarcie korytarza komunikacyjnego z Jerozolimą. Od lipca uczestniczyła w walkach na froncie południowym przeciwko Egipcjanom. Po wojnie została przekształcona w rezerwową brygadę piechoty.
Podczas kryzysu sueskiego w 1956 brygada uczestniczyła w zajęciu Strefy Gazy. Doświadczenia wojny wskazywały na dużą skuteczność wojsk zmechanizowanych, dlatego w 1959 brygada przeszła przebudowę w brygadę piechoty zmotoryzowanej. W wojnie sześciodniowej brygada otrzymała wzmocnienie batalionem czołgów i wzięła udział w zajęciu Strefy Gazy. W 1969 brygada została przekształcona w rezerwową brygadę pancerną. Na jej uzbrojenie weszły czołgi M4 Sherman. Podczas wojny Jom Kipur brygada została wzmocniona rezerwowymi czołgami Centurion i M48 Patton. Z marszu przeprowadziła kontratak na nacierające wojska egipskie na półwyspie Synaj. Przekroczyła Kanał Sueski i dotarła do przedmieść Kairu. Po wojnie została rozwiązana.

</doc>
<doc id="2304320" url="https://pl.wikipedia.org/wiki?curid=2304320" title="Protostrator">
Protostrator

Protostrator (gr. πρωτοστράτωρ, "prōtostratōr") – bizantyński urząd dworski w ostatnich wiekach istnienia Cesarstwa przekształcony w jeden z wyższych urzędów wojskowych. Forma żeńska, odnosząca się do małżonki urzędnika, brzmiała "prōtostratorissa" (πρωτοστρατόρισσα).
Funkcja "stratora" (koniuszego) jest poświadczona w źródłach bizantyńskich od czasów najdawniejszych. Na przełomie VII i VIII wieku pojawia się stanowisko "protostratora" (pierwszego koniuszego), to znaczy przełożonego koniuszych cesarskich. Z upływem czasu nabierało ono coraz większego znaczenia z racji stałego i bezpośredniego przystępu do osoby władcy "protostratora", który mu asystował, ilekroć dosiadał on konia. Za panowania Bazylego I należał już do najwyższych urzędów w państwie. Zajmował wysokie miejsce podczas ceremonii cesarskich, podczas procesji jechał obok cesarza, wprowadzał na audiencję posłów zagranicznych. W okresie pomiędzy IX a XI stuleciem podlegali mu cesarscy "stratorzy", "armofylakowie" (nadzorcy uzbrojenia lub rydwanów) i "stablokomeci" (zarządzający stajniami).
Pod koniec panowania Komnenów znaczenie urzędu wzrosło jeszcze bardziej. "Protostrator" stał się wówczas drugą osobą w armii po megadomestyku. Niketas Choniates przyrównuje go do marszałka w armiach zachodnich. Po odzyskaniu Konstantynopola przez Michała VIII Paleologa (1261) i przywróceniu Cesarstwa "protostrator" zajmował 7 miejsce w hierarchii urzędów państwowych. Urząd ten przetrwał do końca istnienia Cesarstwa zachowując wysoką rangę, chociaż od XIII w. bywał przyznawany jednocześnie kilku osobom, i to niekoniecznie przebywającym na dworze cesarskim. Piastował go między innymi namiestnik cesarski w Epirze Teodor Synaden

</doc>
<doc id="2304321" url="https://pl.wikipedia.org/wiki?curid=2304321" title="Nizami Paszajew">
Nizami Paszajew



</doc>
<doc id="2304329" url="https://pl.wikipedia.org/wiki?curid=2304329" title="Ex omnibus afflictionibus">
Ex omnibus afflictionibus

Ex omnibus afflictionibus – bulla papieża Piusa V z dnia 1 października 1567 roku, potępiająca naukę przypisywaną rektorowi Uniwersytetu w Lowanium profesorowi Michałowi du Bay zwanemu także Bajusem. Bulla "Ex omnibus" zawiera 79 tez Bajusa potępionych łącznie jako "heretyckie, błędne, podejrzane, nieroztropne, gorszące", chociaż nie każda z nich zasługuje na wszystkie te noty razem .
Historia powstania bulli.
Bajus był przeciwnikiem scholastyki i opierał swoją teologię wyłącznie na Piśmie Świętym oraz łacińskich Ojcach Kościoła (głównie św. Augustyna). Na żądanie franciszkanów paryska Sorbona potępiła kilkanaście tez Bajusa w 1559 roku, jednak Bajus odwołał się od tej decyzji (jego pismo zaginęło), co spowodowało zaognienie sporu teologicznego pomiędzy nim a franciszkanami.
W 1561 roku papież Pius IV polecił poprzez kardynała de Granvelle obu stronom sporu milczenie - bez rozstrzygania konfliktu doktrynalnego, zaś sam Bajus został wysłany na wznowione obrady Soboru w Trydencie jako teolog króla Hiszpanii. Poglądy Bajusa nie spotkały się z przychylnym przyjęciem przez ojców soborowych i tylko autorytet króla Hiszpanii obronił Bajusa przed potępieniem. Po powrocie z soboru Bajus opublikował w Lowanium kilka traktatów (m.in. De libero arbitro), które w 1566 roku wydał w zbiorze "Opuscula omnia". Przeciwnicy Bajusa poinformowali o tym papieża i w dniu 1 października 1567 roku Pius V podpisał bullę "Ex omnibus affilictionibus". Bulla ta potępia w całości różne tezy Bajusa bez nadawania im poszczególnych cenzur teologicznych oraz bez wymieniania Bajusa jako ich autora. Z uwagi na rozwój reformacji bulla ta miała pozostać dokumentem niejawnym, zaś sam Bajus został poinformowany o potępieniu 79 jego tez prywatnie w dniu 21 grudnia 1567 roku, a w styczniu następnego roku wysłał do Rzymu pismo w obronie swojej nauki, powołując się głównie na autorytet św. Augustyna. W 1569 roku Pius V utrzymał w mocy potępienie zawarte w bulli "Ex omnibus", a sam Bajus podporządkował się wyrokowi papieskiemu i w dniu 24 lutego 1580 roku złożył pisemne wyznanie wiary.
Przyjmuje się, że system teologiczny Bajusa zwany 'bajanizmem' zapoczątkował największy spór teologiczny XVII i XVIII wieku w Kościele katolickim związany z interpretacją nauki św. Augustyna o łasce, a także jansenizm, który został ostatecznie potępiony na polu doktrynalnym dopiero w 1794 roku bullą Auctorem fidei.

</doc>
<doc id="2304330" url="https://pl.wikipedia.org/wiki?curid=2304330" title="Belgia na Letnich Igrzyskach Olimpijskich 1936">
Belgia na Letnich Igrzyskach Olimpijskich 1936

Belgię na Letnich Igrzyskach Olimpijskich 1936 reprezentowało 150 zawodników.

</doc>
<doc id="2304331" url="https://pl.wikipedia.org/wiki?curid=2304331" title="Trzemuśnia">
Trzemuśnia

2 miejscowości w Polsce: 
Zobacz też: Trzemuśnia Gołębiowska

</doc>
<doc id="2304335" url="https://pl.wikipedia.org/wiki?curid=2304335" title="Belgia na Letnich Igrzyskach Olimpijskich 1932">
Belgia na Letnich Igrzyskach Olimpijskich 1932

Belgię na Letnich Igrzyskach Olimpijskich 1932 reprezentowało 7 zawodników.
Skład kadry.
Szermierka.
Mężczyźni
Kobiety

</doc>
<doc id="2304338" url="https://pl.wikipedia.org/wiki?curid=2304338" title="Paisjusz (Obrazcow)">
Paisjusz (Obrazcow)

Paisjusz, imię świeckie Aleksiej Pawłowicz Obrazcow (ur. w 1888, zm. 28 października 1953 w Woroneżu) – rosyjski biskup prawosławny.
Życiorys.
Ukończył seminarium duchowne w Tambowie. W 1911 został wyświęcony na kapłana i do 1944 służył w różnych parafiach eparchii tambowskiej oraz woroneskiej. 8 września 1944 w Moskwie miała miejsce jego chirotonia na biskupa brzeskiego. Jeszcze w tym samym roku został przeniesiony na katedrę saratowską i stalingradzką, po czym jego tytuł uległ zmianie na "biskup saratowski i wolski".
W styczniu 1947 przeniesiony na katedrę czernihowską i nieżyńską, już w maju tego samego roku na własną prośbę został zwolniony z zarządu eparchii. W czerwcu 1947 objął katedrę iwanowską i kineszemską, po roku, w czerwcu 1948, przeniesiony do eparchii brzeskiej i kobryńskiej. W listopadzie tego samego roku mianowany biskupem grodzieńskim i brzeskim. W 1949, na własną prośbę odszedł w stan spoczynku.
W 1950 wyznaczony na biskupa pińskiego i łuninieckiego, po dwóch latach przeniesiony na katedrę ulianowską i melekeską. W 1953, z powodu choroby, odszedł w stan spoczynku i w tym samym roku zmarł.

</doc>
<doc id="2304339" url="https://pl.wikipedia.org/wiki?curid=2304339" title="Ulsan Hyundai Horang-i">
Ulsan Hyundai Horang-i



</doc>
<doc id="2304341" url="https://pl.wikipedia.org/wiki?curid=2304341" title="Kleofas (postać biblijna)">
Kleofas (postać biblijna)

Święty Kleofas (Kleopas), cs. "Apostoł Kleopa" – żyjąca w I wieku postać biblijna, święty katolicki i prawosławny.
Postać Kleofasa wymieniana przez Łukasza Ewangelistę występuje w Nowym Testamencie, w Ewangelii Łukaszowej (Łk 24, 13-35 BT). Według tej relacji pochodzący prawdopodobnie z Emaus Kleofas uczestniczył w przyłączeniu zmartwychwstałego Jezusa Chrystusa do apostołów udających się tamże. Próby identyfikowania Kleofasa z innymi postaciami np. z "Kefasem" (Szymon Piotr) i dowodzenie jego pokrewieństwa z Jezusem Chrystusem nie znajdują potwierdzenia, przyczyniły się jednak prawdopodobnie do przypisania mu przez Teodozego męczeńskiej śmierci. W VI wieku Anonin z Piacenzy twierdził, iż grób Kleofasa znajdował się na Górze Oliwnej. Brak także podstaw do utożsamiania go z wymienianym w Ewangelii Janowej przez Jana (19, 25).
Zaliczany jest do grona Siedemdziesięciu dwóch wysłańców Jezusa Chrystusa. Wprowadzony do martyrologium przez Ado z Vienne i wspominany w Kościele katolickim 25 września.
Cerkiew prawosławna wspomina świętego dwukrotnie: 30 października/12 listopada oraz w grupie apostołów ("Sobór siedemdziesięciu apostołów") 4/17 stycznia.
W ikonografii św. Kleofas najczęściej występuje na przedstawieniach spotkania z Jezusem Chrystusem w drodze do Emaus.

</doc>
<doc id="2304342" url="https://pl.wikipedia.org/wiki?curid=2304342" title="Deklaracja nieśmiertelności">
Deklaracja nieśmiertelności

Deklaracja nieśmiertelności – krótkometrażowy dokumentalny film górski z 2010 roku w reżyserii i według scenariusza Marcina Koszałki. Jego światowa premiera odbyła się 3 czerwca 2010 w czasie Krakowskiego Festiwalu Filmowego w kinie „Kijów”. Premiera telewizyjna miała miejsce 31 października 2011 w TVP1 w cyklu "Czas na dokument".
Tytuł filmu odwołuje się do nazwy drogi wspinaczkowej, jednej z najtrudniejszych, jakie poprowadził bohater filmu Piotr Korczak w Jaskini Mamutowej pod Krakowem.
Temat filmu.
Bohaterem "Deklaracji nieśmiertelności" jest wspinacz Piotr „Szalony” Korczak. Reżyser skupia się na schyłku kariery wspinacza, „kiedy już nie jest mistrzem, kiedy się postarzał”. Koszałka prowokuje jednocześnie Korczaka do refleksji nad tym, jak będzie wyglądało jego życie, gdy nie będzie mógł już się wspinać.
Korczak w jednym z wywiadów twierdził: „Do samej koncepcji wniosłem sporo. Nie było jakiegoś ustalonego scenariusza, film powstawał na planie, w trakcie kręcenia. Do samego końca walczyliśmy o jego ostateczny kształt”. Korczak opowiadał, że film stawia szczególną tezę: „wspinanie jest pewną sztuczną rzeczywistością, podobnie jak wszystko to, co wynika z kultury ludzkiej. Sport jest elementem kultury, jest rodzajem artefaktu. Czegoś, co tak naprawdę nie jest nam niezbędne do przetrwania”.
Produkcja.
"Deklaracja nieśmiertelności" została wyprodukowana przez Telewizję Polską, a współfinansowały ją Polski Instytut Sztuki Filmowej oraz Wydział Radia i Telewizji Uniwersytetu Śląskiego.
Zdjęcia do filmu rozpoczęły się w kwietniu 2007, a zakończyły w kwietniu 2010 roku. Były one kręcone na terenie Tatr polskich i słowackich (w 2008 na Mnichu i w 2009 w Dolinie Białej Wody) oraz w Krakowie i okolicach: na krakowskim Zakrzówku, w Szkieletorze, w części wspinaczkowej Korony Kraków, w Jaskini Mamutowej i w Pałacu Potockich w Krzeszowicach oraz w Prokocimiu i w Nowej Hucie.
Odbiór.
"Deklaracja nieśmiertelności" została dobrze przyjęta przez krytyków filmowych. Magda Mielke z magazynu filmowego Cinerama pisała, że „Koszałka ukazuje uniwersalną potrzebę pokonywania czasu poprzez pasję. Refleksje bohatera filmu dotyczące duchowej strony aktywności fizycznej wytwarzają także wnioski dotyczące natury rejestrowania rzeczywistości”. Zdaniem Jerzego Armaty film wyróżnia się „wyrafinowaną warstwą wizualną, nawiązującą do słynnych filmów Bogdana Dziworskiego”. Darek Kuźma w recenzji twórczości Koszałki dla Onetu stwierdzał, że "Deklaracja nieśmiertelności" – tak jak inne filmy reżysera – daje szczególną receptę na udane życie: „uznanie swego przyszłego końca, pogodzenie się z tą myślą i próbowanie wypełniania pozostałego czasu na rzeczy, które mogą się liczyć”.
Nagrody.
"Deklaracja nieśmiertelności" była niejednokrotnie prezentowana i nagradzana na festiwalach filmowych. W 2011 dokument Koszałki był drugim polskim filmem dokumentalnym co do liczby nagród otrzymanych na międzynarodowych konkursach i czwartym wśród najczęściej prezentowanych na międzynarodowych imprezach filmowych.

</doc>
<doc id="2304344" url="https://pl.wikipedia.org/wiki?curid=2304344" title="FC Caracal">
FC Caracal

FC Caracal - nieistniejący już rumuński klub piłkarski z siedzibą w mieście Caracal.
Historia.
Początki FC Caracal sięgają roku 1949, kiedy to został założony w mieście Krajowa klub Metalul Craiova. Do 1998 klub nosił nazwę FC Electroputere Craiova. W 1991 klub po raz pierwszy w swojej historii awansował do Liga I. W swoim pierwszym sezonie w rumuńskiej ekstraklasie klub zajął 3 miejsce, co jest największym jego sukcesem w historii. Dzięki temu klub wystąpił w Pucharze UEFA. Był to nieudany start, gdyż Electroputere przegrało oba mecze z greckim Panathinaikosem Ateny 0-6 i 0-4. 
W 1995 klub spadł do Liga II. W 1998 klub zmienił nazwę na Extensiv Craiova i już rok później powrócił na rok do Ligi I. W 2003 klub po raz kolejny nazwę na FC Craiova, nawiązującą do klubu istniejącego w latach 1940-1949. W 2004 klub został przeniesiony do miasta Caracal, przyjmując obecną nazwę. W 2009 FC Caracal spadł do Liga III. W 2013 roku został rozwiązany.

</doc>
<doc id="2304345" url="https://pl.wikipedia.org/wiki?curid=2304345" title="Electroputere Craiova">
Electroputere Craiova



</doc>
<doc id="2304346" url="https://pl.wikipedia.org/wiki?curid=2304346" title="Metalul Craiova">
Metalul Craiova



</doc>
<doc id="2304347" url="https://pl.wikipedia.org/wiki?curid=2304347" title="Extensiv Craiova">
Extensiv Craiova



</doc>
<doc id="2304352" url="https://pl.wikipedia.org/wiki?curid=2304352" title="Kasper Wojnar">
Kasper Wojnar

Kasper Wojnar (ur. 3 stycznia 1871 w Borku, zm. 2 listopada 1948 w Poznaniu) – podpułkownik artylerii Wojska Polskiego, księgarz, publicysta, działacz niepodległościowy, legionista.
Życiorys.
Urodził się w rodzinie małorolnego chłopa. Dzięki wsparciu księdza Edwarda Janickiego, proboszcza parafii w Jedliczu, mógł zdać egzamin do szkoły normalnej w Jaśle a później zostać przyjętym do tamtejszego gimnazjum.
Był członkiem Ligi Narodowej w latach 1900–1910.
30 września 1914 wyruszył z Krakowa na czele 3 baterii artylerii Legionów Polskich. 12 października 1914 został awansowany na podporucznika. 22 stycznia 1915, po bitwie pod Kirlibabą, komendant Legionów Polskich, Feldmarschalleutnant (odpowiednik generała-porucznika) Karol Durski-Trzaska awansował go na porucznika. Był pracownikiem Biura Komisji Wojskowej Tymczasowej Rady Stanu.
Zweryfikowany w stopniu podpułkownika ze starszeństwem z dniem 1 czerwca 1919 i 20. lokatą w korpusie oficerów rezerwowych artylerii. Następnie został przeniesiony z rezerwy do pospolitego ruszenia. W latach 1923–1924 posiadał przydział mobilizacyjny do 8 pułku artylerii polowej w Płocku.
Upamiętnienie.
Jego imieniem nazwano Gminną Bibliotekę Publiczną w Jedliczu.

</doc>
<doc id="2304355" url="https://pl.wikipedia.org/wiki?curid=2304355" title="Ermanaryk">
Ermanaryk



</doc>
<doc id="2304361" url="https://pl.wikipedia.org/wiki?curid=2304361" title="Parafia św. Marty i Marii w Grabarce">
Parafia św. Marty i Marii w Grabarce



</doc>
<doc id="2304363" url="https://pl.wikipedia.org/wiki?curid=2304363" title="Diecezja Dahuk">
Diecezja Dahuk

Diecezja Dahuk () – diecezja Kościoła chaldejskiego w Iraku, podlegająca bezpośrednio chaldejskiemu patriarsze Bagdadu. Siedzibą biskupa jest miasto Dahuk, położone w północnej części Iraku, zamieszkałej głównie przez Kurdów. 
Diecezja została erygowana w 1795, zaś w 2013 uległa połączeniu z dotychczasową diecezją Zachu, tworząc diecezję Zachu i Al-Amadijja. W ramach fuzji obu struktur dotychczasowy biskup Al-Amadijji Rabban al-Qas został ordynariuszem nowej diecezji, lecz jego siedzibą stało się miasto Zachu, zaś Al-Amadijja straciła status biskupstwa. 27 czerwca 2020 diecezja Zachu i Amadija została powtórnie podzielona na osobne diecezje. Od tego czasu Amadija jest osobnym biskupstwem.

</doc>
<doc id="2304366" url="https://pl.wikipedia.org/wiki?curid=2304366" title="Jehuda Widawski">
Jehuda Widawski

Jehuda Widawski, także Jan Widawski (ur. 26 lipca 1919 w Turku) – przedsiębiorca włókienniczy, ocalały z Ghetta Litzmannstadt.
Życiorys.
Do 1939 roku.
Rodzice Widawskiego, Abram i Lea, prowadzili w Turku do 1930 roku hurtownię galanterii. Do 1929 roku mieszkał w Turku, z którego przeniósł się wraz z rodzicami do Łodzi, gdzie mieszkali jego dziadkowie. W 1935 roku ukończył w Łodzi Publiczną Szkołę Powszechną, a następnie uczęszczał do gimnazjum wieczorowego przy ul. Cegielnianej 57 (obecnie ul. S. Jaracza), którego nie ukończył.
Działalność zawodową rozpoczął jako nastolatek, zakładając przedsiębiorstwo handlu tekstyliami (bielizną i odzieżą). Był dostawcą wyrobów tekstylnych dla wojska i prywatnych sklepów. Przedsiębiorstwo to mieściło się w Łodzi przy ul. Lipowej 43. Na jego prowadzenie, choć był małoletni, zdobył w 1935 roku zezwolenie Wojewody Łódzkiego. W latach 1935–1939 był aktywny w życiu społecznym i w partii rewizjonistycznej w Łodzi (lokalny przywódca Włodzimierz Żabotyński). Mieszkał przy ul. Zachodniej 36.
Lata okupacji.
Po rozpoczęciu II wojny światowej i napaści na Polskę, Niemcy zajęli Łódź na początku września, a w lutym 1940 roku na terenie najbiedniejszej dzielnicy Łodzi – Bałutach stworzyli getto dla Żydów (Ghetto Litzmannstadt). W marcu 1940 roku wraz z innymi rodzinami żydowskimi został tam zamknięty Widawski. Mieszkał w mieszkaniu przy ul. Zielnej 13 prowadząc jednocześnie tam, przez 2 lata, pracownię wyrobu galanterii (kołnierzyki do sukienek damskich, żaboty, kokardy, kwiaty, koronki, gipiury). Następnie założył resort (przedsiębiorstwo gettowe) galanteryjny przy ul. Młynarskiej w którym 25 kobiet i 1 mężczyzna (prasowacz) wyrabiali dla Niemców kołnierzyki do sukienek damskich. W getcie organizował nielegalnie (szczególnie po likwidacji szkolnictwa w październiku 1941) ośrodki pracy oraz dokształcające dla małoletnich i dzieci. Szczególne znaczenie miała akcja „postarzania” dzieci w dokumentach Wydziału Meldunkowego i zatrudniania owych dzieci, tak aby w miarę możliwości ochronić je przed wywózką do obozów zagłady (Kulmhof i Auschwitz). Zatrudniał u siebie taką grupę 48 dziewcząt (z domów inteligenckich). Do dziś żyją w Izraelu 4 dziewczęta z tej grupy, spotyka się z nimi. Podobną grupę zorganizował przy ul. Żydowskiej. Uczył je szyć na maszynach do szycia marki Singer.
29 sierpnia 1944 został wysłany ostatnim transportem do Auschwitz-Birkenau. W obozie był 8 dni po czym został przeniesiony („sprzedany” jak pisał w jednym ze wspomnień) do fabryki metalowej FDMV w miejscowości Friedland pod Wałbrzychem. Wraz z 300 innymi robotnikami produkował skrzydła do samolotów. Pracował tam od 8 września 1944 do 8 maja 1945. Po trzech tygodniach, w końcu maja 1945 roku, wraz z młodszym bratem Szyją, z którym razem był w obozie, wrócił do Łodzi.
1945–1950.
W latach 1945–1950 ponownie prowadził w Łodzi, nadal przy ul. Lipowej 43, prywatne przedsiębiorstwo o podobnym profilu, produkujące na ręcznych krosnach (11–12 krosien) chusty dla kobiet i wełniane szale, zaś na krosnach mechanicznych wełniane tkaniny.
Emigracja.
31 stycznia 1950 legalnie wyemigrował (wraz z żoną i synem, urodzonym w 1947) z Polski do Izraela. W Izraelu znalazł się w Tel Awiwie i zaczął tam na własny rachunek (ze wspólnikami Bernsztajnem i Waserzugiem, szwagrem) produkcję tekstyliów. W 1955 wyszedł ze spółki i zmienił branżę, zakładając hurtownię motoryzacyjną – motocykle i części zamienne do aut (prowadził przedstawicielstwo na części zamienne aut niemieckich, 4-osobowych). Następnie prowadził i prowadzi do dziś z synami hurtownię części zamiennych do aut japońskich.
W Izraelu jest aktywny społecznie w upamiętnianiu Holocaustu we współpracy z Jad Waszem (znajduje się tam 6-godzinne nagranie jego wspomnień z Holocaustu). Jest aktywny w Stowarzyszeniu Byłych Łodzian w Izraelu (członek Zarządu).
Kontakty z Polską.
Propaguje wiedzę o Łodzi w czasach Holocaustu. Jest aktywny w restaurowaniu zniszczonego cmentarza żydowskiego w Łodzi, dzięki czemu mogą znaleźć i odwiedzać groby swoich bliskich byli łodzianie rozsiani po całym świecie. Jest członkiem Fundacji Monumentum Iudaicum Lodzense. Przyczynia się do porządkowania cmentarza żydowskiego; wybudował i sfinansował kilka tysięcy nagrobków na Polu Gettowym, gdzie pochowani są ludzie zmarli w czasie okupacji w getcie.
"Od kilkunastu lat przyjeżdża do Łodzi kilka razy w roku. Społecznie zajmuje się porządkowaniem cmentarza żydowskiego, wybudował i sfinansował kilka tysięcy pomników na Polu Gettowym, gdzie pochowani są ludzie zmarli w czasie okupacji w getcie".
W latach 1987–2010 (od czasu wznowienia stosunków między Polską i Izraelem) jest w stałym kontakcie z rodzinnym miastem oraz z Łodzią, odwiedzając Polskę przeciętnie 4 razy rocznie, w tym co roku 29 sierpnia w Łodzi, w rocznicę likwidacji Litzmannstadt Getto. Brał udział w odnowieniu synagogi i jesziwy w Lublinie Synagoga w Jeszywas Chachmej Lublin. W gazetach polskich i hebrajskich opublikowane są wywiady z nim, także wyemitowano wywiady radiowe w Radio Łódź oraz wywiady z nim przeprowadzali studenci Uniwersytetu Łódzkiego.
Napisał w języku hebrajskim swoje wspomnienia z Holocaustu, które są przez jego córkę przygotowywane do druku.

</doc>
<doc id="2304367" url="https://pl.wikipedia.org/wiki?curid=2304367" title="Innocenty (Zielnicki)">
Innocenty (Zielnicki)

Innocenty, imię świeckie: Gieorgij Iwanowicz Zielnicki (ur. 1886 w Sofijewce - zm. 10 marca 1968) – rosyjski biskup prawosławny.
Ukończył seminarium duchowne w Jekaterynosławiu. W 1914 przyjął święcenia diakońskie, zaś dwa lata później - kapłańskie, po czym podjął służbę duszpasterską w eparchii dniepropetrowskiej. W 1937 był proboszczem cerkwi Opieki Matki Bożej w Wołokołamsku i pełnił funkcję dziekana. W 1945 sprawował analogiczne zadania w cerkwi Trójcy Świętej w Sierpuchowie.
3 stycznia 1949 złożył wieczyste śluby mnisze w Ławrze Troicko-Siergijewskiej i natychmiast otrzymał godność archimandryty. 30 stycznia tego samego roku w soborze Objawienia Pańskiego w Moskwie miała miejsce jego chirotonia na biskupa winnickiego i bracławskiego, w której jako konsekratorzy udział wzięli patriarcha moskiewski i całej Rusi Aleksy I, arcybiskup dmitrowski Witalis, biskup kurski Nestor oraz biskup czernihowski Jakub.
W 1951 został przeniesiony na katedrę kurską i biełgorodzką, na której pozostawał do 1958 (w 1957 został arcybiskupem), gdy przeniesiono go na katedrę rostowską i nowoczerkaską. Następnie od 1961 do 1962 zarządzał archangielską i chołmogorską. Od 1962 do śmierci w 1968 był natomiast arcybiskupem tambowskim i miczurińskim.

</doc>
<doc id="2304369" url="https://pl.wikipedia.org/wiki?curid=2304369" title="Belida">
Belida

Belida – rodzaj muchówek z rodziny rączycowatych (Tachinidae).

</doc>
<doc id="2304372" url="https://pl.wikipedia.org/wiki?curid=2304372" title="Archieparchia Basry">
Archieparchia Basry

Archieparchia Basry – archieparchia Kościoła chaldejskiego w południowym Iraku, z siedzibą w Basrze. Jej powstanie datowane jest na V wiek, przy czym początkowo nosiła nazwę archieparchii Perat-Maiszan. Obecna nazwa została jej nadana 17 stycznia 1954. W latach 2006-2014 pozostała "sede vacante "(ostatni" "biskup Djibrail Kassab w 2006 został mianowany eparchą nowo utworzonej diecezji św. Tomasza w Sydney), zaś według wydania "Annuario Pontificio" z 2010 (prezentującego w odniesieniu do tej administratury stan z roku 2007), całe jej męskie duchowieństwo składa się z zaledwie jednego prezbitera i dziewięciu diakonów stałych, sprawujących posługę równolegle z normalnym życiem świeckim. Fakt ten związany jest z nasileniem prześladowań chrześcijan ze strony muzułmanów po obaleniu reżimu Saddama Huseina. Obecnym eparchą jest abp Habib Al-Naufali. Eparchia podlega bezpośrednio chaldejskiemu patriarsze Bagdadu. 

</doc>
<doc id="2304373" url="https://pl.wikipedia.org/wiki?curid=2304373" title="Normandes Souza Lima">
Normandes Souza Lima

Normandes, właśc. Normandes Souza Lima (ur. 11 września 1945 w Campo Florido) – piłkarz brazylijski, występujący podczas kariery na pozycji środkowego obrońcy.
Kariera klubowa.
Karierę piłkarską Normandes rozpoczął w klubie Nacional São Paulo w 1964. W latach 1968–1974 był zawodnikiem Clube Atlético Mineiro. Z Atlético Mineiro zdobył mistrzostwo Brazylii 1971 oraz mistrzostwo stanu Minas Gerais - Campeonato Mineiro w 1970.
W Atlético Mineiro 8 sierpnia 1971 w zremisowanym 1-1 derbowym meczu z Amériką Belo Horizonte zadebiutował w lidze brazylijskiej. W barwach Normandes wystąpił 186 spotkań. W latach 1975–1977 występował w Cruzeiro EC. Z Cruzeiro zdobył mistrzostwo stanu w 1975. W Cruzeiro 24 września 1975 w wygranym 4-0 meczu z Moto Club São Luís Normandes po raz ostatni wystąpił w lidze. Ogółem w latach 1971–1975 rozegrał w lidze 25 spotkań.
Karierę zakończył w 1978 w Uberabie.
Kariera reprezentacyjna.
Jedyny raz w reprezentacji Brazylii Normandes wystąpił 19 grudnia 1968 w wygranym 3-2 towarzyskim meczu z reprezentacją Jugosławii.

</doc>
<doc id="2304374" url="https://pl.wikipedia.org/wiki?curid=2304374" title="Paulina Kaczanow">
Paulina Kaczanow

Paulina Kaczanow, pseud. Marianna Rokita (ur. 5 listopada 1978 w Warszawie) – polska dziennikarka, publicystka, uczestniczka przedsięwzięcia pornograficznego, była działaczka Unii Wolności i asystentka Jerzego Wierchowicza.
Życiorys.
Urodziła się 5 listopada 1978 w Warszawie, w rodzinie katolickiej. Jej ojciec, Włodzimierz Kaczanow, przez krótki czas – w pierwszej połowie lat 90. – był właścicielem klubu hokejowego Zagłębie Sosnowiec i jako biznesmen prowadził też interesy na Wschodzie. Dorastała z siostrą Kingą. W 1998 ukończyła III Liceum Ogólnokształcące im. Bolesława Prusa w Sosnowcu. Następnie uzyskała dyplom o specjalizacji prawniczej w Paryskiej Izbie Handlowej. Jako dziennikarka współpracowała z pismami „Trybuna Śląska”, „Wprost”, „Pani” i „Fakty i Mity”.
W wieku 25 lat wystąpiła w pierwszej rozbieranej sesji zdjęciowej. W dniu 14 listopada 2003 w Warszawie, w ramach targów Eroticon, Kaczanow wzięła udział w konkursie na seksualny rekord świata i odbyła kolejno 759 stosunków seksualnych z mężczyznami, co organizatorzy uznali za nowy "seksualny rekord świata". Wydarzenie to zostało nagrane jako film pornograficzny. Rekord ten został pobity rok później przez amerykankę Lisę Sparaxxx w 2004 r.
Odniesienia w kulturze.
Rekord liczby stosunków ustanowiony przez Paulinę Kaczanow (Mariannę Rokitę) posłużył za temat wiersza poety Miłosza Kamila Manasterskiego pt. "Z księgi rekordów" opublikowanego na łamach miesięcznika "Poezja dzisiaj". Wątek rekordu przywoływany był również w jednym z felietonów Jerzego Jachowicza z książki "Z archiwum Jerzego Jachowicza".
Reżyserka Anna Jadowska w wywiadzie udzielonym Tomaszowi Bieleni przyznała, że Marianna Rokita była dla niej inspiracją przy tworzeniu scenariusza do filmu pt. "Z miłości", z 2011 roku.
Była również jedną z bohaterek reportażu Magdaleny Grzebałkowskiej pt. "Seks z emocjami głębszej natury" w "Dużym Formacie" z października 2004 roku.
Życie prywatne.
Była związana z dziennikarzem Jerzym Sławomirem Macem.

</doc>
<doc id="2304377" url="https://pl.wikipedia.org/wiki?curid=2304377" title="Alojzy Andrzej Łuczak">
Alojzy Andrzej Łuczak

Alojzy Andrzej Łuczak (ur. 12 czerwca 1930 w Poznaniu, zm. 29 kwietnia 2011 tamże) – wielkopolski popularyzator muzyki i animator kultury, dyrektor Filharmonii Poznańskiej im. Tadeusza Szeligowskiego, założyciel i wieloletni prezes „Pro Sinfoniki”, młodzieżowego ruchu miłośników muzyki w Poznaniu. Autor ponad czterdziestu książek i publikacji (m.in. „Głodny”, „Jeszcze będziesz mi orłem”, „Moja muzyka”, „Sztuka życia wśród ludzi”, „Jaka jesteś Pro Sinfoniko?”, „Wznieść się w górę Muzyką”, „Andante Bolero i Stop").
Napisał ponad 300 esejów, krytyk literackich, recenzji i opowiadań publikowanych w prasie krajowej i zagranicznej. 
Pochowany został na Cmentarzu Junikowskim w Poznaniu (pole 11, rząd 49, miejsce 1). W uroczystościach pogrzebowych udział wzięło około 300 mieszkańców Poznania i Wielkopolski oraz przedstawicieli środowisk muzycznych z całego kraju.
Upamiętnienie.
Uchwałą podjętą na sesji Rady Miasta Poznania w dniu 5 kwietnia 2016 nadano imię Alojzego Andrzeja Łuczaka skwerowi położonemu na poznańskich Podolanach u zbiegu ulic Janiny Omańkowskiej i Marcina Rożka. Oficjalna uroczystość nadania imienia odbyła się 12 maja 2016.

</doc>
<doc id="2304384" url="https://pl.wikipedia.org/wiki?curid=2304384" title="Irene Rosenfeld">
Irene Rosenfeld

Irene Blecker Rosenfeld (ur. 3 maja 1953 w Nowym Jorku, w Stanach Zjednoczonych) – amerykańska menedżer, prezes zarządu Mondelēz International.
Według magazynu Forbes, jest jedną z najbardziej wpływowych kobiet na świecie.
Życiorys.
Irene Rosenfeld wychowywała się na Long Island jako dziecko księgowego i gospodyni domowej. Pochodzi z żydowskiej rodziny, która wyemigrowała z Niemiec do Stanów Zjednoczonych. Studiowała na Uniwersytecie Cornella, w 1975 zdobyła stopień licencjata w dziedzinie psychologii, w 1977 ukończyła dwuletnie magisterskie studia menedżerskie, w 1980 ukończyła doktoranckie studia z marketingu i statystyki.
Pierwszą pracę otrzymała w agencji reklamowej "Dancer Fitzgerald Sample" w Nowym Jorku. W roku 1981 zaczęła pracę w Kraft Foods jako badacz rynku, następnie jako menedżer produktu. Rosenfeld została mianowana dyrektorem generalnym Kraft Foods w czerwcu 2006 roku. Od 2012 jest prezesem zarządu Mondelēz International.

</doc>
<doc id="2304385" url="https://pl.wikipedia.org/wiki?curid=2304385" title="Wydział Teologiczny Uniwersytetu Jagiellońskiego">
Wydział Teologiczny Uniwersytetu Jagiellońskiego

Wydział Teologiczny Uniwersytetu Jagiellońskiego – istniejący w Uniwersytecie Jagiellońskim w latach 1397–1954 najstarszy wydział teologiczny w Polsce.
Historia.
Został założony w 1397. W 1847 pozbawiono go prawa doktoryzowania. W 1863 uzyskał prawo przeprowadzania przewodów habilitacyjnych.
Do grona dziekanów wydziału należeli m.in. ks. Adam Draski, ks. Karol Teliga, ks. Józef Sebastian Pelczar, ks. Władysław Knapiński, ks. Stefan Pawlicki, ks. Konstanty Michalski, ks. Jan Nepomucen Fijałek, ks. Kazimierz Zimmermann, ks. Antoni Bystrzonowski, ks. Tadeusz Glemma, ks. Józef Kaczmarczyk (1918/1919, 1920/1921, 1927/1928 i 1930/1931), ks. Władysław Wicher (1937-1938).
Studentem wydziału był Karol Wojtyła.
W 1954 władze Polski Ludowej zlikwidowały Wydział, przenosząc część jego pracowników do Akademii Teologii Katolickiej w Warszawie.
Kontynuatorem Wydziału Teologicznego UJ jest Wydział Teologiczny Uniwersytetu Papieskiego Jana Pawła II w Krakowie.

</doc>
<doc id="2304386" url="https://pl.wikipedia.org/wiki?curid=2304386" title="José Borges do Couto">
José Borges do Couto

Grapete, właśc. José Borges do Couto (ur. 26 maja 1943 w Silvianópolis) - piłkarz brazylijski, występujący podczas kariery na pozycji środkowego obrońcy.
Kariera klubowa.
Większość swojej piłkarskiej kariery Grapete spędził w Clube Atlético Mineiro. Z Atlético Mineiro zdobył mistrzostwo Brazylii 1971 oraz mistrzostwo stanu Minas Gerais - Campeonato Mineiro w 1970.
W Atlético Mineiro 19 września 1971 w wygranym 2-0 meczu z Cearą Fortaleza zadebiutował w lidze brazylijskiej. Również w Galo 23 października 1975 w przegranym 0-2 meczu z Santa Cruz Recife Grapete po raz ostatni wystąpił w lidze. Ogółem w latach 1971–1975 rozegrał w lidze 93 spotkania.
Karierę zakończył w 1976 w São José EC.
Kariera reprezentacyjna.
Jedyny raz w reprezentacji Brazylii Grapete wystąpił 19 grudnia 1968 w wygranym 3-2 towarzyskim meczu z reprezentacją Jugosławii.

</doc>
<doc id="2304387" url="https://pl.wikipedia.org/wiki?curid=2304387" title="Nil Egipski">
Nil Egipski



</doc>
<doc id="2304390" url="https://pl.wikipedia.org/wiki?curid=2304390" title="JSWT">
JSWT



</doc>
<doc id="2304394" url="https://pl.wikipedia.org/wiki?curid=2304394" title="Wydział Lekarski Uniwersytetu Lwowskiego">
Wydział Lekarski Uniwersytetu Lwowskiego

Wydział Lekarski Uniwersytetu Lwowskiego – wydział w ramach Uniwersytetu Lwowskiego we Lwowie.
Został otwarty w 1894 roku w ramach ówczesnego Uniwersytetu Franciszkańskiego. Twórcą wydziału był prof. Henryk Kadyi. Jego otwarcie oznaczało spadek liczby studentów Wydziału Lekarskiego Uniwersytetu Jagiellońskiego.
Po odzyskaniu przez Polskę niepodległości i przemianowaniu uniwersytetu w okresie II Rzeczypospolitej istniał Wydział Lekarski Uniwersytetu Jana Kazimierza we Lwowie.

</doc>
<doc id="2304395" url="https://pl.wikipedia.org/wiki?curid=2304395" title="Subaddytywność">
Subaddytywność



</doc>
<doc id="2304400" url="https://pl.wikipedia.org/wiki?curid=2304400" title="Nieistniejące Obiekty Krakowskiego Rynku Głównego">
Nieistniejące Obiekty Krakowskiego Rynku Głównego



</doc>
<doc id="2304402" url="https://pl.wikipedia.org/wiki?curid=2304402" title="Kamienica Pod Św. Anną">
Kamienica Pod Św. Anną



</doc>
<doc id="2304404" url="https://pl.wikipedia.org/wiki?curid=2304404" title="Helena Kleinmanówna">
Helena Kleinmanówna

Helena Kleinmanówna (ur. 1883 w Warzycach, pow. jasielski, zm. ?) – lekarka, pierwsza studentka pochodzenia chłopskiego na Wydziale Lekarskim Uniwersytetu Jagiellońskiego.
Była Żydówką. Córka Maurycego. Urodziła się w Warzycach. Dzieciństwo spędziła na Zwierzyńcu pod Krakowem. Od 1902 do 1907 studiowała medycynę na Wydziale Lekarskim Uniwersytetu Jagiellońskiego. 5 lutego 1909 została doktorem wszech nauk lekarskich. Później była lekarzem szkolnym w Krakowie.

</doc>
<doc id="2304407" url="https://pl.wikipedia.org/wiki?curid=2304407" title="Kotlina Jaworzyńska">
Kotlina Jaworzyńska

Kotlina Jaworzyńska – niewielka kotlina poniżej wylotu Doliny Jaworowej w słowackich Tatrach. Wchodzi w skład Rowu Podtatrzańskiego, a dokładniej jego części zwanej Rowem Podspadzkim. Rozłożyła się w niej niewielka słowacka miejscowość Jaworzyna Tatrzańska .
Przez Kotlinę Jaworzyńską przepływają dwa potoki: Jaworowy Potok oraz Biały Potok i przebiega Droga Wolności z Łysej Polany na Słowację. Obszar Kotliny Jaworzyńskiej jest częściowo zurbanizowany, a częściowo zalesiony.

</doc>
<doc id="2304408" url="https://pl.wikipedia.org/wiki?curid=2304408" title="Tomasz Lulek (prawnik)">
Tomasz Lulek (prawnik)

Tomasz Lulek (ur. 3 listopada 1878 w Paleśnicy, zm. 16 maja 1962) - prawnik, doktor prawa Uniwersytetu Wiedeńskiego, docent Uniwersytetu Jagiellońskiego z polityki ekonomicznej (1922), profesor nadzwyczajny (1925), profesor zwyczajny prawa skarbowego i rachunkowego Uniwersytetu Jagiellońskiego (1925). 
W 1900 rozpoczął studia na Wydziale Prawa Uniwersytetu Jagiellońskiego, w 1901 przeniósł się na prawo do Wiednia na tamtejszy uniwersytet, który ukończył w 1904. W 1905 obronił doktorat w Wiedniu i wrócił do Krakowa podejmując pracę w Wyższej Szkole Handlowej. Po otrzymaniu nominacji profesorskiej w 1925 pracował już tylko na Uniwersytecie Jagiellońskim. Jako profesor zwyczajny UJ został przeniesiony na własną prośbę w stan spoczynku z dniem 31 września 1938. Pochowany na krakowskich Rakowicach.

</doc>
<doc id="2304414" url="https://pl.wikipedia.org/wiki?curid=2304414" title="Fiedieracija Futboła SSSR">
Fiedieracija Futboła SSSR

Fiedieracija Futboła SSSR (ros. Федерация футбола СССР) – związek piłkarski w Związku Radzieckim utworzony 6 maja 1959 w wyniku przekształcenia Sekcji Piłki Nożnej założonej 27 grudnia 1934. Działalność Federacji była ukierunkowana na rozwój i promocję piłki nożnej w ZSRR. Związek prowadził reprezentację kraju oraz radzieckie rozgrywki ligowe. Siedzibą związku była Moskwa. Pierwszy Prezes – Walentin Granatkin.
Historia.
Po ustanowieniu władzy radzieckiej w byłym Imperium Rosyjskim działalność klubów piłkarskich została zakazana. Jednak piłka nożna w życiu kraju nie została zatrzymana. W lipcu 1920 odbyły się pierwsze mistrzostwa w Rosyjskiej FSRR, które wygrał zespół reprezentujący miasto Moskwę. We wrześniu 1923 odbyły się pierwsze mistrzostwa Związku Radzieckiego, które zdobył również zespół Moskwy. W sierpniu 1928 odbyła się pierwsza Ogólnopaństwowa Spartakiada Narodów ZSRR, na której m.in. rozgrywany był turniej piłki nożnej.
W dniu 27 maja 1934 została wprowadzona nagroda Zasłużony Mistrz Sportu ZSRR, którą nagrodzono ośmiu piłkarzy w tym że roku.
W dniu 27 grudnia 1934 Państwowa Rada Kultury Fizycznej Centralnego Komitetu Wykonawczego ZSRR powołała specjalną publiczną organizację, która otrzymała nazwę "Sekcja Piłki Nożnej ZSRR" i była odpowiedzialna za organizację zawodów w piłce nożnej w kraju. Pierwszym przewodniczącym Sekcji Piłki Nożnej ZSRR został wybrany Aleksiej Sokołow. Jednocześnie Ministerstwo Sportu ZSRR (Komitet Sportowy) utworzyło Dyrekcję, która także zarządzała radziecką piłką nożną. Ale FIFA za przedstawiciela ZSRR, uznawała jedynie Sekcję Piłki Nożnej ZSRR. Podwójna kontrola piłki nożnej w ZSRR istniała do 1972, kiedy to Federacja została zlikwidowana.
27 lipca 1947, na Kongresie FIFA w Luksemburgu złożono wniosek o przyjęcie Sekcji Piłki Nożnej ZSRR do FIFA. Później, 27 września 1947 Kongres FIFA w Rotterdamie zatwierdził decyzję o przyjęciu Sekcji Piłki Nożnej ZSRR do FIFA. Dla kraju zostało przyznane stanowisko wiceprezydenta FIFA, na które został wybrany Walentin Granatkin.
W 1950 Walentin Granatkin objął stanowisko Prezesa Sekcji Piłki Nożnej ZSRR.
6 maja 1959 na konferencji inauguracyjnej Sekcja została przekształcona w Związek Piłki Nożnej ZSRR. Związek Piłki Nożnej miał na celu organizację mistrzostw, stosunków międzynarodowych i rozwój radzieckiej piłki nożnej w całości. Pierwszym przewodniczącym został wybrany Walentin Granatkin.
Ze względu na podwójne przywództwo piłki nożnej w kraju, w 1972 Federacja Piłki Nożnej ZSRR została zlikwidowana. Od tego czasu następuje gwałtowny spadek wyników reprezentacji ZSRR. W okresie od 1972 do 1982 reprezentacji ZSRR nie udało się zakwalifikować do mistrzostw świata i Europy. W historii radzieckiej piłki nożnej nastąpił najgorszy okres. Zauważono, że lepsze wyniki w piłce nożnej osiągnięto w tych latach, kiedy to zarządzano przez dwie organizacje piłkarskie – publiczną i państwową. Dlatego w 1990 została przywrócona Federacja Piłki Nożnej ZSRR.
Po rozpadzie ZSRR, 8 lutego 1992 został założony Rosyjski Związek Piłki Nożnej. Na prezydenta został wybrany Wiaczesław Kołoskow. 3 lipca 1992 FIFA uznała Rosyjski Związek Piłki Nożnej za następcę Federacji Futbolu ZSRR.

</doc>
<doc id="2304417" url="https://pl.wikipedia.org/wiki?curid=2304417" title="Akuaba">
Akuaba

Akuaba – drewniane lalki o specyficznych głowach w kształcie dysku. Są jednym z najpopularniejszych i najczęściej reprodukowanych dzieł sztuki z Afryki.
Pochodzenie.
Lalki te pochodzą najprawdopodobniej od ghańskiego ludu Aszantów z grupy Akan. Nazwa tej maski zaczerpnięta jest z mitologii ludów Akan, dokładnie od imienia ciężarnej kobiety – Akuy, która obawiała się o swoją ciążę. Aby uspokoić się, udała się do lokalnego kapłana, który poradził jej noszenie na swych plecach wizerunku dziecka, wykonanego z drewna. Akua, zajmowała się figurką, jak prawdziwym dzieckiem, ludzie z wioski zaś naśmiewali się z niej. Akua, nie przejmowała się tym i urodziła zdrową i śliczną córeczkę. Wkrótce zwyczaj ten zaczęły praktykować inne kobiety, a nazwa maski – akuaba, przyjęła się w miejscowym języku. Dosłownie oznacza ono „dziecko Akui”.
Wygląd.
Lalki te wykonane są najczęściej z drewna, ze specyficznymi głowami w kształcie dysku. Wygląd ten reprezentuje ówczesny kanon piękności wśród ludów Akan. Ich wygląd podyktowany jest również praktycznym zastosowaniem, mianowicie łatwiej nosi się takie rzeźby na plecach. Szyja, utworzona z małych pierścionków, świadczy o urodzie i zdrowiu. Nacięcia poniżej oczu reprezentują skaryfikację, czyli nacinanie skóry i tworzenie w ten sposób blizn. W wierzeniach wielu ludów afrykańskich zwyczaj ten miał chronić przed działaniem złych duchów.
Zastosowanie.
Pierwotnie lalki były używane przez ciężarne kobiety w celu ochrony ciąży. Początkowo przedstawiały jedynie dziewczynki. Tłumaczy się to faktem iż pierwsze dziecko Akui było dziewczynką, a także tym, że ludy Akan są matrylinearne. Kobiety również kojarzone są ze sferą narodzin i opieką nad małymi dziećmi. Obecnie lalki te rozprzestrzeniły się na całą Afrykę i stanowią popularny towar eksportowy. Można je kupić w wielu miejscach, również w Afryce Wschodniej, np. Kenii. Współcześnie symbolizują one również szczęście.

</doc>
<doc id="2304424" url="https://pl.wikipedia.org/wiki?curid=2304424" title="Sabbas">
Sabbas

Sabbas, Sabas, Saba — imię męskie pochodzenia aramejskiego, od "saba" – „starzec, dziad, dziadek”. Jego patronem jest święty Saba (Sawa), najważniejszy święty w Serbskiej Cerkwi, a także inni święci, również katoliccy, w liczbie co najmniej piętnastu.
Sawa jest nowogrecką formą imienia, występującą na obszarze chrześcijaństwa prawosławnego, od której być może pochodzą m.in. takie nazwiska, jak Sawa, Sawka, Sawczyn, Sawicki.
Sabbas, Sabas, Saba imieniny obchodzi:

</doc>
<doc id="2304427" url="https://pl.wikipedia.org/wiki?curid=2304427" title="Leśnictwo (Wierzbica)">
Leśnictwo (Wierzbica)

Lesnictwo – kolonia wsi Wierzbica w Polsce, położona w województwie świętokrzyskim, w powiecie buskim, w gminie Tuczępy.
W latach 1975–1998 kolonia położona była w województwie kieleckim.

</doc>
<doc id="2304431" url="https://pl.wikipedia.org/wiki?curid=2304431" title="Selimchan Husejnow">
Selimchan Husejnow



</doc>
<doc id="2304435" url="https://pl.wikipedia.org/wiki?curid=2304435" title="Biomeigenia">
Biomeigenia

Biomeigenia – rodzaj muchówek z rodziny rączycowatych (Tachinidae).

</doc>
<doc id="2304436" url="https://pl.wikipedia.org/wiki?curid=2304436" title="Northfield (Illinois)">
Northfield (Illinois)

Northfield - miasteczko w północno-wschodniej części amerykańskiego stanu Illinois w obszarze metropolitalnym Chicago.

</doc>
<doc id="2304438" url="https://pl.wikipedia.org/wiki?curid=2304438" title="Paweł Sarna">
Paweł Sarna



</doc>
<doc id="2304441" url="https://pl.wikipedia.org/wiki?curid=2304441" title="Pogłębiacz">
Pogłębiacz



</doc>
<doc id="2304442" url="https://pl.wikipedia.org/wiki?curid=2304442" title="Nothing to Lose (singel Billy Talent)">
Nothing to Lose (singel Billy Talent)

"Nothing to Lose" – utwór grupy Billy Talent pochodzący z albumu o tym samym tytule. Został on wydany jako czwarty singiel 16 listopada 2004. Opowiada o samobójstwie nastolatka. Wspomniana postać cierpi z powodu odrzucenia ze strony rówieśników i depresji.
Teledysk do singla został nakręcony w Centralnej Szkole Technicznej w Toronto (Ontario) w reżyserii Seana Michaela Turrella. Nagrywano go w kolorze czarno-białym. Był on jednym z najbardziej kontrowersyjnych wideoklipów ponieważ ukazywał popełnienie samobójstwa przez licealistę.
Piosenka została użyta w thrillerze "Sala samobójców" w 2011 roku.

</doc>
<doc id="2304443" url="https://pl.wikipedia.org/wiki?curid=2304443" title="Parafia katedralna św. Marii Magdaleny we Wrocławiu">
Parafia katedralna św. Marii Magdaleny we Wrocławiu

Parafia katedralna Świętej Marii Magdaleny we Wrocławiu – parafia Kościoła Polskokatolickiego w RP, położona w dekanacie dolnośląskim diecezji wrocławskiej. Pełniącym obowiązki administratora parafii jest ks. mgr Piotr Mikołajczak. Msze Św. odprawiane są w niedzielę i święta o godz 9:30, 11:00, 17:00. W dni powszednie codziennie o godz 17:00. Spowiedź ogólna na wszystkich Mszach Św. w 1. niedzielę miesiąca.
Historia.
Po wyzwoleniu Ziem Zachodnich osiedliło się we Wrocławiu kilka rodzin-wyznawców Polskiego Narodowego Kościoła Katolickiego, którzy zwrócili się do Kościoła z prośbą o założenie parafii narodowej. Biskup Józef Padewski skierował tu ks. dziek. Józefa Osmólskiego, by zajął się organizowaniem życia parafialnego wokół zabytkowego poewangelickiego kościoła przy ul. Szewskiej, który następnie decyzją Ministerstwa Ziem Odzyskanych został przyznany Kościołowi Polskokatolickiemu w wieczyste użytkowanie. Przez wiele lat nabożeństwa były odprawiane w ocalałej od wojennych zniszczeń obszernej zakrystii, gdzie urządzono kaplicę. 
Otwarcie parafii pod wezwaniem św. Marii Magdaleny we Wrocławiu nastąpiło 22 maja 1949, a uroczystego poświęcenia dokonał bp Józef Padewski. W tym samym czasie we Wrocławiu działała kaplica Matki Bożej na Wzgórzu (1951-1959) w dzielnicy Osobowice oraz zorganizowana nieco później parafia Najświętszego Serca Pana Jezusa w Leśnicy (1959-1971). We wrześniu 1957 parafia gościła bpa dra Leona Grochowskiego – ówczesnego zwierzchnika PNKK w USA i Kanadzie. 22 lipca 1971, w patronalne święto parafii św. Marii Magdaleny dokonano uroczystego poświęcenia odrestaurowanej katedry oraz konsekracji zabytkowego ołtarza głównego. 
W 2000 parafia była gospodarzem Międzynarodowej Konferencji Biskupów Starokatolickich Unii Utrechckiej. Konferencję przygotował zwierzchnik Kościoła Polskokatolickiego bp Wiktor Wysoczański; na obrady przybyli goście z całego świata.

</doc>
<doc id="2304447" url="https://pl.wikipedia.org/wiki?curid=2304447" title="Parafia Zbawiciela Świata w Szprotawie">
Parafia Zbawiciela Świata w Szprotawie

Parafia Zbawiciela Świata w Szprotawie – parafia Kościoła Polskokatolickiego w RP, położona w dekanacie lubuskim diecezji wrocławskiej. Proboszczem parafii jest ks. mgr. dziekan Stanisław Stawowczyk. Msze św. sprawowane są według ogłoszeń. 
Parafia polskokatolicka w Szprotawie założona została w 1961 roku i była pierwszą placówką tego Kościoła na terenie dawnego województwa zielonogórskiego. Pierwsi wyznawcy (w liczbie ok. 100) rekrutowali się ze środowiska robotniczo-chłopskiego i byli osiedleńcami z Małopolski. 4 grudnia 1961 roku polskokatolicy otrzymali opuszczony kościół poewangelicki w Szprotawie-Puszczykowie z XIV wieku, który pierwotnie miał zostać przyznany wyznawcom prawosławia. Pierwsza Msza św. odprawiona została 10 grudnia 1961 roku przez ks. dziek. Józefa Pracza. Administratorem parafii i jej pierwszym organizatorem był ks. Eugeniusz Elerowski. 28 października 1962 roku nastąpiło poświęcenie odremontowanego kościoła parafialnego przez bp. Juliana Pękalę. 
W 1995 roku kościół parafialny został odrestaurowany staraniem ks. dziek. Ryszarda Szykuły, który w 2008 roku uroczyście obchodził 30-lecie posługi kapłańskiej. W 2002 roku parafia przejęła kościół ewangelicki Zbawiciela Świata i podjęła się jego remontu generalnego.
W 2021 roku proboszczem parafii został ks. mgr. dziekan Stanisław Stawowczyk.

</doc>
<doc id="2304451" url="https://pl.wikipedia.org/wiki?curid=2304451" title="15th Street – Prospect Park">
15th Street – Prospect Park

15th Street – Prospect Park – stacja metra nowojorskiego, na linii F i G. Znajduje się w dzielnicy Brooklyn, w Nowym Jorku i zlokalizowana jest pomiędzy stacjami Seventh Avenue oraz Fort Hamilton Parkway. Została otwarta 7 października 1933.

</doc>
<doc id="2304453" url="https://pl.wikipedia.org/wiki?curid=2304453" title="Fort Hamilton Parkway (stacja metra na Culver Line)">
Fort Hamilton Parkway (stacja metra na Culver Line)

Fort Hamilton Parkway – stacja metra nowojorskiego, na linii F i G. Znajduje się w dzielnicy Brooklyn, w Nowym Jorku i zlokalizowana jest pomiędzy stacjami 15th Street – Prospect Park oraz Church Avenue. Została otwarta 7 października 1933.

</doc>
<doc id="2304455" url="https://pl.wikipedia.org/wiki?curid=2304455" title="Fort Hamilton Parkway">
Fort Hamilton Parkway



</doc>
<doc id="2304456" url="https://pl.wikipedia.org/wiki?curid=2304456" title="Leśnictwo (Żdżary)">
Leśnictwo (Żdżary)

Leśnictwo – część wsi Żdżary w Polsce, położona w województwie podkarpackim, w powiecie dębickim, w gminie Czarna.
W latach 1975–1998 Leśnictwo administracyjnie należało do województwa tarnowskiego.

</doc>
<doc id="2304457" url="https://pl.wikipedia.org/wiki?curid=2304457" title="Gniazdówkowate">
Gniazdówkowate

Gniazdówkowate (Limidae) – rodzina wyłącznie morskich małży nitkoskrzelnych z monotypowego rzędu Limoida, obejmująca około 125 gatunków występujących głównie w morzach ciepłych. Dawniej zaliczano je do Anisomyaria – nierównomięśniowych. 
Budowa.
Muszla owalna lub w kształcie skrzywionego jaja, z białawymi skorupkami, zazwyczaj wyższa niż dłuższa. Zamek muszli bez ząbków. Obecny jeden mięsień zwieracz muszli. 
Gniazdówkowate wyróżniają się jaskrawym ubarwieniem ciała i czułków płaszczowych. Najczęściej są to barwy: pomarańczowa, żółta lub czerwona. Kleiste czułki – produkujące żrącą substancję obronną – osiągają długość porównywalną z wielkością muszli. 
Tryb życia.
Nazwa zwyczajowa rodziny wiąże się z tym, że niektóre gniazdówki (np. z rodzaju typowego rodziny – "Lima") budują ochronne gniazda z różnorodnych materiałów (kawałki kamieni, muszli, korali i innych) sklejanych wydzieliną gruczołu bisiorowego. 
Wśród gniazdówkowatych znane są gatunki, które pływają wystrzykując z muszli wodę oraz skaczą przy pomocy nogi. 
Klasyfikacja.
W rodzinie gniazdówkowatych wyróżniane są następujące rodzaje:

</doc>
<doc id="2304458" url="https://pl.wikipedia.org/wiki?curid=2304458" title="Limoida">
Limoida



</doc>
<doc id="2304459" url="https://pl.wikipedia.org/wiki?curid=2304459" title="Pogłębiacz (część pługa)">
Pogłębiacz (część pługa)

Pogłębiacz – dodatkowy element roboczy pługa służący do spulchniania warstwy podornej (podeszwy płużnej) bez jej odwracania.
Pogłębiacz montowany jest za korpusem płużnym lub obok niego. Znacznie (nawet do 100%) zwiększa opory pługa. Elementem roboczym pogłębiacza może być lemiesz (ustawiany w tej samej bruździe lub bocznie do korpusu płużnego) lub gęsiostopka (ustawiona zwykle w tej samej bruździe, co stopka). Element roboczy może być połączony trzonkiem na sztywno z obsadą słupicy lub wahliwie czworobokiem przegubowym ze słupicą i ramą pługa. Pogłębiacz nie powinien być używany za ostatnim korpusem, gdyż w bruździe przemieszcza się koło ciągnika, jednak w takiej sytuacji można zamontować pogłębiacz bocznie przy pierwszym korpusie.

</doc>
<doc id="2304460" url="https://pl.wikipedia.org/wiki?curid=2304460" title="Limidae">
Limidae



</doc>
<doc id="2304463" url="https://pl.wikipedia.org/wiki?curid=2304463" title="Kakegawa-juku">
Kakegawa-juku

 – dwudziesta szósta z 53 stacji szlaku Tōkaidō, położona obecnie w mieście Kakegawa, w prefekturze Shizuoka w Japonii. 

</doc>
<doc id="2304468" url="https://pl.wikipedia.org/wiki?curid=2304468" title="Hrabstwo Pearl River">
Hrabstwo Pearl River

Hrabstwo Pearl River (ang. "Pearl River County") – hrabstwo w stanie Missisipi w Stanach Zjednoczonych. Obszar całkowity hrabstwa obejmuje powierzchnię 818,93 mil² (2121,02 km²). Według szacunków United States Census Bureau w roku 2009 miało 57 860 mieszkańców.
Hrabstwo powstało w 1890 roku.

</doc>
<doc id="2304470" url="https://pl.wikipedia.org/wiki?curid=2304470" title="Khetag Gazyumow">
Khetag Gazyumow



</doc>
<doc id="2304471" url="https://pl.wikipedia.org/wiki?curid=2304471" title="Xetaq Qazyumov">
Xetaq Qazyumov



</doc>
<doc id="2304475" url="https://pl.wikipedia.org/wiki?curid=2304475" title="Leśnictwo (Jodłówka Tuchowska)">
Leśnictwo (Jodłówka Tuchowska)

Leśnictwo – część wsi Jodłówka Tuchowska w Polsce, położona w województwie małopolskim, w powiecie tarnowskim, w gminie Tuchów. 
W latach 1975–1998 Leśnictwo administracyjnie należało do województwa tarnowskiego.

</doc>
<doc id="2304480" url="https://pl.wikipedia.org/wiki?curid=2304480" title="Hrabstwo Perry (Missisipi)">
Hrabstwo Perry (Missisipi)

Hrabstwo Perry (ang. "Perry County") – hrabstwo w stanie Missisipi w Stanach Zjednoczonych. Obszar całkowity hrabstwa obejmuje powierzchnię 650,20 mil² (1684,01 km²). Według szacunków United States Census Bureau w roku 2009 miało 12 035 mieszkańców.
Hrabstwo powstało w 1820 roku.

</doc>
<doc id="2304482" url="https://pl.wikipedia.org/wiki?curid=2304482" title="Kompleks owsiano-ziemniaczany górski">
Kompleks owsiano-ziemniaczany górski

Kompleks owsiano-ziemniaczany górski (12) Kompleks ten zawiera gleby różnej jakości, ale położone w takich warunkach klimatycznych, gdzie uprawa zbóż ozimych jest mocno ograniczona. Do najważniejszych roślin uprawianych w tym kompleksie należą: owies, ziemniaki i mieszanki motylkowato-trawiaste. Na lepszych glebach udaje się również jęczmień, często uprawiany w mieszankach z owsem. W latach sprzyjających dobrze plonuje również żyto. Klimat jest najważniejszym czynnikiem ograniczającym możliwości uprawy roślin.

</doc>
<doc id="2304483" url="https://pl.wikipedia.org/wiki?curid=2304483" title="Andrzej (Suchenko)">
Andrzej (Suchenko)

Andrzej, imię świeckie: Jewhen Aleksandrowicz Suchenko (ur. 5 września 1900 w Ozerianach, zm. 17 czerwca 1973 w Pieczorach) – ukraiński biskup Rosyjskiego Kościoła Prawosławnego.
Życiorys.
W 1918 ukończył III gimnazjum w Kijowie. W roku następnym podjął studia teologiczne w Kijowskiej Akademii Duchownej, które przerwał w 1920, w momencie likwidacji Akademii przez władze bolszewickie. Naukę teologii kontynuował indywidualnie, pod kierunkiem dawnych wykładowców Akademii, będąc równocześnie hipodiakonem biskupa kijowskiego Jerzego. 6 grudnia 1927 został wyświęcony na diakona przez arcybiskupa Bazylego (Bogdaszewskiego), z zachowaniem celibatu. 25 grudnia 1927 biskup Jerzy (Delijew) wyświęcił go na kapłana i skierował do pracy duszpasterskiej w cerkwi Zaśnięcia Matki Bożej w Nowym Bykowie. Od 1930 pracował w cerkwi św. Andrzeja w Kijowie.
27 listopada 1932 arcybiskup kijowski Sergiusz (Griszyn) przyjął od niego wieczyste śluby mnisze, nadając mu imię Andrzej na cześć św. Andrzeja Apostoła. 6 grudnia tego samego roku hieromnich Andrzej otrzymał godność igumena. Od 1933 do 1934 służył w cerkwi Trójcy Świętej w Nosowkach. W 1934 otrzymał godność archimandryty. Przez kolejne trzy lata pracował w różnych parafiach eparchii czernihowskiej, kijowskiej i kostromskiej.
W 1937 został aresztowany i skazany na osiem lat łagru. Karę odbywał w obozie w mieście Irbit (Siewuralłag). Mimo upływu wyroku w 1945, został zwolniony dopiero w roku następnym. Od 1947 służył w soborze Zwiastowania w Charkowie.
12 grudnia 1947 otrzymał nominację biskupią i 25 lutego 1948 w soborze Objawienia Pańskiego w Moskwie miała miejsce jego chirotonia na biskupa czerniowieckiego i bukowińskiego, w której jako główny konsekrator wziął udział patriarcha moskiewski i całej Rusi Aleksy. Od 1954 był biskupem winnickim. Po roku został przeniesiony na katedrę czernihowską, zaś w 1956 otrzymał godność arcybiskupią.
W 1961 Święty Synod Rosyjskiego Kościoła Prawosławnego, na własną prośbę hierarchy, przeniósł go w stan spoczynku. Prośba arcybiskupa Andrzeja była związana z faktem, iż wysunięto przeciwko niemu fałszywe zarzuty przestępstw ekonomicznych oraz "nieobyczajnego prowadzenia się". W 1961 został skazany na osiem lat łagru. Przyczyną, dla których został poddany represjom, był fakt, iż duchowny w zdecydowany sposób przeciwstawiał się zamykaniu na terenie jego eparchii kolejnych cerkwi i klasztorów. Wyrok odbywał w łagrze na terenie republiki Komi. W 1964 nałożony na niego wyrok został skrócony do pięciu lat. W 1967 został zwolniony ; Synod nakazał mu zamieszkanie w Monasterze Pskowsko-Pieczerskim. W 1968 arcybiskup Andrzej zwrócił się do patriarchy Aleksego z prośbą o powierzenie mu jednej z wakujących katedr i w 1969 został arcybiskupem omskim i tiumeńskim.
W 1971 uczestniczył w Soborze Lokalnym Rosyjskiego Kościoła Prawosławnego, w czasie którego wyszło na jaw, iż wskutek pobytu w łagrze zachorował psychicznie. W związku z tym w 1972 został ponownie przeniesiony w stan spoczynku i skierowany do Monasteru Pskowsko-Pieczerskiego. Zmarł 17 czerwca 1973 i został pochowany na terenie klasztoru.

</doc>
<doc id="2304484" url="https://pl.wikipedia.org/wiki?curid=2304484" title="Przygody Guliwera">
Przygody Guliwera

Przygody Guliwera (ang. "The Adventures of Gulliver", 1968-1969) – amerykański serial animowany wyprodukowany przez studio Hanna-Barbera. Jest to serial bazujący według powieści Jonathana Swifta "Podróże Guliwera" z 1726 roku.
Emitowany był przez ABC od 14 września 1968 roku do 4 stycznia 1969 roku w sobotnich porankach. W Polsce nadawany był od 5 stycznia 1993 do 27 kwietnia 1993 roku na kanale TVP2.
Opis fabuły.
Podczas poszukiwań ojca Thomasa Gullivera, Gary Guliwer wraz ze swoim psem Taggiem rozbijają się na wyspie zamieszkiwanej przez małe stworzenia zwane Liliputami.
Obsada.
i inni

</doc>
