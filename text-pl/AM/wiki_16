<doc id="2307155" url="https://pl.wikipedia.org/wiki?curid=2307155" title="Mamady Keita">
Mamady Keita

Mamady Keïta, Mamady Keita (ur. 1950 w Balandugu, zm. 21 czerwca 2021 w Belgii) – gwinejski djembefola, muzyk, perkusista, nauczyciel, popularyzator kultury Mande.
Młodość.
Mamady wcześnie zaczął przygodę z djembe, w wieku 7 lat jego matka widząc jego skłonności perkusyjne oddała go na naukę do miejscowego djembefola o imieniu Karinkadjan Kondé.
Kolejnym etapem kariery młodego Keity było wstąpienie do miejscowego baletu obejmującego jego prefekturę w wieku 12 lat.
Był to czas kiedy Gwinea była już niepodległym państwem. Prezydent Seckou Toure wziął sobie za cel promocję gwinejskiej kultury, dzięki temu powstał pierwszy narodowy balet "Djoliba" którego nazwa była nazwą rzeki Niger w języku Malinke. Do tegoż baletu wybierano najlepszych bębniarzy, najlepszych śpiewaków, tancerzy, wykonawców tradycyjnej muzyki, grających na narodowych instrumentach jak Balafon, Kora, Fula, czy Ngoni. Mamady w wieku lat 14 dołączył do baletu, którego zadaniem było podkreślenie rewolucyjnych sukcesów nowo powstałej Gwinei. W samym balecie początkowo było również 14 innych perkusistów, z tym że po 9 miesiącach treningów na dłuższy czas została tylko czwórka z nich.
Balet Djoliba.
Mamady wraz z całą trupą artystyczną ćwiczyli w pałacu prezydenckim, będąc oczkiem w głowie samego prezydenta Seckou Toure. Zespół z powodzeniem koncertował po świecie odwiedzając różne państwa Afrykańskie, Chiny, Związek Radziecki, kraje Europy Zachodniej W 1979 roku Mamady Keita zostaje dyrektorem artystycznym baletu. W 1984 roku nieoczekiwanie umiera prezydent Toure, wobec czego kończą się pomyślne czasy dla baletu. Nie był to chyba decydujący powód, że Keita decyduje o odejściu. Powodem była na pewno możliwość uzyskania swobody, sprawdzeniu się w roli aranżera, oraz odniesienie osobistego sukcesu, wykorzystując swoją wirtuozerską grę na Djembe, oraz zdobyte doświadczenie.
Opuszczenie Gwinei.
W 1986 Mamady dołącza w Nigerii do zespołu Koteba, gdzie nie zagrzewa długo miejsca i decyduje się pójść własną drogą.
W 1991 tworzy szkołę perkusji "Tam Tam Mandigue", która zyskuje renomę na świecie. Mamady jest również zapraszany w różne strony świata, prowadząc głównie warsztaty, ale również dając koncerty ze swoim zespołem Sewa Kan co znaczy w j. Malinke "dźwięk radości".
Ciekawostki.
Siedemnastoletni Mamady Keita jako członek "Djoliby" został ujęty w filmie Harry'ego Belafonte zatytułowanym Africa Dance. W latach 90 wystąpił w dwóch filmach dokumentalnych Laurenta Chevaliera: filmie biograficznym "Djembefola",
oraz "Mogobalu" – co znaczy "Mistrzowie" w którym pojawili się także inni znani muzycy zachodnioafrykańscy m.in. uważany za perkusistę tej samej klasy co Mamady Keita Famoudou Konate, znany z utworu Yeke-Yeke grający na korze Mory Kante, Dou Dou N'Diaye Rosse wirtuoz senegalskiego bębna o nazwie Sabar.

</doc>
<doc id="2307156" url="https://pl.wikipedia.org/wiki?curid=2307156" title="Atacta">
Atacta

Atacta – rodzaj muchówek z rodziny rączycowatych (Tachinidae).

</doc>
<doc id="2307160" url="https://pl.wikipedia.org/wiki?curid=2307160" title="Alfa Arietis b">
Alfa Arietis b

Alfa Arietis b – planeta pozasłoneczna typu gazowy olbrzym orbitująca wokół najjaśniejszej gwiazdy w gwiazdozbiorze Barana – Alfa Arietis. Została odkryta przez zespół koreańskich astronomów w 2011 roku. Alfa Arietis b ma masę równą co najmniej 1,8 masy Jowisza. Wykonanie pełnego obiegu wokół gwiazdy macierzystej zajmuje jej 380,8 dni w średniej odległości 1,2 au.
Do detekcji tej planety użyto metody polegającej na mierzeniu zmienności prędkości radialnych. Była to 28. planeta pozasłoneczna odkryta w 2011 roku.

</doc>
<doc id="2307161" url="https://pl.wikipedia.org/wiki?curid=2307161" title="Atactopsis">
Atactopsis

Atactopsis – rodzaj muchówek z rodziny rączycowatych (Tachinidae).

</doc>
<doc id="2307162" url="https://pl.wikipedia.org/wiki?curid=2307162" title="Lounès Bendahmane">
Lounès Bendahmane

Lounés Bendahmane (ur. 3 kwietnia 1977 w Baghli) – piłkarz algierski grający na pozycji pomocnika.
Kariera klubowa.
Karierę piłkarską Bendahmane rozpoczął w klubie JS Bordj Ménaïel. W 1997 roku zadebiutował w nim w drugiej lidze algierskiej. W 2000 roku odszedł z tego klubu do pierwszoligowego JS Kabylie. Grał w nim do końca 2005 roku. Wraz z JS Kabylie wywalczył mistrzostwo kraju w 2004 roku oraz trzykrotnie zdobył Puchar CAF w latach 2000-2002.
W 2006 roku Bendahmane odszedł do USM Annaba, a po pół roku gry w nim przeszedł do MC Algier, z którym w sezonie 2006/2007 zdobył Puchar Algierii. W trakcie sezonu trafił do OMR El Annasser, a w sezonie 2007/2008 występował w drugoligowym RC Kouba. W latach 2008-2010 był piłkarzem CR Belouizdad. Latem 2010 podpisał kontrakt z MC Saïda. Następnie grał w CA Bordj Bou Arreridj i Olympique Medea.
Kariera reprezentacyjna.
W reprezentacji Algierii Bendahmane zadebiutował 1 czerwca 2001 roku w wygranym 3:2 meczu eliminacji do Pucharu Narodów Afryki 2002 z Angolą. W 2002 roku został powołany do kadry Algierii na Puchar Narodów Afryki 2002. Na tym turnieju rozegrał jeden mecz, z Mali (0:2). W kadrze narodowej od 2001 do 2003 roku rozegrał 5 meczów.

</doc>
<doc id="2307163" url="https://pl.wikipedia.org/wiki?curid=2307163" title="Lounes Bendahmane">
Lounes Bendahmane



</doc>
<doc id="2307164" url="https://pl.wikipedia.org/wiki?curid=2307164" title="Maria Regent">
Maria Regent



</doc>
<doc id="2307168" url="https://pl.wikipedia.org/wiki?curid=2307168" title="Jerzy Zieleński">
Jerzy Zieleński

Jerzy Zieleński (ur. 16 października 1928 w Łodzi, zm. 13 grudnia 1981 w Warszawie) – polski dziennikarz, publicysta, działacz opozycji w okresie PRL, współtwórca i pierwszy redaktor naczelny „Tygodnika Mazowsze”.
Życiorys.
W okresie II wojny światowej był żołnierzem Armii Krajowej, w 1944 uczestniczył w powstaniu warszawskim.
Studiował dziennikarstwo w Akademii Nauk Politycznych oraz na Wydziale Nauk Społecznych Uniwersytetu Warszawskiego, absolwentem UW został w 1969. Jako dziennikarz i reporter pracował od końca lat 40., pisząc m.in. dla „Gazety Ludowej”, „Razem”, „Sztandaru Młodych”, „Przyjaciela Żołnierza”. Przez kilkanaście lat związany z czasopismem młodzieżowym „Dookoła Świata”. Od 1970 pracował głównie dla „Życia i Nowoczesności” oraz „Problemów”. W 1965 otrzymał Złoty Krzyż Zasługi.
W połowie lat 70. zaangażował się w działalność opozycyjną, współpracując z Komitetem Obrony Robotników, publikując w „Biuletynie Informacyjnym KSS „KOR”” i „Robotniku”. Uczestniczył w organizowanych przez Stefana Bratkowskiego seminariach Konwersatorium „Doświadczenie i Przyszłość”, współtworząc "Raport o stanie Rzeczypospolitej i drogach wiodących do jej naprawy".
W okresie wydarzeń sierpniowych w 1980 był sygnatariuszem skierowanego do władz komunistycznych apelu 64 naukowców, literatów i publicystów o podjęcie dialogu ze strajkującymi robotnikami. Wstąpił następnie do „Solidarności”, uczestniczył w I Krajowym Zjeździe Delegatów w Gdańsku. W 1980 wszedł w skład władz Stowarzyszenia Dziennikarzy Polskich. Był doradcą Regionu Mazowsze NSZZ „S”, który zlecił mu skompletowanie zespołu redakcyjnego nowego informacyjnego pisma związkowego.
12 grudnia 1981 zakończono przygotowania do wydania pierwszego numeru „Tygodnika Mazowsze”, w którym Jerzy Zieleński objął funkcję redaktora naczelnego. Kilka dni wcześniej z powodów zdrowotnych został hospitalizowany. Wydanie „TM” przerwało jednak wprowadzenie stanu wojennego 13 grudnia tego samego roku. Na wiadomość o tej decyzji Jerzy Zieleński tej samej nocy popełnił samobójstwo, skacząc z czwartego piętra szpitala.
W związku z delegalizacją „Solidarności” redagowanie „Tygodnika Mazowsze” przeniesiono do podziemia. Pierwszy wydany numer ukazał się 11 lutego 1982. Został on opatrzony numerem drugim – rezygnacja z oznaczenia go „jedynką” była wyrazem upamiętnienia Jerzego Zieleńskiego przez pozostałych dziennikarzy zorganizowanej przez niego redakcji.
W 2003 Rada Etyki Mediów po raz pierwszy przyznała nagrodę jego imienia.

</doc>
<doc id="2307170" url="https://pl.wikipedia.org/wiki?curid=2307170" title="Atractocerops">
Atractocerops

Atractocerops – rodzaj muchówek z rodziny rączycowatych (Tachinidae).

</doc>
<doc id="2307171" url="https://pl.wikipedia.org/wiki?curid=2307171" title="Josephine Omaka">
Josephine Omaka

Josephine Omaka (ur. 29 listopada 1993) – nigeryjska lekkoatletka specjalizująca się w biegach sprinterskich.
W 2009 zdobyła złoty medal w biegu na 100 metrów podczas mistrzostw Afryki juniorów oraz dotarła do półfinału biegu na 200 metrów na mistrzostwach świata juniorów młodszych. Zdobyła dwa medale – złoto indywidualnie w biegu na 100 metrów oraz srebro w afrykańskiej sztafecie szwedzkiej – w czasie igrzysk olimpijskich młodzieży, które w 2010 rozegrano w Singapurze. Sukces z 2009 powtórzyła dwa lata później zdobywając w 2011 drugi w karierze tytuł mistrzyni Afryki juniorek w biegu sprinterskim na 100 metrów. 
Rekordy życiowe: bieg na 100 metrów – 11,40 (30 kwietnia 2010, Lagos); bieg na 200 metrów – 23,98 (22 lutego 2009, Kaduna). 

</doc>
<doc id="2307174" url="https://pl.wikipedia.org/wiki?curid=2307174" title="Wacław Radziszewski">
Wacław Radziszewski

Wacław Radziszewski (ur. 15 maja 1898 w Rudzie Guzowskiej, zm. 16–19 kwietnia 1940 w Katyniu) – kapitan piechoty Wojska Polskiego, kawaler Orderu Virtuti Militari, ofiara zbrodni katyńskiej.
Życiorys.
Urodził się w rodzinie Walentego i Anny z Owczarków. Absolwent gimnazjum w Żyrardowie i Szkoły Przemysłowo-Technicznej w Warszawie. Od 1916 roku był członkiem Polskiej Organizacji Wojskowej. W 1918 roku brał udział w rozbrajaniu żołnierzy niemieckich w Warszawie, po czym zgłosił się na ochotnika do Wojska Polskiego. Od 22 listopada 1918 do 14 czerwca 1919 był uczniem klasy „H” Szkoły Podchorążych w Warszawie. Po jej ukończeniu został promowany na stopień podporucznika (1919). Służył w 31 pułku Strzelców Kaniowskich.
Brał udział w wojnie polsko-bolszewickiej jako dowódca plutonu ckm. W 1922 roku odszedł do rezerwy i wyjechał do Kobrynia. Pełnił funkcję komendanta Ochotniczej Straży Ogniowej w Horodlu. Od 1924 roku znów w wojsku w randze porucznika, służył w 82 pułku piechoty. W 1934 roku uzyskał awans na stopień kapitana. Od 1936 roku był komendantem szkoły podoficerów piechoty, a następnie dowódcą kompanii. 
W kampanii wrześniowej, będąc dowódcą batalionu marszowego, brał udział w obronie Twierdzy Brzeskiej, najpierw przed Wehrmachtem, a potem po agresji ZSRR na Polskę -Armią Czerwoną Sowietami. Walkę kontynuował także po odejściu głównych sił polskich. Po zakończeniu obrony nie kapitulował, lecz potajemnie opuścił twierdzę. Jesienią 1939 roku został aresztowany przez NKWD. Więziony był w obozie kozielskim. Został zamordowany między 16 a 19 kwietnia 1940. Figuruje na liście wywózkowej 029/1 z 13 kwietnia 1940, poz. 41.
5 października 2007 minister obrony narodowej Aleksander Szczygło mianował go pośmiertnie na stopień majora. Awans został ogłoszony 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
Wacław Radziszewski był żonaty z Haliną z Tańskich, z którą miał córkę Annę.

</doc>
<doc id="2307175" url="https://pl.wikipedia.org/wiki?curid=2307175" title="Hesperus">
Hesperus



</doc>
<doc id="2307178" url="https://pl.wikipedia.org/wiki?curid=2307178" title="Katastrofa lotnicza w Bengazi">
Katastrofa lotnicza w Bengazi

Katastrofa lotnicza w Bengazi – katastrofa lotnicza do której doszło 9 sierpnia 1958 w Bengazi w Libii. Samolot Vickers Viscount, należący do linii lotniczych Central African Airways i lecący z Wadi Halfy w Sudanie do Bengazi, rozbił się podczas podchodzenia do lądowania. W wyniku katastrofy śmierć poniosło 36 osób (32 pasażerów i 4 członków załogi), a rannych zostało 18 osób.
Samolot Vickers Viscount (nr rej. VP-YNE), należący do linii Central African Airways, odbywał rutynowy, nocny lot z miasta Wadi Halfa w Sudanie do Bengazi. Na pokładzie samolotu znajdowały się 54 osoby – 47 pasażerów i 7 członków załogi. Około godziny 1:14, podczas podchodzenia do lądowania Vickers uderzył we wzgórze. Zderzenie miało miejsce 9 kilometrów na południowy wschód od lotniska w Bengazi. W wyniku katastrofy śmierć poniosło 36 osób z 54 przebywających na pokładzie.
Przyczyną katastrofy był błąd pilota. Ustalono, że podczas podchodzenia do lądowania, pilot błędnie odczytał dane ze swojego wysokościomierza. Było to spowodowane zmęczeniem pilota. W efekcie pilot zszedł maszyną poniżej odpowiedniej dla lotniska w Bengazi wysokości i doprowadził do zderzenia ze wzgórzem.

</doc>
<doc id="2307179" url="https://pl.wikipedia.org/wiki?curid=2307179" title="Baumhaueria">
Baumhaueria

Baumhaueria – rodzaj muchówek z rodziny rączycowatych (Tachinidae).

</doc>
<doc id="2307180" url="https://pl.wikipedia.org/wiki?curid=2307180" title="Antoni Żółkiewski">
Antoni Żółkiewski

Antoni Żółkiewski, ps. „Garbaty”, „Jog”, „Lin” (ur. 24 czerwca 1896 w Kuca Bałka, zm. 5 sierpnia 1945 w Kielcach) – podpułkownik piechoty Wojska Polskiego, kawaler Orderu Virtuti Militari.
Życiorys.
Urodził się 24 czerwca 1896 we wsi Kuca Bałka, w ówczesnym powiecie bałckim guberni podolskiej, w rodzinie Kazimierza i Heleny z Piotrowskich. Do 11 roku życia pozostawał w domu przy rodzicach, a później rozpoczął naukę w szkole przygotowawczej K. Szulca w Warszawie. Następnie ukończył pięć klas w Gimnazjum Wojciecha Górskiego w Warszawie. W 1914 zakończył naukę w polskim gimnazjum w Kijowie, a w 1915 w Szkole Kadetów w Odessie. Od 1 maja 1915 służył w 419 karskim pułku piechoty armii rosyjskiej. Uczestniczył w walkach na froncie wschodnim w latach 1915–1917. W 1915 został mianowany podporucznikiem. 17 października 1918 wstąpił do tworzonych na Kubaniu oddziałów generała Lucjana Żeligowskiego. W szeregach 4 Dywizji Strzelców Polskich walczył z bolszewikami.
Do kraju powrócił w 1919. W składzie II batalionu 24 pułku piechoty walczył w wojnie polsko-bolszewickiej. Po zakończeniu działań bojowych pozostał w służbie w 24 pułku piechoty w Łucku. 3 maja 1922 został zweryfikowany w stopniu kapitana ze starszeństwem od 1 czerwca 1919 i 1603. lokatą w korpusie oficerów piechoty. Z dniem 24 października 1924 został przeniesiony do Korpusu Ochrony Pogranicza. 18 lutego 1928 prezydent RP nadał mu z dniem 1 stycznia 1928 stopień majora w korpusie oficerów piechoty i 153. lokatą. 31 marca 1930 otrzymał przeniesienie z KOP do 67 pułku piechoty w Brodnicy na stanowisko dowódcy batalionu. W grudniu 1932 został przeniesiony do Szkoły Podchorążych Artylerii w Toruniu na stanowisko wykładowcy taktyki piechoty. Latem 1933 powrócił do 67 pułku piechoty na stanowisko dowódcy II batalionu, detaszowanego w Toruniu. 24 stycznia 1934 prezydent RP nadał mu z dniem 1 stycznia 1934 stopień podpułkownika w korpusie oficerów piechoty i 15. lokatą. W 1934 został przeniesiony ponownie do Korpusu Ochrony Pogranicza na stanowisko dowódcy batalionu KOP „Hoszcza”. W 1937 został zastępcą dowódcy pułku KOP „Zdołbunów”. W listopadzie 1938 objął dowództwo 5 pułku strzelców podhalańskich w Przemyślu.
Na czele tego oddziału walczył w kampanii wrześniowej 1939. Po rozbiciu pułku uniknął niewoli.
Podczas okupacji działał w Armii Krajowej w Okręgu Radom-Kielce. Zajmował kolejne stanowiska: inspektora Inspektoratu Kielce (od grudnia 1914), inspektora Inspektoratu Sandomierz (od 1942) i dowódcy 2 Dywizji Piechoty Legionów AK (od sierpnia do 8 października 1944).
Po wkroczeniu wojsk sowieckich został aresztowany 17 stycznia 1945 przez NKWD, a następnie przekazany UB w Kielcach i osadzony w kieleckim więzieniu. 8 czerwca 1945 został skazany na karę śmierci na sesji wyjazdowej Sądu Wojskowego z Łodzi. Uwolniony w nocy z 4 na 5 sierpnia 1945 przez oddział Antoniego Hedy „Szarego”. Zmarł na serce w czasie ucieczki niedaleko od więzienia. Pochowany na cmentarzu w Kielcach (kwatera 9-C).
Był żonaty z Izydorą Bressel, dzieci nie miał.
W 1989 Rada Miasta Sandomierza nadała jednej z ulic jego imię.
Ordery i odznaczenia.
20 grudnia 1932 Komitet Krzyża i Medalu Niepodległości odrzucił wniosek o nadanie mu tego odznaczenia „z powodu braku pracy niepodległościowej”.

</doc>
<doc id="2307182" url="https://pl.wikipedia.org/wiki?curid=2307182" title="Filippo Abbiati">
Filippo Abbiati

Filippo Abbiati (ur. w 1640 w Mediolanie, zm. w 1715 tamże) – włoski malarz pozostający pod wpływem szkoły weneckiej oraz jej przedstawiciela Sebastiano Ricciego. Tworzył głównie portrety. Do jego uczniów należał Alessandro Magnasco. Do jego najbardziej znanych prac należy znajdujący się w Pinacoteca di Brera w Mediolanie autoportret.
Dzieła.
Rysunki artysty przechowywane są także w Bibliotece Ambrozjańskiej w Mediolanie.

</doc>
<doc id="2307183" url="https://pl.wikipedia.org/wiki?curid=2307183" title="Sebastião Rocha">
Sebastião Rocha

Tião, właśc. Sebastião Rocha lub Tião Rocha (ur. 14 września 1941 w Rio de Janeiro, zm. 12 kwietnia 1984 w Rio de Janeiro) – brazylijski piłkarz, występujący podczas kariery na pozycji napastnika.
Kariera klubowa.
Tião swoją piłkarską karierę rozpoczął w klubie CR Vasco da Gama na początku lat 60. W latach 1964–1965 występował w Siderúrgice Sabará. Z Siderúrgicą zdobył mistrzostwo stanu Minas Gerais – Campeonato Mineiro w 1964. W 1965 występował w klubach z Rio - CR Flamengo i CR Vasco da Gama. Najlepszy okres w karierze Tião to gra w Clube Atlético Mineiro. W barwach "Galo" zadebiutował 16 kwietnia 1966 w zremisowanym 1-1 meczu z São Paulo FC. Z Atlético Mineiro zdobył mistrzostwo Brazylii 1971 oraz mistrzostwo stanu Minas Gerais – Campeonato Mineiro w 1970.
W Atlético Mineiro 8 sierpnia 1971 w zremisowanym 1-1 meczu derbowym z Américą zadebiutował w lidze brazylijskiej. Ostatnim klubem w karierze była América Belo Horizonte. W barwach Amériki 23 stycznia 1974 w przegranym 1-3 meczu z SE Palmeiras Tião po raz ostatni wystąpił w lidze. Ogółem w latach 1971–1974 rozegrał w lidze 36 spotkań, w których strzelił 2 bramki.
Kariera reprezentacyjna.
Jedyny raz w reprezentacji Brazylii Tião wystąpił 19 grudnia 1968 w wygranym 3-2 towarzyskim meczu z reprezentacją Jugosławii.

</doc>
<doc id="2307184" url="https://pl.wikipedia.org/wiki?curid=2307184" title="Gerrit Maritz">
Gerrit Maritz

Gerhardus (Gerrit, Gert) Marthinus Maritz (ur. w marcu 1798 w pobliżu Graaff-Reinet, zm. 23 września 1838 w Sooilaer) – burski polityk, jeden z przywódców wielkiego treku.
Początkowo zajmował się kowalstwem, następnie wytwarzaniem powozów. Na tej drugiej działalności dorobił się znacznego majątku. W wyniku ustawy z 1833 znoszącej niewolnictwo na całym obszarze Imperium brytyjskiego stracił niemal 1000 funtów. Dodatkowo, w wojnie z Xhosa z lat 1834–1835 jego brat został ranny. Wydarzenia te wpłynęły na opuszczenie przez niego (na czele grupy Burów) Kolonii Przylądkowej we wrześniu 1836. Po dotarciu na wyznaczone miejsce spotkania wszystkich "trekkerów" zaangażował się proces politycznej organizacji wędrujących Afrykanerów. Był jednym z twórców przyjętego 2 grudnia 1836 aktu zwanego konstytucją z Thaba Nchu. Został wybrany przewodniczącym Rady Obywatelskiej (Rady Ludowej) oraz landdrostem. Piastując te stanowiska rywalizował o wpływy z Andriesem Hendrikiem Potgieterem. Dążył do przekształcenia formującej się społeczności w jednolitą wspólnotę, posiadającą jasno określoną organizację, a także własne, wybieralne, władze. Dzięki poparciu kolejnego lidera, który zdecydował się na emigrację, Pieta Retiefa, udało mu się doprowadzić do rewizji konstytucji z grudnia 1836. W wyniku tych zmian objął funkcję przewodniczącego Rady Politycznej. Kilka miesięcy później wystąpił przeciwko niedawnemu sprzymierzeńcowi, wskazując na jego nadmierne ambicje i autorytarny styl sprawowania władzy. Opowiadał się za dalszą migracją w kierunku Natalu. Po zamordowaniu Retiefa przez Zulusów (6 lub 8 lutego 1838) stał się najważniejszym, obok Potgietera, przywódcą "trekkerów". Zmarł we wrześniu 1838.

</doc>
<doc id="2307185" url="https://pl.wikipedia.org/wiki?curid=2307185" title="Szymon Fedorenko">
Szymon Fedorenko



</doc>
<doc id="2307191" url="https://pl.wikipedia.org/wiki?curid=2307191" title="Carcelia">
Carcelia

Carcelia – rodzaj muchówek z rodziny rączycowatych (Tachinidae).

</doc>
<doc id="2307192" url="https://pl.wikipedia.org/wiki?curid=2307192" title="Per Teodor Cleve">
Per Teodor Cleve

Per Teodor Cleve (1840–1905) – szwedzki chemik i geolog.
Życiorys.
Badał tzw. pierwiastki ziem rzadkich. W 1879 roku odkrył dwa nowe pierwiastki chemiczne: tul i holm. Był profesorem Uniwersytetu w Uppsali.
Jego córką była Astrid Cleve, chemik i botanik, która jako pierwsza kobieta w Szwecji zdobyła tytuł doktora w dziedzinie nauk ścisłych. Jej mężem był laureat nagrody Nobla Hans von Euler-Chelpin. Noblistą był również wnuk Pera Cleve’a Ulf von Euler.
Za swoje odkrycia Per Teodor Cleve zdobył w 1894 roku Medal Davy’ego, nagrodę naukową przyznawaną przez Royal Society w Londynie.

</doc>
<doc id="2307197" url="https://pl.wikipedia.org/wiki?curid=2307197" title="Vander Martins">
Vander Martins

Vander, właśc. Vander Martins (ur. 5 maja 1945 w Belo Horizonte) – brazylijski piłkarz, występujący podczas kariery na pozycji środkowego obrońcy.
Kariera klubowa.
Vander swoją piłkarską karierę rozpoczął w klubie Clube Atlético Mineiro w 1965. Z Atlético Mineiro zdobył mistrzostwo stanu Minas Gerais – Campeonato Mineiro w 1970. Ogółem w barwach "Galo" rozegrał 207 spotkań, w których strzelił 1 bramkę. W latach 1970–1971 był zawodnikiem CR Flamengo. W latach 1971–1974 i 1975 (z krótką przerwę na grę w Cruzeiro EC) występował w Américe Belo Horizonte.
W Américe 8 sierpnia 1971 w zremisowanym 1-1 meczu derbowym z Atlético Mineiro zadebiutował w lidze brazylijskiej. Również barwach Amériki 9 listopada 1975 w zremisowanym 0-0 meczu z Athletico Paranaense Vander po raz ostatni wystąpił w lidze. Ogółem w latach 1971–1975 rozegrał w lidze 99 spotkań.
Kariera reprezentacyjna.
Jedyny raz w reprezentacji Brazylii Vander wystąpił 19 grudnia 1968 w wygranym 3-2 towarzyskim meczu z reprezentacją Jugosławii.

</doc>
<doc id="2307198" url="https://pl.wikipedia.org/wiki?curid=2307198" title="Maria Regentowa">
Maria Regentowa



</doc>
<doc id="2307203" url="https://pl.wikipedia.org/wiki?curid=2307203" title="Drino (rodzaj)">
Drino (rodzaj)

Drino – rodzaj muchówek z rodziny rączycowatych (Tachinidae).

</doc>
<doc id="2307207" url="https://pl.wikipedia.org/wiki?curid=2307207" title="Ekstraklasa w piłce nożnej (2011/2012)">
Ekstraklasa w piłce nożnej (2011/2012)

Ekstraklasa 2011/2012 – 78. edycja najwyższych w hierarchii rozgrywek ligowych polskiej klubowej piłki nożnej. Sponsorem tytularnym rozgrywek od tego sezonu została Polska Telefonia Cyfrowa, operator sieci T-Mobile, w związku z czym wprowadzono nazwę marketingową T-Mobile Ekstraklasa. Pierwszą bramkę rozgrywek zdobył w 21. minucie meczu – zawodnik gości Artjoms Rudņevs (mecz zakończył się wynikiem 0:5).
Obrońcą tytułu była . Mistrzostwo Polski zdobył Śląsk Wrocław, dla którego był to 2. tytuł w historii. Absolutnym beniaminkiem ligi było .
Rozgrywki.
Tabela.
 ||rowspan=10 style="background-color:white;"|
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Statystyki.
Najlepsi strzelcy.
"Stan na 6 maja 2012."
Najlepsi asystenci.
"Stan na 3 maja 2012."
Klasyfikacja "fair play".
Ze względu na minimalną różnicę w klasyfikacji końcowej nagrody "fair play" zostały przyznane ex aequo Lechowi Poznań i Podbeskidziu Bielsko-Biała.
Klasyfikacja medalowa mistrzostw Polski po sezonie.
"Tabela obejmuje wyłącznie kluby mistrzowskie."

</doc>
<doc id="2307209" url="https://pl.wikipedia.org/wiki?curid=2307209" title="Biała plamistość liści rzepaku">
Biała plamistość liści rzepaku

Biała plamistość liści rzepaku () – grzybowa choroba rzepaku, wywoływana przez należący do gromady workowców gatunek "Pyrenopeziza brassicae". Dawniej nazywana była także cylindrosporiozą roślin kapustowatych lub cylindrosporiozą roślin krzyżowych.
Występowanie.
Występuje ona na wielu gatunkach roślin należących do rodziny kapustowatych ("Brassicaceae"), największe szkody wyrządza w uprawach rzepaku. W Polsce chorobę tę po raz pierwszy zaobserwowano w 1965 r. na kalafiorach koło Szczecina. Wysoka wilgotność powietrza i temperatury 10–15 °C powodują, że choroba może występować epidemicznie. Ponadto chorobie sprzyja ciepła zima oraz wilgotna jesień i wiosna, uszkodzenia i osłabienia roślin i zwiększony udział roślin kapustowatych w zmianowaniu.
Objawy.
Źródłem infekcji są porażone nasiona i resztki pożniwne. Objawy chorobowe można obserwować na wszystkich częściach porażonych roślin. Na zaatakowanych liściach pęka kutikula i są odsłaniane skupienia białego nalotu, które tworzą koncentryczne pierścienie, zarodnikowania konidialnego (acerwulusów). Rozwój choroby powoduje, że na liściach tworzą się skupienia nalotu o średnicy około 1 cm. Porażone liście deformują się, żółkną, więdną i zamierają. Na łodygach występują szarobiałe plamy z czarnym pierścieniem na obwodzie. Silne porażenie powoduje uszkadzanie pąków, kwiatów i łuszczyn, a nawet wypadanie całych roślin.
Szkodliwość.
Silnie porażone plantacje mogą wydać niższy plon nawet o 50%. Próg szkodliwości wynosi 20% porażonych roślin na jesień i około 10–15% na wiosnę.
Zwalczanie i profilaktyka.
Ograniczanie i zwalczanie cylindrosporiozy roślin krzyżowych polega na zaprawianiu nasion, opryskiwaniu roślin oraz przestrzeganiu poprawnej agrotechniki, na którą składa się: odpowiedni płodozmian, zalecana gęstość siewu i głęboka orka. Opryskiwanie przeprowadza się wiosną, od fazy czterech liści do fazy rozety. Zalecane są fungicydy triazolowe (metkonazol) i benzimidazolowe (karbendazym).
Rozwiązaniem jest także uprawa odmian odpornych na "P. brassicae". Zwiększoną odporność posiadają np. niektóre zagraniczne odmiany rzepaku.

</doc>
<doc id="2307210" url="https://pl.wikipedia.org/wiki?curid=2307210" title="Impetus (album)">
Impetus (album)

Impetus jest reedycją EP-ki "Passive Restraints" zespołu Clutch. Album został wydany w 1997 roku i zawiera 5 utworów.

</doc>
<doc id="2307211" url="https://pl.wikipedia.org/wiki?curid=2307211" title="Director’s Cut (album)">
Director’s Cut (album)

Director's Cut – album Kate Bush, wydany w 2011 roku. Zawiera nowe wersje utworów z albumów "The Sensual World" i "The Red Shoes". Wokal główny i sekcja perkusji zostały nagrane na nowo, częściowo także zmieniły się wokale wspomagające.
Singlem promocyjnym został utwór "Deeper Understanding", który miał premierę 5 kwietnia 2011.
16 maja 2011 płyta została wydana w Wielkiej Brytanii i reszcie Europy oraz w Azji. 30 maja tego samego roku pojawiła się w sprzedaży w Stanach Zjednoczonych i Kanadzie.
Lista utworów.
Lista utworów na: CD, podwójnej płycie gramofonowej i wydaniu digital download.
Lista utworów - box set.
Ukazała się również edycja w postaci box setu 3CD:
CD1 ("Director's Cut"):
CD2 ("The Sensual World"):
CD3 ("The Red Shoes" – remaster):

</doc>
<doc id="2307212" url="https://pl.wikipedia.org/wiki?curid=2307212" title="Kernel (holding)">
Kernel (holding)



</doc>
<doc id="2307214" url="https://pl.wikipedia.org/wiki?curid=2307214" title="Alexander Merkel">
Alexander Merkel

Alexander Merkel (ros. "Александр Меркель"; ur. 22 lutego 1992 w Ałmaty) – kazachski piłkarz niemieckiego pochodzenia występujący na pozycji pomocnika w austriackim klubie FC Admira Wacker Mödling oraz w reprezentacji Kazachstanu.
Kariera klubowa.
Początki.
Alexander Merkel urodził się w Kazachstanie, jednak w wieku 6 lat wyemigrował do Niemiec. Pierwsze kroki jako piłkarz stawiał w amatorskiej drużynie JSG Westerwald. W wieku 11 lat przeniósł się do VfB Stuttgart.
AC Milan.
W roku 2008 Merkel przeniósł się do Włoch, gdyż podpisał kontrakt z zespołem AC Milan z Serie A. W drużynie Primavery wywalczył z kolegami Młodzieżowy Puchar Włoch.
W sezonie 2009/2010 młody Niemiec kilkakrotnie był powoływany do pierwszej drużyny Milanu, jednak ani razu nie znalazł się nawet na ławce rezerwowych w oficjalnym meczu. Przed sezonem 2010/2011 Merkel grywał w sparingach tego zespołu. Oficjalnie zadebiutował w Milanie 8 grudnia 2010, w meczu Ligi Mistrzów przeciwko Ajaxowi Amsterdam. Niecały miesiąc później rozegrał pierwszy mecz w Serie A, wygrany przez swą drużynę 1:0 z Cagliari Calcio. 20 stycznia 2011 zadebiutował w spotkaniu o Puchar Włoch z zespołem AS Bari. Mecz zakończył się zwycięstwem Milanu 3:0, a Merkel strzelił jedną z bramek.
Drużyna Milanu sezon 2010/2011 zakończyła na pierwszym miejscu w tabeli, odbierając tym samym tytuł mistrza Włoch lokalnemu rywalowi Interowi Mediolan. Merkel przyczynił się do tego sukcesu, rozgrywając w sumie sześć spotkań w tym sezonie.
Genoa CFC.
Latem 2011 roku Merkel został pozyskany przez klub Genoa CFC na zasadzie współwłasności z Milanem. Przez niespełna pół sezonu rozegrał 13 meczów w barwach klubu z Genui. W Genoa CFC grał z dużą regularnością za co zbierał same dobre oceny co wyrobiło mu bardzo dobrą opinię w Serie A.
Powrót do Milanu.
Dobra postawa Merkela w zespole Genoi sprawiła, że 17 stycznia 2012 roku AC Milan postanowił go wypożyczyć do końca sezonu. Zawodnik 26 stycznia 2012 roku w meczu z S.S. Lazio nabawił się kontuzji więzadła bocznego przyśrodkowego w prawym kolanie co wykluczyło go z gry na dwa miesiące.
Powrót do Genoi.
W lipcu 2012 Merkel powrócił do Genoi w zamian za drugą połowę karty Stephana El Sharrawy'ego (połowa karty kosztowała 10 mln €). Merkel po kolejnym powrocie do Genoi powiedział, że Milan to już dla niego zamknięty rozdział i nie powróci znów do tego klubu.
Kolejne kluby.
W styczniu 2014 roku Merkel przeszedł do Udinese Calcio, z którego wypożyczany był do Watford F.C. i Grasshopper Club. W lipcu 2016 roku trafił do Pisa Calcio, a trzy tygodnie później został graczem VfL Bochum.
Kariera reprezentacyjna.
Merkel w reprezentacjach młodzieżowych grał już od piętnastego roku życia. 19 sierpnia 2009 zadebiutował w narodowym zespole U-18. Na placu gry pojawił się w 46. minucie spotakania z drużyną U-19 Arabii Saudyjskiej. W reprezentacji U-19 pierwszy mecz rozegrał 17 listopada 2010 przeciwko rówieśnikom z Czech. Wówczas strzelił bramkę otwierającą wynik spotkania. 12 listopada 2011 roku w konfrontacji z Polską U-20 zanotował debiut w kadrze U-20.
W 2015 roku zdecydował się na grę dla reprezentacji Kazachstanu. W kadrze zadebiutował 6 września 2015 w zremisowanym 0:0 meczu kwalifikacji do mistrzostw Europy z Islandią.

</doc>
<doc id="2307216" url="https://pl.wikipedia.org/wiki?curid=2307216" title="Ivor Abrahams">
Ivor Abrahams

Ivor Abrahams (ur. 10 stycznia 1935 w Wigan, zm. 6 stycznia 2015) – angielski rzeźbiarz, twórca obiektów i grafik.
Akademickie wykształcenie odebrał w latach 1952–57 m.in. w Camberwell School of Art. Poprzez doświadczenia Pop-artu oraz w oparciu o tradycyjną angielską sztukę ogrodów, doszedł do własnego stylu subtelnych przestrzeni w naturze. Jego aranżacje fragmentów parków z trawnikami, cyprysokształtnymi thujami, żywopłotami, tworzącymi nisze, ławkami stanowią nawiązanie do ogrodów barokowych, przy czym są jednocześnie ironicznymi cytatami, poprzez zastosowanie współczesnych materiałów takich jak latex, włókna sztuczne, plastik itp.

</doc>
<doc id="2307219" url="https://pl.wikipedia.org/wiki?curid=2307219" title="Jeanne Van Dyk">
Jeanne Van Dyk

Jeanne Van Dyk (ur. 22 września 1992) – południowoafrykańska lekkoatletka, tyczkarka.
Osiągnięcia.
4. zawodniczka mistrzostw RPA w kategorii seniorek (2011), (pierwsze miejsce zajęła Japonka Ikuko Nishikori, więc Van Dyk była trzecia pośród lekkoatletek z Republiki Południowej Afryki). W 2012 zdobyła srebrny medal mistrzostw kraju.

</doc>
<doc id="2307220" url="https://pl.wikipedia.org/wiki?curid=2307220" title="Flammekueche">
Flammekueche



</doc>
<doc id="2307222" url="https://pl.wikipedia.org/wiki?curid=2307222" title="Van Dyk Jeannie">
Van Dyk Jeannie



</doc>
<doc id="2307224" url="https://pl.wikipedia.org/wiki?curid=2307224" title="Herculis 2011">
Herculis 2011

Herculis 2011 – mityng lekkoatletyczny, który odbył się 22 lipca w Monako. Zawody są zaliczane do prestiżowej Diamentowej Ligi.
Do nietypowej sytuacji doszło po biegu na 1500 metrów – dwaj francuscy biegacze: Mehdi Baala i Mahiedine Mekhissi-Benabbad wdali się ze sobą w bójkę, którą przerwali dopiero sędziowie.

</doc>
<doc id="2307228" url="https://pl.wikipedia.org/wiki?curid=2307228" title="137 Dywizjon Kozacki">
137 Dywizjon Kozacki

137 Dywizjon Kozacki () – oddział wojskowy Wehrmachtu złożony z Kozaków podczas II wojny światowej.
Nie później niż w listopadzie 1942 r. została sformowana Grupa Kozacka "Haug". Wchodziła w skład 137 Dywizji Piechoty gen. Hansa Kamecke. Na pocz. 1943 r. przemianowano ją na 137 Dywizjon Kozacki. Kozacy zwalczali partyzantów w zachodniej części obwodu orłowskiego, ściśle współpracując z oddziałami Rosyjskiej Wyzwoleńczej Armii Ludowej (RONA). Działali wówczas jako dwa samodzielne szwadrony 1/137 i 2/137. Od maja 1943 r. były one podporządkowane XLVIII Korpusowi Pancernemu 2 Armii Pancernej. Jesienią dywizjon został wycofany z frontu wschodniego, po czym skierowano go do Mławy, gdzie - po rozformowaniu - wszedł w skład nowo tworzonej 1 Kozackiej Dywizji Kawalerii.

</doc>
<doc id="2307232" url="https://pl.wikipedia.org/wiki?curid=2307232" title="Małżeństwo w judaizmie">
Małżeństwo w judaizmie

Monogamia i wielożeństwo w judaizmie.
Ideałem żydowskim jest małżeństwo monogamiczne, chociaż Biblia hebrajska i Talmud nie wykluczają poligamii. W starożytności status mężczyzny i kobiety w małżeństwie był zbliżony do ustalonego w Kodeksie Hammurabiego. Rodzina miała wyraźny charakter patriarchalny.
W późnej epoce brązu i w epoce żelaza na terenie Syropalestyny monogamia była dominującą, ale nie jedyną formą małżeństwa (przestrzegana mniej rygorystycznie niż np. w Mezopotamii), co potwierdzają teksty z Ugarit i opowiadania biblijne:
Według Starego Testamentu Abraham za namową żony pojął konkubinę z zamiarem spłodzenia potomka. Była ona jednak tzw. żoną drugorzędna, a jej pozycję i prawa regulował stosowany wówczas powszechnie kodeks Hammurabiego.
Król Salomon miał jakoby 700 żon i 300 konkubin (1 Księga Królewska 11:3), liczby te należy jednak traktować jako symboliczne przedstawienie mnogości, a także element wizerunku idealnego monarchy (który powinien być bardzo jurny).
Wzorując się na królu Dawidzie, który miał cztery żony (i liczne nałożnice), Talmud zaleca posiadanie do czterech żon. Księga Kapłańska (18:18) zakazuje poślubiania sióstr, a Księga Powtórzonego Prawa (22:7) reguluje podział spadku między synami z różnych żon.
W historii starożytnego Izraela na długo przed narodzeniem Jezusa istniał etos monogamiczny, którego podłoże stanowiła przypowieści o stworzeniu pierwszych ludzi (Rdz 1:26-31, 2:4-25). Wyraźny jest on także w ostatnim rozdziale Księgi Przysłów. Normą wśród Izraelitów były małżeństwa monogamiczne i jedynie królowie posiadali haremy (np. król Salomon). W Elefantynie odnaleziono kontrakty ślubne, zawierające zastrzeżenie o monogamiczności małżeństwa. Podobne klauzule umieszczano w aktach ślubnych w Assyrii i Babilonii. Literatura mądrościowa (Księga Mądrości, Mądrość Syracha, Księga Koheleta i in.) opisuje monogamiczny model małżeństwa. Także Miszna i "baraitot" (Naszim-Jewamot 2:10 etc.) odzwierciedlają ten model. Niektórzy rabini potępiali bigamię, nawet jeśli jej przyczyną była kwestia spłodzenia potomstwa (Ketuwot 62b).
W Europie Żydzi praktykowali wielożeństwo do XVII wieku, a na Bliskim Wschodzie aż po wiek XX, to znaczy do osiedlenia się w Izraelu, gdzie wielożeństwo jest zabronione przez prawo cywilne.
W przypadku śmierci głowy rodziny starsze prawo hebrajskie nakładało na jego młodszego brata obowiązek poślubienia wdowy, co miało służyć zachowaniu ciągłości rodu i stosowane było zwłaszcza, gdy zmarły nie pozostawił po sobie męskiego potomka. Małżeństwo takie zwało się lewiratem (z łaciny "levir" – brat męża), a dzieci w nim urodzone uważane były za potomstwo i spadkobierców zmarłego. Był to jedyny wyjątek w zakazie stosunków kazirodczych w prawie mojżeszowym. Początkowo nakaz lewiratu dotyczył jedynie brata mieszkającego wspólnie, potem rozciągnięto go na braci mieszkających osobno. Przymus lewiratu nie zawsze był jednak dopełniany i niekiedy wdowa musiała doprowadzać szwagra przed radę starszych. Jeśli publicznie odmówił on małżeństwa, kobieta winna była zdjąć mu sandał i napluć w twarz (hebr. "chalitza"). Ponieważ z czasem wdowy coraz częściej same chciały uniknąć lewiratu, zaostrzono okoliczności tego rytuału, nakładając wymogi dotyczące długości rzemieni, ilości węzłów i pozwalając na ich rozwiązanie jedynie przy pomocy kciuka i palca wskazującego. Zwyczaj ten utrzymał się bardzo długo wśród ortodoksyjnych Żydów.
Rys historyczny.
W starożytnym Izraelu dziewczęta winny były zachować dziewictwo do ślubu i nazywane były po hebrajsku "betula" lub "alma" (por. Iz 7,14). Dorastające córki rzadko opuszczały dom rodzinny, a wychodząc zakładały – jak wszystkie kobiety – sięgającą do kostek tunikę z długimi rękawami oraz nakrycie głowy z woalką tak gęstą, że nie można było rozpoznać rysów twarzy. Tak ubrana była np. Zuzanna, gdy stawiła się przed sądem oskarżona przez dwóch starców o zdradę męża (por. Dn 13,32). Zwyczaj zasłaniania twarzy przez kobiety, przyjęty także w trakcie zaślubin, umożliwił Labanowi zamianę córek – zamiast obiecanej Racheli przyprowadził on Jakubowi Leę, o czym ten przekonał się dopiero rano po nocy poślubnej (Rdz 29,23-25). Strój kobiety zależał też od pozycji społecznej, a na wsi ze względu na pracę w polu był mniej rygorystyczny.
Córki znajdowały się pod ścisłą władzą i opieką ojcowską (lub, w razie niemożności, jego przedstawiciela). Do dwunastu lat i jednego dnia uchodziły za nieletnie (hebr. "qetannah"), a między dwunastym a dwunastym i pół rokiem życia (jako "na'ǎrah") – wchodziły w wiek, kiedy ojciec aranżował ich zamążpójście, co było jego wyłącznym prawem. Małżeństwo zawarte bez zgody ojca było nieważne. Po przekroczeniu dwunastego i pół roku życia dziewczyna nazywana była "bôgèrèt" i mogła współdecydować o swoim małżeństwie (Miszna-Ketubot IV, 4 oraz 40a-b).
Pierwszym stopniem małżeństwa był akt zaręczyn (hebr. "aras"). Towarzyszył mu podarunek ("mohar") dla rodziców, którego część, albo przynajmniej jakieś prezenty, otrzymywała sama wybrana (por. Rdz 24,53; 31,15; 34,12). Mógł on być złożony w formie pracy w polu lub służby wojennej (por. Rdz 29; 1 Sm 18,25). Mohar jest czasem przez niektórych autorów błędnie interpretowany jako zapłata. Od dnia zaręczyn do panny młodej odnosiły się te same zasady jak wobec żony (Pwt 22,23-24).
Pożycie płciowe.
W judaizmie potrzeby seksualne winny być zorientowane wyłącznie na małżeństwo i służyć prokreacji i stabilizacji rodziny. Dlatego odrzuca się konkurencyjne formy przed- i pozamałżeńskiej aktywności seksualnej (w tym autoerotycznej i homoseksualnej). W czasach starotestamentowych dozwolony był natomiast konkubinat z nałożnicami. Mężczyzna mógł mieć żonę, nałożnicę oraz pozbawioną praw niewolnicę (niekiedy żony same wyszukiwały nałożnice dla męża), ale prawo mojżeszowe wspierało monogamię.
Cudzołóstwo było zabronione i w przypadku kobiet surowo karane, nawet ukamienowaniem – zarówno kobiecie, jak i jej kochankowi groziła śmierć (Pwt 22, 13-29). Księga Liczb mówi o żonie rozpustnej, zdradzającej męża cieleśnie za plecami męża, że "dopuściła się nieczystości w ukryciu". Gdy mąż posądzał żonę, kapłani dawali jej do wypicia "wodę gorzką", która w przypadku prawdziwej winy miała ściągnąć przekleństwo: "łono jej spuchnie, a biodra zwiotczeją i będzie owa kobieta przedmiotem przekleństwa pośród swego ludu. Jeśli jednak ta kobieta nie stała się nieczysta, lecz przeciwnie – jest czysta – pozostanie bez szkody i znowu będzie rodzić dzieci" (Lb 5, 11-31). "Halacha" szczegółowo reguluje kwestie seksualne: współżycie powinno dawać żonie satysfakcję, a jego wymuszanie jest zakazane. Zabronione jest także pożycie płciowe w czasie żałoby, w stanie nietrzeźwym i podczas miesiączkowania.
Nastawienie judaizmu do prostytucji także ulegało zmianie. W okresie przedmojżeszowym nie była ona karalna, ale już w Torze nałożono karę śmierci za prostytucję (oraz stosunek przerywany i zoofilię). .
Tradycja nie określa wieku stosownego dla zamążpójścia kobiet (więc możliwe to było także w wieku dziecięcym), natomiast mężczyzna powinien się ożenić nie później niż w wieku 18-30 lat. Starokawalerstwo jest potępiane jako sprzeczne z naturą.
W czasach przedmojżeszowych dopuszczano małżeństwo rodzeństwa z jednego ojca, lecz nie z jednej matki. W kodeksie Prawa Mojżeszowego stosunki płciowe między krewnymi .
Zwyczaje i obrzędy ślubne.
Tradycyjnie dla wierzących Żydów ożenek jest po to, by założyć liczną rodzinę i cieszyć się dziećmi (por. Ps 1). Dawniej z powodów kulturowych i religijnych, m.in. skromności i czystości, kojarzeniu małżeństw pomagał swat ("szadchan", ang. "matchmaker") lub swatka. Jeżeli para wyraża zgodę na małżeństwo, odbywają się rozmowy między rodzinami w celu ustalenia wysokości posagu i innych szczegółów, zakończone podpisaniem wspólnego dokumentu ("tenaim") podczas uroczystych zaręczyn ("kidduszim"). U Żydów aszkenazyjskich w szabat poprzedzający dzień ślubu pan młody ma zaszczyt recytować w synagodze publicznie błogosławieństwo przed odczytaniem fragmentu Tory (tzw. "alija"), przypadającego na ten dzień. W przeddzień ślubu pan młody odczytuje w synagodze "haftarę" (czytanie uzupełniające, fragment pism prorockich). Przed ślubem sporządzana jest także "ketuba" (akt ślubu w języku aramejskim). Na tydzień przed ślubem młoda para nie powinna się widywać, a w przeddzień zwyczajowo odbywa post.
Elementami uroczystości zaślubin są wejście młodej pary pod baldachim ("hupa"), wymiana obrączek (symbolizująca chęć zawarcia małżeństwa), stłuczenie szklanki (symbolizujące opłakiwanie zburzenia świątyni jerozolimskiej nawet w momentach wielkiej radości) i siedem błogosławieństw małżeńskich ("shewa berachos") odmawianych przez nowożeńców w obecności przynajmniej dziesięciu dorosłych mężczyzn Żydów. Błogosławieństwa brzmią następująco:
&lt;poem&gt; "Błogosławiony bądź Ty, Adonai, nasz Boże, Królu wszechświata, który uświęciłeś nas swoimi przykazaniami, i który stworzyłeś wszystko dla swej chwały."
 "Błogosławiony bądź..., który ukształtowałeś człowieka."
 "Błogosławiony bądź..., który ukształtowałeś człowieka na swój Obraz ..."
 "Błogosławiony bądź..., który rozradowujesz Syjon poprzez jej potomstwo."
 "Błogosławiony bądź..., który rozradowujesz oblubieńca i oblubienicę."
 "Błogosławiony bądź..., który stworzyłeś radość i wesele."
 "Błogosławiony bądź..., który rozradowujesz oblubieńca oblubienicą."
&lt;/poem&gt;
Jako ostatnie następuje zwyczajne błogosławieństwo nad winem, które nowożeńcy następnie wspólnie wypijają:
"Błogosławiony bądź Ty, Adonaj, nasz Boże, Królu wszechświata, który dajesz nam owoc winnego krzewu".
Po ceremonii państwo młodzi odprowadzani są do sypialni, aby dopełnić "jichud", czyli skonsumować małżeństwo. Po pokładzinach następuje uczta weselna.
W Izraelu małżeństwo jest rejestrowane w aktach państwowych tylko pod warunkiem wcześniejszego zawarcia ślubu religijnego (czyli faktycznie nie ma ślubów cywilnych), chyba że małżeństwo zostało zawarte w innym kraju. Śluby zagraniczne są sposobem na obejście prawa, według którego ślub osoby nie pochodzenia żydowskiego z osobą pochodzenia żydowskiego jest karany 2 letnią karą więzienia .
Rozwód w judaizmie.
Rozpadu małżeństwa nie uważano za tragedię, a niekiedy za konieczność, choć legalizacja rozwodu następowała jedynie w ważnych przypadkach. Ponieważ w judaizmie celem małżeństwa jest wydanie potomstwa, zezwala się na rozwód w przypadku niepłodności jednego z małżonków. Podobnie jeśli żona stale odmawia pożycia, a nie wynika to z choroby, mąż może żądać rozwodu bez konieczności wypłacania alimentów. W przypadku niewierności żony sąd był zobligowany do orzeczenia rozwodu bez względu na to, czy mąż sobie tego życzył.
Rozwód – według nauczania Biblii i Talmudu – jest przywilejem męża i następuje po orzeczeniu sądu rabinackiego "bejt din". Polega on na wręczeniu przez niego listu rozwodowego ("get") w języku aramejskim. Także, jeżeli to żona występuje z powództwem, orzeczenie rozwodu jest ważne dopiero w chwili wydania listu rozwodowego przez męża. Jeżeli mąż żąda rozwodu, a żona nie wyraża na niego zgody, decyzję podejmuje "bejt din". Jeżeli natomiast o rozwód występuje żona, a mąż jest mu przeciwny, sąd nie może tego wymusić, ale jego członkowie mogą próbować skłonić męża do zmiany zdania. Dawniej w takich przypadkach bito go, aż wyraził zgodę, w dzisiejszych czasach w Izraelu może on zostać uwięziony. (Przed kilku laty w więzieniu zmarł mężczyzna, który przez 27 lat odmawiał rozwodu.)
Kobieta, której mąż odmawia zgody na rozwód albo zaginął, nie może ponownie wyjść za mąż. Istnieje kilka organizacji pomagających kobietom w takiej sytuacji – szukają one męża (jeśli ukrywa się lub przebywa za granicą) i nakłaniają go do podpisania papierów rozwodowych (czasem poprzez gratyfikacje pieniężne).
Żyd z rodu kohenów nie może poślubić rozwódki (Księga Kapłańska roz. 21, wers 7 i 14).
Poza Izraelem żona, której mąż odmawia rozwodu, nie ma żadnych możliwości formalnego rozwiązania małżeństwa religijnego. Jeśli ponownie zawrze ona ślub świecki, dzieci z takiego związku traktowane są jako nieślubne, tzw. mamzerzy, co bardzo ogranicza ich prawa w judaizmie. Wynika to ze starotestamentowej zasady: "Nie wejdzie syn z nieprawego łoża do zgromadzenia Pana, nawet w dziesiątym pokoleniu nie wejdzie do zgromadzenia Pana" (Ks. Powt. Prawa roz. 23, wers 3).

</doc>
<doc id="2307233" url="https://pl.wikipedia.org/wiki?curid=2307233" title="72 Kozacki Oddział Konny Schutzmannschaft">
72 Kozacki Oddział Konny Schutzmannschaft

72 Kozacki Oddział Konny Schutzmannschaft (niem. Kosaken-Schutzmannschafts-Abteilung 72, ros. 72-й казачий полицейский конный дивизион) – oddział wojskowy Wehrmachtu złożony z Kozaków, Rosjan i Ukraińców pod koniec II wojny światowej
Oddział został sformowany w marcu/kwietniu 1944 r. w Nowogródku na obszarze okupowanej Białorusi. Składał się z Kozaków, Rosjan i Ukraińców – b. jeńców wojennych z Armii Czerwonej. Miał cztery szwadrony. Działał na tyłowym obszarze Grupy Armii "Środek", zwalczając partyzantkę. Wchodził w skład Kozackiej Brygady Konnej "Białoruś". W czerwcu 1944 r. wycofał się w rejon Siedlec, gdzie w lipcu tego roku został rozwiązany. Prawdopodobnie jego żołnierze zasilili oddziały Kozackiego Stanu atamana płk. Timofieja I. Domanowa.

</doc>
<doc id="2307234" url="https://pl.wikipedia.org/wiki?curid=2307234" title="73 Kozacki Oddział Konny Schutzmannschaft">
73 Kozacki Oddział Konny Schutzmannschaft

73 Kozacki Oddział Konny Schutzmannschaft (niem. Kosaken-Schutzmannschafts-Abteilung 73, ros. 73-й казачий полицейский конный дивизион) – oddział wojskowy Wehrmachtu złożony z Kozaków, Rosjan i Ukraińców pod koniec II wojny światowej.
Oddział został sformowany w marcu/kwietniu 1944 r. w Nowogródku na obszarze okupowanej Białorusi. Składał się z Kozaków, Rosjan i Ukraińców - b. jeńców wojennych z Armii Czerwonej. Miał cztery szwadrony. Działał na tyłowym obszarze Grupy Armii "Środek", zwalczając partyzantkę. Wchodził w skład Kozackiej Brygady Konnej "Białoruś". W czerwcu 1944 r. wycofał się w rejon Siedlec, gdzie w lipcu tego roku został rozwiązany. Prawdopodobnie jego żołnierze zasilili oddziały Kozackiego Stanu atamana płk. Timofieja I. Domanowa.
Linki zewnętrzne.
Oddziały kozackie na służbie niemieckiej podczas II wojny światowej (jęz. rosyjski)

</doc>
<doc id="2307235" url="https://pl.wikipedia.org/wiki?curid=2307235" title="Jan Wieczorek (lekkoatleta)">
Jan Wieczorek (lekkoatleta)

Jan Wieczorek (ur. 17 maja 1900 w Wólce Brzezińskiej, zm. 9 marca 1951 w Łodzi) – polski lekkoatleta, mistrz i rekordzista Polski.
Kariera sportowa.
Był wszechstronnym lekkoatletą. Zdobywał mistrzostwo Polski w pięcioboju w 1930, 1931 i 1932, w dziesięcioboju w 1930 i 1932 oraz w biegu na 110 m przez płotki w 1934. Był wicemistrzem Polski w skoku o tyczce w 1928 i 1929, w pięcioboju w 1927, 1933 i 1935 oraz w dziesięcioboju w 1928, 1929, 1931 i 1934, a także brązowym medalistą w skoku o tyczce w 1927 i w biegu na 110 m przez płotki w 1932, 1933 i 1935.
Był również halowym mistrzem Polski w biegu na 50 m przez płotki w 1935, wicemistrzem w skoku w dal w 1935 oraz brązowym medalistą na 50 m przez płotki w 1933 i 1934 oraz w skoku w dal w 1933.
Był rekordzistą Polski w biegu na 110 m przez płotki (15,5 s 14 października 1934 w Wilnie) oraz w pięcioboju (3828,77 p 13 sierpnia 1932 w Wilnie).
W latach 1928–1934 startował w siedmiu meczach reprezentacji Polski (12 startów), bez zwycięstw indywidualnych.
Rekordy życiowe Wieczorka:
Był zawodnikiem 3 pułku saperów (1922–1933) i Śmigłego Wilno (1934–1937).
Służył w 3 pułku saperów wileńskich w latach 1922–1939. W stopniu starszego sierżanta brał udział w kampanii wrześniowej. Od 1944 walczył w szeregach Ludowego Wojska Polskiego w 5 Brygadzie Saperów, a później służył w 12 Dywizji Piechoty, dochodząc do stopnia kapitana.
Jego wnuk Jerzy Wieczorek również był znanym lekkoatletą, medalistą mistrzostw Polski i reprezentantem Polski w biegach sprinterskich.

</doc>
<doc id="2307237" url="https://pl.wikipedia.org/wiki?curid=2307237" title="45 Kompania Wschodnia">
45 Kompania Wschodnia

45 Kompania Wschodnia (ros. 45 восточная ротa, niem. Ost-Kompanie 45) – oddział wojskowy Wehrmachtu złożony z Kozaków podczas II wojny światowej
W 1942 r. na okupowanej Białorusi w składzie 45 Dywizji Piechoty gen. Fritza Kühlweina została sformowana kozacka sotnia konna. Jej zadaniem było zwalczanie partyzantów w strefie działań dywizji. W poł. marca 1943 r. przemianowano ją na 45 Kompanię Wschodnią. 17 lutego 1944 r. została ona rozformowana.

</doc>
<doc id="2307238" url="https://pl.wikipedia.org/wiki?curid=2307238" title="Szymon Zieliński">
Szymon Zieliński

Szymon Zieliński herbu Świnka (ur. 14 listopada 1713 w Laskach, zm. 1784) – kasztelan rypiński od 1782 roku, chorąży nurski od 1746 roku, marszałek dobrzyński konfederacji barskiej od lutego 1769 roku.
Syn Karola (1690–1727) i Anny Jadwigi Suchcickiej. Wnuk Ludwika, kasztelana sierpeckiego. Poślubił Józefatę Podoską (1713–1783). Miał synów: Marcelego, Hieronima, Kajetana oraz córki: Barbarę, Faustynę i Mariannę.
W 1764 roku był elektorem Stanisława Augusta Poniatowskiego z ziemi dobrzyńskiej i posłem tej ziemi na sejm elekcyjny.
Dowodził oddziałem konfederatów barskich w bitwie z wojskami rosyjskimi pod Brodnicą. 14 marca 1769 roku wzięty do niewoli rosyjskiej w Szabdzie, z zesłania powrócił na przełomie 1773/1774 roku.
Po rodzicach dziedziczył Steklin i Nowogródek w ziemi dobrzyńskiej, po bracie Celestynie - 1/3 Wierzbicka, Osówki i Witowąża także w ziemi dobrzyńskiej. Z nabycia posiadał dobra Wolę k. Trutowa i Wymyślin, a także Komorowo w ziemi nurskiej i Bartniki w ziemi ciechanowskiej.

</doc>
<doc id="2307239" url="https://pl.wikipedia.org/wiki?curid=2307239" title="Seweryn Malewski">
Seweryn Malewski

Seweryn Malewski (zm. po 1792) – marszałek wyszogrodzki konfederacji barskiej od maja 1769 roku, regimentarz wyszogrodzki.
Był posłem na sejmy 1764 roku i 1782 roku. W bitwie pod Dobrą został ranny i wzięty do niewoli rosyjskiej. Powrócił na przełomie 1773/1774 roku.

</doc>
<doc id="2307240" url="https://pl.wikipedia.org/wiki?curid=2307240" title="113 Szwadron Kozacki">
113 Szwadron Kozacki

113 Szwadron Kozacki (, ) – oddział wojskowy Wehrmachtu złożony z Kozaków podczas II wojny światowej.
W 1942 r. na okupowanej Ukrainie w składzie 113 Dywizji Piechoty gen. Hansa-Heinricha Sixta von Armina został sformowany kozacki szwadron konny. Miał on na uzbrojeniu 5 lekkich karabinów maszynowych. Jesienią tego roku przemianowano go na 113 Kozacki Szwadron. W poł. grudnia w zajętej części Stalingradu oddział wszedł w skład improwizowanej Dywizji von Stumpfeld. Na przełomie stycznia/lutego 1943 r. uległ zniszczeniu podczas ciężkich walk z Armią Czerwoną.

</doc>
<doc id="2307241" url="https://pl.wikipedia.org/wiki?curid=2307241" title="Rodzina Borgiów (serial telewizyjny)">
Rodzina Borgiów (serial telewizyjny)

Rodzina Borgiów (ang. "The Borgias") – kanadyjsko-węgiersko-irlandzki serial historyczny nadawany przez amerykańską stację Showtime od 3 kwietnia 2011 roku. W Polsce serial był nadawany od 25 czerwca 2011 roku na kanale HBO, a od 4 stycznia 2015 roku na kanale CBS Europa. Serial opowiada o losach rodu Borgiów. Powstały trzy sezony serialu, produkcji dalszych zaniechano z powodu zbyt niskich zysków z dystrybucji.
Opis fabuły.
Rodrigo Borgia (Jeremy Irons) polityk i kardynał to jedna z najpotężniejszych osób na Półwyspie Apenińskim pod koniec XV wieku. Gdy zostaje papieżem Aleksandrem VI, postanawia całą rodzinę uczynić najpotężniejszą.

</doc>
<doc id="2307244" url="https://pl.wikipedia.org/wiki?curid=2307244" title="Jerzy Wieczorek (lekkoatleta)">
Jerzy Wieczorek (lekkoatleta)

Jerzy Wieczorek (ur. 2 stycznia 1954 w Warszawie) – polski lekkoatleta sprinter.
Na mistrzostwach Europy juniorów w 1973 w Duisburgu wywalczył brązowe medale w biegu na 100 metrów oraz w biegu na 200 metrów, a w sztafecie 4 × 100 metrów zajął wraz z kolegami 4. miejsce.
Wystąpił na halowych mistrzostwach Europy w 1974 w Göteborgu w biegu na 60 metrów, ale odpadł w przedbiegu.
Na mistrzostwach Polski w 1973 w Warszawie zdobył złoty medal w sztafecie 4 × 100 metrów, srebrny w biegu na 100 metrów i brązowy na 200 metrów. Był także wicemistrzem Polski w sztafecie 4 × 100 metrów w 1971 i 1978 oraz brązowym medalistą w 1977. Zdobył srebrny medal na 60 metrów w halowych mistrzostwach Polski w 1974.
W 1974 wystąpił w meczu reprezentacji Polski z RFN w Augsburgu, zajmując 5. miejsce na 200 m i wygrywając w sztafecie 4 × 100 m.
Rekordy życiowe Wieczorka:
Był zawodnikiem MKS AZS Warszawa i Gwardii Warszawa.
Jego dziadek Jan Wieczorek również był znanym lekkoatletą, wielokrotnym mistrzem i reprezentantem Polski w okresie międzywojennym.

</doc>
<doc id="2307247" url="https://pl.wikipedia.org/wiki?curid=2307247" title="121 Kozacki Batalion Schutzmannschaft">
121 Kozacki Batalion Schutzmannschaft

121 Kozacki Batalion Schutzmannschaft (, ) – oddział wojskowy Wehrmachtu złożony z Kozaków podczas II wojny światowej.
Batalion został sformowany latem 1942 r. w obozie szkoleniowym w Łubniach na okupowanej Ukrainie. W jego skład weszli kozaccy uchodźcy znad Donu i Kubania. Oddział liczył ok. 300 żołnierzy. P.P. Leontiew i M. F. Rastorgujew utworzyli wśród Kozaków dwie konspiracyjne grupy antyniemieckie. W miasteczku Janów konspiratorzy podnieśli bunt, zabili swoich niemieckich dowódców, po czym z bronią w ręku większość żołnierzy batalionu zbiegła do lasu, przyłączając się do zgrupowania partyzanckiego im. Szczorsa pod dowództwem Grigorija O. Zbanackiego. Kozacy stali się oddziałem im. Budionnego.

</doc>
<doc id="2307249" url="https://pl.wikipedia.org/wiki?curid=2307249" title="Gwangju Sangmu Football Club">
Gwangju Sangmu Football Club



</doc>
<doc id="2307251" url="https://pl.wikipedia.org/wiki?curid=2307251" title="Ewa Polak-Pałkiewicz">
Ewa Polak-Pałkiewicz

Ewa Polak-Pałkiewicz – polska publicystka, autorka wywiadu-rzeki z premierem Janem Olszewskim pt. "Prosto w oczy". Publikuje w Arcanach, Powściągliwości i Pracy, Niedzieli, Źródle i Christianitas. Wydała tom swojej publicystyki pt. "Kobieta z twarzą: szkice o życiu, o śmierci i o miłości" (2005). Jej ostatnia książka to "Patrząc na kobiety", (2012) wydana przez Wydawnictwo Sióstr Loretanek.

</doc>
<doc id="2307253" url="https://pl.wikipedia.org/wiki?curid=2307253" title="Sangju Sangmu Phoenix Football Club">
Sangju Sangmu Phoenix Football Club



</doc>
<doc id="2307254" url="https://pl.wikipedia.org/wiki?curid=2307254" title="Avenue P">
Avenue P

Avenue P – stacja metra nowojorskiego, na linii F. Znajduje się w dzielnicy Brooklyn, w Nowym Jorku i zlokalizowana jest pomiędzy stacjami Avenue N oraz Kings Highway. Została otwarta 16 marca 1919.

</doc>
<doc id="2307255" url="https://pl.wikipedia.org/wiki?curid=2307255" title="Kings Highway (stacja metra na Culver Line)">
Kings Highway (stacja metra na Culver Line)

Kings Highway – stacja metra nowojorskiego, na linii F. Znajduje się w dzielnicy Brooklyn, w Nowym Jorku i zlokalizowana jest pomiędzy stacjami Avenue P oraz Avenue U. Została otwarta 16 marca 1919.

</doc>
<doc id="2307256" url="https://pl.wikipedia.org/wiki?curid=2307256" title="Kings Highway">
Kings Highway



</doc>
<doc id="2307260" url="https://pl.wikipedia.org/wiki?curid=2307260" title="Gare d’Urt">
Gare d’Urt

Gare d'Urt – stacja kolejowa w Urt, w departamencie Pireneje Atlantyckie, w regionie Nowa Akwitania, we Francji. Znajduje się na linii Tuluza-Bajonna.
Historia.
Kolej w Urt pojawiła się w roku 1862, ale działalność rozpoczęła w 1864 roku. Liczba pasażerów szybko rosła (9733 pasażerów w 1866 roku, 14 195 w 1868 r.). Zatrzymywały się tu wszystkie pociągi. 
Ruch kolejowy gwałtownie spadał: w roku 1956 było tylko cztery pociągi, dwa w 1997 r. [Urt 4]. Przewozy zamknięto w 1987 r., sprzedaż biletów w 1989 r. W 1997 roku istniało jedno połączenie dziennie, wzrosło ponownie do siedmiu pociągów w dni powszednie w 2010 r.

</doc>
<doc id="2307262" url="https://pl.wikipedia.org/wiki?curid=2307262" title="1 Dywizja Piechoty Morskiej">
1 Dywizja Piechoty Morskiej



</doc>
<doc id="2307264" url="https://pl.wikipedia.org/wiki?curid=2307264" title="PKO BP">
PKO BP



</doc>
<doc id="2307278" url="https://pl.wikipedia.org/wiki?curid=2307278" title="Liga najgłupszych dżentelmenów ratuje świat">
Liga najgłupszych dżentelmenów ratuje świat

Liga najgłupszych dżentelmenów ratuje świat (hiszp. "Mortadelo y Filemón. Misión: Salvar la Tierra") – hiszpańska komedia z 2008 roku w reżyserii Miguela Bardema. Kontynuacja filmu "Liga najgłupszych dżentelmenów" z 2003 roku.
Opis fabuły.
Światu grozi poważne niebezpieczeństwo, którego nikt nawet nie potrafi sobie wyobrazić. Grupa złoczyńców postanowiła zniszczyć resztki rezerw wody na ziemi. Najlepsi tajni agenci spotykali się na naradzie, ale mimo usilnych starań nie udało im się znaleźć rozwiązania, gdyż największy ze złoczyńców, Botijola, postanowił się ich pozbyć.
Obsada.
i inni

</doc>
<doc id="2307280" url="https://pl.wikipedia.org/wiki?curid=2307280" title="Trolejbusy w Łucku">
Trolejbusy w Łucku

Trolejbusy w Łucku − system komunikacji trolejbusowej działający w Łucku. 
Historia.
Trolejbusy w Łucku uruchomiono 8 kwietnia 1972. Linia o długości 13,5 km połączyła zajezdnię trolejbusową z kinem "Комсомолец". W 1974 otworzono trasę trolejbusową w ulicy Dimitrowa i do dworca kolejowego, po której puszczono linię nr 2. W 1978 otwarto trasę trolejbusową w ulicy Lwowskiej po której puszczono linię nr 4. 15 sierpnia 1995 otwarto trasę trolejbusową w ulicy Władimira. 23 sierpnia 1997 otwarto trasę do miejscowości Гаразджа. Trasę o długości 11,5 km obsługuje linia nr 11. 23 sierpnia 2000 otwarto trasę do wsi Вересневе.
Perspektywy Rozwoju.
Dzięki pozyskanym środkom z Europejskiego Banku Inwestycyjnego przez Ministerstwo Infrastruktury Ukrainy planowany jest zakup 30 nowych trolejbusów w ramach programu Miejski Transport Publiczny Ukrainy II. 
Linie.
Obecnie w Łucku jest 14 linii trolejbusowych:
Tabor.
Początkowo posiadano 30 trolejbusów Киев-6. W 1973 do Łucka dotarły trzy trolejbusy Škoda 9Tr, które dotychczas kursowały w Czerniowcach. W 1978 rozpoczęto dostawy trolejbusów ZiU-9. Najwięcej trolejbusów w Łucku było w 1991 − 130. W latach 1993-1994 zakupiono 7 przegubowych trolejbusów YMZ T1. W 1995 otrzymano dwa pierwsze trolejbusy YMZ T2. W 1997 dotarł do Łucka kolejny trolejbus YMZ T2 o nr 198 oraz trolejbus LAZ-52522 o nr 199. W 2007 zaprezentowano i przekazano do eksploatacji 4 trolejbus Bogdan E231, które są produkowane w Łuckich zakładach samochodowych. W sierpniu 2008 otrzymano dwa trolejbusy Bogdan Т501.10 o długości 10 m. 
Obecnie w Łucku jest 67 trolejbusów:

</doc>
<doc id="2307283" url="https://pl.wikipedia.org/wiki?curid=2307283" title="Długopis, kartka">
Długopis, kartka

Długopis, kartka – drugi studyjny album zespołu hip-hopowego THS Klika. Został wydany 21 listopada, 2009 roku nakładem wytwórni Slang Records.
Na albumie znajduje się 18 premierowych utworów, a wśród zaproszonych gości znaleźli się: Sadzyk SKC, Orło ZWB, Baba THS, ZHNN i Praska Księżniczka. Produkcją podkładów muzycznych zajęli się: Mate, Szczur, Piotraz, Norbeats, DJ Bosk, Dos i Fresh/Deklamafia. Materiał był promowany utworami "Studio tatuażu", "Długopis kartka" i "Osiedle nocą", do których powstały teledyski.
Lista utworów.
Opracowano na podstawie źródła.
Linki zewnętrzne.
 

</doc>
<doc id="2307285" url="https://pl.wikipedia.org/wiki?curid=2307285" title="Fula">
Fula



</doc>
<doc id="2307287" url="https://pl.wikipedia.org/wiki?curid=2307287" title="Kardiognoza">
Kardiognoza

Kardiognoza - (z gr. "καρδιά" – serce, "γνῶσις" - "poznanie, wiedza") to - zgodnie z wiarą katolicką - "udzielana przez Boga wybranym przez Niego osobom nadnaturalna, a więc pozawerbalna, zdolność poznawania cudzych stanów wewnętrznych (sumienia, myśli, motywacji itp.), a więc również skutków działania na człowieka różnych duchów, w tym także demonów. Zdolność ta może dotyczyć ściśle określonych osób, np. krewnych, a nawet swojego spowiednika. Dar kardiognozy może obejmować także wszystkich, z którymi się obdarowany komunikuje."
Jak naucza Kościół katolicki, "zdolność ta jest absolutnie pochodzenia Boskiego i ani człowiek, ani tym bardziej szatan, nie może jej spowodować. Charakteryzuje się tym, że świadomość ta powstaje w momencie kontaktu z daną osobą i nie ma żadnego związku z wcześniej nabytą wiedzą o danej osobie, a więc z przypuszczeniami wysnuwanymi z oznak zewnętrznych osoby będącej przedmiotem świadomości, jak np. zachowanie, strój, sposób mówienia i chodzenia. Obdarzona tym darem osoba nie może posługiwać się nim według własnej woli. Wiedza zdobyta dzięki kardiognozie nigdy nie dotyczy rzeczy banalnych i nieistotnych, ale ma za przedmiot przede wszystkim duchowe dobro."
Przykładami osób obdarowanych taką zdolnością była polska mistyczka bł. Marcelina Darłowska i włoski święty - ojciec Pio.

</doc>
<doc id="2307289" url="https://pl.wikipedia.org/wiki?curid=2307289" title="Hierognoza">
Hierognoza

Hierognoza – w kościele rzymskokatolickim zdolność spontanicznego rozpoznawania osób, miejsc i przedmiotów świętych lub poświęconych (np. odróżnienie poświęconego różańca od niepoświęconego). Najczęściej aktualizuje się podczas ekstazy.

</doc>
<doc id="2307292" url="https://pl.wikipedia.org/wiki?curid=2307292" title="Tadeusz Diem">
Tadeusz Diem

Tadeusz Diem (ur. 1 czerwca 1940 w Warszawie) – polski inżynier, dyplomata i polityk, ambasador, wiceminister edukacji narodowej oraz obrony narodowej.
Życiorys.
Ukończył studia na Wydziale Chemicznym Politechniki Warszawskiej, gdzie następnie został pracownikiem naukowym. Uzyskał stopień doktora nauk technicznych. Wykładał gościnnie na University of Akron (1975–1976) oraz na Marquette University i na Lehigh University (1985–1986).
W latach 80. był działaczem „Solidarności”. Od 1989 do 1991 pełnił funkcję podsekretarza stanu w Ministerstwie Edukacji Narodowej. Był odpowiedzialny za organizację wykorzystania pomocy państw zachodnich w dziedzinie dóbr intelektualnych. 14 września 1992 objął funkcję ambasadora RP w Kanadzie, którą sprawował do 1997. Po powrocie do kraju krótko pracował w Departamencie Polityki Bezpieczeństwa MSZ, a następnie został dyrektorem generalnym w Ministerstwie Obrony Narodowej. W 2000 otrzymał nominację na podsekretarza stanu w MON odpowiedzialnego za politykę obronną. W latach 2001–2005 pełnił funkcję ambasadora RP w Belgradzie. W trakcie trwania jego misji Federalna Republika Jugosławii została zastąpiona federacją Serbii i Czarnogóry.
Został wykładowcą Collegium Civitas, zasiadł w Radzie Programowej Akademii Służby Zagranicznej i Dyplomacji tej uczelni.
Odznaczenia.
W 2011 został odznaczony Krzyżem Kawalerskim Orderu Odrodzenia Polski.

</doc>
<doc id="2307294" url="https://pl.wikipedia.org/wiki?curid=2307294" title="Ngoni (ujednoznacznienie)">
Ngoni (ujednoznacznienie)



</doc>
<doc id="2307295" url="https://pl.wikipedia.org/wiki?curid=2307295" title="Admaston">
Admaston



</doc>
<doc id="2307296" url="https://pl.wikipedia.org/wiki?curid=2307296" title="Adur">
Adur



</doc>
<doc id="2307298" url="https://pl.wikipedia.org/wiki?curid=2307298" title="Agden">
Agden



</doc>
<doc id="2307300" url="https://pl.wikipedia.org/wiki?curid=2307300" title="Aighton">
Aighton



</doc>
<doc id="2307301" url="https://pl.wikipedia.org/wiki?curid=2307301" title="Aisby">
Aisby



</doc>
<doc id="2307302" url="https://pl.wikipedia.org/wiki?curid=2307302" title="Aislaby">
Aislaby



</doc>
<doc id="2307303" url="https://pl.wikipedia.org/wiki?curid=2307303" title="Albrighton">
Albrighton



</doc>
<doc id="2307304" url="https://pl.wikipedia.org/wiki?curid=2307304" title="Albury (ujednoznacznienie)">
Albury (ujednoznacznienie)



</doc>
<doc id="2307305" url="https://pl.wikipedia.org/wiki?curid=2307305" title="Aldborough">
Aldborough



</doc>
<doc id="2307308" url="https://pl.wikipedia.org/wiki?curid=2307308" title="Alderton">
Alderton

Miasta w Wielkiej Brytanii:
Miasta w USA:

</doc>
<doc id="2307309" url="https://pl.wikipedia.org/wiki?curid=2307309" title="Aldham">
Aldham



</doc>
<doc id="2307310" url="https://pl.wikipedia.org/wiki?curid=2307310" title="Aldington">
Aldington



</doc>
<doc id="2307311" url="https://pl.wikipedia.org/wiki?curid=2307311" title="Aldwark">
Aldwark



</doc>
<doc id="2307313" url="https://pl.wikipedia.org/wiki?curid=2307313" title="Isuzu D-Max">
Isuzu D-Max

Isuzu D-Max − średniej wielkości samochód osobowy typu pickup produkowany od 2002 roku przez należącą do koncernu General Motors japońską firmę Isuzu. Obecnie produkowana jest trzecia generacja modelu.
Pierwsza generacja.
Isuzu D-Max I został zaprezentowany po raz pierwszy w 2002 roku. Samochód jest oparty Chevrolet Colorado. Produkcja samochodu zakończyła się w 2011 roku, ale od 2003 roku jest nieprzerwanie produkowany w Chinach. Do 2008 roku samochód produkowano w Chile.
Lifting.
W 2007 roku auto przeszło lifting, polegający na zmianie wyposażenia i zderzaków.
Wyposażenie.
Standardowe wyposażenie pojazdu obejmuje m.in. ABS z EBD, dwie poduszki powietrzne.
Druga generacja.
Isuzu D-Max II produkowany jest równolegle z pierwszą generacją od 2011 roku. Auto powstało we współpracy z koncernem General Motors. Pojazd po raz pierwszy zaprezentowano podczas targów motoryzacyjnych w Tokio w grudniu 2011 roku.
Lifting.
Samochód w 2015 roku przeszedł pierwszy lifting. W 2017 roku samochód przeszedł kolejny lifting.
Trzecia generacja.
Isuzu D-Max III został zaprezentowany po raz pierwszy w 2019 roku. Trzecia generacja ma większy rozmiar niż poprzednik. W czerwcu 2020 została zaprezentowana bliźniacza odmiana modelu Mazda BT-50. Jest to pierwsza generacja, która nie dzieli nadwozia z Chevroletem Colorado. 

</doc>
<doc id="2307316" url="https://pl.wikipedia.org/wiki?curid=2307316" title="Tehinia">
Tehinia



</doc>
<doc id="2307318" url="https://pl.wikipedia.org/wiki?curid=2307318" title="Alkerton">
Alkerton



</doc>
<doc id="2307319" url="https://pl.wikipedia.org/wiki?curid=2307319" title="Alkington">
Alkington



</doc>
<doc id="2307321" url="https://pl.wikipedia.org/wiki?curid=2307321" title="Aller">
Aller



</doc>
<doc id="2307322" url="https://pl.wikipedia.org/wiki?curid=2307322" title="Allhallows">
Allhallows



</doc>
<doc id="2307323" url="https://pl.wikipedia.org/wiki?curid=2307323" title="Allington">
Allington



</doc>
<doc id="2307326" url="https://pl.wikipedia.org/wiki?curid=2307326" title="Alston">
Alston



</doc>
<doc id="2307327" url="https://pl.wikipedia.org/wiki?curid=2307327" title="Alstone">
Alstone



</doc>
<doc id="2307331" url="https://pl.wikipedia.org/wiki?curid=2307331" title="Amberley">
Amberley



</doc>
<doc id="2307332" url="https://pl.wikipedia.org/wiki?curid=2307332" title="Amen Corner">
Amen Corner



</doc>
<doc id="2307335" url="https://pl.wikipedia.org/wiki?curid=2307335" title="Anderton">
Anderton



</doc>
<doc id="2307336" url="https://pl.wikipedia.org/wiki?curid=2307336" title="Angerton">
Angerton



</doc>
<doc id="2307337" url="https://pl.wikipedia.org/wiki?curid=2307337" title="Angram">
Angram



</doc>
<doc id="2307340" url="https://pl.wikipedia.org/wiki?curid=2307340" title="Anstey">
Anstey



</doc>
<doc id="2307341" url="https://pl.wikipedia.org/wiki?curid=2307341" title="Ansty">
Ansty



</doc>
<doc id="2307344" url="https://pl.wikipedia.org/wiki?curid=2307344" title="Port lotniczy Mount Isa">
Port lotniczy Mount Isa

Port lotniczy Mount Isa (IATA: ISA, ICAO: YBMA) – port lotniczy położony w Mount Isa, w stanie Queensland, w Australii.

</doc>
<doc id="2307350" url="https://pl.wikipedia.org/wiki?curid=2307350" title="Julius Carl Raschdorff">
Julius Carl Raschdorff

Julius Carl Raschdorff (ur. 2 lipca 1823, Pleß, pol. Pszczyna; zm. 13 sierpnia 1914, Waldsieversdorf) – niemiecki architekt i nauczyciel akademicki. Jeden z czołowych niemieckich architektów II poł. XIX w. Przedstawiciel historyzmu. Głównym jego dziełem była katedra w Berlinie.
Życiorys.
W 1842 Raschdorff uzyskał maturę w Gleiwitz. W latach 1845–1853 studiował na Berlińskiej Akademii Budowlanej (niem. Berliner Bauakademie). 1 listopada 1854 został mianowany zastępcą architekta miejskiego. Do 1878 pracował w Kolonii, gdzie zajmował się m.in. renowacją pałacu Gürzenich (1854−1859) i ratusza. Od 1864 pełnił funkcję architekta miejskiego. W 1872 zwolnił się z posady i rozpoczął działalność jako architekt prywatny. W 1856 na światowej wystawie w Paryżu Raschdorff wygłosił referat nt. nowych technik w budownictwie. W latach 1876–1880 wzniesiono według jego planów budynek Ständehaus w Düsseldorfie, w którym mieścił się pruski Sejmik prowincjonalny (Provinziallandtag) a później Landtag Nadrenii Północnej-Westfalii. W 1878 Raschdorff został profesorem budownictwa w Wyższej Szkole Technicznej w Charlottenburgu, gdzie wykładał aż do przejścia na emeryturę w 1914.
Raschdorff zaprojektował ponad 220 budowli w Niemczech i krajach sąsiednich; budowę ok. 100 z nich nadzorował. W 1895 rzeźbiarz Adolf Brütt wykonał z brązu portret Raschdorffa, przeznaczony dla berlińskiej katedry (w budowie której też brał udział).
W latach 60. imieniem Raschdorffa nazwano jedną z nowych ulic w Düsseldorfie.
Dzieła.
Budowle (wybór).
Łącznie Raschdorff zbudował 6 kościołów, 1 synagogę, 17 budynków szkolnych, 4 budynki szkół wyższych, 2 muzea, 2 biblioteki, 4 szpitale, 1 teatr, 2 ratusze, 7 dworców kolejowych, 7 zamków lub pałaców, 23 wille oraz 10 budynków mieszkalnych i siedzib przedsiębiorstw.

</doc>
<doc id="2307352" url="https://pl.wikipedia.org/wiki?curid=2307352" title="Federico Albert">
Federico Albert



</doc>
<doc id="2307353" url="https://pl.wikipedia.org/wiki?curid=2307353" title="Nogajskie ordy przednie">
Nogajskie ordy przednie

Nogajskie ordy przednie ("Nogajcy", "Nogajowie") – koczownicze plemiona Nogajów osiedlane od 1430 przez chanów krymskich na stepach wybrzeża Morza Czarnego, od Perekopu, przez południową Ukrainę, Besarabię i Bułgarię aż do Warny. Formalnie podlegali chanowi krymskiemu (Jedysan, okolice Oczakowa) lub sułtanowi tureckiemu (Budziak, Dobrudża), ale władza chańska czy sułtańska nad nimi była tylko nominalna.
Jako stuprocentowi koczownicy stali na niższym poziomie rozwoju społecznego nawet od Tatarów krymskich zajmujących się hodowlą. Mieszkali w namiotach (jurtach) przenosząc się z miejsca na miejsce za pomocą dwukołowych wózków ciągniętych przez woły lub wielbłądy. Podobno w czasie głodów zdarzały się u nich przypadki ludożerstwa.
Podstawą gospodarki była hodowla koni, wielbłądów, bydła i owiec. Ze zbóż znali tylko proso. Handel niewolnikami – jasyrem był podstawą pomyślności. Niektórzy bogaci handlarze niewolników z tureckich i krymskich miast sami organizowali i ekwipowali Nogajów, żeby zapewnić sobie dostawy ludzi w czasach pokoju.
Spośród ord przednich można wydzielić grupy:
Liczebność ordy budziackiej wynosiła około 20 000, dobrudzkiej – 12 000, oczakowskiej – 15 000. 
Najaktywniejsi pod względem najazdów byli Nogaje z Budziaku, swoistej tureckiej „Ukrainy” zrzeszającej oprócz Tatarów również zbiegów, ludzi wyjętych spod prawa i inny przestępczy, burzliwy element. Do wypraw organizowanych przez nich często dołączały i inne ordy. Chętnie uczestniczyli w wyprawach wojennych Turków interweniujących w Polsce, Mołdawii, Wołoszczyźnie, w Siedmiogrodzie ze względu na spodziewane duże łupy i jasyr.
Najbardziej znanym wodzem ord przednich był Kantymir Murza.
Po wojnie krymskiej (1853–1856) część ludności mieszkająca nad Morzem Czarnym przeniosła się do Turcji.

</doc>
<doc id="2307355" url="https://pl.wikipedia.org/wiki?curid=2307355" title="Errata do biografii">
Errata do biografii

Errata do biografii – serial dokumentalny produkcji polskiej wyprodukowany w latach 2007-2010.
Charakterystyka serialu.
Serial ukazuje nieznane z różnych powodów wątki z życia znanych polskich pisarzy. Pokazuje ich postawy i stosunek do relacji z komunistyczną Służbą Bezpieczeństwa PRL. Konsultantem przy tworzeniu cyklu był Sławomir Cenckiewicz.

</doc>
<doc id="2307357" url="https://pl.wikipedia.org/wiki?curid=2307357" title="Zespół Saethre-Chotzena">
Zespół Saethre-Chotzena



</doc>
<doc id="2307359" url="https://pl.wikipedia.org/wiki?curid=2307359" title="Máximo Gonzalez">
Máximo Gonzalez



</doc>
<doc id="2307360" url="https://pl.wikipedia.org/wiki?curid=2307360" title="Ordyńcy">
Ordyńcy



</doc>
<doc id="2307362" url="https://pl.wikipedia.org/wiki?curid=2307362" title="Per Cleve">
Per Cleve



</doc>
<doc id="2307363" url="https://pl.wikipedia.org/wiki?curid=2307363" title="Tao Hongjing">
Tao Hongjing

Tao Hongjing (ur. 456, zm. 536) – chiński filozof taoistyczny i lekarz, znany także jako uzdolniony poeta, kaligraf oraz malarz. Pośmiertnie otrzymał tytuł Mistrza Zhenbai (貞白先生, "Zhenbai xiansheng").
Życiorys.
Pochodził z Moling, położonego w okolicach dzisiejszego Nankinu. Przez kilka lat był wysokim urzędnikiem na dworze południowych Qi. W 492 roku porzucił życie dworskie i zamieszkał w pustelni na górze Mao Shan, gdzie poświęcił się studiowaniu taoizmu według wykładni Szkoły Najwyższej Czystości (上清, "Shangqing"). Jako przyjaciel i doradca buddyjskiego cesarza Wudi z dynastii Liang uniknął rozpoczętych w 504 roku prześladowań mistrzów taoistycznych.
Tao Hongjing dokonał syntezy filozoficznych nauk "Daodejing" i "Zhuangzi" z alchemicznymi dociekaniami Ge Honga koncentrującymi się wokół metod osiągnięcia nieśmiertelności. Do jego najważniejszych pism taoistycznych należą "Zhengao" (真誥) i "Dengzhen jinyue" (登真隱訣). Pozostawił też po sobie kilka fundamentalnych prac poświęconych medycynie chińskiej, m.in. "Bencao jingjizhu" (本草经集注).

</doc>
<doc id="2307365" url="https://pl.wikipedia.org/wiki?curid=2307365" title="Appledore">
Appledore



</doc>
<doc id="2307366" url="https://pl.wikipedia.org/wiki?curid=2307366" title="Ardsley">
Ardsley



</doc>
<doc id="2307367" url="https://pl.wikipedia.org/wiki?curid=2307367" title="Argoed">
Argoed



</doc>
<doc id="2307368" url="https://pl.wikipedia.org/wiki?curid=2307368" title="Arley">
Arley



</doc>
<doc id="2307371" url="https://pl.wikipedia.org/wiki?curid=2307371" title="Asby">
Asby



</doc>
<doc id="2307373" url="https://pl.wikipedia.org/wiki?curid=2307373" title="Ash Green">
Ash Green



</doc>
<doc id="2307374" url="https://pl.wikipedia.org/wiki?curid=2307374" title="Ashe">
Ashe



</doc>
<doc id="2307376" url="https://pl.wikipedia.org/wiki?curid=2307376" title="Ashfield">
Ashfield



</doc>
<doc id="2307377" url="https://pl.wikipedia.org/wiki?curid=2307377" title="Ashfield Green">
Ashfield Green



</doc>
<doc id="2307378" url="https://pl.wikipedia.org/wiki?curid=2307378" title="Ashill">
Ashill



</doc>
<doc id="2307379" url="https://pl.wikipedia.org/wiki?curid=2307379" title="Marek Krawczyk">
Marek Krawczyk



</doc>
<doc id="2307380" url="https://pl.wikipedia.org/wiki?curid=2307380" title="Ashington (ujednoznacznienie)">
Ashington (ujednoznacznienie)



</doc>
<doc id="2307381" url="https://pl.wikipedia.org/wiki?curid=2307381" title="Ashley Heath">
Ashley Heath



</doc>
<doc id="2307382" url="https://pl.wikipedia.org/wiki?curid=2307382" title="Ashurst">
Ashurst



</doc>
<doc id="2307384" url="https://pl.wikipedia.org/wiki?curid=2307384" title="Askham">
Askham



</doc>
<doc id="2307386" url="https://pl.wikipedia.org/wiki?curid=2307386" title="Astley">
Astley



</doc>
<doc id="2307387" url="https://pl.wikipedia.org/wiki?curid=2307387" title="Atherington">
Atherington



</doc>
<doc id="2307388" url="https://pl.wikipedia.org/wiki?curid=2307388" title="Attenborough">
Attenborough

Osoby:

</doc>
<doc id="2307390" url="https://pl.wikipedia.org/wiki?curid=2307390" title="Aughton">
Aughton



</doc>
<doc id="2307391" url="https://pl.wikipedia.org/wiki?curid=2307391" title="Avington">
Avington



</doc>
<doc id="2307392" url="https://pl.wikipedia.org/wiki?curid=2307392" title="Axford">
Axford



</doc>
<doc id="2307397" url="https://pl.wikipedia.org/wiki?curid=2307397" title="Komunikacja na Cyprze">
Komunikacja na Cyprze



</doc>
<doc id="2307400" url="https://pl.wikipedia.org/wiki?curid=2307400" title="Chuck Hay">
Chuck Hay

Chuck Hay (ur. 23 kwietnia 1930, zm. 4 sierpnia 2017) – szkocki curler, mistrz świata 1967, reprezentował Kilgraston &amp; Moncrieffe Curling Club z Perth. Ojciec Davida.
Hay po raz pierwszy wygrał mistrzostwa Szkocji w 1963. Rok później nie zdołał obronić pierwszego miejsca, jednak był nieprzerwanie najlepszy w latach 1965-1968. Pozwoliło mu to na wystąpienie łącznie w 5 mistrzostwach świata.
W swoich pierwszych MŚ wygrał 3 i przegrał 3 mecze, co uplasowało go na 2. pozycji. Po dwóch latach Szkocja przegrała 4:8 półfinał z Kanadą (Terry Braunstein) i zajęła 4. miejsce. Po roku Szkoci pokonali Amerykanów w półfinale (Bruce Roberts) i w finale ponownie 5:12 ulegli Kanadyjczykom (Ron Northcott). W 1967 drużyna Haya wyeliminowała obrońców tytułu mistrzowskiego (Alf Phillips Junior) już w półfinale, był to pierwszy przypadek w historii, kiedy Kanada nie zdobyła medalu mistrzostw świata. W finale zawodów Szkoci zdobyli upragnione złote medale, pokonując 8:5 szwedzki zespół Boba Woodsa. W 1968 po Round Robin Hay automatycznie znalazł się w finale, uległ tam ponownie Ronowi Northcottowi, przy czym wygrał spotkanie w fazie każdy z każdym.
Od 1975 chłopcy w wieku szkolnym rywalizują o Hay Trophy, w turnieju który został ufundowany przez Chucka Haya.

</doc>
<doc id="2307401" url="https://pl.wikipedia.org/wiki?curid=2307401" title="Ashwell">
Ashwell



</doc>
<doc id="2307402" url="https://pl.wikipedia.org/wiki?curid=2307402" title="I liga słowacka w piłce nożnej (2010/2011)">
I liga słowacka w piłce nożnej (2010/2011)

I liga słowacka 2010/2011 – 18. edycja drugiej klasy rozgrywkowej piłki nożnej na Słowacji po rozdziale Czechosłowacji.
Drużyny.
W I lidze sezonu 2010/2011 wystartowało 12 zespołów – zwycięzca uzyskał awans do najwyższej klasy rozgrywkowej.
Uwaga: od sezonu 2011/2012 pierwszy poziom rozgrywkowy będzie nosił nazwę I liga, drugi – II liga, trzeci – III liga.

</doc>
<doc id="2307404" url="https://pl.wikipedia.org/wiki?curid=2307404" title="Bache">
Bache



</doc>
<doc id="2307405" url="https://pl.wikipedia.org/wiki?curid=2307405" title="Back Brook">
Back Brook



</doc>
<doc id="2307407" url="https://pl.wikipedia.org/wiki?curid=2307407" title="Bacton">
Bacton



</doc>
<doc id="2307408" url="https://pl.wikipedia.org/wiki?curid=2307408" title="Bacton Green">
Bacton Green



</doc>
<doc id="2307411" url="https://pl.wikipedia.org/wiki?curid=2307411" title="Bagthorpe">
Bagthorpe



</doc>
<doc id="2307412" url="https://pl.wikipedia.org/wiki?curid=2307412" title="Bainton">
Bainton



</doc>
<doc id="2307415" url="https://pl.wikipedia.org/wiki?curid=2307415" title="Balderstone">
Balderstone



</doc>
<doc id="2307416" url="https://pl.wikipedia.org/wiki?curid=2307416" title="Bamfurlong">
Bamfurlong



</doc>
<doc id="2307417" url="https://pl.wikipedia.org/wiki?curid=2307417" title="Bampton">
Bampton



</doc>
<doc id="2307419" url="https://pl.wikipedia.org/wiki?curid=2307419" title="Elżbieta Borkowska-Szukszta">
Elżbieta Borkowska-Szukszta

Elżbieta Borkowska-Szukszta, znana również jako Ewa Borkowska-Szukszta, Ewa Borkowska, Elżbieta Borkowska (ur. 19 lutego 1944 w Warszawie) – polska aktorka teatralna i filmowa.
Życiorys.
Absolwentka PWST w Warszawie, którą ukończyła w 1965 roku. 5 czerwca tego samego roku miał miejsce jej debiut teatralny. Występowała w następujących teatrach:
Teatr telewizyjny.
Wystąpiła w kilkunastu spektaklach teatru telewizyjnego. Ma na koncie główne role w następujących spektaklach: „Próba rekonstrukcji” (1981, rola żony), a także „Pan Tadeusz” (1970-71, rola Zosi).

</doc>
<doc id="2307420" url="https://pl.wikipedia.org/wiki?curid=2307420" title="Timothy Chandler">
Timothy Chandler

Timothy Chandler (ur. 29 marca 1990 we Frankfurcie nad Menem) – amerykański piłkarz pochodzenia niemieckiego występujący na pozycji obrońcy w niemieckim klubie Eintracht Frankfurt.
Kariera klubowa.
Chandler urodził się w RFN-ie jako syn Niemki i Amerykanina. Treningi rozpoczął w zespole Sportfreunde Oberau. W 2001 roku przeszedł do juniorów Eintrachtu Frankfurt. W 2008 roku został włączony do jego rezerw, grających w Regionallidze Süd. Spędził w nich 2 lata. W tym czasie rozegrał tam 47 spotkań i zdobył 8 bramek.
W 2010 roku przeszedł do rezerw zespołu 1. FC Nürnberg (Regionalliga Süd). W styczniu 2011 roku został włączony do jego pierwszej drużyny. W Bundeslidze zadebiutował 22 stycznia 2011 roku w zremisowanym 1:1 pojedynku z Freiburgiem. 12 lutego 2011 roku w wygranym 4:1 spotkaniu ze Stuttgartem strzelił pierwszego gola w Bundeslidze.
Kariera reprezentacyjna.
W reprezentacji Stanów Zjednoczonych Chandler zadebiutował 27 marca 2011 roku w zremisowanym 1:1 towarzyskim meczu z Argentyną.

</doc>
<doc id="2307421" url="https://pl.wikipedia.org/wiki?curid=2307421" title="Posągi Buddy w Bamian">
Posągi Buddy w Bamian



</doc>
<doc id="2307425" url="https://pl.wikipedia.org/wiki?curid=2307425" title="The Elephant Riders">
The Elephant Riders

The Elephant Riders – trzeci album zespołu Clutch, wydany w kwietniu 1998 roku przez Columbia Records.
Lista utworów.
Każda z kopii albumu posiadała jeden dodatkowy utwór spośród trzech możliwych: "David Rose", "Gifted &amp; Talented", "05" znajdujący się w utworze "The Dragonfly". Japońska edycja albumu posiadała wszystkie trzy bonusowe utwory. 
Pozycje na listach.
Album

</doc>
<doc id="2307429" url="https://pl.wikipedia.org/wiki?curid=2307429" title="EW">
EW



</doc>
<doc id="2307431" url="https://pl.wikipedia.org/wiki?curid=2307431" title="Marek Krawczyk (wydawca)">
Marek Krawczyk (wydawca)

Marek Krawczyk (ur. 25 kwietnia 1956 w Warszawie, zm. 25 kwietnia 2012 tamże) – polski wydawca, działacz opozycji w okresie PRL.
Życiorys.
W 1975 został absolwentem stołecznego Liceum Ogólnokształcącego im. Hugona Kołłątaja. Do 1980 pracował m.in. w Ośrodku Rozpowszechniania Wydawnictw Naukowych Polskiej Akademii Nauk. Od 1979 związany z opozycją antykomunistyczną, w 1981 pracował w „Tygodniku Solidarność”. Po wprowadzeniu stanu wojennego współpracował z pismem drugiego obiegu „Wiadomości”, w styczniu 1982 tymczasowo aresztowany, w lutym tego samego roku skazany na karę pozbawienia wolności z warunkowym zawieszeniem jej wykonania. Ponownie pozbawiony wolności z przyczyn politycznych od marca do lipca 1983. W latach 80. związany z podziemnymi wydawnictwami, m.in. jako jeden z organizatorów firmy Mysia 5 rozprowadzającej na terenie kraju kilkanaście tysięcy egzemplarzy „Tygodnika Mazowsze”. W maju 1984 został ciężko pobity przez nieustalonych sprawców. Od połowy lat 80. blisko współpracował z Jerzym Giedroyciem.
W 1990 był wśród założycieli Polskiej Izby Książki oraz Porozumienia Wydawców Książki Historycznej. Pełnił funkcję wiceprezesa zarządu Fundacji Pomocy Bibliotekom Polskim (1990–1992), kierował wydawnictwem, zainicjował powołanie Towarzystwa Opieki nad Archiwum Instytutu Literackiego w Paryżu, którego był przewodniczącym. Doradzał ministrowi kultury i dziedzictwa narodowego Andrzejowi Zakrzewskiemu. Współtworzył Stowarzyszenie Wolnego Słowa.
W 2010 z rekomendacji klubu parlamentarnego PO zgłoszony do rady programowej Telewizji Polskiej, następnie wybrany na jej przewodniczącego.
Został pochowany w Alei Zasłużonych na Powązkach Wojskowych w Warszawie (kwatera D31-tuje-8).
Odznaczenia, wyróżnienia i upamiętnienie.
W 2011 prezydent Bronisław Komorowski odznaczył go Krzyżem Oficerskim Orderu Odrodzenia Polski. W 2009 otrzymał nagrodę Ikar.
Po jego śmierci jego zbiory archiwalne zostały przekazane przez rodzinę do Archiwum Akt Nowych. W ramach uhonorowania przed budynkiem archiwum posadzono dąb pamiątkowy nazwany „Marek”.

</doc>
<doc id="2307433" url="https://pl.wikipedia.org/wiki?curid=2307433" title="Gambrinus Liga">
Gambrinus Liga



</doc>
<doc id="2307455" url="https://pl.wikipedia.org/wiki?curid=2307455" title="Bank Street">
Bank Street



</doc>
<doc id="2307456" url="https://pl.wikipedia.org/wiki?curid=2307456" title="Bank Top">
Bank Top



</doc>
<doc id="2307459" url="https://pl.wikipedia.org/wiki?curid=2307459" title="Barden">
Barden



</doc>
<doc id="2307461" url="https://pl.wikipedia.org/wiki?curid=2307461" title="Barking">
Barking



</doc>
<doc id="2307463" url="https://pl.wikipedia.org/wiki?curid=2307463" title="Barmston">
Barmston



</doc>
<doc id="2307465" url="https://pl.wikipedia.org/wiki?curid=2307465" title="Barnston">
Barnston



</doc>
<doc id="2307466" url="https://pl.wikipedia.org/wiki?curid=2307466" title="Barrow Hill">
Barrow Hill



</doc>
<doc id="2307468" url="https://pl.wikipedia.org/wiki?curid=2307468" title="Barrows Green">
Barrows Green



</doc>
<doc id="2307469" url="https://pl.wikipedia.org/wiki?curid=2307469" title="Barsham">
Barsham



</doc>
<doc id="2307471" url="https://pl.wikipedia.org/wiki?curid=2307471" title="Barton Hill">
Barton Hill



</doc>
<doc id="2307473" url="https://pl.wikipedia.org/wiki?curid=2307473" title="Barwick">
Barwick



</doc>
<doc id="2307474" url="https://pl.wikipedia.org/wiki?curid=2307474" title="Basford">
Basford



</doc>
<doc id="2307476" url="https://pl.wikipedia.org/wiki?curid=2307476" title="Basildon (ujednoznacznienie)">
Basildon (ujednoznacznienie)



</doc>
<doc id="2307477" url="https://pl.wikipedia.org/wiki?curid=2307477" title="Batcombe">
Batcombe



</doc>
<doc id="2307478" url="https://pl.wikipedia.org/wiki?curid=2307478" title="Bathpool">
Bathpool



</doc>
<doc id="2307479" url="https://pl.wikipedia.org/wiki?curid=2307479" title="Baybridge">
Baybridge



</doc>
<doc id="2307481" url="https://pl.wikipedia.org/wiki?curid=2307481" title="Beal">
Beal



</doc>
<doc id="2307487" url="https://pl.wikipedia.org/wiki?curid=2307487" title="Beckingham">
Beckingham



</doc>
<doc id="2307488" url="https://pl.wikipedia.org/wiki?curid=2307488" title="Beckley">
Beckley



</doc>
<doc id="2307489" url="https://pl.wikipedia.org/wiki?curid=2307489" title="Bedlam">
Bedlam

Bedlam może odnosić się do:

</doc>
<doc id="2307490" url="https://pl.wikipedia.org/wiki?curid=2307490" title="Beech">
Beech



</doc>
<doc id="2307492" url="https://pl.wikipedia.org/wiki?curid=2307492" title="Beighton">
Beighton



</doc>
<doc id="2307493" url="https://pl.wikipedia.org/wiki?curid=2307493" title="Belle Vue">
Belle Vue

Anglia:
Mauritius:
Inne:
Zobacz też:

</doc>
<doc id="2307494" url="https://pl.wikipedia.org/wiki?curid=2307494" title="Bellshill">
Bellshill

Bellshill – miasto w Szkocji, w jednostce administracyjnej North Lanarkshire, położone ok. 16 km na południowy wschód od Glasgow oraz ok. 60 km na zachód od Edynburga. Populacja: 20 090 (2008).

</doc>
<doc id="2307495" url="https://pl.wikipedia.org/wiki?curid=2307495" title="Benington">
Benington



</doc>
<doc id="2307496" url="https://pl.wikipedia.org/wiki?curid=2307496" title="Dystrykt Ekurhuleni">
Dystrykt Ekurhuleni



</doc>
<doc id="2307497" url="https://pl.wikipedia.org/wiki?curid=2307497" title="Benthall">
Benthall



</doc>
<doc id="2307501" url="https://pl.wikipedia.org/wiki?curid=2307501" title="Berrington">
Berrington



</doc>
<doc id="2307502" url="https://pl.wikipedia.org/wiki?curid=2307502" title="Berrow">
Berrow



</doc>
<doc id="2307503" url="https://pl.wikipedia.org/wiki?curid=2307503" title="Berry Hill">
Berry Hill

Miasta w Wielkiej Brytanii:
Miasta w USA:

</doc>
<doc id="2307504" url="https://pl.wikipedia.org/wiki?curid=2307504" title="Dystrykt Metsweding">
Dystrykt Metsweding



</doc>
<doc id="2307505" url="https://pl.wikipedia.org/wiki?curid=2307505" title="Besthorpe">
Besthorpe



</doc>
<doc id="2307506" url="https://pl.wikipedia.org/wiki?curid=2307506" title="Beswick">
Beswick



</doc>
<doc id="2307508" url="https://pl.wikipedia.org/wiki?curid=2307508" title="Dystrykt Sedibeng">
Dystrykt Sedibeng



</doc>
<doc id="2307509" url="https://pl.wikipedia.org/wiki?curid=2307509" title="Bickerton">
Bickerton



</doc>
<doc id="2307510" url="https://pl.wikipedia.org/wiki?curid=2307510" title="Bickleigh">
Bickleigh



</doc>
<doc id="2307511" url="https://pl.wikipedia.org/wiki?curid=2307511" title="Bicton">
Bicton



</doc>
<doc id="2307514" url="https://pl.wikipedia.org/wiki?curid=2307514" title="Dystrykt West Rand">
Dystrykt West Rand



</doc>
<doc id="2307515" url="https://pl.wikipedia.org/wiki?curid=2307515" title="Biggar">
Biggar



</doc>
<doc id="2307516" url="https://pl.wikipedia.org/wiki?curid=2307516" title="Biggin">
Biggin



</doc>
<doc id="2307520" url="https://pl.wikipedia.org/wiki?curid=2307520" title="Billesley">
Billesley



</doc>
<doc id="2307522" url="https://pl.wikipedia.org/wiki?curid=2307522" title="Billingford">
Billingford



</doc>
<doc id="2307523" url="https://pl.wikipedia.org/wiki?curid=2307523" title="Billingsley">
Billingsley



</doc>
<doc id="2307524" url="https://pl.wikipedia.org/wiki?curid=2307524" title="Billington">
Billington



</doc>
<doc id="2307525" url="https://pl.wikipedia.org/wiki?curid=2307525" title="Bilton">
Bilton



</doc>
<doc id="2307527" url="https://pl.wikipedia.org/wiki?curid=2307527" title="Binley">
Binley



</doc>
<doc id="2307529" url="https://pl.wikipedia.org/wiki?curid=2307529" title="Birdsall">
Birdsall



</doc>
<doc id="2307531" url="https://pl.wikipedia.org/wiki?curid=2307531" title="Birkby">
Birkby



</doc>
<doc id="2307533" url="https://pl.wikipedia.org/wiki?curid=2307533" title="Birling">
Birling



</doc>
<doc id="2307534" url="https://pl.wikipedia.org/wiki?curid=2307534" title="Birstall">
Birstall



</doc>
<doc id="2307536" url="https://pl.wikipedia.org/wiki?curid=2307536" title="Birtley">
Birtley



</doc>
<doc id="2307537" url="https://pl.wikipedia.org/wiki?curid=2307537" title="Bishopstone">
Bishopstone



</doc>
<doc id="2307538" url="https://pl.wikipedia.org/wiki?curid=2307538" title="Bishopton">
Bishopton



</doc>
<doc id="2307539" url="https://pl.wikipedia.org/wiki?curid=2307539" title="Bisley">
Bisley



</doc>
<doc id="2307540" url="https://pl.wikipedia.org/wiki?curid=2307540" title="Bispham">
Bispham



</doc>
<doc id="2307543" url="https://pl.wikipedia.org/wiki?curid=2307543" title="Blackdown">
Blackdown



</doc>
<doc id="2307545" url="https://pl.wikipedia.org/wiki?curid=2307545" title="Blackford">
Blackford



</doc>
<doc id="2307546" url="https://pl.wikipedia.org/wiki?curid=2307546" title="Blackley">
Blackley



</doc>
<doc id="2307547" url="https://pl.wikipedia.org/wiki?curid=2307547" title="Blackmoor">
Blackmoor



</doc>
<doc id="2307549" url="https://pl.wikipedia.org/wiki?curid=2307549" title="Emfuleni">
Emfuleni

Emfuleni – gmina w Republice Południowej Afryki, w prowincji Gauteng, w dystrykcie Sedibeng. Siedzibą administracyjną gminy jest Vanderbijlpark.

</doc>
<doc id="2307550" url="https://pl.wikipedia.org/wiki?curid=2307550" title="Blakeney">
Blakeney



</doc>
<doc id="2307551" url="https://pl.wikipedia.org/wiki?curid=2307551" title="Blakenhall">
Blakenhall



</doc>
<doc id="2307557" url="https://pl.wikipedia.org/wiki?curid=2307557" title="Boddington">
Boddington



</doc>
<doc id="2307558" url="https://pl.wikipedia.org/wiki?curid=2307558" title="Bolam">
Bolam



</doc>
<doc id="2307561" url="https://pl.wikipedia.org/wiki?curid=2307561" title="Bolham">
Bolham



</doc>
<doc id="2307566" url="https://pl.wikipedia.org/wiki?curid=2307566" title="Bonsall">
Bonsall



</doc>
<doc id="2307567" url="https://pl.wikipedia.org/wiki?curid=2307567" title="Booth">
Booth



</doc>
<doc id="2307571" url="https://pl.wikipedia.org/wiki?curid=2307571" title="Bordesley">
Bordesley



</doc>
<doc id="2307572" url="https://pl.wikipedia.org/wiki?curid=2307572" title="Borrowby">
Borrowby



</doc>
<doc id="2307573" url="https://pl.wikipedia.org/wiki?curid=2307573" title="Bossington">
Bossington



</doc>
<doc id="2307574" url="https://pl.wikipedia.org/wiki?curid=2307574" title="Botley">
Botley



</doc>
<doc id="2307576" url="https://pl.wikipedia.org/wiki?curid=2307576" title="Boughton">
Boughton



</doc>
<doc id="2307577" url="https://pl.wikipedia.org/wiki?curid=2307577" title="Boundary">
Boundary



</doc>
<doc id="2307578" url="https://pl.wikipedia.org/wiki?curid=2307578" title="Bourne End">
Bourne End



</doc>
<doc id="2307579" url="https://pl.wikipedia.org/wiki?curid=2307579" title="Bourton">
Bourton



</doc>
<doc id="2307580" url="https://pl.wikipedia.org/wiki?curid=2307580" title="Bow">
Bow



</doc>
<doc id="2307581" url="https://pl.wikipedia.org/wiki?curid=2307581" title="Bowden">
Bowden

Miasta w Wielkiej Brytanii:
Miasta w USA:

</doc>
<doc id="2307582" url="https://pl.wikipedia.org/wiki?curid=2307582" title="Bowers">
Bowers



</doc>
<doc id="2307587" url="https://pl.wikipedia.org/wiki?curid=2307587" title="Box Hill">
Box Hill



</doc>
<doc id="2307588" url="https://pl.wikipedia.org/wiki?curid=2307588" title="Boxted">
Boxted

Zobacz też

</doc>
<doc id="2307589" url="https://pl.wikipedia.org/wiki?curid=2307589" title="Boyton">
Boyton



</doc>
<doc id="2307590" url="https://pl.wikipedia.org/wiki?curid=2307590" title="Bradenham">
Bradenham



</doc>
<doc id="2307591" url="https://pl.wikipedia.org/wiki?curid=2307591" title="Bradfield">
Bradfield



</doc>
<doc id="2307592" url="https://pl.wikipedia.org/wiki?curid=2307592" title="Midvaal">
Midvaal

Midvaal – gmina w Republice Południowej Afryki, w prowincji Gauteng, w dystrykcie Sedibeng. Siedzibą administracyjną gminy jest Meyerton.

</doc>
<doc id="2307593" url="https://pl.wikipedia.org/wiki?curid=2307593" title="Bradley Green">
Bradley Green



</doc>
<doc id="2307594" url="https://pl.wikipedia.org/wiki?curid=2307594" title="Bradmore">
Bradmore



</doc>
<doc id="2307595" url="https://pl.wikipedia.org/wiki?curid=2307595" title="Bradwell">
Bradwell



</doc>
<doc id="2307596" url="https://pl.wikipedia.org/wiki?curid=2307596" title="Brafferton">
Brafferton



</doc>
<doc id="2307597" url="https://pl.wikipedia.org/wiki?curid=2307597" title="Bramfield">
Bramfield



</doc>
<doc id="2307598" url="https://pl.wikipedia.org/wiki?curid=2307598" title="Bramley">
Bramley



</doc>
<doc id="2307599" url="https://pl.wikipedia.org/wiki?curid=2307599" title="Branston">
Branston



</doc>
<doc id="2307600" url="https://pl.wikipedia.org/wiki?curid=2307600" title="Branton">
Branton



</doc>
<doc id="2307602" url="https://pl.wikipedia.org/wiki?curid=2307602" title="Ochmann">
Ochmann

Ochmann, Ochman:

</doc>
<doc id="2307604" url="https://pl.wikipedia.org/wiki?curid=2307604" title="Ochman">
Ochman



</doc>
<doc id="2307605" url="https://pl.wikipedia.org/wiki?curid=2307605" title="Lesedi">
Lesedi

Lesedi – gmina w Republice Południowej Afryki, w prowincji Gauteng, w dystrykcie Sedibeng. Siedzibą administracyjną gminy jest Heidelberg.

</doc>
<doc id="2307607" url="https://pl.wikipedia.org/wiki?curid=2307607" title="Breach">
Breach



</doc>
<doc id="2307611" url="https://pl.wikipedia.org/wiki?curid=2307611" title="Brereton">
Brereton



</doc>
<doc id="2307612" url="https://pl.wikipedia.org/wiki?curid=2307612" title="Brettenham">
Brettenham



</doc>
<doc id="2307613" url="https://pl.wikipedia.org/wiki?curid=2307613" title="Bridge End">
Bridge End



</doc>
<doc id="2307616" url="https://pl.wikipedia.org/wiki?curid=2307616" title="Brigham">
Brigham

Miasta w Wielkiej Brytanii:
Miasta w USA:

</doc>
<doc id="2307620" url="https://pl.wikipedia.org/wiki?curid=2307620" title="Brington">
Brington



</doc>
<doc id="2307623" url="https://pl.wikipedia.org/wiki?curid=2307623" title="Broad Oak">
Broad Oak

Zobacz też:

</doc>
<doc id="2307624" url="https://pl.wikipedia.org/wiki?curid=2307624" title="Broad Street">
Broad Street



</doc>
<doc id="2307625" url="https://pl.wikipedia.org/wiki?curid=2307625" title="Broadgate">
Broadgate



</doc>
<doc id="2307626" url="https://pl.wikipedia.org/wiki?curid=2307626" title="Broadheath">
Broadheath



</doc>
<doc id="2307627" url="https://pl.wikipedia.org/wiki?curid=2307627" title="Nokeng tsa Taemane">
Nokeng tsa Taemane

Nokeng tsa Taemane – dawna gmina w Republice Południowej Afryki, w prowincji Gauteng, w dystrykcie Metsweding. Siedzibą administracyjną gminy było miasto Rayton.
Po zlikwidowaniu dystryktu Metsweding w 2011 roku gmina została wcielona do Tshwane.

</doc>
<doc id="2307630" url="https://pl.wikipedia.org/wiki?curid=2307630" title="Brockhall">
Brockhall



</doc>
<doc id="2307631" url="https://pl.wikipedia.org/wiki?curid=2307631" title="Brockhampton">
Brockhampton



</doc>
<doc id="2307632" url="https://pl.wikipedia.org/wiki?curid=2307632" title="Brockley">
Brockley



</doc>
<doc id="2307635" url="https://pl.wikipedia.org/wiki?curid=2307635" title="Bromfield">
Bromfield



</doc>
<doc id="2307636" url="https://pl.wikipedia.org/wiki?curid=2307636" title="Bromham">
Bromham



</doc>
<doc id="2307637" url="https://pl.wikipedia.org/wiki?curid=2307637" title="Brompton">
Brompton



</doc>
<doc id="2307638" url="https://pl.wikipedia.org/wiki?curid=2307638" title="Brook">
Brook



</doc>
<doc id="2307639" url="https://pl.wikipedia.org/wiki?curid=2307639" title="Kungwini">
Kungwini

Kungwini – dawna gmina w Republice Południowej Afryki, w prowincji Gauteng, w dystrykcie Metsweding. Siedzibą administracyjną gminy było miasto Bronkhorstspruit.
Po zlikwidowaniu dystryktu Metsweding w 2011 roku gmina została wcielona do Tshwane.

</doc>
<doc id="2307640" url="https://pl.wikipedia.org/wiki?curid=2307640" title="Brookwood">
Brookwood



</doc>
<doc id="2307641" url="https://pl.wikipedia.org/wiki?curid=2307641" title="Broom">
Broom

Zobacz też:

</doc>
<doc id="2307642" url="https://pl.wikipedia.org/wiki?curid=2307642" title="Broomhill">
Broomhill



</doc>
<doc id="2307643" url="https://pl.wikipedia.org/wiki?curid=2307643" title="Brough">
Brough



</doc>
<doc id="2307647" url="https://pl.wikipedia.org/wiki?curid=2307647" title="Broxton">
Broxton



</doc>
<doc id="2307649" url="https://pl.wikipedia.org/wiki?curid=2307649" title="Brunton">
Brunton



</doc>
<doc id="2307650" url="https://pl.wikipedia.org/wiki?curid=2307650" title="Brushford">
Brushford



</doc>
<doc id="2307652" url="https://pl.wikipedia.org/wiki?curid=2307652" title="Buckden">
Buckden



</doc>
<doc id="2307653" url="https://pl.wikipedia.org/wiki?curid=2307653" title="Bucknall">
Bucknall



</doc>
<doc id="2307654" url="https://pl.wikipedia.org/wiki?curid=2307654" title="Bucknell">
Bucknell



</doc>
<doc id="2307655" url="https://pl.wikipedia.org/wiki?curid=2307655" title="Buerton">
Buerton



</doc>
<doc id="2307658" url="https://pl.wikipedia.org/wiki?curid=2307658" title="Bullington">
Bullington



</doc>
<doc id="2307659" url="https://pl.wikipedia.org/wiki?curid=2307659" title="Bulmer">
Bulmer



</doc>
<doc id="2307661" url="https://pl.wikipedia.org/wiki?curid=2307661" title="Kucz">
Kucz

osoby noszące nazwisko "Kucz":
inne:

</doc>
<doc id="2307662" url="https://pl.wikipedia.org/wiki?curid=2307662" title="Burbage">
Burbage



</doc>
<doc id="2307663" url="https://pl.wikipedia.org/wiki?curid=2307663" title="Burcot">
Burcot



</doc>
<doc id="2307665" url="https://pl.wikipedia.org/wiki?curid=2307665" title="Burley">
Burley

Miasta w Wielkiej Brytanii:
Miasta w USA:

</doc>
<doc id="2307666" url="https://pl.wikipedia.org/wiki?curid=2307666" title="Burradon">
Burradon



</doc>
<doc id="2307667" url="https://pl.wikipedia.org/wiki?curid=2307667" title="Burrington">
Burrington



</doc>
<doc id="2307670" url="https://pl.wikipedia.org/wiki?curid=2307670" title="Burwell">
Burwell



</doc>
<doc id="2307673" url="https://pl.wikipedia.org/wiki?curid=2307673" title="Buttermere">
Buttermere



</doc>
<doc id="2307674" url="https://pl.wikipedia.org/wiki?curid=2307674" title="Butterwick">
Butterwick



</doc>
<doc id="2307675" url="https://pl.wikipedia.org/wiki?curid=2307675" title="Ribeirão Branco">
Ribeirão Branco

Ribeirão Branco – miasto i gmina w Brazylii, w stanie São Paulo. Znajduje się w mezoregionie Itapetininga i mikroregionie Capão Bonito.

</doc>
<doc id="2307676" url="https://pl.wikipedia.org/wiki?curid=2307676" title="Byfield">
Byfield



</doc>
<doc id="2307682" url="https://pl.wikipedia.org/wiki?curid=2307682" title="Ribeirão Grande">
Ribeirão Grande

Ribeirão Grande – miasto i gmina w Brazylii, w stanie São Paulo. Znajduje się w mezoregionie Itapetininga i mikroregionie Capão Bonito.

</doc>
<doc id="2307684" url="https://pl.wikipedia.org/wiki?curid=2307684" title="Mogale City">
Mogale City

Mogale City – gmina w Republice Południowej Afryki, w prowincji Gauteng, w dystrykcie West Rand. Siedzibą administracyjną gminy jest Krugersdorp.

</doc>
<doc id="2307685" url="https://pl.wikipedia.org/wiki?curid=2307685" title="Alambari">
Alambari

Alambari – miasto i gmina w Brazylii, w stanie São Paulo. Znajduje się w mezoregionie Itapetininga i mikroregionie Itapetininga.

</doc>
<doc id="2307686" url="https://pl.wikipedia.org/wiki?curid=2307686" title="Kalifat">
Kalifat

Kalifat (arab. خلافة chilāfa) – islamski ustrój polityczny, w którym głową państwa jest kalif (arab. خليفة chalīfa). Odpowiednik zachodnioeuropejskiego cesarstwa.

</doc>
<doc id="2307687" url="https://pl.wikipedia.org/wiki?curid=2307687" title="Randfontein (gmina)">
Randfontein (gmina)

Randfontein – gmina w Republice Południowej Afryki, w prowincji Gauteng, w dystrykcie West Rand. Siedzibą administracyjną gminy jest Randfontein.

</doc>
<doc id="2307688" url="https://pl.wikipedia.org/wiki?curid=2307688" title="Hrabstwo Tate">
Hrabstwo Tate

Hrabstwo Tate (ang. "Tate County") – hrabstwo w stanie Missisipi w Stanach Zjednoczonych. Obszar całkowity hrabstwa obejmuje powierzchnię 410,95 mil² (1064,36 km²). Według szacunków United States Census Bureau w roku 2009 miało 27 337 mieszkańców.
Hrabstwo powstało w 1873 roku.
Hrabstwo należy do nielicznych hrabstw w Stanach Zjednoczonych należących do tzw. "dry county", czyli hrabstw gdzie decyzją lokalnych władz obowiązuje całkowita prohibicja.

</doc>
<doc id="2307689" url="https://pl.wikipedia.org/wiki?curid=2307689" title="Westonaria (gmina)">
Westonaria (gmina)

Westonaria – gmina w Republice Południowej Afryki, w prowincji Gauteng, w dystrykcie West Rand. Siedzibą administracyjną gminy jest Westonaria.

</doc>
<doc id="2307692" url="https://pl.wikipedia.org/wiki?curid=2307692" title="Angatuba">
Angatuba

Angatuba – miasto i gmina w Brazylii, w stanie São Paulo. Znajduje się w mezoregionie Itapetininga i mikroregionie Itapetininga.

</doc>
<doc id="2307693" url="https://pl.wikipedia.org/wiki?curid=2307693" title="Daode Tianzun">
Daode Tianzun



</doc>
<doc id="2307694" url="https://pl.wikipedia.org/wiki?curid=2307694" title="Merafong City">
Merafong City

Merafong City – gmina w Republice Południowej Afryki, w prowincji Gauteng, w dystrykcie West Rand. Siedzibą administracyjną gminy jest Carletonville.

</doc>
<doc id="2307695" url="https://pl.wikipedia.org/wiki?curid=2307695" title="Campina do Monte Alegre">
Campina do Monte Alegre

Campina do Monte Alegre – miasto i gmina w Brazylii, w stanie São Paulo. Znajduje się w mezoregionie Itapetininga i mikroregionie Itapetininga.

</doc>
<doc id="2307696" url="https://pl.wikipedia.org/wiki?curid=2307696" title="Omar Belbey">
Omar Belbey

Omar Sherif Belbey (ur. 7 października 1973 w Rouen) – piłkarz algierski grający na pozycji pomocnika. W reprezentacji Algierii rozegrał 20 meczów.
Kariera klubowa.
Belbey urodził się we Francji, w rodzinie pochodzenia algierskiego. Karierę piłkarską rozpoczął w FC Rouen. W 1993 roku awansował do kadry pierwszej drużyny i zadebiutował w niej w Ligue 2. W 1994 roku spadł z Rouen do Championnat National (odpowiedniku III. ligi) i z Rouen grał tam przez rok. W 1995 roku odszedł do innego trzecioligowca, Nîmes Olympique. W 1996 roku dotarł z Nîmes do finału Pucharu Francji. W finałowym meczu z AJ Auxerre (1:2) zdobył gola. W 1997 roku wywalczył z Nîmes awans z Championnat National do Ligue 2. W Nîmes grał do 2000 roku.
Latem 2000 Belbey przeszedł z Nîmes do Montpellier HSC. W sezonie 2000/2001 awansował z nim do Ligue 1 i w pierwszej lidze Francji rozegrał 11 meczów. W 2002 roku odszedł z klubu i do 2003 nie posiadał przynależności klubowej. W 2003 roku podpisał kontrakt z trzecioligowym ES Wasquehal. Po roku gry w tym klubie zakończył karierę.
Kariera reprezentacyjna.
W reprezentacji Algierii Belbey zadebiutował w 2000 roku. W 2002 roku został powołany do kadry Algierii na Puchar Narodów Afryki 2002. Na tym turnieju rozegrał 2 mecze: z Nigerią (0:1) i z Mali (0:2). W kadrze narodowej od 2000 do 2002 roku rozegrał 20 meczów.

</doc>
<doc id="2307698" url="https://pl.wikipedia.org/wiki?curid=2307698" title="Hrabstwo Tippah">
Hrabstwo Tippah

Hrabstwo Tippah (ang. "Tippah County") – hrabstwo w stanie Missisipi w Stanach Zjednoczonych. Obszar całkowity hrabstwa obejmuje powierzchnię 459,97 mil² (1191,32 km²). Według szacunków United States Census Bureau w roku 2009 miało 21 661 mieszkańców.
Hrabstwo powstało w 1836 roku.
Hrabstwo należy do nielicznych hrabstw w Stanach Zjednoczonych należących do tzw. "dry county", czyli hrabstw gdzie decyzją lokalnych władz obowiązuje całkowita prohibicja.

</doc>
<doc id="2307699" url="https://pl.wikipedia.org/wiki?curid=2307699" title="Guareí">
Guareí

Guareí – miasto i gmina w Brazylii, w stanie São Paulo. Znajduje się w mezoregionie Itapetininga i mikroregionie Itapetininga.

</doc>
<doc id="2307701" url="https://pl.wikipedia.org/wiki?curid=2307701" title="Masters Snooker 1985">
Masters Snooker 1985

Benson and Hedges Masters 1985 – nierankingowy turniej snookerowy rozegrany w dniach 27 stycznia – 3 lutego 1985 roku w Wembley Conference Centre w Londynie.
W finale turnieju Cliff Thorburn pokonał Douga Mountjoya 9-6. Najwyższego breaka zdobył zwycięzca turnieju, który w jednym podejściu osiągnął 103 punkty.
Nagrody finansowe.
Zwycięzca: £37 500
Najwyższy break: £3750
Break maksymalny: £10 000
Łączna pula nagród: £150 000

</doc>
<doc id="2307702" url="https://pl.wikipedia.org/wiki?curid=2307702" title="Kościół Matki Bożej Wspomożenia Wiernych w Krakowie">
Kościół Matki Bożej Wspomożenia Wiernych w Krakowie

Kościół Matki Bożej Wspomożenia Wiernych – rzymskokatolicki kościół rektoralny salezjanów, znajdujący się w Krakowie, w Dzielnicy VIII, na Dębnikach przy ul. Tynieckiej 39.
W 1918 roku salezjanie nabyli od hrabiego Zdzisława Tarnowskiego z Dzikowa działkę na Dębnikach w Krakowie. Zbudowali na niej dom zakonny, erygowany w 1930 r. a następnie powstało Salezjańskie Wyższe Seminarium Duchowne.
Kościół rozpoczęto budować w 1936 roku, a ukończono go w 1946. Projektował inżynier Marian Gąsowski. Konsekrowany został przez kardynała Adama Sapiehę w 1947.
Jest to modernistyczny, jednonawowy budynek na planie prostokąta z półkoliście zamkniętym prezbiterium. Fasada jest bezwieżowa z portykiem i wysokimi schodami. Nad ołtarzem głównym znajduje się figura "Matki Bożej z Dzieciątkiem" wykonana przez Mieczysława Stobierskiego, jego autorstwa są także płaskorzeźby stacji Drogi Krzyżowej.
Pod kościołem znajduje się sala widowiskowa.

</doc>
<doc id="2307703" url="https://pl.wikipedia.org/wiki?curid=2307703" title="Itapetininga">
Itapetininga

Itapetininga – miasto i gmina w Brazylii, w stanie São Paulo. Znajduje się w mezoregionie Itapetininga i mikroregionie Itapetininga.

</doc>
<doc id="2307704" url="https://pl.wikipedia.org/wiki?curid=2307704" title="Tuskarorowie">
Tuskarorowie

Tuskarorowie („zbieracze konopi”) – północnoamerykańscy Indianie z irokeskiej grupy językowej, zamieszkujący północno-wschodnią część Stanów Zjednoczonych oraz Ontario w Kanadzie. Od początku XVIII w. członek Konfederacji Irokezów.

</doc>
<doc id="2307705" url="https://pl.wikipedia.org/wiki?curid=2307705" title="Tuscarora (plemię)">
Tuscarora (plemię)



</doc>
<doc id="2307706" url="https://pl.wikipedia.org/wiki?curid=2307706" title="Boituva">
Boituva

Boituva – miasto i gmina w Brazylii, w stanie São Paulo. Znajduje się w mezoregionie Itapetininga i mikroregionie Tatuí.

</doc>
<doc id="2307707" url="https://pl.wikipedia.org/wiki?curid=2307707" title="Mohamed Bradja">
Mohamed Bradja

Mohamed Bradja (ur. 16 listopada 1969 w Troyes) – piłkarz algierski grający na pozycji obrońcy. W reprezentacji Algierii rozegrał 6 meczów.
Kariera klubowa.
Bradja urodził się we Francji w mieście Troyes w rodzinie pochodzenia algierskiego. Karierę piłkarską rozpoczął w Troyes AC. W 1988 roku awansował do kadry pierwszej drużyny i zadebiutował w niej w piątej lidze Francji. W 1990 roku awansował z Troyes do czwartej ligi i na tym poziomie rozgrywek grał do 1994 roku. Wtedy też Troyes wywalczyło awans do trzeciej ligi, a w 1996 roku Bradja ze swoim klubem wywalczył promocję do Ligue 2. Z kolei w sezonie 1998/1999 Troyes ponownie awansowało o klasę wyżej. 25 września 1999 Bradja zadebiutował w Ligue 1 w wygranym 2:0 domowym meczu z AS Nancy. W 2001 roku zwyciężył z Troyes w Pucharze Intertoto i awansował do Pucharu UEFA. W Troyes Algierczyk występował do końca sezonu 2002/2003, czyli do końca swojej kariery.
Kariera reprezentacyjna.
W reprezentacji Algierii Bradja zadebiutował w 2001 roku. W 2002 roku został powołany do kadry Algierii na Puchar Narodów Afryki 2002. Na tym turnieju rozegrał 3 mecze: z Nigerią (0:1), z Liberią (2:2) i z Mali (0:2). W kadrze narodowej od 2001 do 2002 roku rozegrał 6 meczów.

</doc>
<doc id="2307708" url="https://pl.wikipedia.org/wiki?curid=2307708" title="Cerquilho">
Cerquilho

Cerquilho – miasto i gmina w Brazylii, w stanie São Paulo. Znajduje się w mezoregionie Itapetininga i mikroregionie Tatuí.

</doc>
<doc id="2307709" url="https://pl.wikipedia.org/wiki?curid=2307709" title="Parafia Podwyższenia Krzyża Świętego w Żaganiu">
Parafia Podwyższenia Krzyża Świętego w Żaganiu

Parafia Podwyższenia Krzyża Świętego w Żaganiu – parafia Kościoła Polskokatolickiego w RP, położona w dekanacie lubuskim diecezji wrocławskiej. Msze św. sprawowane są w niedzielę o godzinie 10:00 w kaplicy parafialnej Podwyższenia Krzyża Świętego przy ul. Wojska Polskiego 6.
Pierwsze polskokatolickie parafie na Ziemi Lubuskiej powstały stosunkowo późno, bo dopiero na początku lat sześćdziesiątych XX wieku, w wyniku polityki misyjnej na ziemiach zachodnich. Pierwszą z nich była erygowana 19 grudnia 1961 parafia w Szprotawie, drugą zaś parafia w Żarach. Na nabożeństwa do istniejących parafii polskokatolickich przyjeżdżali także mieszkańcy Gozdnicy, co zaowocowało utworzeniem w sierpniu parafii polskokatolickiej. Niebawem udało się także zorganizować parafię w Żaganiu.
Już od grudnia 1965 w Żaganiu wyznawcy polskokatolicyzmu starali się o przekazanie im kościoła przy ulicy Rosenbergów. Wspomniany kościół był użytkowany przez parafię rzymskokatolicką jako punkt katechetyczny. W jej posiadaniu były jeszcze trzy kościoły, stało się więc prawie jasne, że kolejny obiekt sakralny przypadnie Kościołowi Narodowemu, zwłaszcza że liczba wiernych wynosiła około 70 osób. Do przejęcia kościoła jednak nie doszło. Kościołowi Polskokatolickiemu przekazano do użytku kaplicę przy ul. Wojska Polskiego, a kościół przy ul. Rosenbergów 73 stał się świątynią filialną (pw. Świętego Ducha) parafii rzymskokatolickiej Wniebowzięcia NMP.

</doc>
<doc id="2307710" url="https://pl.wikipedia.org/wiki?curid=2307710" title="Cesário Lange">
Cesário Lange

Cesário Lange – miasto i gmina w Brazylii, w stanie São Paulo. Znajduje się w mezoregionie Itapetininga i mikroregionie Tatuí.

</doc>
<doc id="2307715" url="https://pl.wikipedia.org/wiki?curid=2307715" title="HIP 5158">
HIP 5158

HIP 5158 – gwiazda typu widmowego K położona w gwiazdozbiorze Wieloryba, odległa o około 147 lat świetlnych (45 parseków) od Ziemi. Należy tak jak Słońce do ciągu głównego, jednak jest od niego mniejsza i chłodniejsza.
W swoim układzie gwiazda HIP 5158 posiada dwie odkryte planety. Obiekt c prawdopodobnie okaże się brązowym karłem.

</doc>
<doc id="2307716" url="https://pl.wikipedia.org/wiki?curid=2307716" title="Parafia Dobrego Pasterza w Żarach">
Parafia Dobrego Pasterza w Żarach

Parafia Dobrego Pasterza w Żarach – parafia Kościoła Polskokatolickiego w RP z siedzibą w Żarach, położona w dekanacie lubuskim diecezji wrocławskiej. Msze św. sprawowane są w niedzielę o godzinie 11:30 oraz w wybrane dni tygodnia o godzinie 17:30 w kościele parafialnym Dobrego Pasterza przy ul. Żagańskiej.
Pierwsze polskokatolickie parafie na Ziemi Lubuskiej powstały stosunkowo późno, bo dopiero na początku lat sześćdziesiątych XX wieku, w wyniku polityki misyjnej na ziemiach zachodnich. Pierwszą z nich była erygowana 19 grudnia 1961 parafia w Szprotawie, drugą zaś parafia w Żarach. Na nabożeństwa do istniejących parafii polskokatolickich przyjeżdżali także mieszkańcy Gozdnicy, co zaowocowało utworzeniem w sierpniu 1965 parafii polskokatolickiej. Niebawem udało się także zorganizować parafię w Żaganiu. Wizytacja parafii przeprowadzona w kwietniu 1969, wskazywała, że liczba parafian w Żarach wynosiła 130 osób. Parafia polskokatolicka w Żarach użytkuje od samego początku dawny kościół ewangelicko-augsburski.

</doc>
<doc id="2307718" url="https://pl.wikipedia.org/wiki?curid=2307718" title="Judgment Day (2001)">
Judgment Day (2001)



</doc>
<doc id="2307720" url="https://pl.wikipedia.org/wiki?curid=2307720" title="Parafia Świętych Apostołów Piotra i Pawła w Szczecinie (ujednoznacznienie)">
Parafia Świętych Apostołów Piotra i Pawła w Szczecinie (ujednoznacznienie)



</doc>
<doc id="2307721" url="https://pl.wikipedia.org/wiki?curid=2307721" title="Hrabstwo Tishomingo">
Hrabstwo Tishomingo

Hrabstwo Tishomingo (ang. "Tishomingo County") – hrabstwo w stanie Missisipi w Stanach Zjednoczonych. Obszar całkowity hrabstwa obejmuje powierzchnię 444,54 mil² (1151,35 km²). Według szacunków United States Census Bureau w roku 2009 miało 19 034 mieszkańców.
Hrabstwo powstało w 1836 roku.
Hrabstwo należy do nielicznych hrabstw w Stanach Zjednoczonych należących do tzw. "dry county", czyli hrabstw gdzie decyzją lokalnych władz obowiązuje całkowita prohibicja.
Przypisy.
Hrabstwo Tate

</doc>
<doc id="2307723" url="https://pl.wikipedia.org/wiki?curid=2307723" title="Parafia Świętych Apostołów Piotra i Pawła w Sobocie">
Parafia Świętych Apostołów Piotra i Pawła w Sobocie



</doc>
<doc id="2307724" url="https://pl.wikipedia.org/wiki?curid=2307724" title="Kościół św. Apostoła Szymona i Judy Tadeusza w Zarębach Kościelnych">
Kościół św. Apostoła Szymona i Judy Tadeusza w Zarębach Kościelnych

Kościół św. Apostoła Szymona i Judy Tadeusza w Zarębach Kościelnych – zabytkowy kompleks klasztorny (poreformacki) będący przykładem skromnej, prowincjonalnej architektury późnobarokowej. W skład zespołu wchodzą: odnowiony barokowy kościół z 1755r., przylegający do południowej elewacji kościoła klasztor z wirydarzem pośrodku, oraz dziedziniec przed kościołem, otoczony XVIII-wiecznym murem z bramą.
Historia.
Fundatorem klasztoru i kościoła Reforma­tów pw. Najświętszego Imienia Jezus i św. Ap. Szymona i Judy Tadeusza był Szymon Zaremba, kasztelan konarski-sieradzki. Cały kompleks klasztorny został wybudowany na jego ziemiach w latach 1761-1774. Na dziedzińcu kościoła stanęła kapliczka w formie kolumny toskańskiej (1805 r.).
Podczas powstania styczniowego, miejscowy kościół stanowił punkt zborny dla oddziałku płk. Ignacego Mystkowskiego, o czym przypomina pamiątkowa tablica. Po upadku powstania, w następstwie represji carskich, klasztor w Zarębach został zlikwidowany (1866 r.), a zakonników wypędzono do Pińczowa. Natomiast kościół poreformacki został wyremontowany w latach 1992-94 dzięki staraniom proboszcza, ks. Kazimierza Chodźki. Dziś ponownie pełni funkcje sakralne.
Co roku, z okazji święta Wojska Polskiego, na polach za terenem kościoła odbywa się defilada kawalerii.

</doc>
<doc id="2307725" url="https://pl.wikipedia.org/wiki?curid=2307725" title="Hrabstwo Tunica">
Hrabstwo Tunica

Hrabstwo Tunica (ang. "Tunica County") – hrabstwo w stanie Missisipi w Stanach Zjednoczonych. Obszar całkowity hrabstwa obejmuje powierzchnię 480,78 mil² (1245,21 km²). Według szacunków United States Census Bureau w roku 2009 miało 10 436 mieszkańców.
Hrabstwo powstało w 1836 roku.

</doc>
<doc id="2307726" url="https://pl.wikipedia.org/wiki?curid=2307726" title="Emirat">
Emirat

Emirat (arab. "imarah", l. mnoga "imarat") – islamskie państwo lub prowincja, którego panujący władca nosi tytuł emira. Odpowiednik zachodnioeuropejskiego księstwa.

</doc>
<doc id="2307729" url="https://pl.wikipedia.org/wiki?curid=2307729" title="Małe Gacno (przystanek kolejowy)">
Małe Gacno (przystanek kolejowy)

Małe Gacno – przystanek kolejowy w Małym Gacnie, w województwie kujawsko-pomorskim, w Polsce. Znajduje się na linii kolejowej 201. Nowa Wieś Wielka – Gdynia Port Centralny.
W roku 2017 przystanek obsługiwał 10–19 pasażerów na dobę.

</doc>
<doc id="2307734" url="https://pl.wikipedia.org/wiki?curid=2307734" title="Marija Łytwynenko-Wohlgemuth">
Marija Łytwynenko-Wohlgemuth

Marija Iwaniwna Łytwynenko-Wolgemuth (ukr. Марія Іванівна Литвиненко-Вольгемут, ur. 13 lutego 1892 w Kijowie, zm. 3 kwietnia 1966 tamże) – radziecka i ukraińska śpiewaczka operowa, Ludowy Artysta ZSRR (1936), kawaler Nagrody Państwowej ZSRR (1946). 
Życiorys.
W latach 1923-1935 - solistka Opery Charkowskiej, w 1935-1953 - solistka Opery Kijowskiej. W latach 1944-1966 - wykładowca konserwatorium kijowskiego. Odznaczona: Orderem Lenina (1946), Medalem za ofiarną pracę oraz trzykrotnie Orderem Czerwonego Sztandaru Pracy (1936), (1948) i {1951).
Literatura.
Мистецтво України: Біографічний довідник. К., 1987. — С.368;

</doc>
<doc id="2307736" url="https://pl.wikipedia.org/wiki?curid=2307736" title="Maria Litwinienko-Wohlgemuth">
Maria Litwinienko-Wohlgemuth



</doc>
<doc id="2307737" url="https://pl.wikipedia.org/wiki?curid=2307737" title="Hrabstwo Union (Missisipi)">
Hrabstwo Union (Missisipi)

Hrabstwo Union (ang. "Union County") – hrabstwo w stanie Missisipi w Stanach Zjednoczonych. Obszar całkowity hrabstwa obejmuje powierzchnię 416,87 mil² (1079,69 km²). Według szacunków United States Census Bureau w roku 2009 miało 27 263 mieszkańców.
Hrabstwo powstało w 1870 roku.

</doc>
<doc id="2307742" url="https://pl.wikipedia.org/wiki?curid=2307742" title="Gmina Vastseliina">
Gmina Vastseliina

Gmina Vastseliina (est. "Vastseliina vald") – gmina wiejska w Estonii, w prowincji Võru.
W skład gminy wchodzi:

</doc>
<doc id="2307748" url="https://pl.wikipedia.org/wiki?curid=2307748" title="Akemi">
Akemi

 – żeńskie imię japońskie.
Możliwa pisownia.
Akemi można zapisać używając wielu różnych znaków kanji i może znaczyć m.in.:

</doc>
<doc id="2307749" url="https://pl.wikipedia.org/wiki?curid=2307749" title="Klasztor franciszkanów w Pakości">
Klasztor franciszkanów w Pakości

Klasztor franciszkanów w Pakości – klasztor franciszkanów, wchodzący w skład prowincji wielkopolskiej, na terenie archidiecezji gnieźnieńskiej, w Pakości w województwie kujawsko-pomorskim.
Historia.
W 1628 proboszcz z Pakości ks. Wojciech Kęsicki założył kalwarię na wzór podobnej istniejącej w Kalwarii Zebrzydowskiej. Dla opieki nad pątnikami sprowadzono w 1631 franciszkanów reformatów, którzy zamieszkali w zaadaptowanym na klasztor zamku. Wówczas wzniesiono kościół, który konsekrował w 1637 sufragan gnieźnieński, bp Andrzej Gembicki.
Klasztor wspomagała datkami Ludmiła Niemojewska. Dzięki niej wzniesiono ołtarze i zakupiono obrazy. Autorem jednego z nich, "Uczczenie Królowej Nieba", był nadworny malarz króla polskiego Władysława IV Wazy Bartłomiej Strobel. W 1671 sprowadzono do Pakości relikwie Krzyża Świętego. Ich kult publiczny potwierdził biskup Stanisław Dziannota. W 1680 do kościoła klasztornego dobudowano Kaplicę Matki Boskiej. Kościół przebudowano w latach 1763–1769. Klasztor ukończono w 1680 dzięki wsparciu finansowemu rodziny Działyńskich.
Reformaci opiekowali się kalwarią od 1647 do 1658 oraz od 1660 aż do kasaty w 1837. W 1787 przy klasztorze powstała szkoła łacińska. Jej istnienie usankcjonował specjalny dekret Fryderyka Wilhelma II. W staraniach o jej założenie odznaczyli się franciszkanin o. Anicet Paszkiewicz oraz mieszczanie Kazimierz Łukaszewski i Bartłomiej Lisiecki. Szkoła została zreformowana w czasach Księstwa Warszawskiego dzięki wprowadzeniu w życie norm Komisji Edukacji Narodowej. Placówkę edukacyjną zlikwidowano w 1824.
Po kasacie w 1837 zakonnicy opuścili klasztor 10 maja 1840. Klasztor i teren kalwarii przeszły w posiadanie miejscowej parafii. Franciszkanie powrócili do klasztoru w 1971. Wówczas przejęli go bracia mniejsi z Prowincji Wniebowzięcia Najświętszej Maryi Panny w Katowicach. Od 1980 franciszkanie opiekują się też miejscową parafią. Po podziale prowincji w 1991 klasztor przeszedł do Prowincji św. Franciszka w Poznaniu.

</doc>
<doc id="2307752" url="https://pl.wikipedia.org/wiki?curid=2307752" title="The Hardy Boyz">
The Hardy Boyz

Hardy Boyz (znany także jako The Hardys lub Team Xtreme) to wrestlingowy tag team składający się z braci Matta oraz Jeffa. Obu łączy kontrakt z federacją Ring Of Honor. Najbardziej są znani ze swoich występów w World Wrestling Entertainment.
W latach 1993-1998 występowali w federacjach niezależnych. W roku 1998 podpisali kontrakt z WWF. Szybko zdobyli popularność poprzez wykonywanie ryzykownych akcji w powietrzu i 29 czerwca 1999 zdobyli po raz pierwszy WWF Tag Team Championship pokonując The Acolytes (Farooqa i Bradshawa). Łącznie zdobywali ten tytuł sześciokrotnie. Oprócz tego zdobyli także raz WCW Tag Team Championship. Rodzdzielili się w 2003 roku po tym, jak 22 kwietnia Jeff został zwolniony z WWE. W 2006 roku Jeff wrócił do WWE i zaczęli oni ponownie występować w tag teamie. Zdobyli wtedy po raz ostatni World Tag Team Championship, 2 kwietnia 2007 w tag team Battle Royal. Po tym jak w latach 2009 Jeff, a później w 2010 Matt odeszli z WWE, przeszli do Total Nonstop Action Wrestling. W 2017 roku nie odnowili kontraktu i przeszli do ROH. Powrócili do WWE na największej gali WrestleMania 33 wygrywając pasy WWE Raw Tag Team Championship pokonując Cesaro i Sheamus, Enzo Amore i Big Cass'a oraz Luke Gallows'a i Karl'a Anderson'a. Prowadzą obecnie feud z Cesaro i Sheamus.

</doc>
<doc id="2307755" url="https://pl.wikipedia.org/wiki?curid=2307755" title="Hrabstwo Walthall">
Hrabstwo Walthall

Hrabstwo Walthall (ang. "Walthall County") – hrabstwo w stanie Missisipi w Stanach Zjednoczonych. Obszar całkowity hrabstwa obejmuje powierzchnię 404,44 mil² (1047,49 km²). Według szacunków United States Census Bureau w roku 2009 miało 15 291 mieszkańców.
Hrabstwo powstało w 1910 roku.
Hrabstwo należy do nielicznych hrabstw w Stanach Zjednoczonych należących do tzw. "dry county", czyli hrabstw gdzie decyzją lokalnych władz obowiązuje całkowita prohibicja.

</doc>
<doc id="2307757" url="https://pl.wikipedia.org/wiki?curid=2307757" title="Mahieddine Meftah">
Mahieddine Meftah

Mahieddine Meftah (ur. 25 września 1968 w Tizi Wuzu) – algierski piłkarz grający na pozycji środkowego obrońcy. W reprezentacji Algierii rozegrał 107 meczów i strzelił 4 gole. Jest kuzynem Mohameda Rabie Meftaha i Rahima Meftaha, także piłkarzy.
Kariera klubowa.
Karierę piłkarską Meftah rozpoczął w klubie Jeunesse Sportive de Kabylie z rodzinnego miasta Tizi Wuzu. W 1987 roku awansował z drużyny juniorskiej do seniorów i zadebiutował wówczas w barwach JS Kabylie w pierwszej lidze algierskiej. W JS Kabylie grał do końca sezonu 1995/1996. Wraz z tym klubem trzykrotnie sięgał po mistrzostwo kraju w latach 1989, 1990 i 1995, a dwukrotnie zdobywał Puchar Algierii w latach 1992 i 1994. Z JS Kabylie osiągał też sukcesy na arenie międzynarodowej - w 1990 roku zdobył Puchar Mistrzów, a w 1995 roku Puchar Zdobywców Pucharów.
W 1996 roku Meftah odszedł z JS Kabylie do USM Algier, w którym grał do 2007 roku, czyli do zakończenia swojej kariery sportowej. Wraz z USM Algier wywalczył mistrzostwo kraju w latach 2002, 2003 i 2005 oraz zdobył puchar kraju w latach 1997, 1999, 2001, 2003 i 2004.
Kariera reprezentacyjna.
W reprezentacji Algierii Meftah zadebiutował w 1990 roku. W swojej karierze sześciokrotnie bywał powoływany do kadry Algierii na Puchar Narodów Afryki.
W 1990 roku, gdy Algieria wygrywała mistrzostwo Afryki w Pucharze Narodów Afryki 1990 Meftah nie rozegrał żadnego spotkania. W 1992 roku był w kadrze Algierii na Puchar Narodów Afryki 1992, ale i na nim nie wystąpił ani razu.
Swoje pierwsze mecze Pucharu Narodów Afryki Meftah rozegrał w 1996 roku w Pucharze Narodów Afryki 1996. Na nim zagrał czterokrotnie: z Zambią (0:0), ze Sierra Leone (2:0), z Burkina Faso (2:1) i ćwierćfinale z Republiką Południowej Afryki (1:2).
W 1998 roku Meftah wystąpił w 3 grupowych meczach Pucharu Narodów Afryki 1998: z Gwineą (0:1), z Burkina Faso (1:2) oraz z Kamerunem (1:2).
W 2000 roku Meftah zaliczył swój piąty turniej o Puchar Narodów Afryki. Zagrał na nim 4 razy: Demokratyczną Republiką Konga (0:0), z Gabonem (3:1), z Republiką Południowej Afryki (1:1) oraz ćwierćfinale z Kamerunem (1:2).
W 2002 roku Meftah został powołany do kadry Algierii na Puchar Narodów Afryki 2002. Na tym turnieju rozegrał 3 mecze: z Nigerią (0:1), z Liberią (2:2) i z Mali (0:2). W kadrze narodowej od 1990 do 2006 roku rozegrał 107 meczów, w których strzelił 4 gole.

</doc>
<doc id="2307758" url="https://pl.wikipedia.org/wiki?curid=2307758" title="Herb gminy Tuliszków">
Herb gminy Tuliszków



</doc>
<doc id="2307765" url="https://pl.wikipedia.org/wiki?curid=2307765" title="Persefona">
Persefona



</doc>
<doc id="2307766" url="https://pl.wikipedia.org/wiki?curid=2307766" title="DonGuralEsko">
DonGuralEsko



</doc>
<doc id="2307770" url="https://pl.wikipedia.org/wiki?curid=2307770" title="Kamera cofania">
Kamera cofania

Kamera cofania – urządzenie elektroniczne montowane fabrycznie w samochodach niektórych marek (m.in. Toyota, Nissan i Mazda), które umożliwia kierującemu obserwację w ciągu dnia i w nocy martwego pola z tyłu pojazdu podczas wykonywania manewru cofania.
Na ekranie monitora (umieszczonego na desce rozdzielczej) kierowca widzi jezdnię, chodnik i niewielkie przedmioty, np. słupek, kosz na śmieci, lub osoby, np. dzieci. Kamera umieszczona jest najczęściej w tylnym zderzaku lub w podkładce tylnej tablicy rejestracyjnej. Kamera cofania może być montowana również niefabrycznie.
Wyświetlany obraz na monitorze jest odbiciem lustrzanym (odbicie poziome); zakres obrazu (dzięki zastosowaniu soczewki szerokokątnej w kamerze) wynosi ok. 180 stopni.
Główne elementy.
Stosowane są ponadto kamery cofania w technologii Bluetooth w systemach nawigacji GPS z możliwością podłączenia telefonu komórkowego, odtwarzacza plików MP3, MP4 i zdjęć (np. JPEG, jpg) i słuchawek.

</doc>
<doc id="2307771" url="https://pl.wikipedia.org/wiki?curid=2307771" title="Ogre (rzeka)">
Ogre (rzeka)

Ogre (także Ogriņa, Ogrīte) – rzeka na Łotwie, prawy dopływ Dźwiny. Długość 188 km, zlewisko 1730 km².

</doc>
<doc id="2307772" url="https://pl.wikipedia.org/wiki?curid=2307772" title="Apolonia (krój pisma)">
Apolonia (krój pisma)

Apolonia – dwuelementowy, szeryfowy krój pisma dostosowany do pisowni i ortografii języka polskiego autorstwa dr. Tomasza Wełny.
Projekt.
„Apolonia” powstała w ramach pracy doktorskiej Tomasza Wełny na Akademii Sztuk Pięknych w Krakowie. 
Font „Apolonia” zawiera m.in. 
W 2012 roku opublikowane zostały odmiany kroju „Apolonia”:
Font Apolonia jest dostępny w formatach Open Type, Type 1 oraz True Type.
Przyjęcie i krytyka.
„Apolonia” została zaprezentowana w maju 2011 r. Opinie na temat kroju są różne. Pozytywnie o nim wypowiedzieli się profesorowie Adam Wsiołkowski, Paweł Taranczewski, Adam Romaniuk, Piotr Lenartowicz SJ, Krzysztof Kochnowicz, Jan Miodek oraz m.in. Wiktor Niedzicki. Z drugiej strony krytyczny artykuł opublikowali na stronie internetowej Stowarzyszenia Twórców Grafiki Użytkowej Magdalena Frankowska i Artur Frankowski (autor Grotesku Polskiego). Głównym zarzutem było rzekome pominięcie przez Tomasza Wełnę w pracy doktorskiej dorobku polskiej typografii, w tym twórców współczesnych, jak również niedopracowanie i wtórność projektu. Autor „Apolonii” zwraca jednak uwagę, że przy projektowaniu swojego kroju przeprowadził analizę istniejących polskich krojów pisma, oraz że pojawiające się w mediach określenie „czcionka narodowa” nie wyszło od niego.
Kroju „Apolonia” używają w dokumentach: Akademia Sztuk Pięknych w Krakowie, Uniwersytet Łódzki, sąd w Sieradzu, Starostwo Powiatowe w Koninie oraz Ministerstwo Obrony Narodowej.
Licencja.
Apolonia jest bezpłatnie udostępniona „do użytku niekomercyjnego oraz dla instytucji państwowych, edukacyjnych, non-profit”.
Do użytku komercyjnego przewidziana jest licencja płatna.

</doc>
<doc id="2307774" url="https://pl.wikipedia.org/wiki?curid=2307774" title="Hrabstwo Warren (Missisipi)">
Hrabstwo Warren (Missisipi)

Hrabstwo Warren (ang. "Warren County") – hrabstwo w stanie Missisipi w Stanach Zjednoczonych. Obszar całkowity hrabstwa obejmuje powierzchnię 618,76 mil² (1602,58 km²). Według szacunków United States Census Bureau w roku 2019 miało 45 381 mieszkańców.
Hrabstwo powstało w 1809 roku.

</doc>
<doc id="2307775" url="https://pl.wikipedia.org/wiki?curid=2307775" title="Facades">
Facades

Facades – francuska grupa muzyczna, która powstała w 2004 w Paryżu we Francji.
Historia.
Amélie Festa i Mathieu Maestracci poznali się w 2004 w szkole technik audiowizualnych w wyniku czego nawiązali współpracę i szybko stali się grupą Facades. Mathieu inspiruje się muzyką zarówno klasyczną jak i współczesną i łączy lekkie, akustyczne rytmy i dźwięki electro z delikatnym głosem Amélii. W 2007 roku poznali reżysera Stéphane Meunier, po czym dostali ofertę kompozycji muzyki dla jego filmów i seriali, w tym do Odnaleźć Alice. Zespół po wydaniu swojej pierwszej płyty znajdował się w pierwszej dziesiątce wykonawców MySpace we Francji latem 2008 z prawie 7 tysiącami odtworzeń dziennie. W 2010 ukazał się drugi album "Clouds In The Box", a w 2012 "Ballads and Lullabies Compilation". 3 listopada 2014 zostanie wydany nowy album: "Those Who Crossed Territories".

</doc>
<doc id="2307777" url="https://pl.wikipedia.org/wiki?curid=2307777" title="Pije Kuba do Jakuba">
Pije Kuba do Jakuba

Pije Kuba do Jakuba – polska piosenka tradycyjna. Autor melodii, prawdopodobnie XVIII-wiecznej, pozostaje anonimowy, autorem słów jest Stefan Witwicki. Pieśń jest wykonywana w różnych wersjach tekstu, różnych wersjach melodii i w różnej długości.
Okoliczności wykonywania.
Piosenkę „Pije Kuba do Jakuba” wykonuje się między innymi na weselach, przyjęciach, dyskotekach i przy ognisku.

</doc>
<doc id="2307778" url="https://pl.wikipedia.org/wiki?curid=2307778" title="Bitwa pod Kuju">
Bitwa pod Kuju

Bitwa pod Kuju – starcie zbrojne, które miało miejsce w roku 1019 w trakcie walk kitańsko-koreańskich.
W grudniu 1018 roku 100-tysięczna armia kitańska pod dowództwem generała Xiao Paiya wkroczyła na ziemie koreańskiego królestwa Goryeo. 200-tysięczne wojska koreańskie oczekiwały przeciwnika w rejonie Anju. Kitanowie przekroczyli graniczną rzekę Yalu, po czym wpadli w zasadzkę, ponosząc w walce z wojskami generała Kang Kam-chana ciężkie straty. 
W tym samym czasie wojska koreańskiego generała Kang Min-choma odcięły odwrót Kitanom, którzy podjęli jeszcze nieudaną próbę ataku na stolicę królestwa, Kaegyŏng. Na początku 1019 roku wycofujące się wojska kitańskie zostały zaatakowane przez Koreańczyków w rejonie Kuju, gdzie zostały rozgromione. Z całej armii ocalało zaledwie kilka tysięcy żołnierzy. 

</doc>
<doc id="2307779" url="https://pl.wikipedia.org/wiki?curid=2307779" title="It’s Time (album Michaela Buble)">
It’s Time (album Michaela Buble)

It’s Time – album kanadyjskiego piosenkarza Michael Bublé. Został wydany 15 lutego 2005 roku, lecz już tydzień przed premierą możliwe było legalne pobranie z iTunes.
W Kanadzie album odniósł duży sukces zdobywając sześciokrotnie status platynowej płyty (600.000 egzemplarzy), podobnie w Australii pięciokrotna platyna (350.000 egzemplarzy). Łączna sprzedaż to kilka milionów egzemplarzy.
W Polsce płyta uzyskała certyfikat platynowej.

</doc>
<doc id="2307780" url="https://pl.wikipedia.org/wiki?curid=2307780" title="Sułtanat">
Sułtanat

Sułtanat – wschodnia, islamska forma monarchii, w której panujący władca nosi tytuł sułtana. Dawniej odpowiednik innego wschodniego ustroju chanatu lub zachodnioeuropejskiego królestwa. W 2022 sułtanatami były jedynie Oman i Brunei, a także indonezyjska prowincja Yogyakarta oraz kilka stanów federacji Malezji.

</doc>
<doc id="2307783" url="https://pl.wikipedia.org/wiki?curid=2307783" title="Polielektrografia">
Polielektrografia

Polielektrografia – grupa technik diagnostycznych polegająca na rejestracji więcej niż jednego procesu związanego z daną czynnością, danym zjawiskiem. Przykładowo, w przypadku polikardiografii rejestrujemy m.in. zjawiska akustyczne i elektryczne związane z pracą serca. Najpopularniejsze techniki polielektrograficzne to :

</doc>
<doc id="2307788" url="https://pl.wikipedia.org/wiki?curid=2307788" title="Hrabstwo Kent (Ontario)">
Hrabstwo Kent (Ontario)

Kent – historyczne hrabstwo w Ontario, w Kanadzie. Przestało istnieć w 1998, kiedy to zostało połączone z miastem Chatham, wpółtworząc odtąd samodzielne miasto Chatham-Kent.

</doc>
<doc id="2307791" url="https://pl.wikipedia.org/wiki?curid=2307791" title="Grotesk Polski">
Grotesk Polski

Grotesk Polski – krój pisma dostosowany do pisowni i ortografii języka polskiego stworzony przez Artura Frankowskiego w latach 1998-2006.
Projekt.
Krój został oparty na tych sa­mych za­ło­że­niach, co Antykwa Półtawskiego. Proporcje kroju zostały ponownie przebalansowane, nadając mu neo-groteskowy wygląd z polskim akcentem. 
Gro­tesk pol­ski po­sia­da cyfry nautyczne, zwy­kłe oraz sze­reg li­ga­tur.

</doc>
<doc id="2307793" url="https://pl.wikipedia.org/wiki?curid=2307793" title="Polikardiografia">
Polikardiografia

Polikardiografia – jest techniką diagnostyczną (grupa metod polielektrograficznych) układu sercowo-naczyniowego opartą na równoczesnej rejestracji zapisu zjawisk elektrycznych, akustycznych oraz pulsu ciśnienia krwi. Polikardiografia wypełnia więc lukę pozostawioną przez elektrokardiografię w zakresie diagnozowania:
Polikardiografia jest wypierana ostatnio przez dopplerowskie metody ultrasonograficzne, umożliwiające dokładniejsze określenie tzw. objętości wyrzutowej – podstawowego parametru mechanicznego reprezentującego pracę układu sercowo-naczyniowego. Nadal jednak powinna być brana pod uwagę jako niedrogie urządzenie diagnostyczne rozszerzające możliwości standardowej elektrokardiografii.
Do technik kardiograficznych zalicza się:
Każdy z tych sygnałów może być rejestrowany współbieżnie z elektrokardiogramem za pomocą rejestratora wielokanałowego. Jedynym wymaganym środkiem technicznym jest odpowiedni przetwornik (kardiomikrofon lub piezosfigmometr) i przystawka dopasowująca parametry elektryczne sygnału do wejść typowych torów sygnałowych rejestratora EKG.

</doc>
<doc id="2307795" url="https://pl.wikipedia.org/wiki?curid=2307795" title="Kościół św. Karola Boromeusza w Krakowie">
Kościół św. Karola Boromeusza w Krakowie

Kościół św. Karola Boromeusza – parafialny kościół rzymskokatolicki, znajdujący się w Krakowie, w Dzielnicy IV na osiedlu Żabiniec przy ul. Zdrowej 31.
Świątynia jest budowana od 1999 roku. Obecnie trwają prace budowlane we wnętrzu. Będzie to kościół parafialny parafii św. Karola Boromeusza.

</doc>
<doc id="2307796" url="https://pl.wikipedia.org/wiki?curid=2307796" title="Youssef Howayek">
Youssef Howayek

Youssef Saadallah Howayek (arab.يوسف حويك); także Yousuf Huwayyik, Hoyek, Hoayek, Hawayek) (1883-1962) – był arabskim rzeźbiarzem i malarzem z miasta Helta, położonego na północy dzisiejszego Libanu.
Pochodził z rodziny libańskich chrześcijan-maronitów. Jego ojciec Saadallah Howayek był członkiem Rady Administracyjnej, dziadek był wiejskim kapłanem.
Przybycie do Rzymu stało się dla niego niezwykłym przeżyciem. Mieszkaniec górskiego miasteczka znalazł się w jednym z najważniejszych ośrodków kultury europejskiej.
Później przeniósł się do Paryża, gdzie spotkał libańsko-amerykańskiego poetę i malarza Khalila Gibrana. W latach 1909-1910 obaj studiowali rzeźbę u Auguste Rodina. Później dołączył do nich libański pisarz Ameen Rihani.
Jak wspominał Youssef Howayek w swoich pamiętnikach, wielkie wrażenie wywarło na nim ośmiotomowe dzieło Ernesta Renana: "Historia początków chrześcijaństwa" ("Histoire des origines du christianisme", 1863-1883).
Wiadomo, że rozpoczął przekład „Boskiej komedii” Dantego na język arabski, ale nie wiadomo, czy pracę doprowadził do końca.
Należał do stałych bywalców paryskiej Café du Dôme.

</doc>
<doc id="2307797" url="https://pl.wikipedia.org/wiki?curid=2307797" title="Ludobójstwo kulturowe">
Ludobójstwo kulturowe

Ludobójstwo kulturowe; ludobójstwo etniczne (ang. "ethnocide") – planowe niszczenie odrębności kulturowej i etnicznej (narodowej) grupy. Ma na celu rozbicie struktury społecznej i rodzinnej, a także zmuszenie ludzi do porzucenia własnej kultury (wierzeń, języka, sztuki) i sposobu życia oraz przyjęcia innej tożsamości. Zachodzi najczęściej w sytuacji konfliktu między grupami, gdzie grupa dominująca (reprezentowana np. przez władze państwowe) uniemożliwia rozwój kulturowy słabszej grupy i łamie prawa człowieka w imię interesów politycznych, ideologicznych bądź ekonomicznych. Działania te prowadzą do zaniku grupy etnicznej i asymilacji jej członków przez społeczeństwo dominujące. Arjun Appadurai uważa, że ludobójstwo kulturowe jest konsekwencją dążenia narodu do "czystości etnicznej". Ludobójstwo kulturowe jest potępiane przez UNESCO. Według konferencji UNESCO polega ono na tym, że "grupa etniczna jest pozbawiona prawa do korzystania, rozwijania i przekazywania własnej kultury i własnego języka, niezależnie od tego, czy to zbiorowo, czy indywidualnie". Deklaracja praw ludów tubylczych w art. 7 pierwszej wersji głosiła : "Ludność tubylcza ma zbiorowe i indywidualne prawo, by nie być ofiarą ludobójstwa etnicznego i kulturowego", w art. 8 wersji drugiej "Ludność tubylcza i należące do niej jednostki mają prawo nie podlegać przymusowej asymilacji lub zniszczeniu swej kultury". Zazwyczaj proces ludobójstwa kulturowego przebiega bez fizycznej likwidacji członków grupy.

</doc>
<doc id="2307798" url="https://pl.wikipedia.org/wiki?curid=2307798" title="Hrabstwo Washington (Missisipi)">
Hrabstwo Washington (Missisipi)

Hrabstwo Washington (ang. "Washington County") – hrabstwo w stanie Missisipi w Stanach Zjednoczonych. Obszar całkowity hrabstwa obejmuje powierzchnię 761,26 mil² (1971,65 km²). Według szacunków United States Census Bureau w roku 2009 miało 54 616 mieszkańców.
Hrabstwo powstało w 1827 roku.

</doc>
<doc id="2307800" url="https://pl.wikipedia.org/wiki?curid=2307800" title="Zou Yigui">
Zou Yigui

Zou Yigui (ur. 1686, zm. 1772) – malarz chiński z czasów dynastii Qing.
Pochodził z Wuxi w prowincji Jiangsu. Tworzył jako malarz nadworny. Tematem jego obrazów były kwiaty i pejzaże. Pozostawił po sobie traktat teoretyczny "Xiaoshan huapu" (小山画谱), poświęcony sztuce malowania kwiatów.
Był zaciekłym krytykiem popularnego na dworze cesarskim malarstwa europejskiego, które uważał za zbyt realistyczne. Jego twórców miał jedynie za prostych wyrobników, a nie artystów.

</doc>
<doc id="2307801" url="https://pl.wikipedia.org/wiki?curid=2307801" title="Anatolij Sołowjanenko">
Anatolij Sołowjanenko

Anatolij Sołowjanenko (; ur. 25 września 1932 w Stalino, zm. 29 lipca 1999 w Kozynie) – ukraiński śpiewak operowy, Ludowy Artysta ZSRR (1975), kawaler Orderu Lenina (1980), Państwowej Nagrody im. Tarasa Szewczenki (1977), Bohater Ukrainy (2008). Od 1966 roku – solista Opery Kijowskiej.

</doc>
<doc id="2307804" url="https://pl.wikipedia.org/wiki?curid=2307804" title="Julija Putincewa">
Julija Putincewa

Julija Putincewa (ros. Юлия Антоновна Путинцева; ur. 7 stycznia 1995 w Moskwie) – kazachska tenisistka narodowości rosyjskiej, finalistka US Open 2010 i Australian Open 2012 w grze pojedynczej dziewcząt, medalistka igrzysk azjatyckich.
Kariera tenisowa.
Podczas Igrzysk Olimpijskich Młodzieży w Singapurze w 2010 roku odpadła w ćwierćfinale gry pojedynczej oraz zajęła 4. miejsce w grze podwójnej, grając w parze z Darją Gawriłową.
Finalistka juniorskiego US Open 2010. Przegrała w nim z Gawriłową 3:6, 2:6. Na Wimbledonie w 2010 doszła do półfinału, w którym została pokonana przez Kristýnę Plíškovą. W turnieju juniorskim Australian Open 2012 przegrała w finale z Taylor Townsend 1:6, 6:3, 3:6.
W maju 2011 roku w Moskwie wygrała swój pierwszy turniej singlowy rangi ITF, pokonując w finale Weronikę Kapszaj. W lipcu 2011 roku w tureckim Samsun wygrała kolejny turniej tej rangi, pokonując w finale Martę Domachowską. W sumie wygrała sześć turniejów singlowych rangi ITF.
W maju 2012 roku Putincewa przestała grać pod rosyjską flagą i zaczęła reprezentować Kazachstan.
W zawodach cyklu WTA Tour Putincewa wygrała dwa turnieje w grze pojedynczej z pięciu rozegranych finałów.
W rankingu singlowym wśród seniorek najwyżej sklasyfikowana była na 27. miejscu.
Historia występów wielkoszlemowych.
Występy w grze mieszanej.
Julija Putincewa nigdy nie startowała w rozgrywkach gry mieszanej podczas turniejów wielkoszlemowych.

</doc>
<doc id="2307805" url="https://pl.wikipedia.org/wiki?curid=2307805" title="HIP 5158 b">
HIP 5158 b

HIP 5158 b – jedna z dwóch planet pozasłonecznych orbitujących wokół gwiazdy HIP 5158 w gwiazdozbiorze Wieloryba. Została odkryta w 2009 roku metodą polegającą na mierzeniu zmienności prędkości radialnych.
Planeta ta jest masywniejsza od Jowisza (jej masa to co najmniej 1,4 ). Jeden pełny obieg wokół gwiazdy macierzystej zajmuje jej około 345 dni.

</doc>
<doc id="2307808" url="https://pl.wikipedia.org/wiki?curid=2307808" title="Amazonki (mitologia)">
Amazonki (mitologia)

Amazonki (gr. Amazónes, łac. "Amazones" "„Bezpierśne”", gr. "amazṓn" "„ta, która nie ma piersi”") – w mitologii greckiej naród albo plemię wojowniczych kobiet, które wywodziły się od boga Aresa i nimfy Harmonii. Zamieszkiwały wybrzeża Morza Czarnego lub Trację albo też środkową Scytię (na równinach na lewym brzegu Dunaju), bądź też północne wybrzeże Azji Mniejszej u stóp Kaukazu.
Amazonki były niezwykle walecznym, niezależnym narodem, tworzyły społeczność wyłącznie kobiecą, mężczyzn uważały za gorszych. Strzegły swoich terenów pokonując o wiele liczebniejsze armie składające się z mężczyzn.
Utrzymywały stosunki z cudzoziemcami, żeby podtrzymać ród. Swoje potomstwo płci męskiej zabijały lub kaleczyły (oślepiały albo okulawiały) bądź oddawały ojcom na wychowanie, dzieci płci żeńskiej kształciły w sztuce wojennej.
Sądzono, że Amazonki usuwały dziewczętom pierś, aby nie przeszkadzała im w napinaniu cięciwy łuku lub rzucaniu dzidą.
Amazonka to również określenie kobiety jeżdżącej konno oraz kobiety po amputacji piersi.

</doc>
<doc id="2307810" url="https://pl.wikipedia.org/wiki?curid=2307810" title="Muhammad Ibn Nusayr an-Namiri">
Muhammad Ibn Nusayr an-Namiri

Muhammad Ibn Nusayr an-Namiri lub Ibn Nusayr − uczeń jednego z dwunastu imamów, Hasana al-Askariego, który ogłosił się jego i Muhammada al-Mahdiego przedstawicielem i odrzucił autorytet Czterech Zastępców. Wyznawcy Ibn Nusayra są zwani alawitami.

</doc>
<doc id="2307812" url="https://pl.wikipedia.org/wiki?curid=2307812" title="Mitsubishi Typ 87">
Mitsubishi Typ 87

Mitsubishi Typ 87 (jap. 八七式軽爆撃機, 2MB1) – japoński lekki bombowiec wytwórni Mitsubishi przeznaczony dla lotnictwa Cesarskiej Armii Japońskiej, zbudowany w latach 20. XX wieku.
Historia.
Geneza.
Lata 20. XX stulecia to okres rozbudowy i modernizacji japońskiego lotnictwa armii. Jednym z kierunków unowocześniania parku lotniczego było pozyskanie skutecznego bombowca mogącego na szczeblu taktycznym wspierać działania piechoty. Do lat 20. tego typu zadania wykonywały samoloty rozpoznawcze. Pierwszymi, które znalazły się na wyposażeniu lotnictwa armii były używane brytyjskie maszyny Sopwith 1½ Strutter. Niestety z racji stopnia zużycia ich walory nie były zbyt duże i używano ich głównie do celów szkoleniowych. Dużo większą karierę zrobił zakupiony we Francji w liczbie 80 egzemplarzy, samolot Salmson 2A2. Jego licencyjną produkcję rozpoczęły zakłady Kawasaki i warsztaty lotnicze Armii w Tokorozawa. Maszyna używana w Japonii pod skrótową nazwą Otsu 1 cieszyła się ogromną popularnością. Wyprodukowano 930 egzemplarzy. Samolot był łatwy w pilotażu i lubiany przez załogi. Wykorzystywano go do zadań rozpoznawczych, łącznikowych, przechwytywania i zrzucania meldunków, stawiania zasłony dymnej oraz do bombardowań. Niestety, w tej ostatniej roli z racji niewielkiego wagomiaru przenoszonych bomb jego skuteczność była zbyt mała jak na wymagania armii. W zaistniałej sytuacji na początku 1925 roku Biuro ds. Lotnictwa Armii ("Rikugun Kōkūbu") ogłosiło wymagania na całkowicie nowy typ samolotu: lekkiego bombowca zdolnego do przenoszenia ładunku bomb oraz do ostrzeliwania celów naziemnych. Maszyna swoimi osiągami miała przewyższać Otsu 1, być zdolna do przenoszenia bomb dużych wagomiarów i uzbrojona w stałe karabiny maszynowe. Ofertę skierowano do trzech firm: Nakajima, Kawasaki i Mitsubishi. Niezależnie od wytwórni lotnictwo Armii podjęło próbę zbudowania samolotu własnymi siłami.
Projekt.
Mitsubishi zaproponowało lotnictwu Armii dwa projekty. Pierwszym z nich była opracowana od podstaw nowa konstrukcja oznaczona jako 2MB2. Drugim był specjalnie w tym celu zaadaptowanym morskim, pokładowym samolotem bombowo-torpedowym Typ 13 (oznaczenie fabryczne 2MT1). Zmodernizowaną wersję oznaczono jako 2MB1. W samolocie zmieniono silnik – Napier Lion zastąpiono jednostką Mitsubishi Hispano-Suiza. Uproszczono konstrukcję skrzydeł rezygnując z ich składania, które podczas hangarowania na pokładzie lotniskowca było jak najbardziej potrzebne, jednak lotnictwu Armii zupełnie zbędne. Górny płat otrzymał zerowy wznios. Przebudowano kadłub ograniczając załogę z trzech do dwóch członków. Pomiędzy marcem 1927 roku a marcem 1928 roku wybudowano cztery egzemplarze prototypowe. Samolot okazał się być konstrukcją solidną i prostą, łatwą w pilotażu i z bardzo dobrymi właściwościami lotnymi. Jego osiągi nie były już wówczas zbyt duże, ale pozostałe zalety wystarczyły, aby Główne Biuro ds. Lotnictwa Armii ("Rikugun Kōkū Honbu"), bo tak od maja 1925 roku nazwane zostało Biuro ds. Lotnictwa Armii, zamówiło egzemplarze seryjne samolotu. Maszyna otrzymała oficjalną nazwę Lekki Samolot Bombowy Typ 87 ("Hachi-Nana-Shiki Keibakugekiki").
Konstrukcja.
Typ 87 był dwupłatowym, zastrzałowym samolotem o konstrukcji całkowicie drewnianej. Stałe dwukołowe podwozie z płozą ogonową. Skrzydła kryte płótnem. Górny płat wsparty na dolnym sześcioma parami pojedynczych zastrzałów z naciągami wykonanymi z drutów. Na górnym i dolnym płacie lotki. Dwuosobowa załoga z miejscami w układzie tandem w otwartych kabinach. 12-cylindrowy, chłodzony wodą, rzędowy silnik w układzie V Mitsubishi Hispano-Suiza napędzający dwułopatowe, metalowe śmigło.
Uzbrojenie.
Samolot uzbrojony był w cztery karabiny maszynowe Vickers kalibru 7,7 mm. Dwa z nich zainstalowano na stałe z przodu górnej części kadłuba, strzelały na wprost poprzez śmigło. Dwa ruchome strzelały do tyłu w górę i do tyłu w dół, a obsługiwał je tylny strzelec. Maszyna mogła przenosić maksymalnie 500 kg bomb podwieszanych pod kadłubem i dolnym płatem.
Służba.
Pierwsze samoloty Typ 87 trafiły do dwóch eskadr ("Chūtai") 7. Pułku Lotniczego ("Hikō Rentai") stacjonującego w Hamamatsu w grudniu 1927 roku i był to pierwszy utworzony pułk bombowy w strukturach lotnictwa Armii. Część maszyn trafiło do szkolenia w bazach w Hamamatsu i Kakamigahara. Samoloty brały udział w walkach na terenie Mandżurii podczas tzw. incydentu mukdeńskiego oraz podczas całego okresu walk chińsko-japońskich o opanowanie Mandżurii. W 1934 roku maszyny zaczęto wycofywać z jednostek bojowych, zastępując je samolotami Mitsubishi Ki-2.

</doc>
<doc id="2307813" url="https://pl.wikipedia.org/wiki?curid=2307813" title="Nikołaj Siergiejewicz Trubieckoj">
Nikołaj Siergiejewicz Trubieckoj



</doc>
<doc id="2307814" url="https://pl.wikipedia.org/wiki?curid=2307814" title="Kościół św. Stanisława Biskupa i Męczennika w Krakowie (ul. Kantorowicka)">
Kościół św. Stanisława Biskupa i Męczennika w Krakowie (ul. Kantorowicka)

Kościół św. Stanisława Biskupa i Męczennika – parafialny kościół rzymskokatolicki, znajdujący się w Krakowie, w Dzielnicy XVII Wzgórza Krzesławickie, w obszarze zabudowy Kantorowice, przy ul. Kantorowickiej 122.
Historia.
Niewielka świątynia została wzniesiona w latach 1985-86. Konsekrowana przez arcybiskupa Kazimierza Nycza w 1988 roku.
Projekt.
Budynek, projektu inż. Romana Łomnickiego, jest jednonawowy z naśladującymi nawy boczne, wąskimi przestrzeniami. Prosto zamknięte Prezbiterium, w ołtarzu głównym obraz P. Moskala "Apoteoza św. Stanisława" a nad nim Krucyfiks z XVII wieku.
Fasada zamknięta trójkątnym szczytem, nad wejściem, w oknie znajduje się witraż "św. Jadwiga". Przed kościołem na niewysokiej konstrukcji umieszczono dwa dzwony-sygnaturki.

</doc>
<doc id="2307815" url="https://pl.wikipedia.org/wiki?curid=2307815" title="HIP 5158 c">
HIP 5158 c

HIP 5158 c – jeden z dwóch obiektów orbitujących wokół gwiazdy HIP 5158 w gwiazdozbiorze Wieloryba. Został odkryty w 2009 roku metodą, która polega na mierzeniu zmienności prędkości radialnych, choć nie udało się wówczas określić jego orbity. Potwierdzenie istnienia obiektu nastąpiło w 2011 roku.
Obiekt ten jest około 15 razy masywniejszy od Jowisza. Okrąża swoją gwiazdę macierzystą w odległości około 7,7 jednostek astronomicznych w czasie około 25 lat. Ze względu na dużą niepewność co do masy tego obiektu, nie wiadomo czy jest to planeta, czy brązowy karzeł.

</doc>
<doc id="2307816" url="https://pl.wikipedia.org/wiki?curid=2307816" title="Autoalarm">
Autoalarm

Autoalarm (lub samochodowa instalacja alarmowa) – szereg elektronicznych zabezpieczeń przeciwkradzieżowych i przeciwwłamaniowych stosowanych w samochodach (osobowe, ciężarowe, terenowe itp.).
Podstawowe i najważniejsze funkcje autoalarmu to: nadzorowanie zamknięcia/otwarcia drzwi, pokrywy bagażnika i silnika, odcinanie dopływu prądu do aparatu zapłonowego lub pompy paliwa, zabezpieczenie kabiny pasażerskiej przez nadzór za pośrednictwem czujników ruchu wewnątrz samochodu oraz zabezpieczenie przed podnoszeniem i poruszaniem/odholowaniem pojazdu.

</doc>
<doc id="2307817" url="https://pl.wikipedia.org/wiki?curid=2307817" title="Iwan Kozłowski">
Iwan Kozłowski

Iwan Kozłowski (, ur. 24 marca 1900 we wsi Marjanowka (obecnie w obwodzie kijowskim), zm. 24 grudnia 1993) – radziecki śpiewak operowy, Ludowy Artysta ZSRR (1940), Bohater Pracy Socjalistycznej (1980), dwukrotny laureat Nagrody Stalinowskiej (1941, 1949) i pięciokrotny kawaler Orderu Lenina (1939, 1951, 1970, 1976, 1980), laureat Państwowej Nagrody im. Tarasa Szewczenki (1990). Od 1926 roku solista Opery Moskiewskiej.
Uczył się w seminarium nauczycielskim w Kijowie, w 1920 ukończył Kijowski Instytut Muzyczno-Dramatyczny, 1920-1923 służył w wojskach inżynieryjnych Armii Czerwonej, w 1922 został solistą teatru operowego w Połtawie. Najbardziej znany dzięki roli Jurodiwego w operze "Borys Godunow" Musorgskiego i Lenskiego w "Eugeniuszu Onieginie" Czajkowskiego. Repertuar Kozłowskiego obejmował ponad 50 ról operowych, wiele utworów wokalnych, oraz kilkadziesiąt ukraińskich pieśni ludowych.

</doc>
<doc id="2307822" url="https://pl.wikipedia.org/wiki?curid=2307822" title="Open de Nice Côte d’Azur 2011">
Open de Nice Côte d’Azur 2011

Open de Nice Côte d’Azur 2011 – tenisowy turniej ATP rangi ATP World Tour 250 z cyklu Open de Nice Côte d’Azur rozgrywany w dniach 15–21 maja 2011 roku w Nicei na kortach ziemnych o puli nagród 398 250 euro.

</doc>
<doc id="2307823" url="https://pl.wikipedia.org/wiki?curid=2307823" title="Kuusjärvi">
Kuusjärvi



</doc>
<doc id="2307827" url="https://pl.wikipedia.org/wiki?curid=2307827" title="Wspomagane samobójstwo">
Wspomagane samobójstwo



</doc>
<doc id="2307828" url="https://pl.wikipedia.org/wiki?curid=2307828" title="Bob Woods">
Bob Woods

Bob Woods (2 września 1933), szwedzki curler, z pochodzenia Kanadyjczyk.
Woods jako kapitan zespołu ze sztokholmskiego Fjällgårdens Curlingklubb wygrał mistrzostwa kraju w sezonie 1966/1967. Dawało to prawo do reprezentowania Szwecji na Mistrzostwach Świata 1967.
Szwedzi z bilansem 4 wygranych i 3 porażek po Round Robin z 4. miejsca zakwalifikowali się do półfinałów. W fazie play-off zmierzyli się z niepokonanymi dotychczas Amerykanami (Bruce Roberts), mecz zakończył się wynikiem 7:6 na korzyść Europejczyków. W finale Woods zdobył srebrne medale ulegając 5:8 Szkotom (Chuck Hay). Był to drugi medal mistrzostw świata dla Szwecji, jednak pierwszy srebrny, wcześniej brąz zdobył w 1965 Tore Rydman.

</doc>
<doc id="2307831" url="https://pl.wikipedia.org/wiki?curid=2307831" title="Director’s Cut">
Director’s Cut



</doc>
<doc id="2307835" url="https://pl.wikipedia.org/wiki?curid=2307835" title="Inventum Towarzystwo Funduszy Inwestycyjnych">
Inventum Towarzystwo Funduszy Inwestycyjnych

Inventum Towarzystwo Funduszy Inwestycyjnych S.A. (wcześniej "Idea Towarzystwo Funduszy Inwestycyjnych S.A." i "Górnośląskie Towarzystwo Funduszy Inwestycyjnych S.A.") – byłe towarzystwo funduszy inwestycyjnych (TFI) zarządzające funduszami inwestycyjnymi. Spółka akcyjna notowana była na Giełdzie Papierów Wartościowych w Warszawie.
Historia.
Towarzystwo powstało w październiku 1999 roku jako pierwsze towarzystwo funduszy inwestycyjnych z całkowicie polskim kapitałem, pod nazwą Górnośląskie Towarzystwo Funduszy Inwestycyjnych S.A. Z dniem 16 stycznia 2007 roku zmianie uległa nazwa Towarzystwa na Idea Towarzystwo Funduszy Inwestycyjnych S.A. (Idea TFI S.A.). 22 września 2008 roku Towarzystwo zostało przejęte przez Dom Maklerski IDM SA. 22 lutego 2011 spółka zadebiutowała na warszawskiej GPW.
W dniu 7 października 2014 r. Komisja Nadzoru Finansowego cofnęła zezwolenie na prowadzenie działalności przez INVENTUM Towarzystwo Funduszy Inwestycyjnych S.A. Było to pierwsze takie wydarzenie w historii polskiego rynku towarzystw funduszy inwestycyjnych.

</doc>
<doc id="2307836" url="https://pl.wikipedia.org/wiki?curid=2307836" title="Yayoi (imię)">
Yayoi (imię)

 – żeńskie imię japońskie.
Możliwa pisownia.
Yayoi można zapisać, używając wielu różnych znaków kanji i może znaczyć m.in.:

</doc>
<doc id="2307837" url="https://pl.wikipedia.org/wiki?curid=2307837" title="Fiodor Riemiezow">
Fiodor Riemiezow

Fiodor Nikiticz Riemiezow, (ur. w Kaslinie, zm. 6 czerwca 1970 w Leningradzie) – radziecki wojskowy, generał porucznik.
Życiorys.
Urodził się na osiedlu fabrycznym Zakładów Kaslińskich (obecnie część miasto Kaslin) w obwodzie czelabińskim.
W 1918 roku wstąpił do Armii Czerwonej, w 1919 roku ukończył szkołę dowódców piechoty. Brał udział w wojnie domowej, był dowódcą kompanii i batalionu, walczył na froncie wschodnim z oddziałami adm. Kołczaka. Następnie jako dowódca samodzielnego batalionu 33 Dywizji Kubańskiej 9 Armii walczył na froncie południowym przeciwko oddziałom gen. Wrangla oraz uczestniczył w tłumieniu powstania w guberni witebskiej.
W 1921 roku ukończył wyższy kurs taktyczno-strzelecki w szkole dowódców Armii Czerwonej im. Kominternu. Po zakończeniu walk kolejno zajmował stanowiska: pomocnika, a następnie starszego pomocnika szefa wydziału operacyjnego dywizji piechoty, szefa sztabu pułku strzeleckiego. W 1930 roku został szefem wydziału w sztabie Nadwołżańskiego Okręgu Wojskowego, a w kwietniu 1931 roku dowódcą pułku strzeleckiego. W 1932 roku ukończył Wojskową Akademię im. M. Frunzego.
W lipcu 1937 roku został dowódcą 45 Dywizji Strzeleckiej, a w lipcu 1938 roku został dowódcą Żytomierskiej Armijnej Grupy Wojsk. W lipcu 1939 roku został dowódcą Zabajkalskiego Okręgu Wojskowego a w czerwcu 1940 roku dowódcą Orłowskiego Okręgu Wojskowego.
Po ataku Niemiec na ZSRR na terenie okręgu zorganizował i został dowódcą 20 Armii, ale już 5 lipca 1941 roku został dowódcą 13 Armii. Brał udział w walkach w rejonie Mińska, rzeki Berezyna i w rejonie miasta Borysów, potem bronił linii Dniepru oraz brał udział w walkach na kierunku smoleńskim.
W okresie od 4 września do 18 października 1941 roku był dowódcą Północnokaukaskiego Okręgu Wojskowego, w tym czasie została tam zorganizowania 19 Armia oraz kilka dywizji kawalerii. W październiku 1941 roku zorganizowano w okręgu 56 Samodzielną Armię, której został dowódcą. Armia ta broniła linii obronnej w rejonie miasta Rostów nad Donem, a następnie broniła dostępu do Kaukazu wchodząc w skład Frontu Zakaukaskiego oraz uczestnicząc w kontrnatarciu tego frontu.
W styczniu 1942 został dowódcą Południowouralskiego Okręgu Wojskowego, a w kwietniu 1942 dowódcą 45 Armii, którą dowodził do zakończenia wojny. Armia na zajmowała pozycje na granicy ZSRR z Turcją i Iranem oraz osłaniała linie komunikacyjne na terenie Iranu, którymi dostarczano sprzęt do ZSRR w ramach umowy Lend-Lease.
Po zakończeniu wojny oraz rozformowaniu 45 Armii w 1945 roku został kierownikiem katedry w Wojskowej Akademii im. Frunzego, następnie od stycznia 1953 roku zastępcą komendanta Akademii Wojskowej im. Dzierżyńskiego. W 1952 roku ukończył wyższy kurs akademicki w Wyższej Akademii Wojskowej im. Woroszyłowa.
W maju 1953 roku został pomocnikiem dowódcy Moskiewskiego Okręgu Wojskowego.
W 1959 roku przeniesiony do rezerwy. Mieszkał w Leningradzie, gdzie zmarł.

</doc>
<doc id="2307839" url="https://pl.wikipedia.org/wiki?curid=2307839" title="Masters Snooker 1986">
Masters Snooker 1986

Benson and Hedges Masters 1986 – nierankingowy turniej snookerowy rozegrany w dniach 26 stycznia – 2 lutego 1986 roku w Wembley Conference Centre w Londynie.
W finale turnieju Cliff Thorburn pokonał Jimmy'ego White'a 9-5.
Nagrody finansowe.
Zwycięzca: £45 000
Łączna pula nagród: £175 000

</doc>
<doc id="2307840" url="https://pl.wikipedia.org/wiki?curid=2307840" title="Don’t Stop the Party (singel Black Eyed Peas)">
Don’t Stop the Party (singel Black Eyed Peas)

Don’t Stop the Party – trzeci singiel z wydanego w 2010 roku albumu grupy The Black Eyed Peas "The Beginning". Można w nim zobaczyć, jak wygląda życie zespołu w trasie koncertowej. Teledysk, którego reżyserem jest Ben Mor, zawiera fragmenty materiałów filmowych nagranych w trasie oraz za kulisami koncertów zespołu. Teledysk głównie nakręcony został w Brazylii.

</doc>
<doc id="2307841" url="https://pl.wikipedia.org/wiki?curid=2307841" title="Sułtanat seldżucki">
Sułtanat seldżucki



</doc>
<doc id="2307843" url="https://pl.wikipedia.org/wiki?curid=2307843" title="Chizuru">
Chizuru

 – żeńskie imię japońskie, oznacza "tysiąc żurawi".

</doc>
<doc id="2307845" url="https://pl.wikipedia.org/wiki?curid=2307845" title="Billel Dziri">
Billel Dziri

Billel Dziri (ur. 21 stycznia 1972 w Algierze) – algierski piłkarz grający na pozycji pomocnika. W reprezentacji Algierii rozegrał 93 mecze i strzelił 9 goli.
Kariera klubowa.
Karierę piłkarską Dziri rozpoczął w klubie NA Hussein Dey. W 1990 roku awansował z drużyny juniorskiej do seniorów i zadebiutował wówczas w jej barwach w pierwszej lidze algierskiej. W NA Hussein Dey występował do 1995 roku, a następnie odszedł z niego do stołecznego USM Algier. Grał w nim przez półtora sezonu i w tym okresie wywalczył mistrzostwo Algierii w 1996 oraz Puchar Algierii w 1997 roku.
Na początku 1998 roku Dziri przeszedł do tunezyjskiego Étoile Sportive du Sahel z miasta Susa. W 1998 roku zdobył z ES Sahel Superpuchar Afryki. W 1999 roku Algierczyk odszedł do francuskiego CS Sedan i w jego barwach rozegrał 13 meczów w Ligue 1.
W 2000 roku Dziri wrócił do Algierii, do USM Algier. W latach 2002, 2003, 2005 wywalczył z nim kolejne w karierze tytuły mistrza kraju, a w latach 2001, 2003, 2004 zdobył kolejne trzy puchary algierskie. W 2007 roku odszedł do katarskiego Al-Sadd, z którym zdobył Puchar Emira Kataru i Puchar Korony Księcia Kataru. Jeszcze w 2007 roku wrócił do USM Algier, a w 2010 roku zakończył w nim swoją karierę.
Kariera reprezentacyjna.
W reprezentacji Algierii Dziri zadebiutował 23 września 1992 roku w zremisowanym 1:1 towarzyskim meczu z Tunezją. W swojej karierze czterokrotnie bywał powoływany do kadry Algierii na Puchar Narodów Afryki.
Swoje pierwsze mecze Pucharu Narodów Afryki Dziri rozegrał w 1996 roku w Pucharze Narodów Afryki 1996. Na nim zagrał czterokrotnie: z Zambią (0:0), ze Sierra Leone (2:0), z Burkina Faso (2:1 i gol) i ćwierćfinale z Republiką Południowej Afryki (1:2).
W 1998 roku Dziri wystąpił w 3 grupowych meczach Pucharu Narodów Afryki 1998: z Gwineą (0:1), z Burkina Faso (1:2) oraz z Kamerunem (1:2 i gol).
W 2000 roku Dziri zaliczył swój trzeci turniej o Puchar Narodów Afryki. Zagrał na nim 4 razy: Demokratyczną Republiką Konga (0:0), z Gabonem (3:1 i gol), z Republiką Południowej Afryki (1:1) oraz ćwierćfinale z Kamerunem (1:2).
W 2002 roku Dziri został powołany do kadry Algierii na Puchar Narodów Afryki 2002. Na tym turnieju rozegrał 3 mecze: z Nigerią (0:1), z Liberią (2:2) i z Mali (0:2). W kadrze narodowej od 1992 do 2005 roku rozegrał 93 mecze, w których strzelił 9 goli.

</doc>
<doc id="2307846" url="https://pl.wikipedia.org/wiki?curid=2307846" title="Leon Koczaski">
Leon Koczaski

Leon Koczaski ps. „Bolek”, „Półinteligent” (ur. 24 maja 1913 w Łodzi, zm. 2 grudnia 1943 w Opatowie) – działacz komunistyczny, członek Komitetu Centralnego i sekretarz Radomsko-Kieleckiego Obwodu PPR.
Życiorys.
Urodził się w rodzinie robotnika kolejowego. W 1933 ukończył Miejską Szkołę Handlową w Łodzi. Jako uczeń działał w Związku Niezależnej Młodzieży Socialistycznej „Życie” i w klubie robotniczym „Orkan”, na terenie którego współdziałał z Komunistycznym Związkiem Młodzieży Polskiej. Latem 1933 podjął nieudaną próbę nielegalnego przedostania się do ZSRR. Został zatrzymany przez Korpus Ochrony Pogranicza na Wołyniu i skazany na 3 miesiące aresztu. W więzieniu zetknął się z komunistami i wstąpił do Komunistycznej Partii Polski. W końcu 1934 został powołany do służby wojskowej, w czasie której wspólnie z żołnierzami - członkami KPP prowadził agitację polityczną wśród szeregowych i podoficerów, nawołując do solidarności ze strajkującymi robotnikami w Łodzi. Oskarżony przez Oddział II Sztabu Głównego o działalność komunistyczną, 18 grudnia 1935 został skazany przez Wojskowy Sąd Okręgowy Nr IV w Łodzi na 4 lata więzienia i pozbawienie praw obywatelskich na 6 lat. Karę odbywał m.in. w Łęczycy. 
We wrześniu 1939 został zatrzymany przez Niemców w drodze do Warszawy pod Rawą Mazowiecką i osadzony na 3 miesiące w obozie jenieckim. Po powrocie do Łodzi pracował w Powszechnej Spółdzielni Spożywców „Społem” i organizował grupy sabotażowe w dzielnicy Retkinia i Karolew. W końcu 1941 zorganizował wraz z Mieczysławem Moczarem i Ignacym Logą-Sowińskim organizację konspiracyjną „Front Walki za Naszą i Waszą Wolność”, która w maju 1942 połączyła się z Polską Partią Robotniczą. Wszedł w skład Komitetu Łódzkiego PPR i został mianowany szefem sztabu łódzkiej GL. Na skutek dekonspiracji opuścił Łódź i przebywał początkowo w Poznaniu, a następnie w Warszawie, gdzie został sekretarzem KC PPR. W sierpniu 1943 został sekretarzem okręgowym PPR w Radomiu, a następnie sekretarzem Radomsko-Kieleckiego Obwodu PPR. 30 listopada 1943 wraz z dwoma innymi przedstawicielami PPR i GL (Edwardem Bernatem ps. „Orzeł” i Leszkiem Szwagierczakiem ps. „Tur”) wziął udział w spotkaniu w Słabuszewicach z lokalnym oddziałem polskiego podziemia (NSZ lub AK), który chciano zwerbować do GL. Po jego zakończeniu żołnierze podziemia otworzyli ogień do odjeżdżających komunistów. Szwagierczak i Bernat zginęli, a ciężko ranny Koczaski zmarł po dwóch dniach w opatowskim szpitalu.
Uchwałą Prezydium Krajowej Rady Narodowej z 6 września 1946 pośmiertnie odznaczony Orderem Krzyża Grunwaldu II klasy.
Żona: ...?..., córka Magdalena.
Upamiętnienie.
Jego imieniem nazwano fabrykę, w której działał (Królewską Manufakturę Kroeninga) i kilka ulic, m.in. w Świdnicy. Był też patronem Zespołu Szkół Administracyjno - Ekonomicznych w Łodzi (obecnie Zespół Szkół Ekonomiczno - Turystyczno - Hotelarskich im. Władysława Grabskiego).
W latach 1964–1975 imię Leona Koczaskiego nosił Kielecki Pułk Obrony Terytorialnej.

</doc>
<doc id="2307847" url="https://pl.wikipedia.org/wiki?curid=2307847" title="Bitwa pod Rabbath Moab">
Bitwa pod Rabbath Moab



</doc>
<doc id="2307849" url="https://pl.wikipedia.org/wiki?curid=2307849" title="Masters Snooker 1984">
Masters Snooker 1984

Benson and Hedges Masters 1984 – nierankingowy turniej snookerowy rozegrany w dniach 22–28 stycznia 1984 roku w Wembley Conference Centre w Londynie.
W finale turnieju Jimmy White pokonał Terry'ego Griffithsa 9-5.
Nagrody finansowe.
Zwycięzca: £35 000
Najwyższy break turnieju: £1 000
Break maksymalny: £10 000
Łączna pula nagród: £115 000

</doc>
<doc id="2307852" url="https://pl.wikipedia.org/wiki?curid=2307852" title="Fujiko">
Fujiko

 – japońskie imię żeńskie.
Możliwa pisownia.
Fujiko można zapisać, używając wielu różnych znaków kanji i może znaczyć m.in.:

</doc>
<doc id="2307853" url="https://pl.wikipedia.org/wiki?curid=2307853" title="RQ">
RQ



</doc>
<doc id="2307854" url="https://pl.wikipedia.org/wiki?curid=2307854" title="Michaił Golenko">
Michaił Golenko

Michaił Michajłowicz Golenko, ros. Михаил Михайлович Голенко (ur. 1 sierpnia 1891 r. w Janopolu w rejonie Szawli, zm. ?) – radziecki wojskowy (podpułkownik), zastępca dowódcy rezerwy oficerskiej przy sztabie Sił Zbrojnych Komitetu Wyzwolenia Narodów Rosji pod koniec II wojny światowej.
W 1912 r. ukończył eksternistycznie gimnazjum, zaś w 1916 r. szkołę praporszczików. Brał udział w I wojnie światowej. Po jej zakończeniu od wiosny 1919 r. walczył w szeregach wojsk bolszewickich na Ukrainie. Początkowo dowodził plutonem 20 Suchumskiego Pułku Strzeleckiego. Następnie objął dowództwo kompanii 31 Samodzielnego Batalionu Obrony Dróg Kolejowych. W latach 1920–1921 zwalczał antybolszewickich powstańców w zachodniej Syberii jako dowódca batalionu 273 Pułku Strzeleckiego, a następnie 207 Pułku Strzeleckiego. Od stycznia 1924 r. był zastępcą dowódcy kompanii 135 Pułku Terytorialnego 45 Dywizji Strzeleckiej. W październiku tego roku objął dowództwo kompanii 296 Pułku Strzeleckiego. W lutym 1926 r. objął funkcję dowódcy broni strzeleckiej pułku. Od lutego 1928 r. dowodził kompanią 239 Pułku Strzeleckiego, zaś od kwietnia 1931 r. batalionem pułku. W listopadzie tego roku został zastępcą szefa oddziału mobilizacyjnego sztabu 80 Dywizji Strzeleckiej. Od listopada 1937 r. był zastępcą dowódcy 138 Pułku Strzeleckiego, zaś od czerwca 1938 r. ponownie zastępcą szefa oddziału mobilizacyjnego sztabu 80 Dywizji Strzeleckiej. W październiku tego roku został zastępcą szefa sztabu dywizji. W tym roku awansował do stopnia majora, zaś w 1940 r. podpułkownika. We wrześniu 1941 r., po zniszczeniu dywizji, dostał się do niewoli. Przebywał w różnych obozach jenieckich. Jesienią 1944 r. wstąpił do nowo formowanych Sił Zbrojnych Komitetu Wyzwolenia Narodów Rosji. W grudniu tego roku wraz z grupą oficerów „własowskich” prowadził werbunek do Sił Zbrojnych KONR w obozach jenieckich w okupowanej Norwegii. Od stycznia 1945 r. był zastępcą dowódcy rezerwy oficerskiej przy sztabie Sił Zbrojnych KONR. 9 maja tego roku wraz ze sztabem i częścią oddziałów "własowskich" poddał się Amerykanom. Był osadzony w obozach jenieckich we wsi Kladenské Rovné, mieście Friedbeg, Ganacker, zaś po 18 sierpnia w Ratyzbonie. Dalsze jego losy są nieznane.

</doc>
<doc id="2307859" url="https://pl.wikipedia.org/wiki?curid=2307859" title="Société Finno-Ougrienne">
Société Finno-Ougrienne



</doc>
<doc id="2307863" url="https://pl.wikipedia.org/wiki?curid=2307863" title="Cecile Vogt">
Cecile Vogt



</doc>
<doc id="2307864" url="https://pl.wikipedia.org/wiki?curid=2307864" title="Robert Lord">
Robert Lord



</doc>
<doc id="2307867" url="https://pl.wikipedia.org/wiki?curid=2307867" title="Tassaduq Hussain">
Tassaduq Hussain

Tassaduq Hussain - pakistański urzędnik i dyplomata.
Pełnił między innymi funkcję dyrektora (1994-1997 i 2004-2005) i dyrektora generalnego Foreign Service of Pakistan (2005-2007).
Był pracownikiem placówek dyplomatycznych w Pekinie (1987-1994), Londynie (1997-2000) i Dausze (2001-2004), pełnił również funkcję konsula generalnego w Toronto (2007-2009). Od 31 sierpnia 2009 piastuje urząd ambasadora w Turkmenistanie.

</doc>
<doc id="2307868" url="https://pl.wikipedia.org/wiki?curid=2307868" title="Oscar Gatto">
Oscar Gatto

Oscar Gatto (ur. 1 stycznia 1985 w Montebelluna) – włoski kolarz szosowy.
Największym sukcesem zawodnika jest etapowe zwycięstwo w Giro d'Italia w 2011 roku.

</doc>
<doc id="2307870" url="https://pl.wikipedia.org/wiki?curid=2307870" title="Memorial Van Damme 2011">
Memorial Van Damme 2011

Memorial Van Damme 2011 – mityng lekkoatletyczny, który odbył się 16 września w Brukseli. Zawody były ostatnią odsłoną prestiżowej Diamentowej Ligi w sezonie 2011.
Rekordy.
Podczas mityngu ustanowiono 4 krajowe rekordów w kategorii seniorów:

</doc>
<doc id="2307871" url="https://pl.wikipedia.org/wiki?curid=2307871" title="Młodzieżowa Organizacja Antykomunistyczna">
Młodzieżowa Organizacja Antykomunistyczna

Młodzieżowa Organizacja Antykomunistyczna (MOA) – założona w 1983 roku przez Jacka Zachodniego i Igora Wójcika jako kontynuacja Niezależnego Stowarzyszenia Uczniów „Rota” w SP nr 81 we Wrocławiu zorganizowanego w 1981 na wzór Uczniowskich Komitetów Odnowy Społecznej. W 1982 przemianowane na Niezależne Stowarzyszenie Młodzieży. Organizacja zajmowała się działaniami samokształceniowymi w oparciu o parafię św. Augustyna przy ul. Sudeckiej we Wrocławiu. Członkowie Niezależnego Stowarzyszenia Uczniów organizowali zamalowywanie i niszczenie tablic ORMO, malowaniem haseł na murach bloków i kamienic. Po wprowadzeniu stanu wojennego i zmianie nazwy na Niezależne Stowarzyszenie Młodzieży organizowało akcje przecinania kabli w antenach systemu radiopelęgacyjnego instalowanych na dachach wieżowców (skuteczna akcja na wieżowcu przy ul. Powstańców Śląskich), niszczeniem obwieszczeń o Stanie Wojennym, podkładaniem petard i świec dymnych do mieszkań ormowców i lokali ORMO, uczestniczeniem w manifestacjach.
W 1983 przemianowana na Młodzieżową Organizację Antykomunistyczną, która zajmowała się przede wszystkim kolportażem wydawnictw bezdebitowych i ulotek RKS, RKW Solidarności, Solidarności Walczącej, a także pism „Wyrostek”, „Impuls” itd.. W latach 1985-1987 struktury MOA uczestniczyły w tzw. Latającym Uniwersytecie. Wykłady odbywały się w willi państwa Czarneckich przy ul. Wietrznej we Wrocławiu oraz w parafii św. Augustyna przy ul. Sudeckiej. Tematami kompletów były m.in.: historia Polski, niepublikowana przez reżym literatura, pokazy zakazanych filmów, zachowanie podczas aresztowania przez SB, metody druku i kolportażu samizdatów. Wykładowcami byli m.in. Jarosław Broda, Lothar Herbst, Piotr Bikont, Mirosław Spychalski, Krzysztof Turkowski, Antoni Lenkiewicz.
MOA uczestniczyła w akcjach ulotkowych i plakatowych wzywających do bojkotu wyborów w 1985 (na dzień przed wyborami przed lokalem wyborczym niszczenie i zamalowanie plakatów i obwieszczeń wyborczych w lokach wyborczych) i w podziemnym liczeniu osób uczestniczących w Referendum 1987. MOA wydawała ulotki niepodległościowe i wzywające do "Cichych Przerw" w Liceach nr V i IX. Członkowie zajmowali się kolportażem wydawnictw podziemnej Solidarności, Solidarności Walczącej, NZS, Federacji Młodzieży Walczącej, Międzyszkolnego Komitetu Oporu, Niezależnej Oficyny Wydawniczej NOWA, Konfederacji Polski Niepodległej, ruchu Wolność i Pokój itd. W latach 1985-1986 wydawała pismo uczniów V LO pn.: Verbum (red. Jacek Zachodny). W 1987 po zatrzymaniu Radosława Sidorowicza i Jacka Zachodnego SB przeszukała ich mieszkania. Przeprowadzano liczne rozmowy ostrzegawcze z liderami MOA: Igorem Wójcikiem i Jackiem Zachodnym.
W 1986 roku pomimo łączenia się młodzieżowych struktur opozycji organizacja zachowała odrębność. Zarząd MOA oddelegował Jacka Zachodnego do redakcji pisma „Szkoła” wydawanego przez MKO-FMW, kończąc wydawanie pisma „Verbum”.
Działalność MOA zanikła w 1987 w momencie zaangażowania się większości jej członków w reaktywację NZS na wrocławskich uczelniach. W ciągu czterech lat działalności w strukturach MOA działali przyszli inicjatorzy reaktywacji NZS na swoich uczelniach, organizatorzy bojkotu szkolenia wojskowego na wrocławskich uczelniach, działacze innych organizacji podziemia.

</doc>
<doc id="2307872" url="https://pl.wikipedia.org/wiki?curid=2307872" title="Głomno (stacja kolejowa)">
Głomno (stacja kolejowa)

Głomno – nieczynna stacja kolejowa w miejscowości Głomno, w województwie warmińsko-mazurskim, w Polsce.
Stacja, wraz z całą infrastrukturą, powstała w 1866 roku jako stacja Wschodniopruskiej Kolej Południowej. Aktualnie jest nieczynna dla połączeń osobowych oraz towarowych. Ostatnie połączenia do Korsz PKP zawiesiły 1 lipca 2002. 
Torowisko ze stacji Bartoszyce do Głomna jest całkowicie nieprzejezdne. Tor od kilku lat jest rozbierany przez złodziei, coraz intensywniej postępuje proces sukcesji wtórnej.

</doc>
<doc id="2307873" url="https://pl.wikipedia.org/wiki?curid=2307873" title="Język lucumi">
Język lucumi

Język lucumi, lukumi – język pochodzenia afrykańskiego, wywodzący się z joruba i blisko z nim spokrewniony, używany na Kubie jako tajny język modlitw i pieśni w ramach rytuałów religii Santeria.

</doc>
<doc id="2307874" url="https://pl.wikipedia.org/wiki?curid=2307874" title="Siergiej Golikow">
Siergiej Golikow

Siergiej Nikołajewicz Golikow, ros. Сергей Николаевич Голиков (ur. 11 listopada 1894 r. w Zamościu, zm. ?) - radziecki wojskowy (pułkownik), członek Politycznego Centrum Walki z Bolszewizmem, wykładowca Oficerskiej Szkoły Wojsk Wschodnich, a następnie zastępca szefa oddziału inżynieryjnego sztabu Sił Zbrojnych Komitetu Wyzwolenia Narodów Rosji podczas II wojny światowej.
W 1912 r. ukończył 1 moskiewski korpus kadetów, zaś w 1914 r. nikołajewską szkołę inżynieryjną. Brał udział w I wojnie światowej. W poł. września 1918 r. został zmobilizowany do wojsk bolszewickich. Uczestniczył w walkach z oddziałami ukraińskimi hetmana Pawło Skoropadskiego, atamana Symona Petlury i powstańcami. Początkowo walczył w szeregach 1 Sowieckiej Dywizji Ukraińskiej. W lutym 1919 r. został zastępcą dowódcy partyzanckiej kompanii sanitarnej. Od czerwca tego roku był zastępcą dowódcy baterii artylerii Ukraińskiego Zapasowego Batalionu Inżynieryjnego. W październiku objął dowództwo batalionu saperów Kijowskiego Pułku Inżynieryjnego. Od marca 1921 r. był zastępcą dowódcy 187 Etapu Frontu Południowo-Zachodniego. Od maja 1922 r. wykładał przedmiot "fortyfikacje" na turkiestańskich kursach wojskowo-topograficznych. Od maja 1923 r. pełnił funkcję szefa oddziału wojsko-inżynieryjnego Frontu Turkiestańskiego. Od lutego 1924 r. był zastępcą korpuśnego inżyniera frontu. W czerwcu 1926 r. został zastępcą inspektora-inżyniera w sztabie frontu. Od maja 1928 r. był zastępcą dowódcy wojsk inżynieryjnych Środkowoazjatyckiego Okręgu Wojskowego. Od października 1929 r. był szefem oddziału robót wojskowych sztabu okręgu. W 1930 r. ukończył kursy oficerskie. W listopadzie 1933 r. ponownie został zastępcą dowódcy wojsk inżynieryjnych okręgu. Od kwietnia 1936 r. był komendantem pospolitego ruszenia (opołczenia) okręgu. W 1936 r. awansował do stopnia majora. Od poł. lipca 1939 r. pełnił funkcję starszego wykładowcy wyższych kursów strzelecko-taktycznych dowódców piechoty "Wystrieł". W 1940 r. awansował na pułkownika. Od 31 stycznia tego roku wykładał inżynierę wojskową w wyższej szkole służby sztabowej. 7 maja 1941 r. był wykładowcą w katedrze taktyki akademii chemicznej Armii Czerwonej. 19 lipca tego roku objął funkcję szefa oddziału wojsk inżynieryjnych sztabu 33 Armii Frontu Zachodniego. Jesienią 1941 r. dostał się do niewoli niemieckiej. Przebywał w przeznaczonym dla wyższych oficerów sowieckich oflagu XII 1-D w Hammelburgu. W lipcu 1942 r. wstąpił do kolaboracyjnej organizacji Polityczne Centrum Walki z Bolszewizmem pod przewodnictwem kombryga Iwana G. Biessonowa. W sierpniu tego roku wraz z grupą oficerów wyjechał do obozu w Buchenwaldzie, a następnie w Lubuszu, gdzie było rozmieszczone kierownictwo Centrum. Po rozwiązaniu organizacji przez Niemców w maju-czerwcu 1943 r., został wykładowcą Oficerskiej Szkoły Wojsk Wschodnich w Mariampolu. W listopadzie 1944 r. wstąpił do nowo formowanych Sił Zbrojnych Komitetu Wyzwolenia Narodów Rosji. Objął funkcję zastępcy szefa oddziału inżynieryjnego sztabu Sił Zbrojnych KONR. Pod koniec kwietnia 1945 r., podczas ewakuacji na zachód, oddalił się ze sztabu w rejonie Monachium. Dalsze jego losy są nieznane.
Bibliografia.
Kirył M. Aleksandrow, Офицерский корпус армии генерала - лейтенанта А. А. Власова, 1944 - 1945, 2001

</doc>
<doc id="2307876" url="https://pl.wikipedia.org/wiki?curid=2307876" title="Phonon">
Phonon

Phonon – API multimedialne wspierana przez bibliotekę Qt umożliwiające obsługę strumieni multimedialnych pod KDE 4.
Phonon został stworzony w celu uniezależnienia KDE 4 od innych frameworków multimedialnych, takich jak GStreamer lub Xine i zapewnia stabilne API na czas istnienia KDE 4. Stało się to z różnych powodów: aby utworzyć proste API multimedialne w stylu KDE/Qt, w celu lepszego wsparcia natywnych frameworków multimedialnych w systemach Microsoft Windows i MacOS X oraz do rozwiązywania problemów z nierozwijanymi frameworkami oraz niestabilnymi API lub ABI. Następnie zostało przeniesione do Qt i dlatego może być używane niezależnie od KDE.
Historia.
Powodem utworzenia Phonon były problemy techniczne i personalne wśród twórców aRts. Od początku aRts było obiecującym rozwiązaniem problemów z dźwiękiem na Linuksie, ale z biegiem czasu nie nadążało za rozwojem komputerów oraz urządzeń multimedialnych. Zdecydowano o zastąpieniu aRTs przez nowe framework multimedialny z wieloma backendami na Akademy 2004 w Ludwigsburgu. Pierwsza wersja nazywała się KDEMM (KDE MultiMedia) i była wspierana tylko przez JuK i Amarok. Matthias Kretz jako jedyny kontynuował rozwój w ramach pracy na uniwersytecie. Projekt zmienił ostatecznie nazwę na Phonon w lutym 2006 roku. Pierwsze oficjalne wydanie było częścią KDE 4.0 wydanego w styczniu 2008, w tym samym roku, w którym stał się częścią Qt 4.4. Pomimo wsparcia dla Phonon w wersjach Qt 4.x, został zastąpiony przez QtMultimedia oraz QtMobility.

</doc>
<doc id="2307878" url="https://pl.wikipedia.org/wiki?curid=2307878" title="Góry Katuńskie">
Góry Katuńskie

Góry Katuńskie (Katyn; kaz.: Қатын жотасы, "Katyn żotasy"; ros.: Катунский хребет, "Katunskij chriebiet") – pasmo górskie w środkowym Ałtaju, na granicy Rosji (Republika Ałtaju) i Kazachstanu (obwód wschodniokazachstański). Rozciąga się na długości ok. 150 km, najwyższy szczyt, Biełucha, osiąga 4506 m n.p.m. Stanowi dział wodny pomiędzy dorzeczami Katuni, Argutu i Bieriela. Zbudowane z łupków metamorficznych i granitów. W części centralnej dominuje rzeźba alpejska; występuje 386 lodowców górskich o łącznej powierzchni 279 km². Do wysokości 2000-2200 m n.p.m. rosną lasy modrzewiowe i sosnowe, w wyższych partiach przeważają łąki alpejskie, nieporośnięte skały i piargi.
Dużą część pasma zajmuje Katuński Rezerwat Biosfery.

</doc>
<doc id="2307879" url="https://pl.wikipedia.org/wiki?curid=2307879" title="Rumunia na Letnich Igrzyskach Olimpijskich 1988">
Rumunia na Letnich Igrzyskach Olimpijskich 1988

Rumunię na Letnich Igrzyskach Olimpijskich 1988 w Seulu reprezentowało 68 zawodników w tym 36 kobiet. Najstarszym zawodnikiem był Ladislau Lovrenschi (56 lat), a najmłodszym była Gabriela Potorac (15 lat) 
Linki zewnętrzne.
 

</doc>
<doc id="2307882" url="https://pl.wikipedia.org/wiki?curid=2307882" title="Puchar Anglii w piłce nożnej (1883/1884)">
Puchar Anglii w piłce nożnej (1883/1884)

W sezonie 1883-84 odbyła się 13. edycja Pucharu Anglii. Do turnieju przystąpiło 100 drużyn, jednak 3 z nich wycofały się z rozgrywek.
Finał.
Mecz finałowy odbył się w sobotę 29 marca 1884 roku na stadionie Kennington Oval w Londynie. 

</doc>
<doc id="2307890" url="https://pl.wikipedia.org/wiki?curid=2307890" title="Czechowizna (przystanek kolejowy)">
Czechowizna (przystanek kolejowy)

Czechowizna – przystanek kolejowy w Czechowiźnie, w województwie podlaskim, w Polsce.
W roku 2017 przystanek obsługiwał 0–9 pasażerów na dobę.

</doc>
<doc id="2307895" url="https://pl.wikipedia.org/wiki?curid=2307895" title="Heinrich Cotta">
Heinrich Cotta

Heinrich Cotta (ur. 30 października 1763 w Klein Zillbach, zm. 25 października 1844 w Tharandt) – niemiecki leśnik. Był współtwórcą naukowych podstaw leśnictwa. W 1795 roku założył pierwszą niemiecką szkołę leśnictwa. W 1811 roku szkołę przekształcono w Królewsko-Saksońską Akademię Leśnictwa w Tharandt. Obecnie uczelnia ta stanowi Wydział Leśnictwa, Geologii i Hydrologii Uniwersytetu Technicznego w Dreźnie.

</doc>
<doc id="2307898" url="https://pl.wikipedia.org/wiki?curid=2307898" title="8 Dywizjon Artyleryjskiego Rozpoznania Pomiarowego">
8 Dywizjon Artyleryjskiego Rozpoznania Pomiarowego

8 Samodzielny Dywizjon Artyleryjskiego Rozpoznania Pomiarowego (8 sdarp) – pododdział artyleryjskiego rozpoznania pomiarowego ludowego Wojska Polskiego (poczta polowa nr 83720).
Dywizjon został sformowany w październiku i listopadzie 1944 roku, w lesie na południe od wsi Kąkolewnica Wschodnia, w składzie 2 Armii, według sowieckiego etatu Nr 08/555 samodzielnego dywizjonu artyleryjskiego rozpoznania (ros. "отдельный разведывательный артиллерийский дивизион"). Podstawę formowania jednostki stanowiły rozkazy: Nr 50 Naczelnego Dowódcy WP z dnia 10 października 1944 roku o formowaniu związków i jednostek artylerii WP (...) oraz Nr 36 dowódcy 2 Armii z 20 października 1944 roku o formowaniu związków i jednostek pancernych oraz artylerii.
3 grudnia 1944 roku w Kąkolewnicy żołnierze dyonu złożyli przysięgę. 25 grudnia 1944 roku stan ewidencyjny liczył 235 żołnierzy, w tym 21 oficerów, 49 podoficer i 165 szeregowców. Do stanu etatowego brakowało 26 żołnierzy (10%).
W kwietniu i maju 1945 roku dywizjon, w składzie 2 Armii, wziął udział w operacji łużyckiej i praskiej. Po zakończeniu działań wojennych pododdział został skierowany do Poznania.
W październiku 1945 roku dyon został rozformowany, a na jego bazie utworzono baterię artyleryjskiego rozpoznania pomiarowego, którą włączono w skład 82 Pułku Artylerii Ciężkiej.
W lutym 1946 roku 82 pac został przeformowany w 27 Warszawski Dywizjon Artylerii Ciężkiej. W strukturze dywizjonu została zachowana bateria artyleryjskiego rozpoznania pomiarowego w składzie pięciu plutonów: topograficznego, rozpoznania dźwiękowego, liniowego, pomiarowo-rachunkowego i fotogrametrycznego. W lutym 1947 roku bateria została przeformowana na nowy etat. W jej składzie zorganizowano pluton rozpoznania topograficznego i pluton rozpoznania dźwiękowego oraz laboratorium fotogrametryczne.
 Obsada personalna dowództwa dywizjonu
Struktura organizacyjna sdarp według etatu Nr 08/555

</doc>
<doc id="2307900" url="https://pl.wikipedia.org/wiki?curid=2307900" title="Zastocze (przystanek kolejowy)">
Zastocze (przystanek kolejowy)

Zastocze – przystanek kolejowy w Zastoczu, w Polsce, w województwie podlaskim, w powiecie monieckim, w gminie Krypno.
Przystanek został oddany do użytku w 1985 roku. W roku 2017 przystanek obsługiwał 0–9 pasażerów na dobę.

</doc>
<doc id="2307901" url="https://pl.wikipedia.org/wiki?curid=2307901" title="Rząd Hugona Hanke">
Rząd Hugona Hanke



</doc>
<doc id="2307903" url="https://pl.wikipedia.org/wiki?curid=2307903" title="Luís dos Santos Costa">
Luís dos Santos Costa

Lula, właśc. Luís dos Santos Costa (ur. 16 stycznia 1942 w Maceió) - piłkarz brazylijski, występujący podczas kariery na pozycji bramkarza.
Kariera klubowa.
Lula swoją piłkarską karierę rozpoczął w klubie CSA Maceió w 1960. Z CSA zdobył mistrzostwo stanu Alagoas - Campeonato Alagoano w 1960. W latach 1962–1968 występował w Náutico Recife. Z Náutico sześciokrotnie z rzędu zdobył mistrzostwo stanu Pernambuco - Campeonato Pernambucano w latach 1963–1968 oraz dotarł do finału rozgrywek Taça Brasil w 1967. Ogółem w barwach "Timbu" rozegrał 369 spotkań. W latach 1968–1970 był zawodnikiem Corinthians Paulista. W latach 1970–1971 występował w Sporcie Recife.
Ostatnim klubem w karierze Luli było ponownie Náutico. W Náutico 16 września 1972 w przegranym 0-1 meczu z Fluminense FC zadebiutował w lidze brazylijskiej. Również barwach Náutico 5 listopada 1972 w przegranym 0-6 meczu z São Paulo FC Lula po raz ostatni wystąpił w lidze. Ogółem rozegrał w lidze 15 spotkań.
Kariera reprezentacyjna.
Jedyny raz w reprezentacji Brazylii Lula wystąpił 24 sierpnia 1969 w wygranym 6-0 meczu z reprezentacją Wenezueli w eliminacjach Mistrzostw Świata 1970.

</doc>
<doc id="2307906" url="https://pl.wikipedia.org/wiki?curid=2307906" title="Borsukówka (przystanek kolejowy)">
Borsukówka (przystanek kolejowy)

Borsukówka – przystanek kolejowy w Borsukówce, w województwie podlaskim, w Polsce.
W roku 2017 przystanek obsługiwał 0–9 pasażerów na dobę.

</doc>
<doc id="2307908" url="https://pl.wikipedia.org/wiki?curid=2307908" title="Dobrzyniewo Duże (przystanek kolejowy)">
Dobrzyniewo Duże (przystanek kolejowy)

Dobrzyniewo Duże – przystanek kolejowy w Dobrzyniewie Dużym, w województwie podlaskim, w Polsce.
W roku 2017 przystanek obsługiwał 0–9 pasażerów na dobę.

</doc>
<doc id="2307909" url="https://pl.wikipedia.org/wiki?curid=2307909" title="Anthony Collins">
Anthony Collins

Anthony Collins (ur. w Heston, zm. 13 grudnia 1729 w Londynie) – angielski filozof, wolnomyśliciel oraz orędownik deizmu. Był jednym z głównych przedstawicieli racjonalizmu religijnego oraz autorem wielu traktatów ważnych w rozwoju myśli deistycznej. Uznawał prymat moralności względem religii oraz opierał ją na prawach natury, które jak wierzył, są poznawane przez rozum.
Najważniejsze dzieła Collinsa to: "A Discourse of Free-thinking" (1713), "Essay concerning the Use of Reason" (1707), "Philosophical Inquiry Concerning Human Liberty" (1717).

</doc>
<doc id="2307910" url="https://pl.wikipedia.org/wiki?curid=2307910" title="Graaff Reinet">
Graaff Reinet



</doc>
<doc id="2307911" url="https://pl.wikipedia.org/wiki?curid=2307911" title="Ministerstwo spraw wewnętrznych">
Ministerstwo spraw wewnętrznych



</doc>
<doc id="2307913" url="https://pl.wikipedia.org/wiki?curid=2307913" title="Bryjów Wierch">
Bryjów Wierch

Bryjów Wierch ( lub "Brijov vrch") – szczyt w zachodniej części Magury Spiskiej. Ma wysokość 1000 m n.p.m. i wznosi się w jej bocznym grzbiecie odchodzącym na północ od grzbietu głównego po zachodniej stronie Rzepiska. Grzbiet ten poprzez Cyrhlę (1042 m) opada w północnym kierunku do grzbietu nad Łapszanką. Stoki zachodnie opadają do doliny Suchego Potoku (dopływ Białki), stoki wschodnie do jednego z dopływów potoku Bystrá (dopływ Osturniańskiego Potoku). Sam wierzchołek Bryjowego Wierchu znajduje się na terenie Słowacji, ale niżej położone jego północne i zachodnie stoki należą do polskiej miejscowości Jurgów. Znajdują się na nich należące do Jurgowa przysiółki Klarówka i Zmyślne.
Słowacka część Bryjowego Wierchu należy do Tatrzańskiego Parku Narodowego, Słowacy bowiem południowo-zachodni skrawek Magury Spiskiej włączyli w obszar tego parku i dodatkowo utworzyli tutaj kilka obszarów ochrony ścisłej. Jeden z nich – Rezerwat pod Cyrhlą ("Rezervaciá pod Cerhľou") znajduje się u podnóży Cyrhli i Bryjowego Wierchu. Obejmuje on m.in. dwie polany i źródliska Suchego Potoku.
Przez Bryjów Wierch nie prowadzi żaden szlak turystyczny i obowiązuje zakaz wejścia (park narodowy). Nazwa szczytu pochodzi od nazwiska Bryja.

</doc>
<doc id="2307915" url="https://pl.wikipedia.org/wiki?curid=2307915" title="Rogério Hetmanek">
Rogério Hetmanek

Rogério Hetmanek (ur. 2 sierpnia 1948 w Rio de Janeiro) – brazylijski piłkarz, występujący podczas kariery na pozycji napastnika.
Kariera klubowa.
Rogério Hetmanek swoją piłkarską karierę rozpoczął w klubie Botafogo FR w 1966. Z Botafogo dwukrotnie zdobył mistrzostwo stanu Rio de Janeiro - Campeonato Carioca w 1967 i 1968 oraz Taça Brasil w 1968. W latach 1971–1974 występował we CR Flamengo. W barwach "rubro-negro" zadebiutował 8 sierpnia 1971 w przegranym 0-1 meczu ze Sportem Recife zadebiutował w lidze brazylijskiej. Również w barwach Flamengo 25 maja 1974 w przegranym 1-2 meczu z Coritibą Rogério po raz ostatni wystąpił w lidze. Ogółem w latach 1971–1974 rozegrał w lidze 49 spotkań, w których strzelił 5 bramek.Ostatnim klubem w karierze było ponownie Botafogo, w którym zakończył karierę w 1975.
Kariera reprezentacyjna.
Rogério Hetmanek w reprezentacji Brazylii zadebiutował 12 kwietnia 1970 w zremisowanym 0-0 towarzyskim meczu z reprezentacją Paragwaju. Ostatni raz w reprezentacji Rogério wystąpił 4 października 1970 w wygranym 5-0 towarzyskim meczu z reprezentacją Chile.

</doc>
<doc id="2307918" url="https://pl.wikipedia.org/wiki?curid=2307918" title="George Henry Corliss">
George Henry Corliss

George Henry Corliss (ur. 2 czerwca 1817 w Easton, zm. 21 lutego 1888 w Providence) – amerykański inżynier i wynalazca. Specjalizował się w inżynierii mechanicznej. W 1849 roku znacząco ulepszył parowy silnik tłokowy wyposażając go w stawidło o oryginalnej konstrukcji. Jednym z jego wynalazków była maszyna do nacinania kół zębatych. Założył fabrykę silników parowych.

</doc>
<doc id="2307920" url="https://pl.wikipedia.org/wiki?curid=2307920" title="Zegar (fresk Paola Uccella)">
Zegar (fresk Paola Uccella)

Zegar – obraz autorstwa renesansowego malarza Paola Uccella.
Fresk został wykonany na wewnętrznej stronie fasady katedry Santa Maria del Fiore we Florencji. Zegar stanowi oryginalną dekorację z okresu quattrocenta. Ma jedną wskazówkę (zgodnie z ówczesnym zwyczajem) w kształcie gwiazdy i wskazuje jedną z 24 godzin doby. Kierunek ruchu jest przeciwny do przyjętego obecnie. Godzina 24 znajduje się na dole. W narożnikach Uccello techniką fresku, umieścił wizerunki czterech proroków lub ewangelistów. Obecnie identyfikacja postaci jest niemożliwa. 

</doc>
<doc id="2307921" url="https://pl.wikipedia.org/wiki?curid=2307921" title="Michaił Gołowinkin">
Michaił Gołowinkin

Michaił Iwanowicz Gołowinkin, ros. Михаил Иванович Головинкин (ur. 10 września 1908 we wsi Wołchożki w tulskiej guberni, zm. ?) – radziecki wojskowy (major), dowódca 2 Batalionu Rosyjskiej Narodowej Armii Ludowej, batalionu 700 Wschodniego Pułku Specjalnego Przeznaczenia, jednego z Batalionów Wschodnich, a następnie 3 Pułku Piechoty 2 Dywizji Piechoty Sił Zbrojnych Komitetu Wyzwolenia Narodów Rosji podczas II wojny światowej, emigracyjny działacz monarchistyczny.
Ukończył 5-klasową szkołę we wsi Griszowy. W połowie października 1930 r. został zmobilizowany do Armii Czerwonej. Służył w 241 Pułku Strzeleckim. W styczniu 1933 r. ukończył połączoną szkołę piechoty im. Lenina, po czym został dowódcą plutonu 143 Pułku Strzeleckiego. Od marca tego roku dowodził plutonem 4 Pułku Strzeleckiego. W maju 1934 r. objął dowództwo plutonu szkoły pułkowej 143 Pułku Strzeleckiego. Od grudnia tego roku dowodził kompanią pułku. W 1937 r. awansował do stopnia porucznika. W październiku 1939 r. został dowódcą pododdziału szkoleniowego okręgowych kursów młodszych komisarzy politycznych. Od stycznia 1940 r. dowodził kompanią w smoleńskiej szkole wojskowo-politycznej. Pod koniec sierpnia tego roku w stopniu kapitana objął dowództwo batalionu 392 Pułku Strzeleckiego.
Jesienią 1941 r. jako major dostał się do niewoli niemieckiej. Przebywał w obozie jenieckim pod Smoleńskiem. W sierpniu 1942 r. wstąpił do Rosyjskiej Narodowej Armii Ludowej (RNNA). Od października tego roku dowodził 2 batalionem RNNA. Po przeformowaniu RNNA w 700 Wschodni Pułk Specjalnego Przeznaczenia w lutym 1943 r., został dowódcą jednego z jego batalionów. Brał udział w walkach z partyzantami w rejonie Mohylewa we wrześniu – październiku tego roku. Po przeniesieniu pułku do okupowanej Francji pod koniec 1943 r., stanął na czele jednego z rosyjskich ostbatalionów. Latem 1944 r. brał udział w walkach z wojskami alianckimi w Normandii. Jesienią 1944 r. na czele resztek batalionu wycofał się do Niemiec. Od stycznia 1945 r. dowodził 3 Pułkiem Piechoty 2 Dywizji Piechoty płk. Grigorija A. Zwieriewa. W lutym tego roku awansował na podpułkownika. 9 maja wraz z dywizją poddał się Amerykanom.
Przebywał w kilku obozach jenieckich. Uniknął repatriacji do ZSRR. W 1947 r. wyjechał do Argentyny, gdzie współtworzył monarchistyczny Związek Andrzeja Apostoła. Po pewnym czasie z powodu konfliktów z kierownictwem organizacji opuścił ją, przechodząc do innego stowarzyszenia emigracyjnego. Dalsze jego losy są nieznane.

</doc>
<doc id="2307926" url="https://pl.wikipedia.org/wiki?curid=2307926" title="Nei Conceição">
Nei Conceição

Nei Conceição, właśc. Nei da Conceição Moreira (ur. 8 grudnia 1946 w São João de Meriti) - piłkarz brazylijski, występujący podczas kariery na pozycji pomocnika.
Kariera klubowa.
Nei Conceição swoją piłkarską karierę rozpoczął w klubie Botafogo FR w 1966. Z Botafogo dwukrotnie zdobył mistrzostwo stanu Rio de Janeiro - Campeonato Carioca w 1967 i 1968 oraz Taça Brasil w 1968. W barwach "Fogão" zadebiutował 8 sierpnia 1971 w przegranym 0-1 meczu ze Amériką Rio de Janeiro zadebiutował w lidze brazylijskiej. Karierę zakończył w CSA Maceió w 1976.
Z CSA zdobył mistrzostwo stanu Alagoas - Campeonato Alagoano w 1975. W CSA 2 listopada 1975 w przegranym 0-1 meczu derbowym z Desportivą Cariacica Nei Conceição po raz ostatni wystąpił w lidze. Ogółem w latach 1971–1975 rozegrał w lidze 84 spotkania, w których strzelił 3 bramki.
Kariera reprezentacyjna.
Jedyny raz w reprezentacji Brazylii Nei Conceição wystąpił 4 października 1970 w wygranym 5-0 towarzyskim meczu z reprezentacją Chile.

</doc>
<doc id="2307928" url="https://pl.wikipedia.org/wiki?curid=2307928" title="Piotr González">
Piotr González

Piotr González, znany również jako Elmo lub Telmo, hiszp. "San Elmo" lub "San Telmo" (ur. przed 1190 w Astordze w hiszp. Galicji, zm. 15 kwietnia 1246 w Tui koło Santiago de Compostela) – hiszpański dominikanin (OP), spowiednik Ferdynanda III Kastylijskiego, święty Kościoła katolickiego.
Nauki zdobywał u wuja, biskupa z Astorgi chcąc zyskać wyższe stanowisko w przyszłości. Będąc zbyt młodym otrzymał papieską dyspensę i został kanonikiem w Palencii w Kastylii. Po okresie modlitw, medytacji i doświadczenia nawrócenia wstąpił do zakonu św. Dominika. Wkrótce został znanym kaznodzieją. Głosił kazania nawołujące do krucjaty przeciw Maurom i towarzyszył św. Ferdynandowi w wyprawach przeciwko nim. Zreformował życie dworskie wokół króla. Nie chcąc już zaszczytów i łatwego życia opuścił dwór. Jego ambicją było trafienie do ludzi biednych. Resztę życia spędził przemierzając wybrzeża Hiszpanii szerząc ewangelizację wśród hiszpańskich i portugalskich żeglarzy.
W osiem lat po śmierci Piotra Gonzáleza jego kult w Hiszpanii zaaprobował Innocenty IV (1254), a rozszerzył go na cały Kościół katolicki Benedykt XIV 13 grudnia 1741 roku.
Św. Piotr jest patronem żeglarzy i orędownikiem w czasie złej pogody.
Patronuje również marynarzom, wioślarzom i wodniakom.
Jego wspomnienie liturgiczne obchodzone jest 14 lub 15 kwietnia.
W sztuce przedstawiany jest ze statkiem w ręku oraz z ogniem lub rozżarzonymi węglami.
Jako "San Elmo" nie należy go mylić ze św. Erazmem (zm. 303) zwanym również "Elmo" i wspominanym 2 czerwca.

</doc>
<doc id="2307929" url="https://pl.wikipedia.org/wiki?curid=2307929" title="Carl Correns">
Carl Correns

Carl Erich Correns (ur. 19 września 1864 w Monachium, zm. 14 lutego 1933 w Berlinie) – niemiecki genetyk i botanik. Był profesorem Uniwersytetu w Lipsku oraz dyrektorem Kaiser-Wilhelm-Institut für Biologie w Berlinie. Jednocześnie z Erichem Tschermakiem i Hugo de Vriesem powtórnie odkrył prawa Mendla.
Odkrycia Gregora Mendla dotyczące procesu dziedziczenia cech, dokonane jeszcze w XIX wieku, nie były rozumiane przez świat nauki i początkowo nie uzyskały rozgłosu. Dopiero kiedy w 1900 roku trzej uczeni Hugo de Vries, Carl Correns i Erich Tschermak, niezależnie od siebie potwierdzili wyniki jego prac, powstały warunki dla rozwoju genetyki jako nauki.

</doc>
<doc id="2307932" url="https://pl.wikipedia.org/wiki?curid=2307932" title="Piaszynko">
Piaszynko

Piaszynko (do 1945 niem. "Klein Pätsch See") – zarastające jezioro śródleśne w Puszczy Wkrzańskiej, położone na Równinie Wkrzańskiej, w gminie Police, w okolicach opuszczonej i rozebranej leśniczówki Kniężyce, i szlaku czerwonego Puszczy Wkrzańskiej im. Stefana "Taty" Kaczmarka. 
Jezioro ma kształt owalny o rozmiarach 160×80 m i otoczone jest szerokim pasem terenu bagiennego. 350 m na południowy wschód od Piaszynka znajduje się miejsce po leśniczówce Kniężyce, zaś 1,5 km na północ jezioro Piaski, z którego nazwą związana jest nazwa jeziora Piaszynko. Kolejne duże jezioro, jezioro Karpino, znajduje się w odległości 2,5 km na północny wschód.

</doc>
<doc id="2307935" url="https://pl.wikipedia.org/wiki?curid=2307935" title="Kościół św. Andrzeja Apostoła w Łukowicy">
Kościół św. Andrzeja Apostoła w Łukowicy

Kościół św. Andrzeja Apostoła w Łukowicy – zabytkowa drewniana świątynia rzymskokatolicka, wzniesiona w II połowie XVII wieku dla parafii w miejscowości Łukowica w powiecie limanowskim. Obiekt znajduje się na Małopolskim Szlaku Architektury Drewnianej.
Historia.
W latach 1673-1697 wzniesiono w centrum wsi Łukowica drewniany barokowy kościół w miejscu, gdzie wcześniej stał kościół gotycki. Świątynia została poświęcona 23 czerwca 1720 przez biskupa kijowskiego Jana Tarły. 
W czasie swojej ponad 300-letniej historii kościół był wielokrotnie restaurowany. W trakcie jednej z tych prac w I poł. XIX wieku dobudowano przybudówki do prezbiterium.
Architektura.
Kościół św. Andrzeja w Łukowicy posiada wyraźne cechy stylu barokowego. Wzniesiono go według zasad konstrukcji zrębowej, oszalowany i pokryty blachą. Posiada jedną nawę, zakończoną węższym, zamkniętym trójbocznie prezbiterium. Po bokach dobudowano zakrystię i kaplicę boczną. Nad całością góruje czworoboczna, zwężająca się ku górze wieża, zwieńczona barokowym hełmem.
Zewnętrzną część prezbiterium zdobi przedstawienie Grupy Ukrzyżowania, z rzeźbami ludowymi z XVIII i XIX wieku. Charakterystyczny jest zbiór przedmiotów związanych z Męką Pańską, nawiązujących do przesłania "Memento mori". Są to m.in. chusta św. Weroniki, a obok niej: gwoździe, młotek, bicze, cierniowa korona i obcęgi. Następnie od lewej strony: rękawica, dzbanek, pochodnia, kostki do gry, maczuga, kogut, suknia całodziana i powróz, zaś po prawej stronie czaszka trupia z piszczelami, kielich, kajdany, miecz, sakiewka Judasza ze srebrnikami, rózgi, włócznia i drabina.
Kościół otacza kamienny mur z XVIII wieku, w którym umieszczono kapliczki ze stacjami Drogi Krzyżowej.
Wnętrze.
Wnętrze przykrywają pozorne sklepienia kolebkowe, ozdobione polichromią z XIX wieku. Wyróżnia się zwłaszcza przedstawienie Trójcy Świętej koronującej Najświętszą Marię Pannę. W innych miejscach na sklepieniu i ścianach znajdują się pozostałości starszych, datowanych na XVIII wiek malowideł.
Wyposażenie.
Większość wyposażenia kościoła jest drewniana i wykonana w stylu barokowym.

</doc>
<doc id="2307939" url="https://pl.wikipedia.org/wiki?curid=2307939" title="Ści(ą)gany">
Ści(ą)gany

Ści(ą)gany (ang. "Wrongfully Accused") – film komediowy z 1998 roku w reżyserii Pata Profta, parodiujący filmy sensacyjne i akcji.
Fabuła.
Na początku filmu główny bohater - sławny skrzypek, Ryan Harrison (Leslie Nielsen) - daje koncert „Władca skrzypiec”. Później Ryan idzie na przyjęcie, gdzie poznaje milionera Hibbinga Goodhue'a (Michael York), sponsorującego jego występy, jak również jego żonę Lauren (Kelly LeBrock) i prawdopodobną kochankę Cass Lake (Melinda McGraw).
Następnego wieczora znajduje w swoim samochodzie list od Lauren wzywający go do domu Goodhue'a. Gdy się tam zjawia atakuje go Sean Laughrea (Aaron Pearl), który właśnie zabił Goodhue'a (razem z nieznaną wspólniczką). Rozpoczyna się bójka, w której Sean traci rękę, nogę i oko. Ryan zostaje uderzony w głowę łopatą i upada. Leżąc na podłodze słyszy jak Sean mówi o operacji „Nieśmiertelny” i planach zabicia szefa ONZ - sir McKintyre'a (Gerard Plunkett). Gdy Sean to zauważa ogłusza go.
Następnego ranka Ryan budzi się, w domu pełnym ludzi, z bronią w ręku przez co wydaje się, że to on zabił Goodhue'a. Lauren również tak zeznaje. Ryan zostaje aresztowany. W nocy, kiedy jest przewożony do więzienia autobus wpada w poślizg. Ryanowi udaje się uciec. Następnego dnia do akcji wkracza porucznik Fergus Falls (Richard Crenna) z ekipą, którzy szukają zbiega. Ryan wraca do domu Goodhue'a w nadziei znalezienia jakiejś wskazówki. Spotyka tam Cass Lake, która wie, że Ryan jest niewinny. Ryan podejrzewa barmana z przyjęcia i Lauren o zabójstwo. Nagle Ryan słyszy wóz policyjny. Cass pomaga mu zatrzymać policjantów. Ryan wchodzi do ścieków, a Fergus Falls podąża za nim. Kiedy Ryan jest przy wyjściu porucznik Falls znajduje go. Ryan spada ze ścieków, z wielkiej wysokości do wody.
Cass szuka kluczy do swojego bloku, spotyka ją Ryan. Razem wchodzą do domu. W mieszkaniu Ryan oskarża ją o uczestnictwo w zabójstwie. Cass próbuje mu powiedzieć, że to nieprawda, ale ten jej nie wierzy. W końcu udaje jej się go przekonać by został u niej. Wieczorem Ryan słyszy jak Cass rozmawia z kimś przez telefon. Podejrzewa, że o nim. Przeszukując jej szufladę znajduje liścik miłosny od Lauren do Seana. Niespodziewanie do drzwi zaczyna dobijać się policja. Ryan wyskakuje z okna do furgonetki. Później przebrany za lekarza wchodzi do szpitala zajmującego się robieniem sztucznych kończyn. Po chwili spotyka Cass. Ryan jednak wciąż twierdzi, że ona go okłamuje. Gdy mówi jej o listach ta przyznaje się, że Lauren jest jej siostrą, a Sean - bratem. Następnie ogłusza go. Po odzyskaniu przytomności Ryan zakrada się do sali z komputerem i drukuje informacje o Seanie.
Kiedy wychodzi ze szpitala wsiada do czyjegoś samochodu i rusza. Na polu kukurydzy znajduje go Cass. Po chwili przybywają też Lauren i Sean. Cass strzela w Ryana. Potem cała trójka przygotowuje się do zabicia sir McKintyre'a. Gdy Cass jest sama przychodzi do niej Ryan. Okazuje się, że Cass strzelała ślepakami. Ryan w końcu jej wierzy. Cass mówi Ryanowi o swoim niedawnym odkryciu: Robert McKintyre jest jej ojcem. Na festiwalu Sean próbuje zastrzelić sir McKintyre'a, ale Ryan go powstrzymuje. Ryan, Cass i sir McKintyre uciekają wozem gonieni przez Seana i Lauren. Furgonetka Ryana, Cass i jej ojca jest ostrzeliwana, ale udaje im się przeżyć. Seana i Lauren zatrzymuje SWAT. Ryan Harrison zostaje uniewinniony.

</doc>
<doc id="2307941" url="https://pl.wikipedia.org/wiki?curid=2307941" title="Belvosia">
Belvosia

Belvosia – rodzaj muchówek z rodziny rączycowatych (Tachinidae).

</doc>
<doc id="2307943" url="https://pl.wikipedia.org/wiki?curid=2307943" title="Pomnik konny sir Johna Hawkwooda">
Pomnik konny sir Johna Hawkwooda

Pomnik konny sir Johna Hawkwooda – fresk autorstwa renesansowego malarza Paola Uccella, znajdujący się na północnej ścianie nawy katedry Santa Maria del Fiore we Florencji.
W 1436 roku Uccello otrzymał zlecenie od rady miasta Florencji namalowania fresku, przedstawiającego posąg konny angielskiego żołnierza najemnego, kondotiera w służbie miasta, Johna Hawkwooda. Początkowo miano wystawić najemnikowi pomnik za jego zasługi, lecz z powodu braku funduszy postanowiono uczcić jego pamięć w nieco tańszy sposób, zlecając namalowanie malowidła ściennego przez artystę. W zleceniu znajdowało się zalecenie, by w tworzeniu fresku użyto monochromatycznej farby o zielonkawym odcieniu "terra verde", która barwą przypomina patynę brązu. Postać Hawkwooda miała nawiązywać do antycznych posągów konnych, co miało sugerować, że jest godnym następcą rzymskiego wodza Fabiusa Maximusa. Pierwotna wersja fresku nie przypadła do gustu zleceniodawcom i Uccello musiał dokonać poprawek. Jeździec i koń zostali przedstawieni z profilu z zaznaczonymi jasnymi konturami, a całość widoczna jest z bardzo niskiej, nienaturalnej perspektywy. Zastosowanie dwóch perspektyw nadaje obrazowi wrażenie masywności i monumentalności.
W XIX wieku fresk został przeniesiony na płótno wraz z innym, bardzo podobnym, dziełem autorstwa Andrei del Castagna "Portret jeźdźca Niccolo da Tolentino" (1456).

</doc>
<doc id="2307944" url="https://pl.wikipedia.org/wiki?curid=2307944" title="Getto w Turce">
Getto w Turce

Getto w Turce – getto dla ludności żydowskiej zorganizowane przez okupacyjne władze hitlerowskie w czasach II wojny światowej w mieście Turka. 
W 1939 roku w Turce mieszkało 4,5 tys. Żydów. W lipcu 1941 roku władze niemieckie ustanowiły Judenrat i żydowską policję oraz przeprowadziły rejestrację ludności żydowskiej. Żydom skonfiskowano cenniejszy majątek; zmuszeni oni byli do „dobrowolnego” wykonywania różnych prac na rzecz okupanta.
Jeszcze przed utworzeniem getta, w dniach 7-10 stycznia 1942 roku oddział SD z Drohobycza przy pomocy ukraińskiej policji rozstrzelał co najmniej 300 Żydów z Turki. Egzekucja odbyła się w pobliżu wsi Borym.
Przypuszczalnie na wiosnę 1942 roku Niemcy w Turce utworzyli otwarte getto. W lipcu tego roku do getta dosiedlono Żydów z okolicznych wsi. 5 sierpnia 1942 roku pięcioosobowy oddział SD z Drohobycza działając wraz z żandarmerią i ukraińską policją dokonał deportacji 5 tys. Żydów z Turki do obozu śmierci w Bełżcu. W trakcie tej akcji zabito na miejscu dziesiątki osób a także 150 Żydów wysłano do obozu janowskiego. Według innej wersji deportacja odbyła się w dniach 22-26 sierpnia i objęła 6 tys. osób. W getcie pozostawiono kilkuset mieszkańców.
15 września 1942 roku 385 pozostałych w getcie Żydów wywieziono do Stryja a reszcie nakazano przenieść się do Sambora. Na tych, którzy tego rozkazu nie wypełnili i ukrywali się w getcie, urządzano regularne obławy. Złapanych żandarmi i ukraińscy policjanci rozstrzeliwali na żydowskim cmentarzu.
Według encyklopedii „Holokaust na terytorium ZSRR” w 1990 roku w Turce postawiono pomnik ofiar Holocaustu; jednak według strony internetowej Żydowskiego Instytutu Historycznego pomnik taki nie istnieje.

</doc>
<doc id="2307945" url="https://pl.wikipedia.org/wiki?curid=2307945" title="Svalbard i Jan Mayen">
Svalbard i Jan Mayen

Svalbard i Jan Mayen (, ISO 3166-1 alfa-2: SJ, ISO 3166-1 alfa-3: SJM, ISO 3166-1 numeryczny: 744) jest nazwą statystycznej jednostki zdefiniowaną w ISO 3166-1. Składa się z dwóch norweskich terytoriów z niezależną jurysdykcją: Svalbard i Jan Mayen. Terytoria te są połączone dla celów kategoryzacji Międzynarodowej Organizacji Normalizacyjnej (ISO), lecz nie są powiązane administracyjnie. Mimo to umieszczenie wspólnego terytorium przez ISO skutkuje krajową domeną najwyższego poziomu .sj oraz kodem . Departament Statystyki Organizacji Narodów Zjednoczonych przy tych samych kodach jak w standardzie ISO używa nazwy Wyspy Svalbard i Jan Mayen ("ang.: Svalbard and Jan Mayen Islands").
Svalbard jest archipelagiem na Ocenie Arktycznym nad którym pełne zwierzchnictwo sprawuje Norwegia, lecz ze specjalnym statusem gwarantowanym Traktatem Spitsbergeńskim. Jan Mayen jest samotną wyspą na Oceanie Atlantyckim. Nie ma stałych mieszkańców i jest administrowana z Oslo za pośrednictwem gubernatora prowincji Nordland. Svalbard i Jan Mayen są jedynymi norweskimi terytoriami, które nie są przydzielone do jakiegokolwiek okręgu administracyjnego. Gdy Międzynarodowa Organizacja Normalizacyjna (ISO) zaproponowała przydzielenie oddzielnego kodu dla Svalbard norweskie władze wyszły z inicjatywą przydzielenia wspólnego kodu dla Svalbard i Jan Mayen.
Części składowe.
Svalbard.
Svalbard obejmuje swym zasięgiem archipelag Svalbard (którego największą wyspą jest Spitsbergen dawniej zwany Spitsbergenem Zachodnim – "Vestspitsbergen") wraz z kilkoma wyspami nie wchodzącymi w skład archipelagu (m.in. Wyspa Niedźwiedzia – Bjørnøya) w granicach 71° – 81° N i 10° – 35° E, 800 km na północ od Norwegii i 1100 km od Bieguna Północnego.
Stolicą i siedzibą gubernatora prowincji Svalbard jest Longyearbyen. Najwyższą władzą na Svalbardzie jest gubernator (Sysselmannen), który zapewniając norweską zwierzchność posiada władzę administracyjną, sądową oraz nad porządkiem publicznym na całym archipelagu. Jest też odpowiedzialny za ochronę środowiska. W odróżnieniu, Svalbard jest strefą zdemilitaryzowaną, nie jest częścią strefy Schengen ani Europejskiego Obszaru Gospodarczego.
Jan Mayen.
Jan Mayen to niewielka wyspa wulkaniczna w Arktyce, ok. 500 km na wschód od Grenlandii; oblewają ją wody Oceanu Arktycznego: Morze Grenlandzkie od północy, Cieśnina Duńska od zachodu i Morze Norweskie od południa i wschodu. Od 1930 administracyjnie przynależy do Norwegii.
Powierzchnia 372,5 km² większość obszaru zajmują tereny wyżynne i górskie (najwyższy szczyt – czynny wulkan Beerenberg – 2277 m n.p.m., drugi co do wysokości w Europie; ostatnia erupcja 1985), liczne lodowce. Strefa klimatu polarnego, występuje roślinność tundrowa. Liczne kolonie ptaków i fok.
Wyspa nie ma stałych mieszkańców, z wyjątkiem obsługi stacji radiowej i meteorologicznej (obecnie 18 osób).
Zastosowania.
Oznaczenie ISO wraz z równoważnym odpowiednikiem Departamentu Statystyki ONZ umożliwia użytkownikom tych systemów klasyfikacyjnych uwzględnianie osobno „Svalbard i Jan Mayen” zamiast włączenia ich do Norwegii. Zarówno Svalbard, jak i Jan Mayen nie mają własnych flag ani herbów i dla obydwu terytoriów używana jest flaga Norwegii.
Próba zmiany kodu w klasyfikacji ISO tylko „Svalbard” została zastopowana przez Norweskie Ministerstwo Spraw Zagranicznych. Jednakże w odniesieniu statystyk dotyczących ludności i handlu można przyjąć, że „Svalbard i Jan Mayen” oznacza w istocie tylko „Svalbard”.
ISO 3166-2.
ISO 3166-2:SJ jest przydzielonym w ISO 3166-2 kodem dla Svalbard i Jan Mayen. Jednak w tym systemie kodów dla jednostek administracyjnych państw i terytoriów istnieją inne kody dla Svalbard i Jan Mayen jako norweskich terytoriów. Są one zamieszczone w :
Krajowa domena najwyższego poziomu.
Zgodnie z kodem połączonym Svalbard i Jan Mayen została przydzielona internetowa krajowa domena najwyższego poziomu.sj. Domena jest administrowana przez UNINETT Norid. Polityka używania tej domeny nie przewiduje rejestracji żadnych domen w domenie .sj. Instytucje z Svalbard mogą w zamian korzystać z domeny .no. Władze Norwegii nie zamierzają wykorzystywać komercyjnie tej domeny.

</doc>
<doc id="2307946" url="https://pl.wikipedia.org/wiki?curid=2307946" title="Małżeństwo w Chinach">
Małżeństwo w Chinach

Rys historyczny.
Przez tysiące lat małżeństwo w Chinach było prywatną umową zawieraną między dwiema rodzinami i nie rejestrowaną przez władze.
W stanowiącej nierozdzielną komórkę społeczną, scementowanej więzami krwi, materialną zależnością i kultem wspólnych przodków rodzinie, małżeństwo każdego z jej członków musiało być podporządkowane interesom ogółu. Obowiązkiem każdego cnotliwego ojca rodziny było sprowadzenie na świat możliwie największej liczby synów, ożenienie ich gdy osiągnęli odpowiedni wiek i doczekanie się wnuków, co zapewniało ciągłość rodu i kontynuowanie kultu przodków. Małżeństwo było więc dla młodego mężczyzny spełnieniem społecznego obowiązku zgodnie z wolą rodziców i rodziny, a nie wyborem partnerki, którą darzył uczuciem.
Wyboru dokonywała za niego rodzina, na specjalnej naradzie dobierając narzeczoną z rodu, z którym koligacja mogła przynieść największe korzyści. Po podjęciu decyzji zwracano się o wyrażenie zgody do zmarłych przodków, składając im odpowiednie ofiary, a ich odpowiedź odczytywano na podstawie wróżb.
W wyborze małżonki pomagali "fachowcy", którzy działali mniej więcej tak jak pośrednicy w handlu. "Swat" sprawdzał najpierw, czy oferowany "obiekt" odpowiada opisowi, czy nie ma ukrytych wad to znaczy czy kandydatka na oblubienicę jest dziewicą, czy jest zdrowa i rodzice są w porządku, zwłaszcza zaś czy nie ma prawnych przeszkód do zawarcia transakcji – czy między stronami przyszłej umowy nie zachodzą stosunki pokrewieństwa. Kazirodztwo traktowano jako absolutne tabu, i to do tego stopnia, że nawet przypadkowa zbieżność nazwisk wykluczała małżeństwo. Na koniec swat upewniał się, czy w znakach na niebie i wróżbach nie ma niczego podejrzanego. Pozostawało już tylko uzgodnienie ceny.
Gdy wszystko już załatwiono, ojciec pana młodego posyłał do domu wybranki dziką gęś. Po wyrażeniu zgody przez rodziców kandydatki na żonę, rodzice narzeczonego składali im podarki. Ślub odbywał się według rytuału opisanego szczegółowo w konfucjańskich księgach. Przyodzianą w czerwień narzeczoną przynoszono w lektyce do domu pana młodego (chińska panna młoda przyodziewa się w czerwień, a nie w biel jak przyjęło się to w kulturze euroamerykańskiej - kolor biały w Chinach jest kolorem żałobnym). Jeszcze tego samego dnia odbywała się uczta weselna, a nocą, w "tajemniczej alkowie", specjalnym pomieszczeniu na ten właśnie cel, dokonywała się konsumpcja nowego związku.
W Chinach praktykowano też sororat (może on mieć miejsce przy okazji ślubu z pierwszą żoną lub później, zarówno gdy żona ta jeszcze żyje jak i po jej śmierci), który stał się szczególnie częstą praktyką wśród możnowładców z dynastii Zhou, ale zdarzał się też w późniejszych czasach. Związek taki oznaczał, że małżonka oddaje się pod opiekę męża razem z orszakiem sióstr i służebnic, które automatycznie stawały się nałożnicami małżonka. Oszczędzało to małżonkowi trudów dalszych poszukiwań, a małżonce raźniej było w znajomym otoczeniu. Z chwilą ślubu wchodziła bowiem ostatecznie do rodziny męża, której na ogół nie znała.
Po nocy poślubnej, uczcie i zakończeniu wszystkich weselnych obrzędów przedstawiano żonę (i jej orszak) teściowej, pod której władzę przechodziła od tej chwili, a potem całej rodzinie męża. Jakiś czas po tym młodą żonę prowadzono też do "sali przodków", aby przedstawić nowego członka rodziny "drogim nieobecnym" - i odtąd stawała się członkiem rodziny. Następnego dnia po ślubie małżonka udawała się z pożegnalną wizytą do rodziców, których oglądała po raz ostatni w życiu, chyba że w trzymiesięcznym okresie wyszło na jaw coś, na podstawie czego można było uznać małżeństwo za niebyłe. Czymś takim mogła być stwierdzona bezpłodność małżonki lub nieuleczalna choroba. Mąż miał wtedy prawo oddalić żonę, oddalało się jednocześnie cały orszak sióstr i służebnic (a to raczej się nie kalkulowało).
Małżonkowie wybierani przez rodziców często oglądali się po raz pierwszy w dniu ślubu. Przy takim systemie zawierania małżeństw nie było miejsca na przedmałżeńską miłość. Mogła się zjawić dopiero w małżeństwie, jeśli żona potrafiła rozbudzić to uczucie u męża. Mężczyzna, który nie kochał żony, miał możliwość swobodnego wyboru następnych żon i konkubin, mógł też korzystać z uciech miłosnych w dzielnicach rozrywki, które istniały we wszystkich większych miastach.
Oficjalna tradycja kultury chińskiej zawierała dwa modele małżeństwa: monogamię i poligynię. Konkubinat niewiele różnił się od poligynii (różnica między konkubinatem a poligynią zachowywała się tak długo, jak długo konkubina nie miała dziecka). Teoretycznie uznawano monogamię, jednak w praktyce nie wyznaczano ścisłej granicy między prawowitą żoną a konkubiną – szczególnie w tych rejonach, gdzie poligamia była zwyczajowo zaakceptowana. Tam natomiast, gdzie bezwzględnie przestrzegano monogamii, obyczajowość seksualna była nadzwyczaj surowa. Wyjątkowo, dobrze sprawujący się mężczyzna mógł mieć konkubinę bez wyraźnego sprzeciwu członków rodziny, rodu czy zbiorowości lokalnej. W takiej sytuacji konkubina podlegała władzy prawowitej żony, która też miała obowiązek troszczenia się o gospodarstwo domowe, kierowania służbą domu.
Tym niemniej małżeństwa w starożytnych Chinach zasadniczo były poligamiczne. Zasadą utrzymania ich były dwa czynniki: tolerancja i surowe przestrzeganie formy zachowania zmuszające do wzajemnej grzeczności. W małżeństwach tych nie istniała zazdrość erotyczna, lecz zazdrość o pozycję społeczną. Jeśli mężczyzna chciał być poważany jako obywatel, musiał mieć wiele konkubin (dzieci z tych związków dziedziczyły na równi z dziećmi zrodzonymi z żoną poślubioną). Jeśli jedna z konkubin, które Chińczyk miał oprócz żony głównej i żon pobocznych, zdradziła męża z jakimiś nic nie znaczącym młodzieńcem, żona główna i poboczna wymyślały jej i biły ją, za to, że śmiała go zdradzić z takim "nędzarzem". Żony pozwalały mężowi mieć stosunki płciowe pozamałżeńskie, ale z kobietami niższego stanu, niższej pozycji społecznej – o takie nie były zazdrosne.
Poligamia w Chinach była zjawiskiem o znacznie szerszej skali niż gdzie indziej i przetrwała o wiele dłużej niż w innych systemach kulturowo-cywilizacyjnych. Biedni mieli najwyżej jedną żonę - zwykły wieśniak posiadał przeważnie jedną towarzyszkę życia. Ale na wyższych szczeblach hierarchii społecznej było już inaczej, a Chiny w odróżnieniu od innych społeczeństw miały nader liczną klasę średnią. Im kto zamożniejszy, tym więcej miał małżonek i nałożnic, bo każdy żywił ambicję posiadania wielkiej rodziny. Ci, co w ramach klasy średniej plasowali się na pośledniejszych miejscach, mieli od trzech do dwunastu żon i nałożnic, ale w wyższych warstwach trzydzieści i więcej własnych kobiet nie należało do rzadkości. Przy takich liczbach zalecanie, żeby sypiać z dziesięcioma kobietami w ciągu nocy, staje się absolutnie zrozumiałe – można je postrzegać w kategoriach obowiązku. Na mężu spoczywał bowiem nie tylko obowiązek utrzymania swoich kobiet, ale także zaspokajania ich potrzeb emocjonalnych i seksualnych. Dbać trzeba o każdą z kobiet, nie ma mowy o wyróżnianiu jednych kosztem drugich, bo może to doprowadzić do konfliktów, wśród damskiej części rodziny, zrujnować spokój i w konsekwencji zaszkodzić karierze pana domu. Temu bowiem, kto nie potrafi zaprowadzić ładu we własnym domu, nie można powierzyć żadnej odpowiedzialnej funkcji czy urzędu.
Chińczycy dbali, aby zjawienie się nowej żony czy nałożnicy nie wywoływało napięć i kryzysów w damskiej części gospodarstwa. Pewien bogaty kupiec chiński w 1550 roku zapisał radę, jakiej udzielał swoim synom: "Mężczyzna powinien panować nad swymi żądzami. Najlepiej gdy przez parę dni nie zbliża się do nowo przybyłej, a jednocześnie koncentruje uwagę na pozostałych [kobietach]. Gdy zlega z którąś ze starych nałożnic lub żon, nowo przybyła powinna stać przy łożu z kości słoniowej. Dopiero po czterech, pięciu dniach może pójść do łoża z nową, ale koniecznie w obecności pierwszej małżonki i nałożnic. Takie postępowanie gwarantuje, że wśród kobiet zapanuje harmonia i szczęście".
Pierwsza, czyli główna małżonka wywodziła się zwykle z tej samej warstwy społecznej co mąż. Gdy jednak małżonek postanawiał zwiększyć swój stan damskiego posiadania, nie musiał już ograniczać wyboru do swojej klasy. Mógł rozglądać się za kimś atrakcyjnym pod innymi względami i tak trafiał do prostytutek, kobiet z niższych klas, ale atrakcyjnych, bo konkurencja sprawiała, że do zawodu trafiały najlepsze dziewczyny. W ten sposób do klas wyższych trafiały najprzystojniejsze panny z klas niższych, dzięki czemu brzydsze, które pozostawały we własnym środowisku, miały mniejszą konkurencję.
Przez tysiące lat panowała w Chinach duża swoboda seksualna. Rozpowszechnienie w Chinach konfucjanizmu (jednej z trzech głównych religii Chin, obok taoizmu i buddyzmu) w ostatnich dwóch stuleciach przed naszą erą, zmieniło to jednak - sfera życia seksualnego została obwarowana rygorystycznymi zasadami. Przedmałżeńskie stosunki seksualne stały się surowo zabronione; czystość dziewczyny jednym z najbardziej istotnych warunków jej dobrego zamążpójścia i szacunku społeczeństwa.
Dziewczyna chińska całą młodość spędzała w kobiecej części ojcowskiego domu, odseparowana od mężczyzn, a gdy osiągnęła odpowiedni wiek, jak najszybciej starano się wydać ją za mąż.
W rodzinie ukształtowanej według konfucjańskich zasad kobieta od dziecka podlegała dyskryminacji, zajmowała nierównoprawną, podrzędną pozycję. Od wczesnych lat matka przygotowywała ją do zamążpójścia, wpajając zasady dobrych manier i posłuszeństwa wobec męża i starszych.
Idealna chińska małżonka nie musiała być szczególnie inteligentna, mądra czy przystojna. Ważne, aby była "uprzejma, łagodna, spokojna, czysta i starowna". Psychika kobiet chińskich była tak ukształtowana, że one same uważały, iż są przeznaczone przede wszystkim do dźwigania ciężarów życia domowego i posłuszeństwa mężczyźnie. Ich mentalność wyrażała się w przysłowiu głoszącym, że "cnotą każdej kobiety jest nie być zbyt inteligentną" (w istocie przez pierwsze tysiąc lat naszej ery znakomita większość nawet wysoko urodzonych dam w Chinach nie posiadała umiejętności czytania i pisania). Zachowanie mężczyzn w pełni utwierdzało ją w tym przeświadczeniu, kształtując typ pokornej, służebnej i odpornej na trudy życia córki, żony i matki.
W Chinach uważano, że powabu dodają kobietom płaskie piersi i bardzo małe stopy. Zwyczaj bandażowania stóp siedmioletnich dziewcząt w celu powstrzymania wzrostu stopy zapoczątkowany został ok. 970 roku n.e. na dworze cesarza Li Houzhu i szybko upowszechnił się we wszystkich warstwach. W wyniku takiego zbiegu zwężały się również łydki, a poszerzały uda. Po osiągnięciu wieku odpowiedniego do zamążpójścia dziewczęta stąpały na zniekształconych palcach, a właściwie na dużym palcu, kołysząc biodrami, co bardzo podobało się mężczyznom. Stopa była uważana za najbardziej wstydliwą część ciała kobiety. W towarzystwie nie wypadało nawet mówić o stopie kobiety, a spoglądanie na nogi kobiet traktowane było jako zachowanie skandaliczne. Rozczarowanie narzeczonego wielkością stopy narzeczonej stanowiło wystarczający powód do anulowania obietnicy małżeństwa. Cesarz Kangxi usiłował wykorzenić ten obyczaj ale bez powodzenia. Zniknął dopiero wraz z cesarstwem i całym konfucjańskim systemem. Mimo silnych wpływów zachodnich jeszcze w II połowie XX wieku organizowano w Chinach konkursy piękności stopy. Były to równocześnie jarmarki małżeńskie, bowiem liczne piękności liczyły na to, że – ze względu na małą stopę – znajdą dobrych kandydatów na małżonków.
Małżonka w domu teścia musiała całkowicie podporządkować się woli teściowej, z całym poświęceniem obsługiwać rodziców męża, wykonywać różne domowe prace na równi ze służącymi. Dopiero po urodzeniu syna jej pozycja w rodzinie ulegała poprawie. Jeżeli w ciągu kilku lat nie urodziła syna, mąż brał z całym rytualnym ceremoniałem drugą żonę lub nałożnicę. Sytuacja drugiej żony była jeszcze gorsza niż pierwszej. Podlegała ona nie tylko władzy teściowej, lecz również pierwszej żony i musiała wykonywać najcięższe kobiece prace. Najbardziej wykorzystywane były nałożnice, pochodzące przeważnie z rodzin biedaków. Traktowano je jako półniewolnice, pozbawione wszelkich praw. Tylko urodzenie syna mogło poprawić ich los.
Rola żony sprowadzała się do funkcji matki i gospodyni. Każda z żon miała sobie przypisane miejsce w damskiej gromadzie i swoje codzienne obowiązki. Wolne chwile spędzała najczęściej przed lustrem, trefiąc włosy i malując twarz. Swego "pana i władcę", małżonka widywała z zasady tylko przy posiłkach i w łóżku. Rzadko też mąż zaszczycał ją rozmową, i jeśli już to o sprawach domowych. Konfucjusz bardzo surowo odnosił się do kobiet próbujących mieszać się w sprawy męża, nie mówiąc już o sprawach publicznych.
Konfucjusz ustanowił różne zasady moralne dla mężczyzny i kobiety. Kobiecie nakazał czystość i obowiązek jako cnotę oraz podporządkowanie się mężczyźnie, którego przykazania te nie dotyczyły. Konfucjański paternalizm zobowiązywał kobietę do wierności seksualnej mężowi. W praktyce małżonki traktowały takie nakazy dość swobodnie i często wdawały się w pozamałżeńskie afery. Jeśli jednak mąż schwytał żonę z kochankiem, mógł go zabić lub też kochanek dawał okup, a mąż albo darował żonie winę, albo sprzedawał ją do domu publicznego. Czasem wiązano kochanka z wiarołomną żoną i topiono (po osądzeniu ich przez starszyznę wsi). Gdy kochankiem okazał się służący, to otrzymywał karę powolnej śmierci.
Równie mocno uczniowie Konfucjusza potępiali wszelkie przypadkowe kontakty cielesne między mężem a żoną lub konkubinami. Ich zdaniem wywoływało to niepotrzebne podniecenie, co mogło wywrócić do góry nogami starannie ułożony kalendarz, wedle, którego mąż "obsługiwał" swój damski inwentarz. Parom nie wolno było udawać się wspólnie do źródła ani zażywać wspólnie kąpieli czy nawet składać odzienia na tym samym miejscu. Jednak większość mieszkańców Państwa Środka zdawała się traktować konfucjańskie zasady segregacji płciowej z należytą dozą rozsądku.
W tradycyjnym społeczeństwie chińskim istniały trzy możliwości rozwiązywania małżeństw. Pierwsza, zakładała brak winy i zgodna była z kodeksem z czasów dynastii Tang (618-907) - małżeństwo mogło być rozwiązane z uwagi na niedopasowanie osobiste po sporządzeniu przez męża odpowiedniej noty rozwodowej. Druga z możliwości, sankcjonowana przez państwo, to anulowanie małżeństwa gdy małżonek (albo małżonka) popełnił poważne przestępstwo (różnie definiowane, zwykle szerzej w odniesieniu do małżonki) przeciwko jej (jego) lub innego klanu. Trzecia możliwość to jednostronna deklaracja rozwodu przez męża - musiała ona jednak być oparta na jedej z następujących przyczyn: żonie brakuje należnej nabożności synowskiej wobec teściów (tak więc teściowie mogli rozbić małżeństwo nawet wbrew woli małżonków), żona nie urodziła syna, żona jest nieprzyzwoita lub nieobyczajna albo cudzołożna, żona jest zazdrosna (nie zgadza się by mąż pojął za żonę kolejną kobietę lub przyjął konkubinę), żona ma potworną chorobę (tzn. trąd), żona ma skłonności do roznoszenia plotek, żona dopuściła się kradzieży. Rozwód jednak nie był dopuszczalny nawet, gdy wystąpiła któraś z powyższych siedmiu przyczyn jeśli: żona nie ma rodziny, do której mogłaby wrócić (np. jej rodzice zmarli); przestrzegała żałoby po teściu (lub teściowej) przez pełne trzy lata; jej mąż był biedny gdy zawierała związek a obecnie jest bogaty. To jednostronnne prawo obowiązywało od czasów dynastii Tang i zniesiono je dopiero w 1930 roku.
Wdowa, zwłaszcza z zamożnej sfery, nie mogła wyjść powtórnie za mąż. Nie zezwalało na to ani prawo, ani religia. Wdowy określano dość brutalnym terminem "osób oczekujących na śmierć". Czasem, aby uzyskać majątek bogatej wdowy, po prostu gwałcono ją w jakimkolwiek miejscu. Zgwałcona kobieta stawała się bowiem własnością gwałciciela lub musiała popełnić samobójstwo.
Zmiany w XIX i XX w..
Tradycyjny system wielkiej rodziny chińskiej, wspierany przez ideologię konfucjańską, ulegał wolniejszym zmianom w okresie ogólnych przemian społeczno-gospodarczych XIX wieku. Chińczycy uznając wyższość dorobku cywilizacyjno-technicznego Zachodu i podejmując decyzję przeniesienia na swe terytorium niektórych jego zdobyczy (proces ten zaczął się po wojnach opiumowych), zachowali w pełni świadomość wyższości swej kultury, w tym także organizacji życia rodzinnego. Na zmianę modelu rodziny miała wpływ m.in. działalność misjonarzy, zakładających szkoły dla dziewcząt. Późnodziewiętnastowieczni intelektualiści chińscy postulowali zwiększenie roli kobiet w celu wzmocnienia państwa. W tym też okresie rozpoczyna się ruch przeciw krepowaniu stóp.
Zmiany te były kontynuowane po ustanowieniu republiki w 1912 roku, a przyspieszeniu uległy po zmianach społeczno–politycznych związanych z Ruchem Czwartego Maja 1919 roku. Silny atak modernistów na konfucjanizm poważnie osłabił jego wpływ na życie indywidualne i społeczne na terenach miejskich. Ostatecznie rewolucja przemysłowa, polityczna i społeczna, która ogarnęła Chiny w pierwszej połowie XX wieku, doprowadziła do zasadniczych zmian w stosunkach rodzinnych. Konfucjański model rodziny był nie do utrzymania w zindustrializowanych aglomeracjach miejskich (aczkolwiek ponad 80% ówczesnych mieszkańców Chin mieszkało na wsi)
Lata Chińskiej Republiki Ludowej.
Znaczne zmiany obyczajowe zaszły w latach 50. XX wieku, po przejęciu władzy w Chinach kontynentalnych przez partię komunistyczną. 1 maja 1950 roku uchwalono "nowe prawo małżeńskie" (jego "ojcem" był sam Mao Zedong), które radykalnie zerwało z istniejącymi wcześniej patriarchalnymi tradycjami chińskich małżeństw (nowe ustawodawstwo wsparto też kampaniami propagandowymi). Do tego czasu małżeństwa były często aranżowane lub wymuszane, konkubinaty były powszechne a kobiety nie mogły się ubiegać o rozwód. Nowe prawo wprowadziło rejestr małżeństw (dzięki działaniom propagandowym z lat 1950-1955 zarejestrowano ponad 90% małżeństw chińskich), podniosło minimalny dopuszczalny wiek małżeństwa na 20 lat dla mężczyzn i na 18 lat dla kobiet, zabroniło zawierania małżeństw przez pośredników, obie strony musiały wyrazić na nie zgodę.
Purytańską tradycję dynastii Qing wbudowano w doktrynę rewolucyjną. Zabroniono oficjalnie stosunków płciowych pomiędzy wolnymi mężczyznami i kobietami (choć gdy taki związek zaistniał i kobieta zaszła w ciążę, zezwalano na zawarcie małżeństwa w interesie dziecka).
Zalecano późne zawieranie małżeństw, aby ograniczyć w ten sposób liczbę potomstwa a najlepsze siły młodości oddać w służbę idei komunistycznych. Wiek do zawierania małżeństw dla mężczyzn to lata tuż przed trzydziestką, natomiast dla kobiet to połowa trzeciego dziesiątka życia. Zawieraniu wcześniejszych małżeństw przeszkadzała też niemożność dostarczenia odpowiednich mieszkań. Wcześniejsze małżeństwo można było jednak zawrzeć za zgodą komitetu politycznego. W związku z ogromnym przyrostem naturalnym zezwolono też na swobodne przerwanie ciąży i sterylizację, propagowano antykoncepcję i ograniczenie rozwodów. W latach 60. ze względów politycznych zaczęto jednak głosić potrzebę posiadania dużej liczby ludności i zamknięto kilka fabryk produkujących środki antykoncepcyjne.
Największe zmiany dotyczyły pozycji kobiety w społeczeństwie i rodzinie, i to bez względu na typ rodziny i charakter środowiska społecznego. Konstytucja i prawo rodzinne uznały równość praw mężczyzn i kobiet i zakazały mieszania się komukolwiek w sprawy wolnego doboru partnerów. Prawo małżeńskie określiło zasady dziedziczenia majątku przez oboje małżonków i dzieci, co było rewolucyjną zmianą wobec dawnych stosunków, określających prawno-organizacyjne i moralno-religijne oblicze rodziny. Małżonkowie stali się odpowiedzialni przed zbiorowością lokalną za wywiązywanie się z obowiązków rodzicielskich i małżeńskich i mogą być nawet publicznie sądzeni za popełnione w tym zakresie przewinienia. Dopuszczono prawną możliwość rozwodu, o który mogą ubiegać się obie strony, ojca zaś pozbawiono w zupełności jego dawnej władzy kapłańskiej i religijnej w rodzinie.
Kobieta, która dawniej była tylko "dobierana sobie" przez mężczyznę i czuła się obca w jego rodzinie, zaczęła być poślubiana i stałą się na równi z nim pełnoprawnym partnerem w małżeństwie monogamicznym i członkiem w rodzinie. Dawne ceremonie związane z afiliacją do rodziny męża zastąpił prawno-państwowy akt ślubu, co nie znaczy, że w wielu środowiskach nadal nie przykłada się wagi do pielęgnowania wielu tradycji towarzyszącym zaślubinom. Dziś małżeństwo w Chinach nie oznacza już tylko dobrania, przyjęcia nowego członka do rodziny męża, ale właśnie wzięcie sobie przez niego kobiety za żonę. Z tej też przyczyny nie obowiązuje dawne konfucjańskie określenie go jako "ustanowienie związku między dwoma osobami różnych rodzin, którego przedmiotem jest z jednej strony służyć przodkom w świątyni i uwieczniać ich pamięć, z drugiej strony natomiast – służyć przyszłym pokoleniom". Małżeństwo jest dziś związkiem między dwoma osobami płci odmiennej, postanawiającymi żyć razem dla ich własnego dobra, dobra ich dzieci, a przede wszystkim dobra chińskiego narodu. Nie wchodzi tu więc w grę, dawniej prawny, moment związania dwóch rodzin. Dawne wymogi stawiane kandydatce na żonę – aby była zdolna rodzić dzieci, podatna na przyjęcie tradycji i reguł życiowych rodziny pochodzenia męża oraz zdolna do znoszenia trudów codziennego życia rodzinnego – zostają zastąpione prawnie określonymi warunkami ważnie zawartego małżeństwa.
W 1980 roku dokonano kolejnych zmian w prawie - uchwalono tzw. "drugie prawo małżeńskie", które zastąpiło poprzednie. Drugie prawo małżeńskie zliberalizowało kwestie rozwodów, wprowadziło politykę jednego dziecka i nakazało sądom faworyzowanie interesów kobiet i dzieci przy rozdziale majątku w sprawach rozwodowych. Kolejne poprawki w 1983 roku zezwoliły na małżeństwa z obcokrajowcami i małżeństwa międzyrasowe.
Kultura chińska, mimo czystek wprowadzanych przez komunistów od 1949 roku, zachowała miejsce dla konkubin. Konkubiny nie są skrywane, lecz uczestniczą w życiu swoich partnerów. W Chinach konkubiny są utrzymywane zwykle w całości przez mężczyzn. W czasach przed komunizmem mieli je arystokraci i ci, których było na to stać. W czasach komunistycznych konkubiny (a dokładniej półkonkubiny) mogli mieć tylko najwyżsi funkcjonariusze partyjni. Odnośnie do dokonanych przez komunistów czystek trzeba zauważyć, że Mao Zedong, pomimo że zwalczał cesarską tradycję Chin, sam miał półoficjalną konkubinę Zhang Yufeng, w tym względzie nie chciał oprzeć się tradycji. Dziś w Chinach mają je z reguły najbogatsi biznesmeni (kobiety takie określane są terminem "er nai" co tłumaczy się jako konkubina bądź druga żona). Po otwarciu granic w 1970 roku wielu biznesmenów z Tajwanu i Hongkongu postarało się o "drugą żonę" z Chin kontynentalnych. Tym niemniej, z uwagi na znaczy przyrost konkubinatów na terenach zurbanizowanych, w 2003 wniesiono poprawki do prawa małżeńskiego, zgodnie z którymi kohabitacja z kimś trzecim osób pozostających w związku małżeńskim jest nielegalna gdyż uznaje się ją za bigamię.
Współcześnie, młodzi zawierają małżeństwa późno, dobierając partnera adekwatnie do swojego własnego statusu społecznego (romantyczne kryteria typowe dla kultury euroamerykańskiej nie mają przy tym szczególnego znaczenia). Przy zawieraniu małżeństwa, partnerzy w Chinach muszą przedstawić karty zdrowia (w niektórych południowo-zachodnich prowincjach od 1 stycznia 2007 roku także wyniki badań na nosicielstwo wirusa HIV), oraz zgodę swoich rodziców na taką decyzję. Do 2003 roku należało ponadto dołączyć zgodę pracodawcy (tzw. "danwei" - zaświadczenie od właściwej jednostki produkcyjnej).
Przy zawieraniu małżeństwa państwo młodzi zobowiązują się słownie do dbania w przyszłości o swoich rodziców. Po ślubie zamieszkują często z rodzicami, kupują im mieszkanie niedaleko swojego miejsca zamieszkania, na starość zapewniają im dach nad głową.

</doc>
<doc id="2307947" url="https://pl.wikipedia.org/wiki?curid=2307947" title="Kościół Matki Boskiej Wspomożenia Wiernych w Łukowicy">
Kościół Matki Boskiej Wspomożenia Wiernych w Łukowicy

Kościół Matki Boskiej Wspomożenia Wiernych w Łukowicy - murowana świątynia rzymskokatolicka w miejscowości Łukowica, będąca kościołem parafialnym tamtejszej parafii pw. św. Andrzeja Apostoła.
Opis.
Nowoczesny kościół wzniesiono w Łukowicy tuż obok zabytkowej świątyni pw. św. Andrzeja w latach 1984-1995, według planów sporządzonych przez Andrzeja i Leszka Gonciarzów. Konsekracji dokonał biskup Józef Życiński 21 maja 1995. 
Jest to prosty jednonawowy kościół o jasnym, przestronnym wnętrzu. W jego bryle wyróżnia się zwłaszcza wysoka czworoboczna wieża o ciekawej architekturze. Z prawej strony znajduje się kaplica boczna poświęcona Matce Bożej Nieustającej Pomocy.
W ołtarzu głównym znajduje się posąg Matki Bożej Wspomożenia Wiernych, będący kopią zaginionej figury, otoczonej kultem w zabytkowym kościółku. Matka Boża przedstawiona została z Dzieciątkiem na rękach, ubrana w błękitną szatę, z berłem w ręku. Głowy Maryi i Jezusa zdobią korony. Dodatkowo nad głową Maryi znajduje się aureola z 12 gwiazd, wykonana w 2008. Poniżej figury umieszczono pięknie zdobione tabernakulum. 

</doc>
<doc id="2307949" url="https://pl.wikipedia.org/wiki?curid=2307949" title="Juno (sonda)">
Juno (sonda)



</doc>
<doc id="2307953" url="https://pl.wikipedia.org/wiki?curid=2307953" title="Kaplica Świętego Krzyża w Łukowicy">
Kaplica Świętego Krzyża w Łukowicy

Kaplica Świętego Krzyża w Łukowicy - murowana kaplica na zabytkowym cmentarzu administrowanym przez parafię pw. św. Andrzeja w Łukowicy. Kaplica wybudowana została w XVIII wieku, w miejscu starszej z XVI wieku. Podczas przebudowy w XIX wieku nadano jej cechy neogotyckie poprzez wzniesienie oryginalnej fasady, którą jednak rozebrano w latach 50. XX wieku. Obecnie jest to budynek murowany, kryty blachą, zwieńczony niewielką wieżyczką na sygnaturkę. Kaplica otwierana jest w dzień Wszystkich Świętych.

</doc>
<doc id="2307955" url="https://pl.wikipedia.org/wiki?curid=2307955" title="Adrian Ochalik">
Adrian Ochalik

Adrian Ochalik (ur. 10 lutego 1975 w Rzeszowie) – polski aktor filmowy i teatralny. Absolwent PWST w Krakowie (2000).
Rzecznik prasowy Uniwersytetu Jagiellońskiego. Wcześniej pełnił taką funkcję od 14 lutego 2007 roku do 31 stycznia 2014 roku w Wiśle Kraków.
Żonaty z polską aktorką Urszulą Grabowską, z którą ma syna Antoniego (ur. 2004).

</doc>
<doc id="2307958" url="https://pl.wikipedia.org/wiki?curid=2307958" title="Bernadette Soubirous">
Bernadette Soubirous



</doc>
<doc id="2307960" url="https://pl.wikipedia.org/wiki?curid=2307960" title="Hrabstwo Wayne (Missisipi)">
Hrabstwo Wayne (Missisipi)

Hrabstwo Wayne (ang. "Wayne County") – hrabstwo w stanie Missisipi w Stanach Zjednoczonych. Obszar całkowity hrabstwa obejmuje powierzchnię 813,50 mil² (2106,96 km²). Według szacunków United States Census Bureau w roku 2009 miało 20 654 mieszkańców.
Hrabstwo powstało w 1809 roku.

</doc>
<doc id="2307962" url="https://pl.wikipedia.org/wiki?curid=2307962" title="Tai-Pan">
Tai-Pan

Tai-Pan – powieść napisana przez Jamesa Clavella o powstaniu Hongkongu w 1841 roku po zakończeniu I wojny opiumowej. Wydana po raz pierwszy w 1966 roku. Jest to druga (zarówno według chronologii w powieści, jak i kolejności pisania) książka Clavella z serii „Saga Azji”.
Książka opowiada o powstaniu brytyjskiej kolonii na wyspie Hongkong u wybrzeży Chin, poprzez pryzmat losów głównego bohatera – Dirka Struana – Tai-Pana (właściciela i wyłącznego dyrektora) przedsiębiorstwa Noble House.
Powieść została zekranizowana w 1986 roku, pod tym samym tytułem. Główną rolę zagrał australijski aktor Bryan Brown.

</doc>
<doc id="2307966" url="https://pl.wikipedia.org/wiki?curid=2307966" title="Hrabstwo Webster (Missisipi)">
Hrabstwo Webster (Missisipi)

Hrabstwo Webster (ang. "Webster County") – hrabstwo w stanie Missisipi w Stanach Zjednoczonych. Obszar całkowity hrabstwa obejmuje powierzchnię 423,34 mil² (1096,45 km²). Według szacunków United States Census Bureau w roku 2009 miało 9852 mieszkańców.
Hrabstwo powstało w 1874 roku.
Hrabstwo należy do nielicznych hrabstw w Stanach Zjednoczonych należących do tzw. "dry county", czyli hrabstw gdzie decyzją lokalnych władz obowiązuje całkowita prohibicja.

</doc>
<doc id="2307972" url="https://pl.wikipedia.org/wiki?curid=2307972" title="Hrabstwo Wilkinson (Missisipi)">
Hrabstwo Wilkinson (Missisipi)

Hrabstwo Wilkinson (ang. "Wilkinson County") – hrabstwo w stanie Missisipi w Stanach Zjednoczonych. Obszar całkowity hrabstwa obejmuje powierzchnię 687,66 mil² (1781,03 km²). Według szacunków United States Census Bureau w roku 2009 miało 10 143 mieszkańców.
Hrabstwo powstało w 1802 roku.

</doc>
<doc id="2307973" url="https://pl.wikipedia.org/wiki?curid=2307973" title="Puchar Anglii w piłce nożnej (1885/1886)">
Puchar Anglii w piłce nożnej (1885/1886)

W sezonie 1885-86 odbyła się 15. edycja Pucharu Anglii. Do turnieju przystąpiło 130 drużyn, jednak 7 z nich wycofało się z rozgrywek.
Finał.
Mecz finałowy odbył się w sobotę 3 kwietnia 1886 roku na stadionie Kennington Oval w Londynie. Pierwsze spotkanie zakończyło się bezbramkowym remisem. Powtórkę rozegrano tydzień później na stadionie Rasecourse Ground w Derby.

</doc>
<doc id="2307975" url="https://pl.wikipedia.org/wiki?curid=2307975" title="Pamięć (album)">
Pamięć (album)

Pamięć – drugi studyjny album grupy SBB, wydany w 1976 .
Spis utworów.
Album zawiera utwory:
Bonusowe utwory dodane do wydania Metal Mind Productions (2004):
Skład zespołu.
Twórcami albumu są:

</doc>
<doc id="2307979" url="https://pl.wikipedia.org/wiki?curid=2307979" title="Hrabstwo Winston (Missisipi)">
Hrabstwo Winston (Missisipi)

Hrabstwo Winston (ang. "Winston County") – hrabstwo w stanie Missisipi w Stanach Zjednoczonych. Obszar całkowity hrabstwa obejmuje powierzchnię 610,11 mil² (1580,18 km²). Według szacunków United States Census Bureau w roku 2009 miało 19 309 mieszkańców.
Hrabstwo powstało w 1833 roku.

</doc>
<doc id="2307982" url="https://pl.wikipedia.org/wiki?curid=2307982" title="Gai-Jin">
Gai-Jin

Gai-Jin – ostatnia powieść napisana przez Jamesa Clavella. Wydana po raz pierwszy w 1993 roku. Jest to trzecia (według chronologii w powieści, a nie kolejności pisania) książka Clavella z serii "Saga Azji".
Książka opowiada o przygodach Malcolma Struana, następcy Tai-Pana Noble House w Japonii w 1862 roku. Jak niemal każda książka Clavella - osadzona jest ona starannie w realiach historycznych, a postaci mają swoje rzeczywiste pierwowzory. Podstawą kanwy powieści było wydarzenie z dnia 14 września 1862 r. znane jako Incydent w Namamugi.

</doc>
<doc id="2307985" url="https://pl.wikipedia.org/wiki?curid=2307985" title="Hrabstwo Yalobusha">
Hrabstwo Yalobusha

Hrabstwo Yalobusha (ang. "Yalobusha County") – hrabstwo w stanie Missisipi w Stanach Zjednoczonych. Obszar całkowity hrabstwa obejmuje powierzchnię 495 mil² (1282,04 km²). Według szacunków United States Census Bureau w roku 2009 miało 13 773 mieszkańców.
Hrabstwo powstało w 1833 roku.

</doc>
<doc id="2307986" url="https://pl.wikipedia.org/wiki?curid=2307986" title="Antoni Mehl">
Antoni Mehl

Antoni Mehl (ur. 1905 w Dobrzeniu Wielkim, zm. 25 marca 1967 we Wrocławiu) − polski rzeźbiarz, grafik i rysownik. Uczestnik 3. powstania śląskiego.
Życiorys.
W 1923 rozpoczął studia w Państwowej Akademii Sztuki i Rzemiosła Artystycznego we Wrocławiu. Po odbyciu dwuletniej służby wojskowej w pruskim wojsku nielegalnie przekroczył granicę polską i kontynuował studia w Krakowie pod kierunkiem Xawerego Dunikowskiego. Dyplom krakowskiej ASP uzyskał w 1936. Po uzyskaniu obywatelstwa polskiego osiadł w Krakowie. Był więziony w czasie wojny. Po II wojnie światowej mieszkał z żoną malarką Katarzyną w Opolu. Od 1947 kierował pracownią rzeźby we Wrocławskiej PWSSP. Pochowany na Cmentarzu Grabiszyńskim we Wrocławiu.
W 2003 Muzeum Narodowe we Wrocławiu zorganizowało wystawę "Rzeźba, grafika, rysunki", na której zaprezentowano prace rodziny Mehlów: Antoniego, Katarzyny i córki Ewy. Muzeum otrzymało z tej okazji w darze 14 rzeźb w gipsie, 11 odlewów z brązu oraz 290 rysunków. Ofiarodawcami byli Dagmara Onichimowska i Piotr Wieczorek.

</doc>
<doc id="2307987" url="https://pl.wikipedia.org/wiki?curid=2307987" title="Tai-pan">
Tai-pan



</doc>
<doc id="2307989" url="https://pl.wikipedia.org/wiki?curid=2307989" title="Hrabstwo Yazoo">
Hrabstwo Yazoo

Hrabstwo Yazoo (ang. "Yazoo County") – hrabstwo w stanie Missisipi w Stanach Zjednoczonych. Obszar całkowity hrabstwa obejmuje powierzchnię 934,12 mil² (2419,36 km²). Według szacunków United States Census Bureau w roku 2009 miało 27 981 mieszkańców.
Hrabstwo powstało w 1823 roku.

</doc>
<doc id="2307994" url="https://pl.wikipedia.org/wiki?curid=2307994" title="Farid Ghazi">
Farid Ghazi

Farid Ghazi (ar. فريد غازي, ur. 16 marca 1974 w Guelmie) – algierski piłkarz grający na pozycji napastnika. W reprezentacji Algierii rozegrał 22 mecze i strzelił 5 goli.
Kariera klubowa.
Karierę piłkarską Ghazi rozpoczął w klubie ES Guelma. W 1994 roku zadebiutował w nim w drugiej lidze algierskiej. W 1995 roku odszedł do pierwszoligowego US Chaouia. W 1996 roku wrócił do ES Guelma, a w 1997 roku został zawodnikiem JS Kabylie, w którym grał przez 2 lata.
W 1999 roku Ghazi trafił do francuskiego Troyes AC. Grał w nim w rozgrywkach Ligue 1 debiutując w nich 31 lipca 1999 w przegranym 0:1 wyjazdowym meczu z Paris Saint-Germain. W sezonie 2001/2002 był wypożyczony do zespołu Baniyas SC ze Zjednoczonych Emiratów Arabskich.
W 2003 roku Ghazi wrócił do JS Kabylie, a następnie odszedł do tunezyjskiego Olympique Béja. W 2005 roku ponownie grał w ES Guelma, a w 2006 trafił do Finlandii, do HJK Helsinki. W 2006 roku wywalczył z nim wicemistrzostwo Finlandii oraz Puchar Finlandii. W 2007 roku wrócił do Algierii i do końca swojej kariery (2009) grał w JSM Bejaïa.
Kariera reprezentacyjna.
W reprezentacji Algierii zadebiutował 28 lutego 1999 roku w zremisowanym 1:1 meczu Pucharu Narodów Afryki 2000 z Liberią. W swojej karierze dwukrotnie bywał powoływany do kadry Algierii na Puchar Narodów Afryki. W 2000 roku zaliczył swój pierwszy turniej o Puchar Narodów Afryki. Zagrał na nim 4 razy: Demokratyczną Republiką Konga (0:0), z Gabonem (3:1 i gol), z Republiką Południowej Afryki (1:1) oraz ćwierćfinale z Kamerunem (1:2). W 2002 roku został powołany do kadry Algierii na Puchar Narodów Afryki 2002. Na tym turnieju rozegrał 2 mecze: z Nigerią (0:1) i z Liberią (2:2). W kadrze narodowej od 1999 do 2002 roku rozegrał 22 mecze, w których strzelił 5 goli.

</doc>
<doc id="2307998" url="https://pl.wikipedia.org/wiki?curid=2307998" title="Małżeństwo w Judaizmie">
Małżeństwo w Judaizmie



</doc>
<doc id="2308000" url="https://pl.wikipedia.org/wiki?curid=2308000" title="Antoine Andraos">
Antoine Andraos

Antoine Andraos (ur. 1950 w Bejrucie) – libański polityk, jeden z wiceprezesów Al-Mustaqbal.
Życiorys.
Antoine Andraos urodził się w 1950 w rodzinie prawosławnej. W 1973 r. otrzymał dyplom inżyniera na Uniwersytecie Św. Józefa. W 1976 wyjechał do Francji, gdzie pracował w przedsiębiorstwie należącym do późniejszego premiera Rafika Haririego. W 1993 został prezesem rządowego Funduszu dla Uchodźców. W 1996 oraz ponownie w 2000 i 2005 był wybierany deputowanym libańskiego parlamentu.

</doc>
<doc id="2308009" url="https://pl.wikipedia.org/wiki?curid=2308009" title="Ogólnopolski Komitet Grunwaldzki">
Ogólnopolski Komitet Grunwaldzki

Ogólnopolski Komitet Grunwaldzki – instytucja powołana w 1986 roku przez Radę Krajową PRON. 
Charakterystyka.
Celem Komitetu było propagowanie tradycji oręża polskiego i krzewienie pamięci o bitwie pod Grunwaldem. 
Przewodniczącym Komitetu został członek Biura Politycznego KC PZPR, zastępca przewodniczącego Rady Państwa PRL Kazimierz Barcikowski. 
W skład Ogólnopolskiego Komitetu Grunwaldzkiego weszli wysocy rangą przedstawiciele PZPR, ZSL, Stronnictwa Demokratycznego, organizacji katolickich, związków twórczych, organizacji kombatanckich i społecznych, wojska, przedstawiciele nauki i kultury.
Członkowie.
W skład Komitetu wchodzili m.in.: gen. dyw. Zbigniew Blechman, rzeźbiarz prof. Bronisław Chromy, prof. Antoni Czubiński, kompozytor Henryk Debich, malarz Wiesław Garboliński, prof. Józef Andrzej Gierowski, prof. Witold Hensel, prof. Henryk Jabłoński, malarz Władysław Jackiewicz, pisarz Kazimierz Korkozowicz, minister prof. Aleksander Krawczuk, prof. Jarema Maciszewski, prof. Czesław Madajczyk, rzeźbiarz Edmund Majkowski, prof. Władysław Markiewicz, minister Joanna Michałowska-Gumowska, aktor Stanisław Mikulski, minister Benon Miśkiewicz, prof. Andrzej Nadolski, prof. Jerzy Ochmański, gen. dyw. pil. Roman Paszkowski, dziennikarz Marian Podkowiński, wojewoda Sergiusz Rubczewski, dyrygent Robert Satanowski, gen. armii Florian Siwicki, gen. dyw. Tadeusz Szaciłło, Jerzy Szmajdziński, prof. Janusz Tazbir, naczelnik ZHP Ryszard Wosiński, prof. Wiktor Zin, pisarz Wojciech Żukrowski, prof. Kazimierz Żygulski. 

</doc>
<doc id="2308015" url="https://pl.wikipedia.org/wiki?curid=2308015" title="Memoriał Primo Nebiolo 2011">
Memoriał Primo Nebiolo 2011

Memoriał Primo Nebiolo 2011 – mityng lekkoatletyczny, który odbył się 10 czerwca w Turynie na Stadio Primo Nebiolo. Zawody znalazły się w kalendarzu European Athletics Outdoor Premium Meetings – cyklu najważniejszych mityngów organizowanych pod egidą Europejskiego Stowarzyszenia Lekkoatletycznego.
Przed rozpoczęciem zawodów uczczono minutą ciszy pamięć o zmarłym tragicznie w dniu rozegrania mityngu włoskim długodystansowcu – Cosimo Caliandro. 
Kontrola antydopingowa przeoprowa w trakcie mityngu wykazała, że dwóch marokańskich biegaczy – zwycięzca biegu na 5000 metrów Aziz Lahbabi (13:14,07) oraz drugi zawodnik na 1500 metrów – Fouad El Kaam (3:36,73) stosowało niedozwolone środki, zatem ich wyniki zostały anulowane.

</doc>
<doc id="2308019" url="https://pl.wikipedia.org/wiki?curid=2308019" title="Memoriał Josefa Odložila 2011">
Memoriał Josefa Odložila 2011

Memoriał Josefa Odložila 2011 – mityng lekkoatletyczny, który odbył się 13 czerwca w Pradze na stadionie „Na Julisce”. Zawody znalazły się w kalendarzu European Athletics Outdoor Premium Meetings – cyklu najważniejszych mityngów organizowanych pod egidą Europejskiego Stowarzyszenia Lekkoatletycznego.
Rekordy.
Podczas mityngu ustanowiono 2 krajowe rekordy w kategorii seniorów:

</doc>
<doc id="2308025" url="https://pl.wikipedia.org/wiki?curid=2308025" title="Reunion Internacional Ciudad de Barcelona 2011">
Reunion Internacional Ciudad de Barcelona 2011

Reunion Internacional Ciudad de Barcelona 2011 – mityng lekkoatletyczny, który odbył się 22 lipca w Barcelonie. Zawody znalazły się w kalendarzu European Athletics Outdoor Premium Meetings – cyklu najważniejszych mityngów organizowanych pod egidą Europejskiego Stowarzyszenia Lekkoatletycznego.

</doc>
<doc id="2308029" url="https://pl.wikipedia.org/wiki?curid=2308029" title="Pasztetowa">
Pasztetowa

Pasztetowa (kiszka pasztetowa, kiszka podgardlana, pasztetówka, kiszka wątrobiana, wątrobianka, "reg." leberka, lebera, leberwurst, leberwurszt) – wyrób wędliniarski (wędlina podrobowa) z mielonych podrobów (głównie wątroba, rzadziej dodatkowo płuca, śledziona czy nerki), skórek wieprzowych lub drobiowych oraz tłuszczu (słonina, smalec, podgardle lub boczek), niekiedy z dodatkiem innych rodzajów mięs. Podstawowe przyprawy to: sól, pieprz, cebula, majeranek, ziele angielskie, gałka muszkatołowa.
Przygotowanie.
Zazwyczaj przygotowaną masę parzy się lub gotuje w jelitach albo sztucznych osłonkach, ewentualnie w słoikach, niekiedy dodatkowo podwędza. W zależności od przepisu może wystąpić dodatek jaj (białek z jaj) jako środka wiążącego oraz bułki lub kaszy manny (a nawet gryczanej) jako wypełniacza. Najczęściej podawana na zimno – wtedy, ze względu na swą konsystencję, zazwyczaj jest rozsmarowywana na pieczywie. Istnieją jednak przepisy na wątrobianki podawane na gorąco – świeżo gotowane, pieczone albo podsmażane.
Pasztetowa w Polsce.
Tradycje.
Pasztetowa w Polsce, podobnie jak gdzie indziej, była produktem uboju gospodarczego uzyskiwanym natychmiast po zabiciu świni, przed zepsuciem się głównego składnika wędliny – wątroby. Popularność wyrobu związana była jednak z wpływami kuchni niemieckiej, austriackiej i czeskiej oraz z dostępnością maszynek do mięsa (chociaż bywały wersje kiszki pasztetowej pieczonej z drobno krojonego mięsa). W wielu regionach, zwłaszcza na wschodzie kraju, problem szybko psujących się podrobów rozwiązywano wytwarzając salceson lub pasztet, ewentualnie spożywając wątróbkę smażoną, jako drugiego po świeżynce tradycyjnego produktu spożywczego po uboju wieprza. Na popularność pasztetowej w warunkach domowych wpływał też proces szlamowania kiszek, który musiał być znacznie staranniejszy niż w przypadku kiełbasy, w którym woń jelita była eliminowana w trakcie wędzenia.
Podgardlana bywa używana jako składnik farszu do pierogów z podrobami.
Produkt tradycyjny.
Kiszki pasztetowe na liście produktów tradycyjnych Ministerstwa Rolnictwa i Rozwoju Wsi:
W obiegu handlowym.
Dostępna w handlu pasztetowa może cechować się różnym smakiem i różnego rodzaju jakością, choć zwykle przeważa smak wątróbki i barwa szara czy szarokremowa. Zwyczajowo lepsze gatunkowo pasztetowe, pakowane najczęściej w osłonki naturalne, zwano "wątrobiankami" lub rzadziej "podgardlaną", gorsze zaś nosiły miano "pasztetowych". Obecnie dominuje określenie "pasztetowa", nawet w przypadku wyrobów o wyższym standardzie, np.: "pasztetowa wędzona", "pasztetowa z beczki", "pasztetowa bawarska", "pasztetowa cielęca", "pasztetowa podwędzana", "pasztetowa leberka". Produkty mięsne o zbliżonym bądź identycznym z pasztetową składzie, ale pakowane do słoików lub konserw, nazywa się w Polsce pasztetami. Określenie "kiszka", nawiązujące do tradycji, również ma sugerować lepszą jakość.
Skład.
W skład pasztetowej, określanej w handlu jako wędlina podrobowa parzona, mogą wchodzić następujące składniki: tłuszcz wieprzowy, woda, skórki z kurczaka, skórki wieprzowe, wątroba wieprzowa lub drobiowa (rzadziej cielęca), mom wieprzowe, mom drobiowe, głowizna, kasza manna (zawiera gluten), sól, susz cebulowy, błonnik pszenny, białko sojowe, sacharoza, glukoza, białka mleka, emulgatory (E471, E472c), stabilizatory, przeciwutleniacze (np. E316), wzmacniacze smaku i zapachu (E621, E635), aromaty, przyprawy i ekstrakty przypraw, substancje konserwujące (np. E250).
W kulturze masowej.
Pasztetowa jako produkt powszechnie dostępny stała się symbolem codzienności, zwłaszcza monotonnej i przykrej. Jako taka występuje w poezji i prozie, np. Jalu Kurek "Młodości, śpiewaj!" czy Miron Białoszewski "Szumy, zlepy, ciągi", "Stara proza. Nowe wiersze". Była też podstawą diety mięsnej w PRL-u, stąd często pojawia się jako atrybut tamtych czasów, np. w "Jeżycjadzie" Małgorzaty Musierowicz. Tytuł "Pani Pasztetowa" nosi także utwór Kasi Nosowskiej. We fragmencie powieści Andrzeja Sapkowskiego "Boży bojownicy", zawierającym opis uczty po świniobiciu, pojawiają się czeskie "jitrniczki" ("czyli wątrobianki, krwawniczki i nadziewane kaszą jelitka [...] Ledwie trochę wystygły, rzucili się na nie jak wilki".). W "Listach z Afryki" Henryka Sienkiewicza wątrobianka pojawia się jako jeden z synonimów kultury niemieckiej: "Jesteśmy przecie w kraju, w którym wierzą w przeznaczenie. Ono widocznie chciało, bym nie jechał statkiem francuskim "Amazone", lecz niemieckim "Bundesrathem", i bym pod równikiem jadł Leberwurst, Sauerkraut i Kalbrust mit Kartoffelsalat. Niechże i tak będzie! Tymczasem mam przed sobą pięć dni czasu, który mogę przepędzić w sposób jeżeli nie rozkoszny, to przynajmniej oryginalny, to jest klnąc na zimno w Afryce i chodząc w ciepłym paltocie nad Morzem Czerwonym".

</doc>
<doc id="2308030" url="https://pl.wikipedia.org/wiki?curid=2308030" title="Blepharella">
Blepharella

Blepharella – rodzaj muchówek z rodziny rączycowatych (Tachinidae).

</doc>
<doc id="2308031" url="https://pl.wikipedia.org/wiki?curid=2308031" title="Artis Velšs">
Artis Velšs

Artis Velšs (ur. 6 maja 1974 w Rydze) – łotewski policjant, prawnik, od 2011 pełni funkcję Naczelnika Policji Państwowej.
Życiorys.
W 2001 ukończył studia w Łotewskiej Akademii Policyjnej, gdzie trzy lata później otrzymał tytuł magistra prawa. W 2009 rozpoczął studia doktoranckie w zakresie nauk prawnych na Uniwersytecie Stradiņša w Rydze. Był uczestnikiem wielu szkoleń, kursów i konferencji zagranicznych i międzynarodowych.
Po ukończeniu szkoły średniej w 1993 rozpoczął służbę w policji w Jurmale. Początkowo był funkcjonariuszem służby patrolowej, następnie inspektorem rejonowym, a od 2002 zastępcą szefa, a potem szefem sztabu komendy policji. W latach 2003–2005 pełnił funkcję wicedyrektora, a od 2005 dyrektora Biura Personalnego Policji Państwowej. Od 2009 do 2011 zajmował stanowisko Zastępcy Naczelnika Policji i Szefa Głównego Zarządu Administracyjnego. 11 stycznia 2011 objął stanowisko Naczelnika Policji.

</doc>
<doc id="2308033" url="https://pl.wikipedia.org/wiki?curid=2308033" title="Genet Ayalew">
Genet Ayalew



</doc>
<doc id="2308034" url="https://pl.wikipedia.org/wiki?curid=2308034" title="Blepharipa">
Blepharipa

Blepharipa – rodzaj muchówek z rodziny rączycowatych (Tachinidae).

</doc>
<doc id="2308035" url="https://pl.wikipedia.org/wiki?curid=2308035" title="Orest Meleschuk">
Orest Meleschuk

Orest Meleschuk (ur. 11 kwietnia 1940 w Saint Boniface, Manitoba) – kanadyjski curler, mistrz świata 1972.
Kariera.
Uważany jest z jednego z najlepszych zawodników z Manitoby na przełomie lat 60. i 70. XX wieku, w curling uprawiał regularnie od 1963. Jego najważniejszym osiągnięciem było wygranie mistrzostw prowincji, co umożliwiło mu wystąpienie na Macdonald Brier 1972. Drużyna z Manitoby pod jego dowództwem przegrała tylko jeden mecz na dziesięć i zdobyła tytuł mistrzów kraju, a zarazem obroniła go ponieważ wcześniej dokonał tego Don Duguid.
W Round Robin Mistrzostw Świata 1972 Kanadyjczycy nie przegrali żadnego meczu i jako liderzy weszli do fazy finałowej. W półfinale Meleschuk wyeliminował 8:3 Szkotów (Alex F. Torrance). Mecz finałowy przeciwko Amerykanom (Robert LaBonte) był bardzo wyrównany, przed ostatnią partią przeciwnicy prowadzili dwoma punktami jednak Meleschuk miał hammera. Kanadyjczyk musiał wybić bardzo dobrze ustawiony kamień amerykański i pozostawić swój kamień w eight foot by doprowadzić do extra enda. Kamień pozostał na pograniczu okręgów tak, że nie było pewności czy Kanada zdobyła 2 czy tylko 1 punkt, z radości amerykański skip podskoczył jednak przy lądowaniu poślizgnął się, tak że poruszył dopiero co ustawiony kamień przeciwników. W rezultacie Kanadzie przyznano dwa punkty, w dodatkowej partii LaBonte nie zdołał wybić najlepiej ustawionego kanadyjskiego kamienia. Meleschuk zdobył tytuł mistrzowski wynikiem 10:9.
Meleschuk wziął udział w pierwszej "bitwie płci", meczu pomiędzy mistrzami Kanady tego samego roku. W inauguracyjnej edycji lepsza okazała się drużyna Very Pezer.
W kolejnych latach Meleschuk brał udział w eliminacjach prowincjonalnych jednak wygrał je ponownie dopiero w 1989. W Mistrzostwach Kanady między innymi z synem w drużynie wygrał 7 meczów i uplasował się na 5. miejscu. 
Później Meleschuk zaistniał wygrywając mistrzostwa Manitoby seniorów 1996, w rywalizacji krajowej jego zespół zajął 6. pozycję, w 2002 wygrał rywalizację w konkurencji masters. Orest Meleschuk zakończył swoją karierę w 2007, łącznie wziął udział w 1 mikstowym, 30 męskich i 7 seniorskich mistrzostwach Manitoby. W 1985 zespół Oresta włączono do Manitoba Sports Hall of Fame &amp; Museum.

</doc>
<doc id="2308036" url="https://pl.wikipedia.org/wiki?curid=2308036" title="Bothria">
Bothria

Bothria – rodzaj muchówek z rodziny rączycowatych (Tachinidae).

</doc>
<doc id="2308037" url="https://pl.wikipedia.org/wiki?curid=2308037" title="Potencjał grawitacyjny">
Potencjał grawitacyjny

Potencjał pola grawitacyjnego – wielkość skalarna opisująca pole grawitacyjne, równa stosunkowi energii potencjalnej punktu materialnego umieszczonego w rozpatrywanym punkcie pola do masy tego punktu materialnego.
Jeżeli źródłem pola grawitacyjnego jest ciało o symetrii sferycznej, np. jednorodna kula, jednorodna sfera, wówczas potencjał jest wyrażony wzorem
gdzie:
Jednostką potencjału pola grawitacyjnego jest J/kg.
Siła grawitacyjna formula_6 i potencjał pola grawitacyjnego formula_2 są związane zależnością
Energia potencjalna ciała próbnego o masie formula_9 znajdującego się w punkcie formula_10 w polu grawitacyjnym ciała o masie formula_4 to
Praca potrzebna do przesunięcia ciała próbnego o masie formula_9 z punktu 1 do punktu 2 przeciwko sile ciążenia jest równa iloczynowi masy tego ciała i różnicy potencjałów między tymi punktami

</doc>
<doc id="2308038" url="https://pl.wikipedia.org/wiki?curid=2308038" title="Balthasar Ableitner">
Balthasar Ableitner

Balthasar Ableitner (lub Ableithner) (ur. 1613 w Miesbach, zm. 13 maja 1705 w Monachium) – niemiecki rzeźbiarz.
Życiorys.
Był synem cieśli Hansa. Podstawy zawodu prawdopodobnie opanowywał pod okiem Stephana Zwincka. W 1627 przeniósł się do Monachium, gdzie terminował u nadwornego tokarza Christofa Angermaiera. W 1633 został rzeźbiarzem na dworze księcia Albrechta VI. W latach 1635–1642 odbył podróż do Włoch. W Rzymie poznawał tamtejszy barok.
Miał znaczący wkład w rozwój sztuki dojrzałego baroku w Monachium. Jego twórczość obejmuje głównie portretowe popiersia rodziny arcyksiążęcej, prace w kości słoniowej oraz dekoracje papieskiego pokoju w monachijskiej rezydencji. Zaprojektował ołtarz główny w kościele św. Piotra w Monachium. Dwaj synowie Ableitnera: Franz i Blasius byli również rzeźbiarzami. Blasius przez parę lat pełnił funkcję nadwornego rzeźbiarza. Franz ożenił się z córką nadwornego malarza Nikolausa Pruggera.

</doc>
<doc id="2308039" url="https://pl.wikipedia.org/wiki?curid=2308039" title="Cadurcia">
Cadurcia

Cadurcia – rodzaj muchówek z rodziny rączycowatych (Tachinidae).

</doc>
<doc id="2308040" url="https://pl.wikipedia.org/wiki?curid=2308040" title="Artis Velss">
Artis Velss



</doc>
<doc id="2308041" url="https://pl.wikipedia.org/wiki?curid=2308041" title="Calozenillia">
Calozenillia

Calozenillia – rodzaj muchówek z rodziny rączycowatych (Tachinidae).

</doc>
<doc id="2308042" url="https://pl.wikipedia.org/wiki?curid=2308042" title="Gliszczyński III">
Gliszczyński III

Gliszczyński III "(Gliscinski, Buchan-Gliszczyński, Buchon Gliszczyński, Księżyc odmienny, błędnie Ruchan-Gliscinski)" − kaszubski herb szlachecki, według Przemysława Pragerta odmiana herbu Księżyc.
Opis herbu.
Opis z wykorzystaniem klasycznych zasad blazonowania:
Gliszczyński III: "W polu błękitnym półksiężyc srebrny z twarzą z gwiazdą złotą nad każdym rogiem. Klejnot: nad hełmem bez korony trzy pióra strusie, srebrne między błękitnymi. Labry: błękitne, podbite złotem."
Gliszczyński IIIa: "W polu (zapewne błękitnym) półksiężyc (srebrny?) w słup, przed którym gwiazda (złota?)"
Najwcześniejsze wzmianki.
Wariant podstawowy wymieniany w "Nowym" herbarzu Siebmachera ("Der Adel des Königreichs Preußen", 1906) oraz u Emiliana Szeligi-Żernickiego ("Der Polnische Adel", 1900, Die polnischen Stammwappen, 1904). Wariant IIIa pochodzi z opisu herbu Buchon-Gliszczyńskich z genealogii rodu Rolbieckich z 1736 roku. Wydaje się, że mogła to być właściwa, pierwotna forma tego herbu, jak również pierwotny herb Rolbieckich.
Rodzina Gliszczyński.
Rodzina szlachecka z Gliśna Wielkiego lub Małego. W rzeczywistości Gliszczyńscy to wiele odrębnych rodów, które siedząc w jednej wsi, przyjęły takie samo nazwisko odmiejscowe. Tego konkretnie herbu używali Gliszczyńscy z przydomkiem Buchon.
Herbowni.
Gliszczyński (Gliczinski, Gliczyński, Glischiński, Gliscinski, Gliscyński, Glisczinski, Glisczinsky, Glisczyński, Gliszcinski Gliszyński, Gliściński, Glizszyński, Glyschiński, błędnie Gliński, Gliszezijnski, Gliszczepiski, Głyszczyński) z przydomkiem Buchon (Buchan). Rodzinie tej przypisywano też herb Trzy Gwiazdy (vel Księżyc).
Istniało wiele innych gałęzi tej rodziny, używających innych herbów.
Chamierowie-Gliszczyńscy używali herbu Chamier III lub Chamier IV. Mroczkowie-Gliszczyńscy używali herbu Mroczek. Jutrzenka-Gliszczyńscy używali prawdopodobnie herbu Jutrzenka. Szpotowie-Gliszczyńscy używali herbu Szpot, lub Gliszczyński IV. Zamek-Gliszczyńscy używali herbu Gliszczyński V, lub Gliszczyński VI. Pewien Gliszczyński bez przydomku odcisnął pieczęć z herbem Gliszczyński VII. Gliszczyńscy z przydomkiem Jastrzębieniec mieli używać Jastrzębca, być może zapożyczonego od wielkopolskich Gliszczyńskich. Gliszczyńskim pochodzącym od Ciemińskich, Żernicki przypisał herb Zadora, ale Pragert uważa to przyporządkowanie za wątpliwe.
Wielkopolscy Gliszczyńscy, niespokrewnieni z kaszubskimi, używali Jastrzębca lub jego odmiany, herbu Gliszczyński.

</doc>
<doc id="2308043" url="https://pl.wikipedia.org/wiki?curid=2308043" title="Pentagrid">
Pentagrid



</doc>
<doc id="2308044" url="https://pl.wikipedia.org/wiki?curid=2308044" title="Gar">
Gar



</doc>
<doc id="2308045" url="https://pl.wikipedia.org/wiki?curid=2308045" title="Okręty podwodne typu Gar">
Okręty podwodne typu Gar



</doc>
<doc id="2308048" url="https://pl.wikipedia.org/wiki?curid=2308048" title="Caroline Chepkoech">
Caroline Chepkoech

Caroline Chepkoech (ur. 26 maja 1994) – kenijska lekkoatletka, specjalizująca się w biegach długodystansowych i przełajowych.
Złota medalistka mistrzostw świata w biegach przełajowych w drużynie juniorek z 2013.

</doc>
<doc id="2308049" url="https://pl.wikipedia.org/wiki?curid=2308049" title="Mitsubishi Typ Washi">
Mitsubishi Typ Washi

Mitsubishi Typ Washi (2MB2) – japoński, prototypowy lekki bombowiec wytwórni Mitsubishi przeznaczony dla lotnictwa Cesarskiej Armii Japońskiej, zbudowany w latach 20. XX wieku.
Historia.
Geneza.
Lata 20. XX wieku to okres rozbudowy i modernizacji japońskiego lotnictwa armii. Jednym z kierunków unowocześniania parku lotniczego było pozyskanie skutecznego bombowca mogącego na szczeblu taktycznym wspierać działania piechoty. Do lat 20. tego typu zadania wykonywały samoloty rozpoznawcze. Pierwszymi, które znalazły się na wyposażeniu lotnictwa armii były używane brytyjskie maszyny Sopwith 1½ Strutter. Niestety, z racji stopnia zużycia ich walory nie były zbyt duże i używano ich głównie do celów szkoleniowych. Dużo większą karierę zrobił zakupiony we Francji w liczbie 80 egzemplarzy, samolot Salmson 2A2. Jego licencyjną produkcję rozpoczęły zakłady Kawasaki i warsztaty lotnicze Armii w Tokorozawa. Maszyna używana w Japonii pod skrótową nazwą Otsu 1 cieszyła się ogromną popularnością. Wyprodukowano 930 egzemplarzy. Samolot był łatwy w pilotażu i lubiany przez załogi. Wykorzystywano go do zadań rozpoznawczych, łącznikowych, przechwytywania i zrzucania meldunków, stawiania zasłony dymnej oraz do bombardowań. Niestety w tej ostatnie roli z racji niewielkiego wagomiaru przenoszonych bomb jego skuteczność była zbyt mała, jak na wymagania armii. W zaistniałej sytuacji na początku 1925 roku Biuro ds. Lotnictwa Armii ("Rikugun Kōkūbu") ogłosiło wymagania na całkowicie nowy typ samolotu: lekkiego bombowca zdolnego do przenoszenia ładunku bomb oraz do ostrzeliwania celów naziemnych. Maszyna swoimi osiągami miała przewyższać Otsu 1, być zdolna do przenoszenia bomb dużych wagomiarów i uzbrojona w stałe karabiny maszynowe. Ofertę skierowano do trzech firm: Nakajima, Kawasaki i Mitsubishi. Niezależnie od wytwórni lotnictwo Armii podjęło próbę zbudowania samolotu własnymi siłami.
Projekt.
Mitsubishi zaproponowało lotnictwu Armii dwa projekty. Jednym z nich był specjalnie w tym celu zaadaptowany morski, pokładowy samolot bombowo-torpedowy Typ 13 (oznaczenie fabryczne 2MT1). Drugim był opracowany od podstaw samolot oznaczony fabrycznie jako 2MB2. 2MB2 powstał w zespole kierowanym przez głównego konstruktora firmy Nobushiro Nakata i jego asystenta Satsuo Tokunaga. Wyniki prac konsultował niemiecki inżynier Alexander Baumann. Prototyp samolotu, który otrzymał oznaczenie Doświadczalny Lekki Samolot Bombowy Typ Washi ("Washi" - Orzeł, "Washi-Gata-Shisaku-Keibakugekiki", 鷲型試作軽爆撃機) ukończono w grudniu 1925 roku. Badania przeprowadzone latem następnego roku w bazie Kagamigahara wykazały, że maszyna charakteryzuje się dobrymi osiągami. Niestety Główne Biuro ds. Lotnictwa Armii ("Rikugun Kōkū Honbu"), bo tak od maja 1925 roku nazwane zostało Biuro ds. Lotnictwa Armii, nie skierowało samolotu do produkcji seryjnej. Uznano, że jego konstrukcja jest zbyt skomplikowana a produkcja za droga.
Konstrukcja.
Washi był zastrzałowym półtorapłatem (układ konstrukcyjny, w którym dolny płat ma rozpiętość dużo mniejszą niż płat górny) o mieszanej metalowo-drewnianej konstrukcji. Kadłub o prostokątnym przekroju w przedniej części kryty blachą duralową, a w tylnej płótnem. Skrzydło o mieszanej konstrukcji kryte w całości płótnem. Górny płat wsparty na dolnym czterema parami zastrzałów wygiętych w kształcie litery „W”. Dzięki takiemu rozwiązaniu wyeliminowano konieczność stosowania usztywniających całość naciągów z drutu. Górny płat zaopatrzony w lotki. Stałe, zastrzałowe podwozie główne. Dwuosobowa załoga z miejscami w układzie tandem w otwartych kabinach. 12-cylindrowy, chłodzony wodą, rzędowy silnik w układzie V Mitsubishi Hispano-Suiza napędzający dwułopatowe, metalowe śmigło. Po obu stronach silnika, na zewnątrz kadłuba zamontowano dwie cylindryczne chłodnice oleju i wody.
Uzbrojenie.
Samolot uzbrojony był w cztery karabiny Vickers kalibru 7,7 mm. Dwa z nich, zamontowane z przodu kadłuba przed kabiną, obsługiwał pilot. Tylny strzelec, pełniący również funkcje bombardiera i radiotelegrafisty, obsługiwał jeden ruchomy karabin umieszczony na obrotnicy strzelający do tyłu w górę i na boki oraz jeden tylny, który po wystawieniu lufy przez specjalnie do tego celu zrobiony otwór w kadłubie strzelał do dołu i do tyłu. Samolot mógł przenosić do 800 kg bomb.

</doc>
<doc id="2308051" url="https://pl.wikipedia.org/wiki?curid=2308051" title="Luteoliza">
Luteoliza

Luteoliza (łac. "luteum" – żółtko + gr. "lýsis" – rozwiązanie) – proces przekształcenia ciałka żółtego w ciałko białawe na drodze apoptozy. W zależności od gatunku może być spowodowany: obecnością oksytocyny (u owcy); podwyższonym stężeniem estrogenów lub innymi czynnikami. W wyniku tego procesu następuje zahamowanie syntezy progesteronu.

</doc>
<doc id="2308054" url="https://pl.wikipedia.org/wiki?curid=2308054" title="KBC Night of Athletics 2011">
KBC Night of Athletics 2011

KBC Night of Athletics 2011 – mityng lekkoatletyczny, który odbył się 16 lipca w belgijskim Heusden-Zolder. Zawody znalazły się w kalendarzu European Athletics Outdoor Premium Meetings – cyklu najważniejszych mityngów organizowanych pod egidą Europejskiego Stowarzyszenia Lekkoatletycznego.

</doc>
<doc id="2308056" url="https://pl.wikipedia.org/wiki?curid=2308056" title="Janet Kisa">
Janet Kisa

Janet Kisa (ur. 5 marca 1992) – kenijska lekkoatletka, specjalizująca się w biegach długodystansowych i przełajowych.
Złota medalistka mistrzostw świata w biegach przełajowych z 2013 w drużynie seniorek. W 2014 sięgnęła po srebro w biegu na 5000 metrów podczas igrzysk Wspólnoty Narodów w Glasgow oraz stanęła na najniższym stopniu podium mistrzostw Afryki.
Osiągnięcia.
W 2011 zdobyła złoty medal mistrzostw Kenii w biegach przełajowych w kategorii juniorek.

</doc>
<doc id="2308059" url="https://pl.wikipedia.org/wiki?curid=2308059" title="Carlos Humberto Romero">
Carlos Humberto Romero

Carlos Humberto Romero Mena (ur. 29 lutego 1924 w Chalatenango, zm. 27 lutego 2017 w San Salvador) – salwadorski generał i polityk, prezydent Salwadoru w latach 1977–1979.
1 lipca 1972 r. objął urząd Ministra Obrony Narodowej i Bezpieczeństwa Publicznego. Był odpowiedzialny za krwawe stłumienie pokojowej demonstracji studentów z 30 lipca 1975 r.
Będący członkiem ultrakonserwatywnej Partii Pojednania Narodowego (PCN) Humberto Romero zostaje ogłoszony zwycięzcą w wyborach prezydenckich z 20 lutego 1977 r., głównie dzięki fałszerstwom wyborczym. Urząd prezydenta objął 1 lipca 1977 r. Jego rządy, mające oparcie w oligarchii, armii i wsparciu USA, przybrały formę dyktatury wojskowej wzorowanej na stylu poprzedników.
Pod koniec lat 70. w Salwadorze niepokoje polityczne przybrały na sile w związku z głębokimi nierównościami społeczno-ekonomicznymi. Lewicowa partyzantka rozpoczęła ataki na cele wojskowe, cywilni oponenci władzy domagali się reform. Impulsem do zamachu stanu w Salwadorze stał się upadek innego skrajnie prawicowego reżimu – w lipcu 1979 r. obalono rządy prezydenta Nikaragui Anastasio Somozy Debayle. 15 października 1979 r., w czasie gdy Humberto Romero przebywał z wizytą w USA, doszło do puczu zainicjowanego przez dysydentów i reformistycznie zorientowanych wojskowych, z pułkownikiem Adolfo Arnoldo Majano Ramos na czele. Prezydent udał się na wygnanie do Gwatemali. Obalenie reżimu Humberto Romero było preludium do 12-letniej salwadorskiej wojny domowej.

</doc>
<doc id="2308061" url="https://pl.wikipedia.org/wiki?curid=2308061" title="Talmon (ujednoznacznienie)">
Talmon (ujednoznacznienie)

Talmon:

</doc>
<doc id="2308064" url="https://pl.wikipedia.org/wiki?curid=2308064" title="Trójkąt Polonijny">
Trójkąt Polonijny

Trójkąt Polonijny (ang. "Polonia Triangle" lub "Polish Triangle") znajduje się w dzielnicy "West Town" w Chicago i stanowi centrum nieistniejącego już dziś Polskiego Śródmieścia. Trójkąt Polonijny zawarty jest pomiędzy ulicami Division Street, Ashland Avenue i Milwaukee Avenue, a nazwę swą zawdzięcza trójkątnemu kształtowi placu, którego środek zdobi fontanna im. Nelsona Algrena. Jest żeliwna, z misą o średnicy około 3 metrów. Na placu znajduje się zejście do podziemnej stacji "niebieskiej linii" subwayu łączącej centrum miasta z Międzynarodowym Portem Lotniczym Chicago-O’Hare.
Trójkąt Polonijny stanowił w latach dwudziestych i trzydziestych centrum polskiej dzielnicy, którą zamieszkiwało w owych czasach około 80% chicagowskich Polaków. Miejsce to funkcjonowało jako swego rodzaju stolica amerykańskiej Polonii, z siedzibami najważniejszych polskich organizacji w Stanach Zjednoczonych, poczynając od Związku Narodowego Polskiego po redakcję gazety Dziennik Związkowy. Trójkąt Poloniiny jest jedną z jedenastu chicagowskich dzielnic na "Szlaku Pracy", który stanowi odzwierciedlenie życia i losów chicagowskiej klasy robotniczej. Po dawnej świetności nie ma dziś śladu, ale ma tu swą siedzibę renomowany Chopin Theatre, a plac jest wykorzystywany jako miejsce procesji Bożego Ciała przez parafię św. Stanisława Kostki i św. Trójcy.
W pobliżu znajdują się: siedziba Zjednoczenia Polskiego Rzymsko-Katolickiego, Muzeum Polskie i „Wooden Gallery” Jerzego Kenara.
Kontrowersje.
Z Trójkątem Polonijnym wiążą się dwie kontrowersyjne kwestie. 
Pierwszą z nich był zamiar nazwania Trójkąta imieniem Nelsona Algrena, którego twórczość w głównej mierze skupiała się na życiu biednych Polaków zamieszkujących Polskie Śródmieście. Jego powieści uznane zostały przez Amerykanów polskiego pochodzenia z Chicago za antypolskie. Ostatecznie osiągnięto kompromis: plac zachował swoją dawną nazwę, natomiast nazwiskiem Algrena nazwano fontannę stojącą pośrodku placu i wygrawerowano na jej podstawie cytat z jednej z jego książek. 
Drugą, pochodzącą z ostatnich lat, były naciski okolicznych mieszkańców, którym przewodził Zygmunt Dyrkacz, właściciel "Chopin Theatre", by odnowić Trójkąt w sensie artystycznym jako „bramę do Wicker Park”, ongiś podupadłej, a obecnie kwitnącej dzielnicy na północny zachód od Trójkąta.
Odrodzenie.
Jakkolwiek Trójkąt Polonijny dawno przestał być centrum "polskiego downtown", cała dzielnica, zwana "West Town" przeżywa obecnie prawdziwy renesans. Na dawnym 'Polskim Broadwayu' pojawiły się butiki i spa. Division Street jest pełna nocnych klubów, restauracji i kawiarni. Zmiany te przyspieszyły prace nad przywróceniem świetności dawno zapomnianym ulicom, o czym pisał "Chicago Reader" w artykule zatytułowanym „Brudne progi Wicker Park: druga runda bitwy o przystanek autobusowy na Trójkącie Polonijnym”.
Komisja Planowania Metropolii, wraz z Ruchem na Rzecz WPB (Wicker Park/Bucktown) podjęły wspólnie inicjatywę na rzecz renowacji Trójkąta.

</doc>
<doc id="2308065" url="https://pl.wikipedia.org/wiki?curid=2308065" title="Wątrobianka">
Wątrobianka



</doc>
<doc id="2308066" url="https://pl.wikipedia.org/wiki?curid=2308066" title="Chruściński">
Chruściński



</doc>
<doc id="2308068" url="https://pl.wikipedia.org/wiki?curid=2308068" title="Iwan Graczow">
Iwan Graczow

Iwan Matwiejewicz Graczow (Władimir Aleksiejewicz Kopyłow), ros. Иван Матвеевич Грачев (Владимир Алексеевич Копылов) (ur. 11 marca 1912 r. w Manianie w guberni czelabińskiej, zm. ? we Frankfurcie nad Menem) - radziecki wojskowy (major), dowódca batalionu Rosyjskiej Narodowej Armii Ludowej, wykładowca w niemieckich szkołach wywiadowczych, a następnie szef oddziału wywiadowczego sztabu Sił Zbrojnych Komitetu Wyzwolenia Narodów Rosji podczas II wojny światowej, działacz emigracyjny, współpracownik amerykańskich służb specjalnych.
W 1927 r. ukończył szkołę 7-klasową. Pod koniec września 1929 r. został zmobilizowany do Armii Czerwonej. W lipcu 1931 r. ukończył szkołę wojskową im OCKW, po czym objął w niej dowództwo pododdziału szkoleniowego. Od marca 1932 r. dowodził plutonem 279 Pułku Strzeleckiego. W kwietniu 1933 r. został dowódcą plutonu szkoły pułkowej. Od lutego 1934 r. dowodził kompanią pułku. W lutym 1936 r. awansował do stopnia porucznika. W czerwcu tego roku objął funkcję szefa sztabu batalionu pułku. W kwietniu 1938 r. został dowódcą 3 oddziału ałtajskiego krajowego komisariatu wojennego. W listopadzie 1939 r. awansował na kapitana. Od lipca 1941 r. był starszym zastępcą szefa 1 wydziału oddziału wywiadowczego sztabu Frontu Zachodniego. We wrześniu tego roku w stopniu majora objął taką samą funkcję w sztabie Frontu Leningradzkiego. Wkrótce dostał się do niewoli niemieckiej. Latem 1942 r. wstąpił do Rosyjskiej Narodowej Armii Ludowej (RNNA). Objął dowództwo jednego z batalionów. Po przeformowaniu RNNA w 700 Wschodni Pułk Specjalnego Przeznaczenia w lutym 1943 r., odkomenderowano go do szkoły wywiadowczej Abwehry jako wykładowcę. Od września tego roku wykładał w szkole wywiadowczej w Parkanach pod Tyraspolem, zaś od grudnia w szkole w okupowanej Estonii. Pod koniec 1944 r. stanął na czele oddziału wywiadowczego sztabu Sił Zbrojnych Komitetu Wyzwolenia Narodów Rosji. Organizował wywiad i kontrwywiad "własowski". W lutym 1945 r. awansował na podpułkownika. 9 maja tego roku wraz ze sztabem i częścią oddziałów Sił Zbrojnych KONR poddał się Amerykanom. Przebywał w obozach jenieckich we wsi Kladenské Rovné, mieście Friedbeg, a następnie Ganacker, skąd udało mu się zbiec. Z tego powodu uniknął repatriacji do ZSRR. Z pomocą działaczy emigracyjnego Narodowego Związku Pracujących (NTS) ukrywał się w obozie dla przesiedleńców w Mehenhof pod Kasselem. Wstąpił tam do NTS. Utworzył służbę bezpieczeństwa NTS. Współpracował z amerykańskimi służbami specjalnymi. Pod koniec lat 40. rozpoznał jako sowieckiego szpiega mjr. A. F. Czikałowa, byłego oficera wywiadu Sił Zbrojnych KONR. W latach 1953-1954 wykładał w amerykańskiej szkole wywiadowczej w Altsee, a następnie w Bad Wiessee. 

</doc>
<doc id="2308069" url="https://pl.wikipedia.org/wiki?curid=2308069" title="Jewgienij Diełakowski">
Jewgienij Diełakowski

Jewgienij Aleksandrowicz Diełakowski, ros. Евгений Александрович Делаковский (ur. w 1923 r. w Peterhofie pod Piotrogrodem, zm. ?) – radziecki wojskowy (podporucznik), dowódca plutonu szkoleniowego w szkole propagandystów ROA, a następnie plutonu Kompanii Ochrony Sztabu Sił Zbrojnych Komitetu Wyzwolenia Narodów Rosji pod koniec II wojny światowej.
Ukończył szkołę średnią. W lipcu 1941 r. został zmobilizowany do Armii Czerwonej. Ukończył 3 leningradzką szkołę artyleryjską. Od połowy maja 1942 r. w stopniu podporucznika dowodził plutonem rozpoznawczym 875 Artyleryjskiego Pułku Haubic. Od końca marca 1943 r. był zastępcą dowódcy 3 baterii 111 Gwardyjskiego Artyleryjskiego Pułku Haubic. W połowie czerwca tego roku został dowódcą wywiadu dywizjonu pułku, zaś w połowie sierpnia szefem sztabu dywizjonu. Pod koniec sierpnia dostał się do niewoli niemieckiej. Przebywał w różnych obozach jenieckich. Od kwietnia 1944 r. służył w szkole propagandystów ROA w Dabendorfie pod Berlinem. Dowodził plutonem szkoleniowym. W październiku tego roku w stopniu podporucznika objął dowództwo plutonu Kompanii Ochrony Sztabu Sił Zbrojnych Komitetu Wyzwolenia Narodów Rosji. Na początków 1945 r. awansował na porucznika. 9 maja tego roku wraz ze sztabem i częścią oddziałów „własowskich” poddał się Amerykanom. Dalsze jego losy są nieznane.

</doc>
<doc id="2308073" url="https://pl.wikipedia.org/wiki?curid=2308073" title="Tomasz Krzyżaniak">
Tomasz Krzyżaniak

 
Tomasz Krzyżaniak (ur. 10 października 1980 w Pile) – polski perkusista rockowy i heavymetalowy. Członek Akademii Fonograficznej ZPAV. Krzyżaniak współpracował z takimi wykonawcami i grupami muzycznymi jak: Deliverance, Armia, Arka Noego, 2Tm2,3, Stróże Poranka, Budzy i Trupia Czaszka, Wojciech Hoffmann, Kasia Kowalska, Marek Raduli, Tom Horn czy Luxtorpeda.
W 2001 roku dołączył do grupy Turbo w której zastąpił Mariusza Bobkowskiego. Wraz z zespołem nagrał dwa albumy: wydany w 2004 "Tożsamość" oraz "Strażnik Światła" z 2009 roku. W 2010 roku wraz z grupą Turbo uzyskał nominację do nagrody polskiego przemysłu fonograficznego Fryderyka w kategorii "album roku metal" za wydawnictwo "Strażnik Światła". Formację opuścił w 2011 roku.
W 2010 roku również z grupą Armia za album "Der Prozess" uzyskał nominację do nagrody polskiego przemysłu fonograficznego Fryderyka w kategorii: album roku rock.

</doc>
<doc id="2308077" url="https://pl.wikipedia.org/wiki?curid=2308077" title="Gino Gardassanich">
Gino Gardassanich



</doc>
<doc id="2308078" url="https://pl.wikipedia.org/wiki?curid=2308078" title="Bobby Lenarduzzi">
Bobby Lenarduzzi



</doc>
<doc id="2308079" url="https://pl.wikipedia.org/wiki?curid=2308079" title="Arnold Oliver">
Arnold Oliver



</doc>
<doc id="2308080" url="https://pl.wikipedia.org/wiki?curid=2308080" title="Wasilij Diemidow">
Wasilij Diemidow

Wasilij Filippowicz Diemidow, ros. Василий Филиппович Демидов (ur. 24 grudnia 1896 r. we wsi Astapowo guberni riazańskiej, zm. w 1946 r. w ZSRR) – radziecki wojskowy (podpułkownik), szef 2 wydziału oddziału formowania sztabu Sił Zbrojnych Komitetu Wyzwolenia Narodów Rosji pod koniec II wojny światowej.
W 1914 r. ukończył szkołę średnią w Daniłowie, zaś w 1916 r. moskiewską szkołę praporszczików. Brał udział w I wojnie światowej. Doszedł do stopnia porucznika w szeregach 128 Starooskolskiego Pułku Piechoty. Na pocz. października 1918 r. został zmobilizowany do wojsk bolszewickich. Walczył z powstańczymi oddziałami ukraińskimi. Dowodził plutonem 3 batalionu zapasowego Moskiewskiego Okręgu Wojskowego. Od lutego 1919 r. był zastępcą adiutanta 1 zapasowego pułku strzeleckiego 14 Armii. W sierpniu tego roku został adiutantem pułku. W maju 1920 r. został adiutantem w 57 Pułku Strzeleckim. Od czerwca 1921 r. był wykładowcą w batalionie robotniczym Moskiewskiej Dywizji Robotniczej. W lutym tego roku objął funkcję adiutanta Samodzielnego Batalionu Karnego Moskiewskiego Okręgu Wojskowego. Od kwietnia dowodził kompanią 11 Pułku Kolejowego, zaś od października 1923 r. kompanią 42 Pułku Strzeleckiego. W marcu 1924 r. został zdemobilizowany z Armii Czerwonej. Po ukończeniu kurs buchalterskiego został buchalterem w Moskiewskim Obłastnym Związku "Mosoblsziwstriemsojuz". W 1938 r. awansowano go do stopnia kapitana rezerwy. Na pocz. września 1939 r. został zmobilizowany do Armii Czerwonej. Objął funkcję szefa sztabu batalionu 279 Pułku Strzeleckiego. Uczestniczył w agresji na Polskę. Od grudnia tego roku był zastępcą szefa sztabu pułku. W lutym 1940 r. objął funkcję zastępcy szefa sztabu 14 Pułku Strzeleckiego. We wrześniu tego roku został zdemobilizowany, ale już w lipcu 1941 r. ponownie trafił w szeregi Armii Czerwonej. Został zastępcą szefa 1 wydziału oddziału skompletowania sztabu Frontu Południowego. Awansował na majora. Od pocz. 1942 r. był starszym zastępcą szefa 1 wydziału oddziału skompletowania sztabu Czarnomorskiej Grupy Wojskowej. W poł. marca tego roku został podpułkownikiem. Na pocz. października ciężko ranny dostał się do niewoli niemieckiej. Przebywał w różnych obozach jenieckich. Pod koniec 1944 r. wstąpił do Sił Zbrojnych Komitetu Wyzwolenia Narodów Rosji. Otrzymał stopień kapitana. Na pocz. 1945 r. został szefem 2 wydziału oddziału formowania sztabu Sił Zbrojnych KONR. 9 maja tego roku wraz ze sztabem i częścią oddziałów "własowskich" poddał się Amerykanom. W poł. 1945 r. został repatriowany do ZSRR. Po procesie w 1946 r. skazano go na karę śmierci przez rozstrzelanie.

</doc>
<doc id="2308081" url="https://pl.wikipedia.org/wiki?curid=2308081" title="Bruce Wilson (piłkarz)">
Bruce Wilson (piłkarz)



</doc>
<doc id="2308082" url="https://pl.wikipedia.org/wiki?curid=2308082" title="Muzeum Czynu Zbrojnego">
Muzeum Czynu Zbrojnego



</doc>
<doc id="2308084" url="https://pl.wikipedia.org/wiki?curid=2308084" title="Bajtkowo (przystanek kolejowy)">
Bajtkowo (przystanek kolejowy)

Bajtkowo – przystanek osobowy, a dawniej stacja kolejowa w Bajtkowie, w województwie warmińsko-mazurskim, w Polsce. Dziennie jeżdżą tu 2 pary pociągów osobowych z Ełku i Olsztyna. Przez wiele lat do stacji docierała linia komunikacji miejskiej nr 4 z Ełku obsługiwana przez Miejski Zakład Komunikacji. 
W roku 2017 przystanek obsługiwał 0–9 pasażerów na dobę.
W ramach prac modernizacyjnych rozebrane zostały tory dodatkowe, wybudowano nowy jednokrawędziowy peron. 

</doc>
<doc id="2308087" url="https://pl.wikipedia.org/wiki?curid=2308087" title="João Silva (ur. 1990)">
João Silva (ur. 1990)

João Pedro Pereira Silva (ur. 21 maja 1990) – portugalski piłkarz występujący w Feirense.

</doc>
<doc id="2308091" url="https://pl.wikipedia.org/wiki?curid=2308091" title="Piotr Jefimienko">
Piotr Jefimienko

Piotr Pietrowicz Jefimienko (ros. Пётр Петрович Ефименко, ur. 23 listopada 1884 w Charkowie, zm. 18 kwietnia 1969 w Leningradzie) – rosyjski i radziecki archeolog, badacz paleolitu. Doktor archeologii (1934), członek Narodowej Akademii Nauk Ukrainy (1945), honorowy członek: Królewskiego Antropologicznego Instytutu Wielkiej Brytanii i Irlandii (1943), Międzynarodowego Związku Historyków (1958) i Włoskiego Instytutu Prehistorii we Florencji (1960).
Życiorys.
Piotr Jefimienko urodził się 23 listopada 1884 w rodzinie znanych działaczy na rzecz nauki i kultury Aleksandry Stawrowskiej i Piotra Sawicza Jefimienki.
Od 1904 do 1906 roku studiował na historycznym wydziale Uniwersytetu Charkowskiego. W 1906 był wykluczony za działalność rewolucyjną. Od 1906 do 1912 studiował na matematyczno-fizycznym wydziale (oddział przyrodoznawstwa, specjalność - archeologia prehistoryczna) Uniwersytetu Petersburskiego, po którego ukończeniu został tam na praktykach.
Jefimienko interesował się archeologią, historią i etnografią. Brał udział w zjazdach archeologicznych: charkowskim (1902) i dniepropetrowskim (1905). Wtedy to napisał swoje pierwsze prace naukowe. W 1906 w ciągu przygotowań zbioru (skorowidzu) dat z historii Guberni Charkowskiej przyznano mu nagrodę im. Ołeksandra Potebinii. Odbył dwuroczną (1913-1915) podróż po świecie. Odwiedził muzea i centra naukowe Zachodniej i Południowej Europy, południowo-zachodniej Afryki, południowej Azji, Chin i Japonii. W latach 1915-1923 był pracownikiem naukowym Muzeum Historycznego w Moskwie.
W 1923 wrócił do Leningradu i od tego roku pracował w Ermitażu, Kunstkamerze, leningradzkiej filii Instytutu Kultury Materialnej Narodowej Akademii Nauk Ukrainy, profesor Uniwersytetu Leningradzkiego.
W 1934 Prezydium Narodowej Akademii Nauk Ukrainy przyznało mu stopień naukowy doktora archeologii.
Od 1945 do 1954 roku był dyrektorem Instytutu Archeologii Narodowej Akademii Nauk Ukrainy. W 1954 ponownie wrócił do Leningradu.
18 kwietnia 1969 zmarł w Leningradzie.
Badania naukowe.
Badania archeologiczne Jefimienko przeprowadzał na rzekach Oskoł i Doniec pod Woroneżem (1926-1927), podczas ekspedycji na środkowej Wołdze(1927-1928) i w Tatarstanie (1943), stał na czele wieloletniej ekspedycji o nazwie "Wielki Kijów". Piotr Jefimienko stworzył jedną z typologii pierwotnych ludów.
Był głównym redaktorem okresowych publikacji, takich jak:
Dzieła.
Piotr Jefimienko jest autorem ponad 80 prac naukowych. Najważniejsze z nich to:

</doc>
<doc id="2308102" url="https://pl.wikipedia.org/wiki?curid=2308102" title="Internationaux de Strasbourg 2011">
Internationaux de Strasbourg 2011

Tenisowy turniej WTA Internationaux de Strasbourg 2011 odbył się w dniach 16 - 21 maja we francuskim Strasburgu na kortach ziemnych. Pula nagród wyniosła 220 000 dolarów.

</doc>
<doc id="2308103" url="https://pl.wikipedia.org/wiki?curid=2308103" title="Berkeley Studies">
Berkeley Studies

Berkeley Studies – czasopismo filozoficzne otwartego dostępu o życiu i twórczości George’a Berkeleya, założone w 1977 roku przez E. J. Furlonga i Davida Bermana. Początkowo nazywało się "Berkeley Newsletter".
Historia czasopisma.
W pierwszym okresie swego istnienia czasopismo wydawane było przez Trinity College w Dublinie; zlikwidowano je pod koniec XX wieku. W roku 2005 reaktywowano pismo pod egidą Hampden-Sydney College. Od tej chwili ukazuje się jako rocznik elektroniczny, a archiwalne numery zostały zdigitalizowane. Obecnie wszystkie wolumeny udostępniane są nieodpłatnie poprzez serwis internetowy Hampden-Sydney College. Obecnym redaktorem naczelnym jest Stephen H. Daniel, prezydent Międzynarodowego Towarzystwa Berkeleya.
Już w pierwszym numerze czasopisma ogłoszono, że redakcja rozpoczyna zbieranie nowej bibliografii, w skład której wejdą publikacje o Berkeleyu po 1979 roku. W zamyśle redaktorów, powinna ona być kontynuacją bibliografii przygotowanej przez Colina Turbayne’a, zawierającej zestawienie prac o Berkeleyu opublikowanych w latach 1963–1979. Bibliografia została zebrana przez Silvię Parigię i obecnie dostępna jest w serwisie internetowym czasopisma. W skład wykazu weszły przede wszystkim publikacje w głównych językach zachodnioeuropejskich: angielskim, niemieckim, francuskim, hiszpańskim, włoskim. Bibliografia nie obejmuje publikacji w innych językach, m.in. słowiańskich. Natomiast opublikowany w "Berkeley Studies" artykuł Marty Szymańskiej zawiera dość rozległy wykaz książek i artykułów, poświęconych biskupowi Berkeleyowi i wydanych w Polsce.

</doc>
<doc id="2308105" url="https://pl.wikipedia.org/wiki?curid=2308105" title="Karl Venig">
Karl Venig



</doc>
<doc id="2308106" url="https://pl.wikipedia.org/wiki?curid=2308106" title="Noble House">
Noble House

Noble House – powieść napisana przez Jamesa Clavella w 1981 roku. Chronologicznie jest przedostatnią z serii „Saga Azji” i opowiada o losach założonego przez Dirka Struana w drugiej połowie XIX w. (powieść Tai-Pan) imperium handlowo-finansowego "Noble House". Akcja dzieje się w Hongkongu – wówczas (1963) kolonii brytyjskiej.
Na podstawie powieści powstał miniserial telewizyjny, w którym główną rolę zagrał Pierce Brosnan.

</doc>
<doc id="2308107" url="https://pl.wikipedia.org/wiki?curid=2308107" title="Serwozawór elektrohydrauliczny">
Serwozawór elektrohydrauliczny

Serwozawór elektrohydrauliczny - zawór hydrauliczny, w którym suwakiem sterującym przepływem cieczy steruje się przy pomocy strumienia pomocniczego sterowanego elektromagnetycznie. Stosuje się je w hydraulicznych układach automatyki do regulacji położenia, prędkości oraz siły poprzez sterowanie natężeniem i kierunkiem przepływu proporcjonalnie do wartości sygnału sterującego.
Zalety: 
Wady:

</doc>
<doc id="2308108" url="https://pl.wikipedia.org/wiki?curid=2308108" title="Serwozawór">
Serwozawór



</doc>
<doc id="2308109" url="https://pl.wikipedia.org/wiki?curid=2308109" title="Leśna Lewa">
Leśna Lewa

Leśna Lewa (biał. "Левая Лясная"), dawniej także "Leśna Wschodnia" – rzeka na Białorusi.
Długość rzeki wynosi 50 km, powierzchnia zlewni 750 km², a średni przepływ to 3,6 m³/s. Leśna Lewa łączy się w okolicach Kamieńca na Białorusi z rzeką Leśną Prawą, tworząc rzekę Leśną o dwóch źródłach, będącą dopływem Bugu.

</doc>
<doc id="2308112" url="https://pl.wikipedia.org/wiki?curid=2308112" title="Węgierka zwykła">
Węgierka zwykła



</doc>
<doc id="2308116" url="https://pl.wikipedia.org/wiki?curid=2308116" title="Brachlewo (przystanek kolejowy)">
Brachlewo (przystanek kolejowy)

Brachlewo – kolejowy przystanek osobowy we wsi Brachlewo w powiecie kwidzyńskim, w województwie pomorskim, znajdujący się na linii nr 207 pomiędzy Kwidzynem a Malborkiem.
W roku 2017 przystanek obsługiwał 10–19 pasażerów na dobę.
Przystanek kolejowy w Brachlewie został otwarty 1 grudnia 1916. Obecnie zabytkowy budynek dworca przestał być używany i znajduje się w prywatnych rękach.

</doc>
<doc id="2308117" url="https://pl.wikipedia.org/wiki?curid=2308117" title="Ellen Church">
Ellen Church

Ellen Church (ur. 22 września 1904 w Cresco, zm. 22 sierpnia 1965) – amerykańska pielęgniarka, pierwsza w historii stewardesa.
Życiorys.
Urodziła się 22 września 1904 w Cresco w stanie Iowa. Była pilotem i pielęgniarką. W 1930 wystąpiła z pomysłem wprowadzenia na pokład samolotów kobiet, które mogłyby zastąpić pilotów w wykonywaniu obowiązków stewarda. W tym samym roku została zatrudniona przez Boeing Air Transport (obecnie United Airlines) jako pierwsza w historii stewardesa. Jej pierwszy lot w tym charakterze odbył się 15 maja 1930 w samolocie Boeing 80-A na trasie z Chicago do San Francisco. Church powierzono również wybór kolejnych siedmiu stewardes z ponad setki kandydatek. Jej kariera stewardesy trwała jednak tylko 18 miesięcy – została przerwana przez wypadek samochodowy, w którym uszkodziła stopę. Po wypadku dokończyła edukację pielęgniarską na University of Minnesota i zaczęła pracę w tym zawodzie. W 1942 wróciła do latania w Army Nurse Corps. Za pracę w okresie II wojny światowej otrzymała Air Medal. Po wojnie kontynuowała pracę pielęgniarki w Terre Haute w stanie Indiana. Zmarła w 1965 na skutek obrażeń doznanych w wypadku, któremu uległa w czasie jazdy konnej.
Upamiętnienie.
W jej rodzinnym Cresco miejscowe lotnisko nazwano: Ellen Church Field.

</doc>
<doc id="2308119" url="https://pl.wikipedia.org/wiki?curid=2308119" title="İctimai Televiziya və Radio Yayımları Şirkəti">
İctimai Televiziya və Radio Yayımları Şirkəti

İctimai Televiziya və Radio Yayımları Şirkəti (pol. Publiczne Radio i Telewizja, İTV) – azerbejdżański publiczny nadawca radiowo-telewizyjny, utworzony 29 sierpnia 2005 roku na mocy decyzji parlamentu tego kraju. Zgodnie z azerbejdżańskim prawem, stacja określana jest jako „publiczna, ale nie rządowa”, co ma ją odróżnić od bezpośrednio kontrolowanej przez rząd AzTV. Firma nadaje po jednym kanale telewizyjnym i radiowym: İctimai Televiziya i İctimai Radio.
Funkcjonowanie.
Mimo swojego szczególnego statusu, podkreślającego niezależność i ponadpolityczny charakter, według zagranicznych ekspertów stacja zdecydowanie faworyzuje w swych audycjach rządzącą ekipę prezydenta İlhama Əliyeva, poświęcając jej trzykrotnie więcej czasu antenowego niż opozycji. Dla porównania, AzTV poświęca rządowi i prezydentowi 94% czasu zajmowanego na jej antenie przez tematykę polityczną. Najwyższym ciałem zarządzającym İTV jest Rada Nadawcza, złożona z przedstawicieli różnych organizacji i środowisk społecznych, m.in. związków zawodowych, ludzi nauki, młodzieży, organizacji kobiecych, związków sportowych oraz wyznaniowych. Rada powołuje i nadzoruje dyrektora generalnego firmy, który kieruje jej bieżącym funkcjonowaniem.
Konkurs Piosenki Eurowizji.
Od 5 lipca 2007 stacja jest, jako jedyny nadawca z Azerbejdżanu, członkiem Europejskiej Unii Nadawców (EBU), co uprawnia ją do udziału w Konkursie Piosenki Eurowizji. W roku 2009 EBU wszczęła wewnętrzne postępowanie wyjaśniające przeciwko İTV po tym, jak osoby z Azerbejdżanu, głosujące podczas konkursu w Moskwie na Armenię, która od lat pozostaje w konflikcie z Azerbejdżanem i jest tam notorycznie ukazywana jako główny wróg, były wzywane na przesłuchania na policję jako „niepatriotyczne” i stanowiące „potencjalne zagrożenie dla bezpieczeństwa”.
İTV miała być organizatorem trzeciej edycji Konkursu Tańca Eurowizji, pierwotnie planowanej na rok 2009, następnie przesuniętej na 2010, a ostatecznie całkowicie odwołanej z powodu braku zainteresowania udziałem wśród członków EBU.
14 maja 2011 wystawiony przez İTV zespół Ell &amp; Nikki zwyciężył w Konkursie Piosenki Eurowizji w Düsseldorfie. W związku z tym stacja była organizatorem konkursu w 2012 roku, który odbył się w Baku w dniach 22 i 24 (półfinały) oraz 26 maja 2012.

</doc>
<doc id="2308120" url="https://pl.wikipedia.org/wiki?curid=2308120" title="Teodor Nerander">
Teodor Nerander

Oskar Teodor Nerander (ur. 22 września 1856 w Kila, Värmland, zm. 30 listopada 1933 w Helsinkach) – szwedzki lekarz psychiatra, profesor psychiatrii na Uniwersytecie w Uppsali. Tytuł doktora medycyny otrzymał w 1894 roku. Od 1902 ordynator zakładu dla chorych psychicznie w Lund.

</doc>
<doc id="2308122" url="https://pl.wikipedia.org/wiki?curid=2308122" title="Złożenie do grobu (obraz Rogiera van der Weydena)">
Złożenie do grobu (obraz Rogiera van der Weydena)

Złożenie do grobu – obraz olejny niderlandzkiego malarza Rogiera van der Weydena, datowany na ok. 1450, znajdujący się w Galerii Uffizi we Florencji.
Opis.
Obraz został wykonany na zlecenie Cosimo de' Medici. Przez wiele lat znajdował się w medycejskiej willi w Careggi. Scena przedstawia złożenie do grobu Chrystusa, motyw zaczerpnięty z ewangelii kanonicznych. Tradycyjnie świadkami wydarzenia jest Maria, ukazana przez malarza z lewej strony w białej chuście na głowie, św. Jan Apostoł z prawej strony, całujący dłoń Jezusa. U stóp zmarłego klęczy w białej szacie Maria Magdalena. Ciało Chrystusa podtrzymywane jest przez św. Nikodema i właściciela grobu Józefa z Arymatei. Weyden, malując dzieło podczas swojego pobytu we Włoszech, połączył dwa style, włoskiego quattrocenta – widoczny w podobieństwach do wcześniejszej predelli Fra Angelica (znajdującej się w Starej Pinakotece w Monachium) i północnoalpejskiego – którego cech można doszukać się w szczegółowo przedstawionych, otaczających przedmiotach, elementach przyrody i krajobrazu widocznego w górnej części dzieła
Istnieją przypuszczenia iż "Złożenie do grobu" stanowiło korpus retabulum ołtarzowego w formie poliptyku, którego zleceniodawcą był Leonello d'Este, książę Ferrary, który mógł spotkać się z artystą, który w 1450 roku miał odbyć pielgrzymkę do Rzymu. Istnieje jednak inne domniemanie, iż zleceniodawcą mogli być florenccy Medyceusze, którzy około 1450 roku mieli zamówić dzieło dla ich rezydencji w Careggi koło stolicy Toskanii. Tym bardziej, iż wówczas mogło dojść do kontaktu van der Weydena z Fra Angelico, który w 1443 roku namalował dla florenckiego konwentu Św. Marka ołtarz z predellą ze sceną Złożenia do Grobu, która pod względem ikonograficznym i kompozycyjnym jest podobna do późniejszego dzieła artysty z Tournai. Mimo różnic, podobieństwa dostrzegalne są w dynamicznym układzie ciała Chrystusa, gestach Marii i św. Jana, którzy adorują martwego Zbawiciela, a także w aranżacji scenerii krajobrazowej, czego przykładem jest skalista grota z szerokim prostokątnym wejściem. Istnieje jednak wiele różnic (głównie w dynamice zarówno kompozycji jak postaci), które przemawiają za tym iż zaznajomiony z twórczością Fra Angelico zleceniodawca ustalił ogólną koncepcję obrazu.
Dla Medyceuszy Rogier van der Weyden namalował również przechowywany dziś w Städelsches Kunstinstitut we Frankfurcie nad Menem obraz z Madonną z Dzieciątkiem i świętymi Piotrem, Janem Ewangelistą oraz Kosmą i Damianem – patronami florenckiego rodu.

</doc>
<doc id="2308124" url="https://pl.wikipedia.org/wiki?curid=2308124" title="Ackermann">
Ackermann



</doc>
<doc id="2308125" url="https://pl.wikipedia.org/wiki?curid=2308125" title="Karwica Mazurska (przystanek kolejowy)">
Karwica Mazurska (przystanek kolejowy)

Karwica Mazurska – zlikwidowany przystanek osobowy w Karwicy Mazurskiej, w województwie warmińsko-mazurskim, w Polsce. 
Przystanek kolejowy zlikwidowano w 2018 roku podczas modernizacji linii kolejowej nr 219.

</doc>
<doc id="2308131" url="https://pl.wikipedia.org/wiki?curid=2308131" title="Las Lajas">
Las Lajas



</doc>
<doc id="2308132" url="https://pl.wikipedia.org/wiki?curid=2308132" title="Korona Kielce w Pucharze Polski">
Korona Kielce w Pucharze Polski

Hasło przedstawia historię i listę meczów Korony Kielce, Korony II Kielce i Korony III Kielce w Pucharze Polski.
Korona Kielce w Pucharze Polski.
Historia.
Korona Kielce w Pucharze Polski po raz pierwszy wystąpiła w sezonie 1974/1975, kiedy to w rundzie wstępnej przegrała po serii rzutów karnych (4:5) z Hutnikiem Nowa Huta&lt;ref name="sezon 74/75"&gt;&lt;/ref&gt;. W kolejnych sześciu latach klub nie rywalizował w rozgrywkach, dopiero w 1981 zagrał w I rundzie, ulegając rezerwom Widzewa Łódź po dogrywce. W 1984 roku osiągnął swój pierwszy sukces – dotarł do 1/16 finału, gdzie poniósł porażkę (3:4) w meczu z Legią Warszawa (gole: Wójcik, Wyciślik, Bąk – Buncol (2), Putek, Tomczyk).
W sezonach 1985/1986, 1986/1987 i 1987/1988 Korona trzykrotnie dotarła do 1/16 finału – najpierw przegrała ze Śląskiem Wrocław, następnie uległa Zagłębiu Sosnowiec, a w 1988 poniosła porażkę z Olimpią Poznań. Dwa ostatnie mecze kończyły się po serii rzutów karnych. W 1991 roku klub awansował do 1/8 finału, przegrywając w niej z późniejszym zdobywcą pucharu, GKS-em Katowice. Taki sam wynik zespół uzyskał w 1992, odpadając tym razem w meczu przeciwko ŁKS-owi Łódź.
Kolejnym sukcesem Korony było dotarcie w sezonie 1998/1999 do 1/4 finału (porażka w dwumeczu z GKS-em Bełchatów). W drodze do niej klub zwyciężył m.in. pierwszoligowe Polonię Warszawa i GKS Katowice. Również w sezonie 2003/2004 zespół awansował do ćwierćfinału, odpadając w nim po remisie (1:1) i porażce (0:2) z Legią Warszawa. Także kolejne rozgrywki drużyna zakończyła w 1/4 finału (porażka z Dyskobolią Grodzisk Wielkopolski), a łącznie rozegrała w nich 11 meczów co jest do tej pory klubowym rekordem jeśli chodzi o liczbę spotkań w jednym sezonie Pucharu Polski.
W sezonie 2005/2006 klub dotarł do 1/2 finału gdzie przegrał w rywalizacji z Zagłębiem Lubin. Rok później Korona osiągnęła swój największy sukces – po pokonaniu w półfinale Wisły Płock awansowała do finału. W nim spotkała się z Dyskobolią Grodzisk Wielkopolski. Mecz został rozegrany 1 maja 2007 roku w Bełchatowie i zakończył się zwycięstwem rywali 2:0.
Korona Kielce rozegrała dotychczas 84 mecze w Pucharze Polski. Wygrała 49 z nich (58,3%), zremisowała siedem i 28 przegrała.
Ponadto Korona Kielce pięciokrotnie wywalczyła Puchar Polski na szczeblu okręgu.
Korona II Kielce w Pucharze Polski.
Historia.
Korona II Kielce w lipcu 1983 roku rozegrała mecz z Roztoczem Szczebrzeszyn w ramach I rundy Pucharu Polski. Uległa w nim 1:2 i nie awansowała do dalszej fazy rozgrywek. Po raz drugi rezerwy kieleckiego klubu w PP na szczeblu centralnym wystąpiły w sezonie 2009/2010 (dzięki wywalczeniu Pucharu Polski na szczeblu okręgu w sezonie 2008/2009). Wówczas to w rundzie przedwstępnej pokonały 3:0 Ślęzę Wrocław (gole Daniela Rabendy (2) i Michała Michałka), a w rundzie wstępnej przegrały 0:2 z beniaminkiem I ligi, MKS-em Kluczbork.
Korona III Kielce w Pucharze Polski.
Historia.
W sezonie 2007/2008 w rundzie przedwstępnej Pucharu Polski na szczeblu centralnym wystąpiła Korona III Kielce. Zmierzyła się ona z rezerwami Sandecji Nowy Sącz. Mecz, który odbył się 1 sierpnia 2007 roku, zakończył się zwycięstwem rywali 4:0. W barwach kieleckiego zespołu wystąpił m.in. obchodzący wówczas 16 urodziny Piotr Malarczyk.

</doc>
<doc id="2308134" url="https://pl.wikipedia.org/wiki?curid=2308134" title="Madox">
Madox



</doc>
<doc id="2308135" url="https://pl.wikipedia.org/wiki?curid=2308135" title="Ganghi">
Ganghi



</doc>
<doc id="2308136" url="https://pl.wikipedia.org/wiki?curid=2308136" title="Bitwa pod Heliopolis">
Bitwa pod Heliopolis

Bitwa pod Heliopolis – starcie zbrojne, które miało miejsce w roku 640 w trakcie walk bizantyjsko-arabskich.
Starcie było decydującą bitwą pomiędzy wojskami arabskimi pod wodzą Amr Ibn al-Asa a siłami Bizancjum w trakcie ekspansji islamskiej. W wyniku zwycięstwa Arabom udało się zająć Egipt. 
Atak Arabów w Afryce był całkowitym zaskoczeniem dla Herakliusza, który liczył się z osłabieniem przeciwnika w wyniku walk z Sasanidami. W roku 639 po zwycięstwie nad Sasanidami w bitwie pod Nihawandem, niewielka, licząca 4000 ludzi armia arabska pomaszerowała do będącego pod panowaniem bizantyjskim Egiptu. Po zdobyciu miast Peluzjum i Bilbajs Arabowie, których siły wzrosły do 15 000 ludzi przekroczyli Nil kierując się na Fajum. W rejonie Heliopolis natknęli się na liczącą 20 000 ludzi armię bizantyjską. 
Bitwę rozpoczął atak Bizantyjczyków. Amr Ibn al-As podzielił swoje siły na 3 części. Oddział jazdy dowodzony przez Khariję, ukrył się za pobliskimi wzgórzami, stając się niewidoczny dla przeciwnika. Jego zadaniem było uderzenie w najsłabszą część armii bizantyjskiej z flanki lub z tyłu. Druga grupa jazdy posłana została w kierunku południowym, gdzie mogła z łatwością rozbijać wycofujące się ewentualnie oddziały przeciwnika. Amr Ibn al-As ze swoimi siłami wziął na siebie główne uderzenie Bizantyjczyków. W momencie gdy obie armie starły się ze sobą, oddział jazdy Khariji uderzył na przeciwnika zachodząc go od tyłu. Zaskoczeni Bizantyjczycy zostali rozproszeni, po czym rozpoczęli bezładną ucieczkę na południe, gdzie stało się celem ataków wydzielonej grupy jazdy. Bizantyjskiemu dowódcy Teodorowi wraz z kilkoma osobami udało się zbiec z pola bitwy. 
Klęska pod Heliopolis umożliwiła Arabom zajęcie całego Egiptu w roku 641 po zajęciu Aleksandrii. Większość mieszkańców kraju z zadowoleniem przyjęła zmianę rządzących, którzy znacznie zmniejszyli nałożone przez poprzedników wysokie podatki. 

</doc>
<doc id="2308138" url="https://pl.wikipedia.org/wiki?curid=2308138" title="Sławomir Dąbrowa">
Sławomir Dąbrowa

Sławomir Antoni Dąbrowa (ur. 13 lutego 1938 w Sulejowie, zm. 16 czerwca 2020 w Warszawie) – polski prawnik i dyplomata, ambasador w Szwecji, Jugosławii i Bułgarii, wiceminister spraw zagranicznych (2002–2003).
Życiorys.
Syna Antoniego i Mirosławy. W 1960 ukończył studia w zakresie prawa międzynarodowego publicznego w Szkole Głównej Służby Zagranicznej w Warszawie. W 1963 uzyskał stopień doktora nauk prawnych na Uniwersytecie Mikołaja Kopernika w Toruniu, a w 1974 stopień doktora habilitowanego nauk prawnych na Uniwersytecie im. Adama Mickiewicza w Poznaniu.
Od 1960 pracował w dyplomacji. Początkowo był radcą w Departamencie Prawno-Traktatowym Ministerstwa Spraw Zagranicznych. W latach 1966–1970 był II i I sekretarzem ds. prawnych Misji Polskiej przy ONZ w Genewie. Po powrocie do Polski objął funkcję naczelnika Wydziału Prawa Międzynarodowego w Departamencie Prawno-Traktatowym, a w 1973 został wicedyrektorem Departamentu Studiów i Programowania. Od 1975 był ambasadorem i przewodniczącym polskiej delegacji na rokowania rozbrojeniowe w Wiedniu. W latach 1977–1979 ponownie pełnił funkcję wicedyrektora Departamentu Studiów i Programowania.
Od 1979 do 1981 pracował w Ambasadzie PRL w Paryżu jako radca-minister pełnomocny, a powrocie do centrali MSZ objął kierownictwo Departamentu Studiów i Programowania. W 1987 przewodniczył polskiej delegacji na wiedeńską Konferencję Bezpieczeństwa i Współpracy w Europie. W tym samym roku objął funkcję Ambasadora PRL w Szwecji.
W latach 1990–1992 był wicedyrektorem Departamentu Planowania i Analiz, a w latach 1992–1993 wicedyrektorem Departamentu Instytucji Europejskich MSZ. Od 1993 do 1994 był zastępcą i p.o. szefa misji KBWE w Mołdawii, po czym powrócił na stanowisko wicedyrektora Departamentu Instytucji Europejskich. W 1994 pełnił funkcję zastępcy szefa misji OBWE na Ukrainie oraz kierownika Biura OBWE w Symferopolu. W 1996 reprezentował Polskę w Komitecie Wyższych Urzędników Rady Państw Morza Bałtyckiego oraz pełnił funkcję Krajowego Koordynatora Inicjatywy Środkowoeuropejskiej.
Od 1996 kierował jako ambasador polską placówką dyplomatyczną w Belgradzie. Po powrocie do kraju w styczniu 2002 otrzymał nominację na stanowisko podsekretarza stanu w MSZ. W latach 2003–2006 był ambasadorem RP w Bułgarii. Na koniec kadencji w listopadzie 2006 odznaczony został Orderem Starej Płaniny II stopnia.
Autor książki "Ludność cywilna w konfliktach zbrojnych" (1974) oraz wielu innych publikacji, wykładowca w dziedzinie prawa międzynarodowego, stosunków międzynarodowych, politologii i polityki zagranicznej.
Od 1960 był członkiem Polskiej Zjednoczonej Partii Robotniczej. Znał cztery języki obce.

</doc>
<doc id="2308139" url="https://pl.wikipedia.org/wiki?curid=2308139" title="Ingo Voge">
Ingo Voge

Ingo Voge (ur. 14 lutego 1958 r.) – niemiecki bobsleista reprezentujący NRD, dwukrotny medalista olimpijski oraz dwukrotny medalista mistrzostw świata.
Kariera.
Jego olimpijskim debiutem były igrzyska w Sarajewie w 1984 r. Wraz z Bernhardem Lehmannem, Bogdanem Musiolem i Eberhardem Weise wywalczył srebrny medal w czwórkach. Cztery lata później, podczas igrzysk olimpijskich w Calgary wspólnie z Wolfgangiem Hoppe, Dietmarem Schauerhammerem i Bogdanem Musiolem wywalczył kolejny srebrny medal olimpijski.
Startował także na mistrzostwach świata w Cervinie, gdzie razem z Lehmannem, Matthiasem Trübnerem i Steffenem Grummtem zdobył złoty medal w czwórkach. Ostatni ze swoich medali zdobył na mistrzostwach świata w Cortina d'Ampezzo w 1989 roku, gdzie reprezentanci NRD w składzie: Wolfgang Hoppe, Bodo Ferl, Bogdan Musiol i Ingo Voge wywalczyli brązowy medal.
Jego żoną była Petra Sölter, która reprezentowała NRD w biegach narciarskich.

</doc>
<doc id="2308140" url="https://pl.wikipedia.org/wiki?curid=2308140" title="Avenue U (stacja metra na Culver Line)">
Avenue U (stacja metra na Culver Line)

Avenue U – stacja metra nowojorskiego, na linii F. Znajduje się w dzielnicy Brooklyn, w Nowym Jorku i zlokalizowana jest pomiędzy stacjami Kings Highway oraz Avenue X. Została otwarta 10 maja 1919.

</doc>
<doc id="2308141" url="https://pl.wikipedia.org/wiki?curid=2308141" title="Avenue X">
Avenue X

Avenue X – stacja metra nowojorskiego, na linii F. Znajduje się w dzielnicy Brooklyn, w Nowym Jorku i zlokalizowana jest pomiędzy stacjami Avenue U oraz Neptune Avenue. Została otwarta 10 maja 1919.

</doc>
<doc id="2308144" url="https://pl.wikipedia.org/wiki?curid=2308144" title="Neptune Avenue">
Neptune Avenue

Neptune Avenue – stacja metra nowojorskiego, na linii F. Znajduje się w dzielnicy Brooklyn, w Nowym Jorku i zlokalizowana jest pomiędzy stacjami Avenue X oraz West Eighth Street – New York Aquarium. Została otwarta 1 maja 1920.

</doc>
<doc id="2308145" url="https://pl.wikipedia.org/wiki?curid=2308145" title="Ceromasia">
Ceromasia

Ceromasia – rodzaj muchówek z rodziny rączycowatych (Tachinidae).

</doc>
<doc id="2308146" url="https://pl.wikipedia.org/wiki?curid=2308146" title="Avenue U">
Avenue U



</doc>
<doc id="2308162" url="https://pl.wikipedia.org/wiki?curid=2308162" title="Chaetogaedia">
Chaetogaedia

Chaetogaedia – rodzaj muchówek z rodziny rączycowatych (Tachinidae).

</doc>
<doc id="2308172" url="https://pl.wikipedia.org/wiki?curid=2308172" title="Efraimki">
Efraimki



</doc>
<doc id="2308184" url="https://pl.wikipedia.org/wiki?curid=2308184" title="Maddox">
Maddox



</doc>
<doc id="2308185" url="https://pl.wikipedia.org/wiki?curid=2308185" title="Piaskowa Góra (Równina Wkrzańska)">
Piaskowa Góra (Równina Wkrzańska)

Piaskowa Góra, faktycznie Piaskowe Góry (do 1945 niem. "Pätsch Berge") – zalesione wzniesienia o charakterze wydmowym w lasach Puszczy Wkrzańskiej, o maksymalnej wysokości 37 m n.p.m. Nazwę "Piaskowa Góra" wprowadzono urzędowo rozporządzeniem w 1949 roku.
Położenie.
Piaskowe Góry położone są ok. 0,5 km na zachód od jeziora Piaski i ok. 1,5 km na południe od drogi Myślibórz Wielki - Trzebież.
Turystyka.
Obok Piaskowej Góry przebiega czerwony pieszy Szlak Puszczy Wkrzańskiej im. Stefana "Taty" Kaczmarka. Na Piaskowych Górach zlokalizowana jest dostrzegalnia przeciwpożarowa. 

</doc>
<doc id="2308186" url="https://pl.wikipedia.org/wiki?curid=2308186" title="Spychowo (przystanek kolejowy)">
Spychowo (przystanek kolejowy)

Spychowo – mijanka i przystanek osobowy, a dawniej stacja kolejowa, w Spychowie, w województwie warmińsko-mazurskim, w Polsce.
W roku 2017 przystanek obsługiwał 20–49 pasażerów na dobę.
W ramach prac modernizacyjnych na linii kolejowej nr 219 uruchomiono mijankę z przystankiem osobowym. Całość oddano do użytku 20 października 2019 roku.

</doc>
<doc id="2308195" url="https://pl.wikipedia.org/wiki?curid=2308195" title="Braunbuch">
Braunbuch

Braunbuch. Kriegs- und Naziverbrecher in der Bundesrepublik. Staat, Wirtschaft, Armee, Verwaltung, Justiz, Wissenschaft (pol. "Brunatna księga. Nazistowscy i wojenni zbrodniarze w Republice Federalnej Niemiec. Państwo, ekonomia, administracja, armia, sądy, nauka") – książka autorstwa Alberta Nordena, opublikowana w 1965 w Niemieckiej Republice Demokratycznej, zawierająca listę nazwisk funkcjonariuszy nazistowskich zajmujących wysokie stanowiska we wszystkich dziedzinach życia Republiki Federalnej Niemiec.
Opis.
Książka zawierała listę w sumie 1800 polityków i zachodnioniemieckich prominentów wywodzących się bezpośrednio z aparatu przedwojennej nazistowskiej administracji, wojska i policji. W publikacji ujęto życiorysy 15 ministrów oraz sekretarzy rządu RFN, 100 admirałów i generałów, 828 sędziów oraz prawników, 245 oficjeli Ministerstwa Spraw Zagranicznych RFN, pełniących kluczowe pozycje w konsulatach i ambasadach, 297 oficerów niemieckiego kontrwywiadu Bundesamt für Verfassungsschutz.
W książce opublikowano biografie oraz aktualne w owym czasie dane na temat wielu zbrodniarzy nazistowskich, którzy nie zostali ukarani za swoje zbrodnie w RFN, a także osoby, które obejmowały stanowiska w III Rzeszy, ale zostały pozytywnie zweryfikowane przez komisję denazifikacyjną. Znaleźli się w niej m.in.:
Reakcje.
Rząd federalny Niemiec skrytykował publikację ogłaszając ją spreparowanym komunistycznym kłamstwem. Później jednak po weryfikacji materiałów z książki wiele z nich okazało się prawdziwych. W reakcji na publikację "Braunbuch" podobna książka została wydana przez Olafa Kappelta także w RFN. "Braunbuch DDR. Nazis in der DDR" dla odmiany wymieniała dygnitarzy i oficjeli z nazistowską przeszłością pełniących kluczowe stanowiska w NRD.

</doc>
<doc id="2308198" url="https://pl.wikipedia.org/wiki?curid=2308198" title="Konrad Biesalski">
Konrad Biesalski

Konrad Alexander Theodor Biesalski (ur. 14 listopada 1868 w Ostródzie, zm. 28 stycznia 1930 w Berlinie) – niemiecki lekarz ortopeda i działacz społeczny. Po studiach medycznych na Uniwersytecie w Halle specjalizował się w ortopedii w Berlinie. Był założycielem Deutsche Vereinigung für Krüppelfürsorge. Autor licznych prac naukowych, wydawał czasopisma „Zeitschrift für Krüppelfürsorge” i „Zeitschrift für orthopädische Chirurgie”.
Jego uczniem był Ireneusz Wierzejewski.
W 1905 w Berlinie otworzył prywatny szpital ortopedyczny dla dzieci i młodzieży Oskar-Helene-Heim.

</doc>
<doc id="2308200" url="https://pl.wikipedia.org/wiki?curid=2308200" title="Hobro (stacja kolejowa)">
Hobro (stacja kolejowa)

Hobro (duń: "Hobro Station") – stacja kolejowa w Hobro, w regionie Jutlandia Północna, w Danii. Znajduje się na linii Randers-Aalborg. Została otwarta w 1869. Jest obsługiwana przez pociągi Danske Statsbaner.

</doc>
<doc id="2308208" url="https://pl.wikipedia.org/wiki?curid=2308208" title="Leopard (firma)">
Leopard (firma)



</doc>
<doc id="2308219" url="https://pl.wikipedia.org/wiki?curid=2308219" title="Port lotniczy Puerto Escondido">
Port lotniczy Puerto Escondido

Port lotniczy Puerto Escondido (IATA: PXM, ICAO: MMPS) – port lotniczy położony w Puerto Escondido, w stanie Oaxaca, w Meksyku.

</doc>
<doc id="2308220" url="https://pl.wikipedia.org/wiki?curid=2308220" title="Chaetoglossa">
Chaetoglossa

Chaetoglossa – rodzaj muchówek z rodziny rączycowatych (Tachinidae).

</doc>
<doc id="2308221" url="https://pl.wikipedia.org/wiki?curid=2308221" title="Chevrolet S-10">
Chevrolet S-10

Chevrolet S-10 – samochód osobowy typu pickup klasy średniej produkowany pod amerykańską marką Chevrolet w latach 1981 – 2004 oraz od 1995 roku na rynku południowoamerykańskim. Od 2012 roku produkowana jest trzecia generacja modelu.
Pierwsza generacja.
Chevrolet S-10 I został zaprezentowany po raz pierwszy w 1981 roku. 
Model S-10 pojawił się w ofercie Chevroleta jako bardziej kompaktowa i tańsza alternatywa dla topowego pickupa C/K. Zbudowano ją w ramach koncernu General Motors we współpracy z GMC, razem z bliźniaczym modelem S-15/Sonoma.
Samochód utrzymano w prostych, kanciastych formach, które widoczne były zarówno w kształcie nadwozia, jak i atrapie chłodnicy, reflektorach i lampach tylnych.
Lifting.
W 1990 roku Chevrolet S-10 przeszedł drobną modernizację, która objęła zmianami głównie wygląd atrapy chłodnicy. Zmienił się jej układ na rzecz dużej, chromowanej poprzeczki dzielącej ją na pół.
Druga generacja.
Wersja północnoamerykańska.
Chevrolet S-10 II został zaprezentowany po raz pierwszy w 1993 roku.
Druga generacja S-10 przeszła ewolucyjny zakres zmian w stosunku do poprzednika, zyskując bardziej zaokrąglone nadwozie z charakterystycznym, zadartym ku dołowi przodzie i dużą, chromowaną atrapą chłodnicy, która otoczyła także reflektory.
Samochód ponownie pełnił funkcję odmiany pickup wobec SUV-a S-10 Blazer, powstając we współpracy nie tylko z bratnim GMC, ale i z japońskim Isuzu. S-10 oferowano zarówno z jednym, jak i dwiema parami drzwi.
S-10 EV.
Na bazie pierwszej generacji S-10 w wersji dwumiejscowej Chevrolet zbudował także wariant o napędzie czysto elektrycznym. Układ elektryczny pojazdu tworzyła 16,2-kWh bateria, rozwijając maksymalną moc 114 KM. S-10 EV był pojazdem małoseryjym, produkowanym przez niespełna rok od 1997 do 1998 roku. Powstało 1100 sztuk.
Lifting.
W 2000 roku Chevrolet S-10 II generacji przeszedł obszerną restylizację, która wzorem bratniego S-10 Blazera zyskał większe, dwuczęściowe reflektory przedzielone w pół chromowaną poprzeczką z logo producenta.
Koniec produkcji i następca.
Produkcja Chevroleta S-10 drugiej generacji z przeznaczeniem na rynek Ameryki Północnej zakończyła się w 2004 roku na rzecz zbudowanego od podstaw następcy, który otrzymał nową nazwę - Colorado.
Wersja południowoamerykańska.
Chevrolet S-10 II został zaprezentowany po raz pierwszy w 1995 roku.
W 1995 roku Chevrolet zdecydował się rozpocząć sprzedaż S-10 drugiej generacji w zmodyfikowanej postaci z przeznaczeniem na rynek Brazlii i Argentyny, a poza tym - także Chin.
Samochód zyskał m.in. zmodyfikowany pas przedni, gdzie pojawiły się dwukloszowe, podłużne reflektory, a także duża, zaokrąglona atrapa chłodnicy z dużym logo producenta w centralnym punkcie.
Restylizacje.
Wraz z zakończeniem produkcji pokrewnej, równolegle produkowanej w Stanach Zjednoczonych odmiany S-10, Chevrolet zdecydował się kontynuować produkcję południowoamerykańskiej odmiany w 2004 roku. 
Aby uatrakcyjnić obecny wówczas na rynku od 9 lat model, zdecydowano się go gruntownie zmodyfikować. Pojawił się zupełnie nowy pas przedni, z charakterystycznymi, ściętymi reflektorami i dużym wlotem powietrza o strukturze kraty. Odświeżono także tylne lampy.
W 2008 roku Chevrolet przeprowadził kolejną modernizację S-10 dla rynku brazylijskiego i argentyńskiego, tym razem przynoszącą nowe kolory nadwozia i zmodyfikowaną atrapę chłodnicy z dużą, chromowaną poprzeczką.
Trzecia generacja.
Chevrolet S-10 III został zaprezentowany po raz pierwszy w 2012 roku.
Brazylijski oraz argentyński oddział Chevroleta zdecydował się kontynuować linię modelową S-10, która przyjęła postać lokalnej odmiany przedstawionego właśnie nowego wcielenia globalnego pickupa Colorado. Zastąpiono tym samym produkowanego przez 18 lat poprzednika. W porównaniu do niego, S-10 trzeciej generacji stało się bardziej obłe i większe z wysoko poprowadzoną linią okien.
Restylizacje.
W lipcu 2016 roku Chevrolet przedstawił Colorado po obszernej modernizacji, która objęła także południowoamerykańską odmianę pod nazwą S-10. Samochód zyskał nowy, bardziej agresywnie stylizowany pas przedni, a także zupełnie nowy kokpit ze zmodyfikowaną konsolą centralną.
Drugą modernizację samochód przeszedł w drugiej połowie 2020 roku, która przyniosła głównie zmiany w wyglądzie atrapy chłodnicy, a także przedniego zderzaka. Pojawił się szeroko rozstawiony napis "CHEVROLET" pomiędzy reflektorami, niżej osadzona poprzeczka, a także specyficznie ulokowane logo producenta, które z centralnego punktu zostało przesunięte do prawego narożnika i pomniejszone.

</doc>
<doc id="2308223" url="https://pl.wikipedia.org/wiki?curid=2308223" title="GMC S-15">
GMC S-15



</doc>
<doc id="2308224" url="https://pl.wikipedia.org/wiki?curid=2308224" title="GMC Sonoma">
GMC Sonoma

GMC Sonoma – samochód osobowy typu pickup klasy średniej produkowany pod amerykańską marką GMC w latach 1981 – 2003. 
Pierwsza generacja.
GMC Sonoma I został zaprezentowany po raz pierwszy w 1981 roku. 
Podstawowy pickup w ofercie GMC pojawił się w 1981 roku, podobnie jak inne modele w ówczesnej ofercie marki - będący bliźniaczą konstrukcją pojazdu Chevroleta, w tym przypadku, debiutującego w Ameryce Północnej równolegle S-10. Samochód zadebiutował pod nazwą GMC S-15, pod którą oferowany był przez pierwsze 9 lat produkcji. Pojazd odróżniał się innym wyglądem atrapy chłodnicy, a także nieznacznie zmodyfikowaną listą opcji wyposażeniowych i wariantów silnikowych. 
Lifting i zmiana nazwy.
W 1990 roku samochód przeszedł modernizację. Zmieniona została nazwa na GMC Sonoma, a w ramach restylizacji przemodelowano wygląd pasa przedniego. Zmienił się kształt zderzaków, reflektory, a także atrapa chłodnicy. 
Druga generacja.
GMC Sonoma II został zaprezentowany po raz pierwszy w 1993 roku.
Drugie wcielenie GMC Sonoma trafiło na rynek w 1993 roku, ponownie jednocześnie z bliźniaczym Chevroletem S-10. Pod względem sylwetki, samochód przeszedł ewolucyjny zakres zmian, zyskując mniej kanciaste proporcje i zaokrąglone lampy. GMC zdecydowało się też na więcej akcentów stylistycznych odróżniających Sonomę II od bliźniaczego Chevroleta. Zamiast chromowanej atrapy chłodnicy, pojawiły się większe reflektory i większy wlot powietrza z dużym logo firmowym.
Lifting.
W 1998 roku GMC rodzina zarówno pokrewne GMC Jimmy i Chevrolet Blazer, jak i GMC Sonoma i Chevrolet S-10, przeszły gruntowną modernizację. Samochód otrzymał inne, większe reflektory, a także większą atrapę chłodnicy i inny wygląd zderzaków.

</doc>
<doc id="2308225" url="https://pl.wikipedia.org/wiki?curid=2308225" title="Chrysoexorista">
Chrysoexorista

Chrysoexorista – rodzaj muchówek z rodziny rączycowatych (Tachinidae).

</doc>
<doc id="2308226" url="https://pl.wikipedia.org/wiki?curid=2308226" title="Karol Jakubowicz">
Karol Jakubowicz

Karol Józef Jakubowicz (ur. 29 lipca 1941 w La Tronche, zm. 28 kwietnia 2013 w Warszawie) – polski politolog, publicysta i medioznawca.
Życiorys.
Syn Szymona i Marii. Ukończył w 1964 studia anglistyczne na Wydziale Neofilologii Uniwersytetu Warszawskiego. Po studiach pracował w redakcji „itd” (1964–1965), następnie w Katedrze Socjologii Wydziału Filozofii i Socjologii Uniwersytetu Warszawskiego (1965–1968). Od 1970 do 1979 był pracownikiem Redakcji Afrykańskiej Programu Polskiego Radia dla Zagranicy. Od 1979 do 1990 był zatrudniony w Ośrodku Badania Opinii Publicznej, prowadził tam badania nad dziennikarstwem radiowym i telewizyjnym. W 1989 na podstawie rozprawy zatytułowanej "Radio i telewizja w procesie ewolucji społeczeństw krajów zachodnich" uzyskał na Wydziale Dziennikarstwa i Nauk Politycznych UW stopień doktora nauk humanistycznych. W 1990 został dyrektorem Biura Programowego TVP. Na początku lat 90. kierował Komisją ds. Reformy Radia i Telewizji Od 1992 był pracownikiem naukowym Instytutu Dziennikarstwa UW. Od czerwca 1993 był doradcą Krajowej Rady Radiofonii i Telewizji, w latach 1994–1997 był członkiem rady nadzorczej Telewizji Polskiej (m.in. jej przewodniczącym), w 1998 został dyrektorem biura analiz i planowania strategicznego Telewizji Polskiej.
Powoływany przez instytucje międzynarodowe jako ekspert ds. ustawodawstwa radiowo-telewizyjnego. Był m.in. przewodniczącym międzyrządowej rady programu „Informacja dla wszystkich” przy UNESCO oraz przewodniczącym Komitetu Zarządzającego ds. Mediów i Nowych Usług Komunikacyjnych Rady Europy. Kierował departamentem strategii i analiz Krajowej Rady Radiofonii i Telewizji. Później został doradcą przewodniczącego KRRiT. Był autorem lub współautorem publikacji naukowych dotyczących mediów elektronicznych i komunikacji społecznej, tj. "Konkurencja a regulacja w dziedzinie środków przekazu" (1995), "Media publiczne. Początek końca czy nowy początek" (2006), "Polityka medialna a media elektroniczne" (2008) i inne.
Zmarł 28 kwietnia 2013 w Warszawie. Jego pogrzeb odbył się 14 maja 2013 na Cmentarzu Wojskowym na Powązkach (kwatera D-1A-30).
Odznaczenia.
W 2011 prezydent Bronisław Komorowski odznaczył go Krzyżem Kawalerskim Orderu Odrodzenia Polski.

</doc>
<doc id="2308227" url="https://pl.wikipedia.org/wiki?curid=2308227" title="Kolonia (przystanek kolejowy)">
Kolonia (przystanek kolejowy)

Kolonia – przystanek kolejowy w Kolonii, w województwie warmińsko-mazurskim, w Polsce.
W roku 2017 przystanek obsługiwał 10–19 pasażerów na dobę.

</doc>
<doc id="2308228" url="https://pl.wikipedia.org/wiki?curid=2308228" title="Clemelis">
Clemelis

Clemelis – rodzaj muchówek z rodziny rączycowatych (Tachinidae).

</doc>
<doc id="2308231" url="https://pl.wikipedia.org/wiki?curid=2308231" title="Rocco van Rooyen">
Rocco van Rooyen

Rocco van Rooyen (ur. 23 grudnia 1992) – południowoafrykański lekkoatleta specjalizujący się w rzucie oszczepem.
W 2010 zajął szóste miejsce podczas mistrzostw świata juniorów, a w kolejnym sezonie zdobył złoty medal juniorskich mistrzostw Afryki. Szósty zawodnik igrzysk Wspólnoty Narodów (2014). Złoty medalista mistrzostw RPA.
Rekord życiowy: 85,97 (27 lutego 2021, Parow).

</doc>
<doc id="2308239" url="https://pl.wikipedia.org/wiki?curid=2308239" title="Świętajno (przystanek kolejowy)">
Świętajno (przystanek kolejowy)

Świętajno - przystanek kolejowy w Świętajnie, w województwie warmińsko-mazurskim, w Polsce.
W roku 2017 przystanek obsługiwał 20–49 pasażerów na dobę.

</doc>
<doc id="2308241" url="https://pl.wikipedia.org/wiki?curid=2308241" title="Piechota polska">
Piechota polska



</doc>
<doc id="2308242" url="https://pl.wikipedia.org/wiki?curid=2308242" title="Boubacar Diarra">
Boubacar Diarra

Boubacar Diarra (ur. 15 lipca 1979 w Bamako) – malijski piłkarz grający na pozycji środkowego obrońcy.
Kariera klubowa.
Karierę piłkarską Diarra rozpoczął w klubie Real Bamako. Następnie odszedł do Djoliba AC, także z Bamako i w 1996 roku zadebiutował w jego barwach w malijskiej Première Division. W 1996 i 1997 roku wywalczył z nim mistrzostwo Mali. W swojej karierze zdobył także Puchar Mali (1996) i Superpuchar Mali (1997).
W 1997 roku Diarra przeszedł do niemieckiego klubu SC Freiburg. W nowym klubie zadebiutował 4 sierpnia 1997 w przegranym 1:4 wyjazdowym meczu z 1. FC Nürnberg. W 1998 roku awansował z Frieburgiem z 2. Bundesligi do Bundesligi. W pierwszej lidze Niemiec swoje pierwsze spotkanie rozegrał 18 września 1998 z Hansą Rostock (2:0). W 2002 roku spadł z Freiburgiem do drugiej ligi, a w 2003 roku powrócił do pierwszej. Kolejną degradację do 2. Bundesligi z Freiburgiem przeżył w 2005 roku.
Latem 2007 Diarra odszedł do innego drugoligowca, 1. FC Kaiserslautern. Zadebiutował w nim 23 września 2007 w meczu z Freiburgiem (0:1). W Kaiserslautern grał przez pół roku.
Na początku 2008 roku Diarra odszedł z Kaiserslautern do szwajcarskiego FC Luzern. W szwajcarskiej lidze swój debiut zanotował 3 lutego 2008 w meczu z Neuchâtel Xamax (1:0). W Luzern grał do 2010 roku i wtedy też trafił do Chin, do klubu Liaoning Hongyun. Po roku gry w tym klubie rozwiązał kontrakt i został wolnym zawodnikiem.
Kariera reprezentacyjna.
W reprezentacji Mali Diarra zadebiutował w 1997 roku. W 2002 roku został powołany do kadry na Puchar Narodów Afryki 2002. Na tym turnieju był podstawowym zawodnikiem Mali i wystąpił w 5 meczach: grupowych z Liberią (1:1), z Nigerią (0:0) i z Algierią (2:0), ćwierćfinałowym z Republiką Południowej Afryki (0:2) i półfinale z Kamerunem (0:3). Od 1997 do 2004 roku rozegrał w kadrze narodowej 22 mecze.

</doc>
<doc id="2308243" url="https://pl.wikipedia.org/wiki?curid=2308243" title="Mołojcy">
Mołojcy



</doc>
<doc id="2308244" url="https://pl.wikipedia.org/wiki?curid=2308244" title="Jeruty (przystanek kolejowy)">
Jeruty (przystanek kolejowy)

Jeruty - przystanek kolejowy w Olszynach, w województwie warmińsko-mazurskim, w Polsce.
W roku 2017 przystanek obsługiwał 0–9 pasażerów na dobę.

</doc>
<doc id="2308247" url="https://pl.wikipedia.org/wiki?curid=2308247" title="Laranjal Paulista">
Laranjal Paulista

Laranjal Paulista – miasto i gmina w Brazylii, w stanie São Paulo. Znajduje się w mezoregionie Itapetininga i mikroregionie Tatuí.

</doc>
<doc id="2308248" url="https://pl.wikipedia.org/wiki?curid=2308248" title="Pereiras">
Pereiras

Pereiras – miasto i gmina w Brazylii, w stanie São Paulo. Znajduje się w mezoregionie Itapetininga i mikroregionie Tatuí.

</doc>
<doc id="2308250" url="https://pl.wikipedia.org/wiki?curid=2308250" title="Leon Gnatowski">
Leon Gnatowski

Leon Jakub Gnatowski (ur. 25 lipca 1903 w Różanie, zm. 8 sierpnia 1987) − oficer Wojska Polskiego II Rzeczypospolitej i Polskich Sił Zbrojnych, podpułkownik piechoty, uczestnik bitwy o Monte Cassino.
Życiorys.
W 1920 roku zaciągnął się na ochotnika do Wojska Polskiego i wziął udział w wojnie z bolszewikami. Mając 17 lat dowodził małą grupą żołnierzy i zdołał wziąć do niewoli kilkudziesięciu żołnierzy wroga, za co został odznaczony Orderem Virtuti Militari. Według legendy, Józef Piłsudski miał go udekorować własnym orderem.
Po wojnie ukończył Oficerską Szkołę dla Podoficerów w Bydgoszczy i został zawodowym oficerem. 26 sierpnia 1924 roku Prezydent RP mianował go podporucznikiem ze starszeństwem z dniem 31 sierpnia 1924 roku i 97. lokatą w korpusie oficerów piechoty. 1 września 1926 roku został mianowany porucznikiem ze starszeństwem z dniem 31 sierpnia 1926 roku i 89. lokatą w korpusie oficerów piechoty. W 1928 był przydzielony do 80 pułku piechoty. W sierpniu 1931 roku został przeniesiony ze Szkoły Podoficerów Zawodowych Piechoty do Szkoły Podoficerów Piechoty dla Małoletnich Nr 2 w Grudziądzu (od 1932 roku w Śremie). 22 lutego 1934 roku został awansowany do stopnia kapitana ze starszeństwem z dniem 1 stycznia 1934 roku i 101. lokatą w korpusie oficerów piechoty.
W kampanii wrześniowej dowodził kompanią ciężkich karabinów maszynowych w 77 pułku piechoty, był dwukrotnie ranny. Po zakończeniu walk znalazł się w strefie okupacji radzieckiej. Bojąc się prześladowania polskich oficerów, przebrał się w mundur szeregowego i występował pod fałszywym nazwiskiem. Podjął próbę przedostania się przez Węgry do Francji, ale został aresztowany na granicy i zesłany do Workuty, gdzie przebywał dwa lata.
W 1942 roku wstąpił do armii Andersa, w której dowodził I batalionem 13 pułku piechoty „Rysiów”. Następnie pełnił funkcję zastępcy dowódcy 13 Wileńskiego batalionu strzelców „Rysiów”, a później w stopniu majora zastępcy dowódcy 15 Wileńskiego batalionu strzelców „Wilków”. W bitwie o Monte Cassino dowodził atakiem na wzgórze „Widmo”, walczył w pierwszej linii. Za tę bitwę został odznaczony Złotym Krzyżem Virtuti Militari. Następnie brał udział w bitwie o Ankonę, dowodził zgrupowaniem prowadzącym pościg za wycofującymi się Niemcami. Po bitwie został awansowany na podpułkownika. 17 maja 1944 roku został dowódcą 15 baonu „Wilków”. Od 28 października 1944 został zastępcą dowódcy 5 Wileńskiej Brygady Piechoty, 5 Kresowej Dywizji Piechoty.
Po zakończeniu wojny nie wrócił do kraju. Ożenił się z Katarzyną Teriaszwili, córką polskiego oficera pochodzenia gruzińskiego. Miał z nią syna Macieja, który urodził się w 1946 roku. Żona zmarła w kilka tygodni po porodzie. Początkowo założył zakład tapicerski, po jego upadku zatrudnił się w fabryce tworzyw sztucznych. Po uzyskaniu brytyjskiej emerytury wojskowej, zaczął inwestować w nieruchomości i prowadzić działalność charytatywną dla emigracji. Przyjął obywatelstwo brytyjskie, kilkakrotnie odwiedził Polskę.
Zmarł w 1987 roku, a w 2009 roku został pochowany na Cmentarzu Wojskowym na Powązkach (kwatera C30-X-40a).

</doc>
<doc id="2308251" url="https://pl.wikipedia.org/wiki?curid=2308251" title="Porangaba">
Porangaba

Porangaba – miasto i gmina w Brazylii, w stanie São Paulo. Znajduje się w mezoregionie Itapetininga i mikroregionie Tatuí.

</doc>
<doc id="2308252" url="https://pl.wikipedia.org/wiki?curid=2308252" title="Dean Goosen">
Dean Goosen

Dean Goosen (ur. 1 stycznia 1992) – południowoafrykański lekkoatleta specjalizujący się w rzucie oszczepem. 
Na mistrzostwach globu juniorów młdoszych w 2009 i mistrzostwach świata juniorów w 2010 odpadał w eliminacjach. Srebrny medalista juniorskich mistrzostw Afryki (2011). 
W 2010 wystąpił w biegu rozstawnym 4 x 100 metrów podczas mistrzostw świata juniorów – drużyna RPA odpadła w eliminacjach z czasem 40,32.
Rekord życiowy w rzucie oszczepem: 75,28 (19 maja 2010, Potchefstroom). 

</doc>
<doc id="2308254" url="https://pl.wikipedia.org/wiki?curid=2308254" title="Olszyny (przystanek kolejowy)">
Olszyny (przystanek kolejowy)

Olszyny - przystanek kolejowy w Olszynach, w województwie warmińsko-mazurskim, w Polsce.
W roku 2017 przystanek obsługiwał 10–19 pasażerów na dobę.

</doc>
<doc id="2308256" url="https://pl.wikipedia.org/wiki?curid=2308256" title="Quadra">
Quadra

Quadra – miasto i gmina w Brazylii, w stanie São Paulo. Znajduje się w mezoregionie Itapetininga i mikroregionie Tatuí.

</doc>
<doc id="2308258" url="https://pl.wikipedia.org/wiki?curid=2308258" title="Stefan (Szokow)">
Stefan (Szokow)

Stefan, imię świeckie Stojan Popgeorgijew Szokow (ur. 7 września 1878 w Szirokiej Łyce, zm. 14 maja 1957 w Płowdiwie) – bułgarski biskup prawosławny, egzarcha Bułgarii od 1945 do 1948, Sprawiedliwy wśród Narodów Świata.
Życiorys.
Ukończył szkołę podstawową w rodzinnej wsi, a następnie szkołę przedgimnazjalną we wsi Oriachowo. Przed 1893 został przyjęty do szkoły duchownej w Samokowie, którą ukończył po trzech latach. Następnie podjął pracę jako nauczyciel. Dzięki rekomendacji biskupa bregalnickiego Antyma mógł podjąć dalsze studia w Kijowskiej Akademii Duchownej (1900–1904). Po uzyskaniu końcowego dyplomu wrócił do Bułgarii i został wykładowcą historii Bułgarii, religii oraz filozofii w gimnazjum męskim w Płowdiwie. Ukończył również szkołę oficerów rezerwy, uzyskując w 1906 stopień podporucznika.
Na zaproszenie egzarchy Bułgarii Józefa udał się w 1907 do Stambułu, gdzie trzy lata pracował w bułgarskim seminarium duchownym. W październiku 1910 w prowadzonej przez Bułgarów cerkwi św. Stefana w tymże mieście złożył przed egzarchą Józefem wieczyste śluby mnisze, przyjmując imię Stefan. W tym samym miesiącu przyjął święcenia na hierodiakona, zaś 19 października 1910 – na hieromnicha. 8 września 1911 egzarcha Józef nadał mu godność archimandryty i wyznaczył go na swojego osobistego sekretarza.
Edukację w zakresie filozofii i teologii kontynuował w Genewie i Fryburgu w latach 1915–1919. Po powrocie do Bułgarii, 20 marca 1921, miała miejsce jego chirotonia biskupia. Ceremonia odbyła się w cerkwi „Sweta Nedela” w Sofii, duchowny otrzymał tytuł biskupa markianopolskiego.
2 kwietnia 1922 biskup Stefan został metropolitą sofijskim. Od 1944 do 1945 był przewodniczącym Świętego Synodu Bułgarskiego Kościoła Prawosławnego.
W czasie II wojny światowej występował jako zdecydowany przeciwnik nazizmu, skutecznie protestował przeciwko antysemityzmowi i deportacji Żydów bułgarskich. Razem z metropolitą płowdiwskim Cyrylem odegrał decydującą rolę w przekonywaniu bułgarskiego cara Borysa III, by nie godził się na wywózki bułgarskich Żydów do obozów zagłady na okupowanych ziemiach polskich. Nakazał również całemu podległemu sobie duchowieństwu, by umożliwiało Żydom ukrywanie się w cerkwiach. 
21 stycznia 1945 został wybrany na pierwszego po trzydziestoletniej przerwie egzarchę Bułgarii (od śmierci Józefa w 1915 Kościół był kolegialnie zarządzany przez Synod). W miesiąc po tym wydarzeniu patriarcha konstantynopolitański Beniamin oficjalnie uznał autokefalię Cerkwi bułgarskiej, przestając traktować ją jako schizmatycką z uwagi na okoliczności powstania Egzarchatu Bułgarskiego.
We wrześniu 1948 Stefan (Szokow) został zmuszony przez władze komunistyczne do odejścia w stan spoczynku. O jego odejściu przesądził sam Synod Cerkwi Bułgarskiej, przede wszystkim metropolita wraczański Paisjusz. Biskupi zazdrościli Stefanowi autorytetu i popularności i sami oskarżyli go o sympatyzowanie z Wielką Brytanią i USA.
Usunięty z urzędu, zamieszkał we wsi Bania. Przebywał tam do swojej śmierci w 1957. Został pochowany w monasterze Zaśnięcia Matki Bożej w Baczkowie. Po jego usunięciu z urzędu nie wybrano nowego egzarchy, a zarząd Kościoła ponownie objął kolegialnie Święty Synod z metropolitą dorostolsko-czerweńskim Michałem jako przewodniczącym.
Pośmiertnie, w 2002, otrzymał tytuł Sprawiedliwego wśród Narodów Świata za swoją rolę w ocaleniu 50 tys. bułgarskich Żydów.

</doc>
<doc id="2308259" url="https://pl.wikipedia.org/wiki?curid=2308259" title="Nigar Camal">
Nigar Camal

Nigar Camal (azer. Nigar Aydin qizi Jamal Mutallibzadeh) występująca jako Nikki oraz Nikki Jamal (ur. 7 września 1980 w Baku) – azerska piosenkarka popowa. Zwyciężczyni 56. Konkursu Piosenki Eurowizji (2011).
Życiorys.
Zaczęła śpiewać w wieku pięciu lat. W latach 1985–1986 była solistką muzycznego zespołu dziecięcego. Uczyła się w szkole muzycznej w klasie fortepianu, a podczas nauki w szkole muzycznej w latach 1988–1995 skomponowała pierwsze piosenki. W wieku 16 lat występowała na azerskim konkursie wokalnym "Pöhrə". W 1997 zaczęła naukę na na wydziale ekonomii i zarządzania. 
W grudniu 2010 została ogłoszona uczestniczką "Milli seçim turu 2011", programu wyłaniającego reprezentanta Azerbejdżanu w 56. Konkursie Piosenki Eurowizji organizowanym w Düsseldorfie. Pomyślnie przeszła przez ćwierćfinał i półfinał, dzięki czemu zakwalifikowała się do finału rozgrywanego w lutym 2011, w którym zwyciężyła razem z Eldarem Qasımovem. Wspólnie wykonali utwór „Running Scared”, z którym 14 maja zwyciężyli w finale Eurowizji po zdobyciu łącznie 221 punktów. W wywiadzie, udzielonym po finale konkursu magazynowi „The Sun”, przyznała, że planowała wziąć udział nie w Konkursie Piosenki Eurowizji, ale w przesłuchaniach do programu "The X Factor", jednak za późno zgłosiła kandydaturę do talent show. Po finale poczta Azerbejdżanu wydała znaczek pocztowy z wizerunkiem Qasımova i Camal. Po wygraniu Eurowizji ruszyli w europejską trasę promocyjną, wystąpili m.in. w Polsce podczas koncertu "Hity Na Czasie" organizowanego w Inowrocławiu przez TVP1 i Radio Eska. We wrześniu zagrała w jednym z odcinków tureckiego serialu komediowego "Yahşi cazibe". 1 grudnia wydała singiel „Crush on You”.
W 2012 była jedną z jurorek w duńskich selekcjach do 57. Konkursu Piosenki Eurowizji. W maju wystąpiła dwukrotnie podczas Eurowizji 2012: w drugim półfinale wykonała w duecie z Qasımovem piosenkę „Waterloo”, a w finale – zwycięski utwór „Running Scared”. Również w 2012 nagrała piosenkę „Qal” w duecie z Mirim Yusifem oraz „Come Into My World” z Dimą Biłanem. 11 sierpnia wydała debiutancki album studyjny pt. "Play With Me", nad którym współpracowała z duńskim kompozytorem Boe Larsenem.
Na początku 2014 została jurorką w tureckiej wersji formatu "The X Factor", którą wygrał jej podopieczny. 19 lutego 2022 wystąpi z Eldarem Qasımovem jako gość muzyczny w programie "Tu bije serce Europy! Wybieramy hit na Eurowizję!".
Życie prywatne.
Mieszkała w Enfield w Londynie razem z Halukiem Cemalem, który ma turecko-cypryjskie korzenie. Z tego małżeństwa ma dwie córki, Jasmine i Saidę. W 2015 rozstała się z mężem.

</doc>
<doc id="2308261" url="https://pl.wikipedia.org/wiki?curid=2308261" title="Tatuí">
Tatuí

Tatuí – miasto i gmina w Brazylii, w stanie São Paulo. Znajduje się w mezoregionie Itapetininga i mikroregionie Tatuí.

</doc>
<doc id="2308262" url="https://pl.wikipedia.org/wiki?curid=2308262" title="Rodzina Duque">
Rodzina Duque

Rodzina Duque (ang. "Cane", 2007) – amerykański serial obyczajowy nadawany przez stację CBS od 25 września do 18 grudnia 2007 roku. W Polsce premiera serialu odbyła się 25 czerwca 2008 roku na kanale Polsat. Serial ten był również emitowany na kanalach Hallmark Channel i Universal Channel.
Opis fabuły.
Życie rodziny Duque wcale nie jest słodkie, choć są właścicielami ogromnego imperium „cukrowego” na południu Florydy. Przybyli do Ameryki przed laty z Kuby. Zaczynali od zera, ale dzięki ciężkiej pracy, wspólnymi siłami założyli plantację trzciny cukrowej i wytwórnię rumu, które z czasem przyniosły im fortunę. Po latach nad imperium Duque'ów gromadzą się czarne chmury. Na każdy, najmniejszy nawet błąd w prowadzeniu interesów czyhają ich zaciekli wrogowie – klan Samuelsów. Zawistni rywale nie zawahają się przez niczym, by przejąć ich sferę wpływów. A właśnie nadarza się okazja, gdyż nestor rodu – Pancho, z powodu śmiertelnej choroby, przekazuje władzę zięciowi – swojemu adoptowanemu synowi, Alexowi Vega. Świadomie pomija prawowitych spadkobierców, co szczególnie rani dumę jego najstarszego syna i zarazem najbardziej impulsywnego z rodzeństwa, Franka. Konflikt jest nieunikniony, władza ma swoją cenę, a walcząc o nią, brat zwróci się przeciwko bratu.
Obsada.
i inni

</doc>
<doc id="2308265" url="https://pl.wikipedia.org/wiki?curid=2308265" title="Torre de Pedra">
Torre de Pedra

Torre de Pedra – miasto i gmina w Brazylii, w stanie São Paulo. Znajduje się w mezoregionie Itapetininga i mikroregionie Tatuí.

</doc>
<doc id="2308266" url="https://pl.wikipedia.org/wiki?curid=2308266" title="Jerzy Surdykowski">
Jerzy Surdykowski

Jerzy Surdykowski (ur. 14 marca 1939 w Warszawie) – polski publicysta, dziennikarz, pisarz i dyplomata, działacz opozycji demokratycznej w okresie PRL.
Życiorys.
Ukończył w 1962 studia na Wydziale Elektroniki Politechniki Gdańskiej. Pracował początkowo na Politechnice Gdańskiej, następnie jako stoczniowiec w Gdyni. Od końca lat 60. związany z dziennikarstwem jako dziennikarz m.in. „Perspektyw”, „Życia Gospodarczego”, „Życia Literackiego”. Przez kilka lat był także wykładowcą dziennikarstwa na Uniwersytecie Jagiellońskim.
Od 1967 do 1982 był członkiem PZPR. W sierpniu 1980 uczestniczył w strajku w Stoczni Gdańskiej, publikował w biuletynie strajkowym. W 1980 został wiceprezesem Stowarzyszenia Dziennikarzy Polskich, pełnił tę funkcję także po delegalizacji SDP w związku z wprowadzeniem stanu wojennego. W 1982 objęty zakazem pracy w mediach państwowych, współpracował z czasopismami drugiego obiegu. W 1989 był redaktorem naczelnym „Głosu Wyborczego Solidarności”, następnie członkiem redakcji „Tygodnika Solidarność” i „Rzeczpospolitej”.
Od 1990 związany z polską dyplomacją – był konsulem generalnym RP w Nowym Jorku (1990–1996) oraz ambasadorem w Tajlandii, akredytowanym także w Birmie i na Filipinach (1999–2003).
Jest autorem sztuk teatralnych, w tym "Horoskopu" zdjętego w 1976 przez cenzurę, a także scenariusza do filmu "W każdą pogodę" (1969). Twórca esejów i felietonów w prasie krajowej (m.in. w „Znaku”, „Gazecie Krakowskiej” i „Rzeczpospolitej”). Jako pisarz zadebiutował w 1966 powieścią "Powracający z morza". Należy do Stowarzyszenia Pisarzy Polskich i PEN Clubu. W następnych latach autor licznych publikacji książkowych, w tym powieści i zbiorów esejów.
Odznaczenia i wyróżnienia.
W 1994 otrzymał Złoty Krzyż Zasługi, a w 1986 Nagrodę im. Bolesława Prusa. W 2011 prezydent Bronisław Komorowski odznaczył go Krzyżem Kawalerskim Orderu Odrodzenia Polski.

</doc>
<doc id="2308269" url="https://pl.wikipedia.org/wiki?curid=2308269" title="Catherine Coleman">
Catherine Coleman

Catherine Grace „Cady” Coleman (ur. 14 grudnia 1960 w Charleston) – amerykańska chemik, była oficer Sił Powietrznych Stanów Zjednoczonych oraz była astronautka NASA. Uczestniczka dwóch misji wahadłowców kosmicznych oraz ekspedycji na Międzynarodowej Stacji Kosmicznej.
Wykształcenie i służba wojskowa.
Coleman ukończyła WT Woodson High School w Fairfax w stanie Wirginia w roku 1978. W latach 1979–1980 była na wymianie studenckiej w Røyken w Norwegii w ramach AFS Intercultural Programs. Otrzymała tytuł licencjata w dziedzinie chemii w Massachusetts Institute of Technology w 1983 roku. Po ukończeniu nauki Coleman wstąpiła do Sił Powietrznych Stanów Zjednoczonych w stopniu podporucznika. Kontynuowała studia z polimerów i inżynierii chemicznej na University of Massachusetts Amherst, tytuł doktora otrzymała w 1991 roku. W 1988 roku podjęła czynną służbę w bazie lotniczej Wright-Patterson Air Force Base jako chemik. Podczas swojej pracy jako konsultant uczestniczyła w analizach powierzchni w NASA Long Duration Exposure Facility. Pracę w Siłach Powietrznych zakończyła w listopadzie 2009 roku.
Kariera astronauty i praca w NASA.
W 1992 roku Coleman została zakwalifikowana do 14 grupy astronautów NASA (NASA 14). W 1995 roku była członkiem załogi STS-73. Przygotowywała się także do misji STS-83 w miejsce Donalda A. Thomasa, jednakże wyzdrowiał on na czas, więc nie wzięła udziału w misji.
W 1999 roku drugim lotem kosmicznym Coleman był lot STS-93. Była specjalistką misji zajmującej się umiejscowieniem Teleskopu kosmicznego Chandra i Inertial Upper Stage na orbicie.
Coleman została wyznaczona jako rezerwowy członek załogi Ekspedycji 19, 20 i 21 na Międzynarodową Stację Kosmiczną (ISS). Była członkiem załogi rezerwowej Ekspedycji 24 i 25 w ramach jej szkolenia do Ekspedycji 26.
Coleman wystartowała 15 grudnia 2010 roku o 19:09 UTC statkiem Sojuz TMA-20, aby dołączyć do misji Ekspedycji 26 na pokładzie Międzynarodowej Stacji Kosmicznej. Podczas wymiany załogi w marcu 2011 pozostała na pokładzie ISS i weszła w skład Ekspedycji 27. Na stacji orbitalnej spędziła w sumie 159 dni i wróciła na Ziemię 24 maja 2011 roku.
1 grudnia 2016 opuściła NASA.
Życie prywatne.
Wyszła za mąż za Josha Simpsona. Mają jedno dziecko.

</doc>
<doc id="2308272" url="https://pl.wikipedia.org/wiki?curid=2308272" title="Ibiúna">
Ibiúna

Ibiúna – miasto i gmina w Brazylii, w stanie São Paulo. Znajduje się w mezoregionie Macro Metropolitana Paulista i mikroregionie Piedade.

</doc>
<doc id="2308273" url="https://pl.wikipedia.org/wiki?curid=2308273" title="Ahmad Samir asz-Szabramallisi">
Ahmad Samir asz-Szabramallisi

Ahmad Samir Muhammad asz-Szabramallisi, "Ahmed Samir El Shabramsly" (ur. 2 stycznia 1992) – egipski lekkoatleta specjalizujący się w rzucie oszczepem.
Medalista mistrzostw krajów arabskich w juniorskich kategoriach wiekowych. 26 sierpnia 2008 w Ammanie wynikiem 66,92 ustanowił rekord Egiptu juniorów młodszych. W kolejnym sezonie bez powodzenia startował w globalnego czempionatu juniorów młodszych, a w 2010 nie awansował do finału mistrzostw świata juniorów. Zdobywca brązowego medalu mistrzostw Afryki juniorów (2011). W 2013 sięgnął po brąz igrzysk solidarności islamskiej.
Rekord życiowy: 71,23 (16 grudnia 2011, Doha).

</doc>
<doc id="2308277" url="https://pl.wikipedia.org/wiki?curid=2308277" title="August Czartoryski (ujednoznacznienie)">
August Czartoryski (ujednoznacznienie)



</doc>
<doc id="2308278" url="https://pl.wikipedia.org/wiki?curid=2308278" title="Pułk Artyleryjskiego Rozpoznania Pomiarowego">
Pułk Artyleryjskiego Rozpoznania Pomiarowego

Pułk Artyleryjskiego Rozpoznania Pomiarowego (parp) – oddział artyleryjskiego rozpoznania pomiarowego ludowego Wojska Polskiego (JW Nr 5621).
Pułk został sformowany latem 1948 roku w garnizonie Szlaga według etatu Nr 4/41 o stanie 669 żołnierzy. Jednostka powstała na bazie dwóch samodzielnych dywizjonów artyleryjskiego rozpoznania pomiarowego (były 6 i 9 darp).
Latem 1950 roku pułk został przeformowany na etat Nr 4/50. W nowej strukturze, opracowanej 24 lipca 1950 roku, został zwiększony stan etatowy do 1021 wojskowych. Utworzony został trzeci dywizjon artyleryjskiego rozpoznania pomiarowego. W skład każdego z trzech dywizjonów wchodziły dwie baterie rozpoznania dźwiękowego, bateria rozpoznawczo-topograficzna, pluton rozpoznania wzrokowego i pluton rozpoznania fotograficznego.
Latem 1951 roku pułk został rozformowany. Na bazie dywizjonów artyleryjskiego rozpoznania pomiarowego wchodzących dotychczas w skład pułku zostały zorganizowane dywizjony artyleryjskiego rozpoznania pomiarowego dywizji artylerii przełamania według etatu Nr 4/64. We wrześniu tego roku oba dywizjony otrzymały numery:
Struktura organizacyjna pułku według etatu Nr 4/41 z 10 czerwca 1948 roku:

</doc>
<doc id="2308279" url="https://pl.wikipedia.org/wiki?curid=2308279" title="Piedade">
Piedade

Piedade – miasto i gmina w Brazylii, w stanie São Paulo. Znajduje się w mezoregionie Macro Metropolitana Paulista i mikroregionie Piedade.

</doc>
<doc id="2308284" url="https://pl.wikipedia.org/wiki?curid=2308284" title="Pilar do Sul">
Pilar do Sul

Pilar do Sul – miasto i gmina w Brazylii, w stanie São Paulo. Znajduje się w mezoregionie Macro Metropolitana Paulista i mikroregionie Piedade.

</doc>
<doc id="2308285" url="https://pl.wikipedia.org/wiki?curid=2308285" title="Ślepa sprawiedliwość">
Ślepa sprawiedliwość

Ślepa sprawiedliwość (ang. "Blind Justice", 2005) – amerykański serial kryminalny nadawany przez stację ABC od 8 marca do 21 czerwca 2005 roku. W Polsce nadawany był przez AXN.
Opis fabuły.
W trakcie ulicznej strzelaniny detektyw Jim Dunbar (Ron Eldard) wkracza do akcji i zabija napastnika. Przypadkiem zostaje ranny, na tyle niefortunnie, że traci wzrok. Ponieważ nie wyobraża sobie pracy za biurkiem, chce nadal aktywnie służyć w policji. Wielomiesięczna rehabilitacja przynosi efekty. Dunbar zostaje przydzielony do nowego posterunku. Praca przynajmniej na początku nie będzie łatwa. Nawet jego nowa partnerka, Karen Bettancourt (Marisol Nichols), nie wierzy, że może na niego liczyć. Mimo kalectwa Dunbar jest doskonałym gliną: utrata wzroku sprawiła, że „widzi” pozostałymi zmysłami.

</doc>
<doc id="2308287" url="https://pl.wikipedia.org/wiki?curid=2308287" title="Eldar Qasımov">
Eldar Qasımov

Eldar Qasımov, występujący też jako Ell (ur. 4 czerwca 1989 w Baku) – azerski piosenkarz popowy. Laureat 56. Konkursu Piosenki Eurowizji (2011).
Życiorys.
Jako dziecko brał udział w kilku koncertach w różnych miastach w Azerbejdżanie i w Rosji. W latach 2001–2005 odbywał szkolenia zawodowe w dziedzinie muzyki i uczył się grać na fortepianie. Jest absolwentem Uniwersytetu Słowiańskiego w Baku na kierunku stosunków międzynarodowych i geografii regionalnej, a w 2010 zaczął studiować stosunki międzynarodowe na tejże uczelni. Komunikuje się biegle po niemiecku.
W grudniu 2010 został ogłoszony uczestnikiem programu "Milli seçim turu 2011", wyłaniającego reprezentanta Azerbejdżanu w 56. Konkursie Piosenki Eurowizji organizowanego w Düsseldorfie. Pomyślnie przeszedł do finału, w którym zwyciężył (wraz z Nigar Camal), zostając reprezentantami kraju w konkursie. Ich konkursową piosenką był utwór „Running Scared”, z którym 14 maja zwyciężyli w finale Eurowizji 2011, zdobywszy 221 punktów. Po finale azerska poczta wydała znaczek pocztowy z wizerunkiem duetu. Po wygraniu odbyli trasę promocyjną po Europie, latem uczestniczyli w koncercie "Hity Na Czasie" organizowanym w Inowrocławiu.
W styczniu 2012 wydał singiel „Birlikdə nəhayət” i był jednym z jurorów w duńskich eliminacjach do 57. Konkursu Piosenki Eurowizji. W maju współprowadził 57. Konkurs Piosenki Eurowizji organizowany w Baku, ponadto wystąpił jako gość muzyczny konkursu. 17 lipca wydał singiel „I’m Free”. W 2013 wydał kolejne dwa single, „Heartbreaker” i „The One”. W 2014 wydał single „Onu sən de” i „Ice and Fire”, który nagrał ze Złatą Ogniewicz. Utwór premierowo zaprezentowali podczas finału ukraińskich eliminacji do 12. Konkursu Piosenki Eurowizji dla Dzieci 2014.
19 lutego 2022 wraz z Nikki wystąpił jako gość muzyczny w programie "Tu bije serce Europy! Wybieramy hit na Eurowizję!".

</doc>
<doc id="2308288" url="https://pl.wikipedia.org/wiki?curid=2308288" title="São Miguel Arcanjo (São Paulo)">
São Miguel Arcanjo (São Paulo)

São Miguel Arcanjo – miasto i gmina w Brazylii, w stanie São Paulo. Znajduje się w mezoregionie Macro Metropolitana Paulista i mikroregionie Piedade.

</doc>
<doc id="2308291" url="https://pl.wikipedia.org/wiki?curid=2308291" title="Lagoa Formosa">
Lagoa Formosa

Lagoa Formosa – miasto i gmina w Brazylii, w stanie Minas Gerais. Znajduje się w mezoregionie Triângulo Mineiro e Alto Paranaíba i mikroregionie Patos de Minas.

</doc>
<doc id="2308295" url="https://pl.wikipedia.org/wiki?curid=2308295" title="Mikroregion Andrelândia">
Mikroregion Andrelândia

Mikroregion Andrelândia – mikroregion w brazylijskim stanie Minas Gerais należący do mezoregionu Sul e Sudoeste de Minas.

</doc>
<doc id="2308298" url="https://pl.wikipedia.org/wiki?curid=2308298" title="Mikroregion Lavras">
Mikroregion Lavras

Mikroregion Lavras – mikroregion w brazylijskim stanie Minas Gerais należący do mezoregionu Campo das Vertentes.

</doc>
<doc id="2308300" url="https://pl.wikipedia.org/wiki?curid=2308300" title="Mikroregion Campo Belo">
Mikroregion Campo Belo

Mikroregion Campo Belo – mikroregion w brazylijskim stanie Minas Gerais należący do mezoregionu Oeste de Minas.

</doc>
<doc id="2308303" url="https://pl.wikipedia.org/wiki?curid=2308303" title="Mikroregion Oliveira">
Mikroregion Oliveira

Mikroregion Oliveira – mikroregion w brazylijskim stanie Minas Gerais należący do mezoregionu Oeste de Minas.

</doc>
<doc id="2308304" url="https://pl.wikipedia.org/wiki?curid=2308304" title="Rezerwat przyrody Moczadło">
Rezerwat przyrody Moczadło

Rezerwat przyrody Moczadło – rezerwat wodny położony w pobliżu wsi Męcikał, w gminie Brusy, w powiecie chojnickim, w województwie pomorskim. Obejmuje wydzielenia leśne obrębu leśnego Klosnowo w Nadleśnictwie Rytel oraz jezioro Moczadło należące do Skarbu Państwa. Rezerwat Moczadło leży w obrębie Zaborskiego Parku Krajobrazowego.
Rezerwat zajmuje powierzchnię 26,17 ha. Został utworzony Zarządzeniem 26/2010 Regionalnego Dyrektora Ochrony Środowiska w Gdańsku z 8 grudnia 2010 roku (Dz. Urz. Woj. Pomorskiego z dn. 11.01.2011 r., Nr 3, poz. 90), które weszło w życie 26 stycznia 2011 roku. Według aktu powołującego, rezerwat utworzono celem zachowania jeziora lobeliowego wraz z charakterystyczną roślinnością oraz cennymi gatunkami roślin i zwierząt.
Określono rodzaj, typ i podtyp rezerwatu:
Jezioro Moczadło jest niewielkim jeziorem o powierzchni 4,47 ha i głębokości do około 11 m. Jego woda jest uboga w wapń i inne składniki mineralne. Jest jednym z najlepiej zachowanych jezior lobeliowych w Polsce.
W jeziorze występuje liczna populacja elismy pływającej, poryblinu jeziornego i lobelii jeziornej. Na brzegach jeziora rosną m.in. rosiczka pośrednia, widłaczek torfowy i przygiełka biała.

</doc>
<doc id="2308305" url="https://pl.wikipedia.org/wiki?curid=2308305" title="Puchar Anglii w piłce nożnej (1886/1887)">
Puchar Anglii w piłce nożnej (1886/1887)

W sezonie 1886-87 odbyła się 16. edycja Pucharu Anglii. Do turnieju przystąpiło 124 drużyny, jednak 4 z nich wycofały się z rozgrywek.
Finał.
Mecz finałowy odbył się w sobotę 2 kwietnia 1886 roku na stadionie Kennington Oval w Londynie. 

</doc>
<doc id="2308306" url="https://pl.wikipedia.org/wiki?curid=2308306" title="Maria Conchita Alonso">
Maria Conchita Alonso

Maria Conchita Alonso (ur. 29 czerwca 1957 jako Maria Concepcion Alonso Bustillo) – amerykańska aktorka i piosenkarka kubańskiego pochodzenia.
Biografia.
Maria Conchita Alonso urodziła się w Cienfuegos na Kubie. Gdy miała 5 lat (w 1962) jej rodzice: Ricardo Alonso i Maria Conchita Bustillo wyjechali wraz z dziećmi do Wenezueli. To właśnie tam Maria zaczęła stawiać pierwsze kroki w showbiznesie – w 1971 roku zwyciężyła w konkursie Miss World Nastolatek, a w 1975, zwyciężając w konkursie Miss Wenezuela, zakwalifikowała się do konkursu Miss World w którym zajęła VI miejsce. Szybko stała się jedną z najpopularniejszych modelek, piosenkarek i aktorek Wenezueli. Pierwsze swoje aktorskie kroki stawiała właśnie w tym kraju, grając w hiszpańskojęzycznych telenowelach i operach mydlanych. Pierwszy swój album wydała w 1979 roku pod pseudonimem „Ambar” (podobnie jak drugi). Gwiazdą uczynił ją dopiero album piąty ("Maria Conchita"), wydany w 1984 roku w języku angielskim zdobył nagrodę Grammy w kategorii „najlepszy artysta latynoamerykański”. W 1982 przyjechała do Hollywood, gdzie na amerykańskim rynku filmowym, na dużym ekranie zadebiutowała w filmie "Miasto strachu" (1984) Abela Ferrary. Jedna z piosenek w jej wykonaniu znalazła się na ścieżce dźwiękowej do filmu "Człowiek z blizną" z 1983 roku ("Vamos a Bailar"). Zagrała w ponad 80 filmach i wydała ponad 20 płyt. Ma własne studio płytowe „Ambar Entertainment” i filmowe „Ambyth Prods”. Włada czterema językami: hiszpańskim, angielskim, francuskim i włoskim. W październiku 2005 otrzymała obywatelstwo amerykańskie.
Działalność polityczna i publiczna.
Jest znana ze swojej działalności charytatywnej i politycznej. Jest zdeklarowanym przeciwnikiem reżimu Castro i prezydenta Wenezueli Hugo Cháveza, którego publicznie przyrównała do Hitlera, krytykując Seana Penna i Naomi Campbell za poparcie jakiego udzielili prezydentowi Wenezueli.
W kampanii prezydenckiej 2008 roku popierała republikańskiego senatora Johna McCaina, będąc zdeklarowanym przeciwnikiem Baracka Obamy. Była również przeciwna reelekcji Obamy cztery lata później. We wrześniu 2014 roku prezydent Wenezueli Nicolas Maduro wszczął procedurę odebrania jej obywatelstwa za publiczne nawoływanie USA do wojskowej interwencji w jego kraju. Podczas kampanii prezydenckiej 2016 roku nie zaakceptowała żadnego z kandydatów (Donald Trump i Hillary Clinton), obydwoje uznając za nieodpowiednich do urzędu prezydenta Stanów Zjednoczonych. Po wyborach prezydenckich 2020 roku w mediach społecznościowych (Twitter) przyznała rację Donaldowi Trumpowi w kwestii oszustw wyborczych. 
Jeden z jej dwóch braci – Roberto jest znanym działaczem kubańskiego ruchu antykomunistycznego w USA.
Wspiera dążenia do równouprawnienia osób LGBT.
Życie osobiste.
Niezamężna. W latach 70. była partnerką Julio Iglesiasa, a w roku 1989 Billy Idola. Ma dwóch braci – Ricardo i Roberta.

</doc>
<doc id="2308307" url="https://pl.wikipedia.org/wiki?curid=2308307" title="Kościół św. Marcina i św. Stanisława Biskupa w Goszczanowie">
Kościół św. Marcina i św. Stanisława Biskupa w Goszczanowie

Kościół pw. śś. św. Marcina i św. Stanisława BpM w Goszczanowie wzniesiony został w 1666, w miejscu drewnianego, jednonawowego kościoła, który przetrwał do 1646 roku i prawdopodobnie spłonął od uderzenia pioruna. 
Świątynia jest wotum błagalnym o powrót dziedzicowego syna Stanisława z tureckiej niewoli. Jest obiektem murowanym, jednonawowym.

</doc>
<doc id="2308308" url="https://pl.wikipedia.org/wiki?curid=2308308" title="Niedziela Dobrego Pasterza">
Niedziela Dobrego Pasterza

Niedziela Dobrego Pasterza – w Kościele katolickim IV Niedziela Wielkanocna (w nadzwyczajnej formie rytu rzymskiego II Niedziela po Wielkanocy), dzień szczególnej modlitwy o powołania. Podczas mszy czytany jest fragment Ewangelii Jana, w której Jezus nazywa siebie Dobrym Pasterzem ().

</doc>
<doc id="2308310" url="https://pl.wikipedia.org/wiki?curid=2308310" title="Kompleks żytni bardzo słaby">
Kompleks żytni bardzo słaby

Kompleks żytni bardzo słaby (7) − obejmuje najsłabsze gleby wytworzone z piasków słabo gliniastych i piasków luźnych. Gleby wchodzące w skład tego kompleksu są trwale zbyt suche i ubogie w składniki pokarmowe, co powoduje, że nawet nawożenie mineralne powoduje nieznaczny wzrost plonu. Na glebach tego kompleksu uprawia się prawie tylko żyto i łubin żółty gorzki. Mała przydatność rolnicza tego kompleksu powoduje, że gleby wchodzące w jego skład powinny być zalesione. Kompleks ten jest zaliczany do VI klasy bonitacyjnej.

</doc>
<doc id="2308311" url="https://pl.wikipedia.org/wiki?curid=2308311" title="Mikroregion Varginha">
Mikroregion Varginha

Mikroregion Varginha – mikroregion w brazylijskim stanie Minas Gerais należący do mezoregionu Sul e Sudoeste de Minas.

</doc>
<doc id="2308312" url="https://pl.wikipedia.org/wiki?curid=2308312" title="Campo de Meio">
Campo de Meio



</doc>
<doc id="2308314" url="https://pl.wikipedia.org/wiki?curid=2308314" title="Carmo de Cachoeira">
Carmo de Cachoeira



</doc>
<doc id="2308315" url="https://pl.wikipedia.org/wiki?curid=2308315" title="São Tomé das Letras">
São Tomé das Letras



</doc>
<doc id="2308317" url="https://pl.wikipedia.org/wiki?curid=2308317" title="Rezerwat przyrody Zachełmie">
Rezerwat przyrody Zachełmie

Rezerwat przyrody Zachełmie – rezerwat przyrody nieożywionej w gminie Zagnańsk, w powiecie kieleckim, w województwie świętokrzyskim. Znajduje się w miejscowości Zachełmie, na wschód od kościoła pw. św. Marcina i Rozalii oraz na zachód od wzniesienia Góry Chełmowej (399,4 m n.p.m.), w obrębie otuliny Suchedniowsko-Oblęgorskiego Parku Krajobrazowego.
Zajmuje powierzchnię 7,94 ha (akt powołujący podawał 7,95 ha).
Został utworzony w 2010 r. celem zachowania ze względów społecznych, naukowych i dydaktycznych terenu kamieniołomu Zachełmie ze stanowiskiem paleontologicznym najstarszych na świecie tropów czworonogów wraz z formami tektonicznymi, skałami i minerałami.
Rodzaj, typ i podtyp rezerwatu:
Według obowiązującego planu ochrony ustanowionego w 2013 roku, obszar rezerwatu objęty jest ochroną czynną.
W latach 2002–2008 na terenie obecnego rezerwatu Grzegorz Niedźwiedzki wraz z Piotrem Szrekiem odkryli skamieniałości czworonogów, których wiek ocenia się na 395 milionów lat, pozostawione przez prawdopodobnie najstarsze znane czworonogi (tetrapody).

</doc>
<doc id="2308325" url="https://pl.wikipedia.org/wiki?curid=2308325" title="Všechovice (kraj ołomuniecki)">
Všechovice (kraj ołomuniecki)

Všechovice – miejscowość i gmina (obec) w Czechach, w kraju ołomunieckim, w powiecie Przerów. W 2022 roku liczyła 869 mieszkańców.

</doc>
<doc id="2308330" url="https://pl.wikipedia.org/wiki?curid=2308330" title="Heterodonta">
Heterodonta

Heterodonta – duża i mocno zróżnicowana grupa małży (Bivalvia) obejmująca większość ze współcześnie żyjących oraz wiele wymarłych linii ewolucyjnych małży. Są to zwierzęta głównie morskie, z dobrze zaznaczoną listwą zamka z zębami głównymi i bocznymi, o znacznym zróżnicowaniu kształtów i osiąganych wymiarów (od 2 mm do ponad 1 m). 
Klasyfikacja biologiczna tej grupy, a zwłaszcza jej ranga taksonomiczna wielokrotnie ulegała zmianom. Tradycyjnie grupa ta zaliczana była do blaszkoskrzelnych (Eulamellibranchia) w randze podgromady, nadrzędu lub rzędu i dzielona była na Myoida oraz Veneroida. Obecnie uznawana jest za klad bez rangi lub w randze podgromady małży obejmujący oprócz dotychczas zaliczanych do tej grupy taksonów również takie jak Anomalodesmata.
Współcześnie żyjące Heterodonta klasyfikowane są w wielu rodzinach grupowanych przez taksonomów w licznych kategoriach pośrednich (nadrodzinach, infrarzędach, rzędach, infragromadach lub podgromadach – gdzie Heterodonta jest kladem bez rangi taksonomicznej). Niżej wymieniono przykładowe: 

</doc>
<doc id="2308331" url="https://pl.wikipedia.org/wiki?curid=2308331" title="Kościół Jana Pawła II">
Kościół Jana Pawła II

Zobacz też.
Parafia Jana Pawła II

</doc>
<doc id="2308332" url="https://pl.wikipedia.org/wiki?curid=2308332" title="Reprezentacja Polski w skokach narciarskich 2011/2012">
Reprezentacja Polski w skokach narciarskich 2011/2012

Skład reprezentacji Polski w skokach narciarskich na sezon 2011/2012 został ogłoszony 11 maja 2011. Był to pierwszy od 17 lat sezon w którym w reprezentacji zabrakło najbardziej utytułowanego polskiego skoczka narciarskiego w historii Adama Małysza, który po zakończeniu sezonu 2010/2011 zakończył karierę. W porównaniu do sezonu 2010/2011 do kadry A dołączył Tomasz Byrt oraz wrócił Piotr Żyła, natomiast Krzysztof Miętus, Marcin Bachleda oraz Rafał Śliż wypadli z kadry. Ten pierwszy znalazł się w kadrze młodzieżowej, natomiast Bachleda i Śliż nie znaleźli miejsca w żadnej z kadr, lecz otrzymali wsparcie od PZN. W kadrze młodzieżowej również nastąpiły zmiany – na stanowisku trenera kadry młodzieżowej Robert Mateja zastąpił Adama Celeja, a on sam został trenerem współpracującym. Trenerem kadry A pozostał Łukasz Kruczek. W listopadzie 2011 Łukasz Rutkowski ogłosił zawieszenie treningów, w związku z czym kadra A została zredukowana do sześciu zawodników.
Sezon letni.
Letnie Grand Prix.
Miejsca w klasyfikacji generalnej.
Źródło: "FIS"
Letni Puchar Kontynentalny 2011.
Miejsca w klasyfikacji generalnej.
Źródło: "skokinarciarskie.pl"
Sezon zimowy.
Puchar Świata.
Miejsca w klasyfikacji generalnej Turnieju Czterech Skoczni.
Źródło: "FIS"

</doc>
<doc id="2308337" url="https://pl.wikipedia.org/wiki?curid=2308337" title="Rezerwat przyrody Mierzwice">
Rezerwat przyrody Mierzwice

Rezerwat przyrody Mierzwice – rezerwat florystyczny w pobliżu miejscowości Zabuże, w gminie Sarnaki, w powiecie łosickim, w województwie mazowieckim. Obejmuje wydzielenia leśne na terenie leśnictwa Mierzwice, Nadleśnictwo Sarnaki.
Informacje ogólne.
Rezerwat zajmuje powierzchnię 12,98 ha. Został utworzony Zarządzeniem 15 Regionalnego Dyrektora Ochrony Środowiska w Warszawie z dnia 17 czerwca 2010 roku (Dz. Urz. Woj. Mazowieckiego z dn. 24.08.2010 r., Nr 155, poz. 3827). Według aktu powołującego, rezerwat utworzono celem zachowania stanowiska roślinności kserotermicznej oraz otaczającego fragmentu lasu liściastego z licznymi stanowiskami chronionymi i zagrożonych gruntów roślin.
Określono rodzaj, typ i podtyp rezerwatu:
Flora.
Na terenie rezerwatu stwierdzono występowanie 187 gatunków roślin naczyniowych, w tym 5 objętych ochroną ścisłą oraz 12 ochroną częściową (według stanu na rok 2014). Z roślin objętych ochroną ścisłą nielicznie lub bardzo nielicznie występują tu: obuwik pospolity, leniec bezpodkwiatkowy, goryczka krzyżowa, buławnik czerwony, lilia złotogłów; ich populacja zmniejsza swoją liczebność.
Inne formy ochrony przyrody.
Rezerwat leży w granicach Parku Krajobrazowego Podlaski Przełom Bugu oraz obszaru siedliskowego sieci Natura 2000 „Ostoja Nadbużańska” PLH140011. Od południowego wschodu przylega do niego rezerwat przyrody Zabuże, a od południowego zachodu – stanowisko dokumentacyjne „Wychodnia głazów Mierzwice”.
Turystyka.
Przez teren rezerwatów Mierzwice i Zabuże przebiega szlak pieszy. 

</doc>
<doc id="2308338" url="https://pl.wikipedia.org/wiki?curid=2308338" title="Ataki na farmy w Południowej Afryce">
Ataki na farmy w Południowej Afryce

Ataki na farmy w RPA (, dosł. „mordy na farmach”) – napady i morderstwa na farmach w Republice Południowej Afryki. Według oficjalnych statystyk 89% napadów w latach 1998-2001 to zwykłe napady rabunkowe, 2% napadów miało podtekst rasowy. Większość farmerów, którzy przeżyli napad uważa, że napady na nich miały motywy rabunkowe. Od 1998 roku policja w RPA uznała zapobieganie atakom za sprawę priorytetową. 
Społeczność farmerów w Republice Południowej Afryki narażona jest na ataki od wielu lat ze względu na to, że biali farmerzy są uważani za zamożnych. Wiele farm jest położona na odosobnieniu więc stanowią idealny cel ataków. W latach 2001-2018 doszło do 1647 morderstw na farmach, rasa sprawców nie jest podawana przez władzę. W latach 2017/2018 w RPA doszło do 47 morderstw na farmerach i pracownikach farm (na 19 tys. morderstw w całym kraju). Nie wiadomo jednak, czy biali są bardziej narażeni na ataki niż czarni. Według danych z 2001 roku 61% ofiar ataków na farmy w tym roku była biała, 33% czarna. 
W niektórych środowiskach politycznych, głównie prawicowych lub związanych z ruchami nacjonalistycznymi (m.in. David Duke, Richard B. Spencer) rozpowszechniona jest teoria, że ataki są częścią rasistowskiego spisku rządu RPA przeciwko białym farmerom i stanowią ludobójstwo. Na poparcie tej tezy David Duke przytacza ustalenia organizacji Genocide Watch. Organizacja neguje jednak, by w RPA miało kiedykolwiek miejsce ludobójstwo na białych farmerach.

</doc>
<doc id="2308340" url="https://pl.wikipedia.org/wiki?curid=2308340" title="Žákovice">
Žákovice

Žákovice – miejscowość i gmina (obec) w Czechach, w kraju ołomunieckim, w powiecie Przerów. W 2022 roku liczyła 248 mieszkańców.

</doc>
<doc id="2308341" url="https://pl.wikipedia.org/wiki?curid=2308341" title="34 Brygada Artylerii Haubic Ciężkich">
34 Brygada Artylerii Haubic Ciężkich

34 Łużycka Brygada Artylerii Haubic Ciężkich (34 BAHC) – związek taktyczny artylerii Wojska Polskiego.
Formowanie i zmiany organizacyjne.
Brygada została sformowana latem 1953 roku, w garnizonie Szlaga, w składzie 8 Dywizji Artylerii Przełamania, według etatu Nr 4/98 o stanie 747 żołnierzy i 12 pracowników kontraktowych. Jednostka została utworzona na bazie 70 pułku artylerii haubic oraz stanu osobowego i wyposażenia 131 pułku artylerii haubic bez jednego dywizjonu. W grudniu 1955 roku brygada została rozformowana.

</doc>
<doc id="2308342" url="https://pl.wikipedia.org/wiki?curid=2308342" title="Parafia Jana Pawła II">
Parafia Jana Pawła II



</doc>
<doc id="2308344" url="https://pl.wikipedia.org/wiki?curid=2308344" title="Crosskeya">
Crosskeya

Crosskeya – rodzaj muchówek z rodziny rączycowatych (Tachinidae).

</doc>
<doc id="2308346" url="https://pl.wikipedia.org/wiki?curid=2308346" title="Distichona">
Distichona

Distichona – rodzaj muchówek z rodziny rączycowatych (Tachinidae).

</doc>
<doc id="2308347" url="https://pl.wikipedia.org/wiki?curid=2308347" title="30 Brygada Artylerii Haubic Ciężkich">
30 Brygada Artylerii Haubic Ciężkich

30 Brygada Artylerii Haubic Ciężkich (30 BAHC) - związek taktyczny artylerii Wojska Polskiego.
Brygada została sformowana latem 1953 roku, w garnizonie Grudziądz, w składzie 6 Dywizji Artylerii Przełamania, według etatu Nr 4/98 o stanie 747 żołnierzy i 12 pracowników kontraktowych. Jednostka została utworzona na bazie 74 pułku artylerii haubic oraz stanu osobowego i wyposażenia 108 pułku artylerii haubic bez jednego dywizjonu. W grudniu 1955 roku brygada została rozformowana.

</doc>
<doc id="2308348" url="https://pl.wikipedia.org/wiki?curid=2308348" title="VIII symfonia Szostakowicza">
VIII symfonia Szostakowicza

VIII symfonia c-moll, Op. 65 – symfonia skomponowana przez Dmitrija Szostakowicza w 1943 roku.
Historia.
VIII symfonia c-moll, Op. 65 Dmitrija Szostakowicza została skomponowana latem 1943 roku. W tym czasie decydowały się losy II wojny światowej (bitwa stalingradzka). Szostakowicz przebywał wówczas w Moskwie, a na początku sierpnia 1943 roku przeniósł się do Iwanowa, gdzie rząd radziecki ofiarował związkowi kompozytorów dawny dwór, aby najwybitniejsi twórcy mieli korzystne warunki do spokojnej pracy z dala od szalejącej zawieruchy wojennej. W Iwanowie przebywali Prokofiew, Chaczaturian, Miaskowski, Kabalewski, Glière i Szaporin.
VIII symfonię c-moll, Op. 65 niektórzy określają jako „Symfonię stalingradzką” lub „Poematem męki”. Szostakowicz dedykował symfonię Jewgienijowi Mrawińskiemu.

</doc>
<doc id="2308350" url="https://pl.wikipedia.org/wiki?curid=2308350" title="Dolichocolon">
Dolichocolon

Dolichocolon – rodzaj muchówek z rodziny rączycowatych (Tachinidae).

</doc>
<doc id="2308351" url="https://pl.wikipedia.org/wiki?curid=2308351" title="Woroszyłowiec">
Woroszyłowiec

Woroszyłowiec (ros. Ворошиловец) – radziecki ciężki ciągnik gąsienicowy dużej mocy, przeznaczony specjalnie dla ciężkiej artylerii oraz wojsk pancernych jako ciągnik ewakuacyjny (do holowania uszkodzonych czołgów średnich i ciężkich).
Historia.
W 1935 radziecki Główny Zarządu Artylerii oraz Główny Zarząd Broni Pancernych, wspólnie zleciły Charkowskiej Fabryce Parowozów (ChPZ, od 1936: Zakład nr 183) skonstruowanie nowego ciężkiego ciągnika. Miał on zastąpić ciągniki typu Komintern. Projekt powstał w biurze konstrukcyjnym działu traktorów fabryki. Głównym konstruktorem był N. Zubariew. Nowo opracowany w fabryce był również, przewidywany początkowo jako napęd, silnik Diesla BD-2 o mocy 400 KM, w układzie V12. Ostatecznie zastosowano silnik W-2W o mocy 375 KM, unifikowany z silnikiem czołgu T-34. Ciągnik otrzymał nazwę na cześć ludowego komisarza obrony Klimienta Woroszyłowa. 
Prototyp ciągnika został zbudowany w 1936. Próby i dopracowywanie konstrukcji zajęły kolejne lata, po czym w lecie 1939 ciągnik ukończył badania wojskowe i został przyjęty do uzbrojenia Armii Czerwonej. Pod koniec 1939 ChPZ rozpoczęła jego produkcję seryjną. Na skutek konieczności ewakuacji fabryki na wschód, po wybuchu wojny z Niemcami, produkcję Woroszyłowców w ChPZ przerwano z końcem sierpnia 1941. Produkcję podjęła Stalingradzka Fabryka Traktorów (STZ) w której ciągniki budowano do sierpnia 1942. Ogółem zbudowano 1123 ciągniki tego typu.
Ciągniki Woroszyłowiec były używane przez Armię Czerwoną do końca II wojny światowej. W dniu 22 czerwca 1941, było ich 800, 1 lipca 1941 – 975. 1 września 1942 stan ciągników spadł do 528, a pod koniec wojny było ich 336. Stosunkowo niewielka, nieznana liczba ciągników została zdobyta przez Niemców, którzy wcielili je do służby pod oznaczeniem Stalin-607(R). 
W latach 1943–1945 kilka tego typu pojazdów przekazano ludowemu Wojsku Polskiemu, w którym wykorzystywano je głównie w jednostkach wojsk pancernych (według etatów po 1–2 sztuki) zgodnie z pierwotnym przeznaczeniem, choć osiągi i zdolność holowania były już niewystarczające w stosunku do wzrostu ciężaru zasadniczych typów czołgów i dział samobieżnych. Ciągniki posiadały nadwozie osadzone na ramie, zamkniętą metalową kabinę kierowcy, oraz drewnianą skrzynię ładunkową nakrywaną płachtą brezentową.
Opis konstrukcji.
Pojazd miał układ klasyczny, zbliżony do ciężarówki. Zastosowano dwa czterokołowe wózki jezdne. Z przodu pojazdu, tuż za silnikiem, znajdowała się obszerna trzyosobowa zakryta kabina załogi. Za kabiną znajdowała się skrzynia ładunkowa, mogąca pomieścić obsługę holowanego działa (maksymalnie do 16 osób) oraz zapas amunicji. Podczas wojny, z powodu braku silników W2-W (przeznaczonych w całości dla czołgów), montowano w ciągnikach także silniki gaźnikowe typu M-17T o mocy 400 KM, używane do napędu czołgów BT-7 oraz silniki Diesla W-4 o mocy 300 KM w układzie V-6.

</doc>
<doc id="2308353" url="https://pl.wikipedia.org/wiki?curid=2308353" title="Eleodiphaga">
Eleodiphaga

Eleodiphaga – rodzaj muchówek z rodziny rączycowatych (Tachinidae).

</doc>
<doc id="2308356" url="https://pl.wikipedia.org/wiki?curid=2308356" title="Mekonnen Gebremedhin">
Mekonnen Gebremedhin

Mekonnen Gebremedhin (ur. 11 października 1988 w Addis Abebie) – etiopski lekkoatleta specjalizujący się w biegu na 1500 metrów.
Mając niespełna 15 lat wystąpił na mistrzostwach świata kadetów, odpadając w eliminacjach na 800 metrów. Na mistrzostwach świata juniorów w 2006 dotarł do półfinału na tym samym dystansie. W 2007, w rywalizacji na 1500 metrów, dotarł do półfinału mistrzostw globu, a w 2008 zajął szóstą lokatę podczas halowych mistrzostw świata. Odpadł już w pierwszej rundzie rywalizacji na mistrzostwach świata w Berlinie (2009). Sezon 2010 rozpoczął od czwartej lokaty na halowym czempionacie świata, a latem zdobył brązowy medal mistrzostw Afryki. Startując w barwach Afryki zajął drugą lokatę podczas pucharu interkontynentalnego w Splicie (2010). W 2012 został brązowym medalistą halowych mistrzostw świata. Zajął 6. miejsce podczas igrzysk olimpijskich w Londynie. W 2013 był siódmy na mistrzostwach świata w Moskwie. Mistrz igrzysk afrykańskich z Brazzaville (2015).
Rekordy życiowe: stadion – 3:31,45 (27 maja 2012, Hengelo); hala – 3:34,89 (18 lutego 2012, Birmingham).

</doc>
<doc id="2308359" url="https://pl.wikipedia.org/wiki?curid=2308359" title="Doing All Right">
Doing All Right

Doing All Right – utwór znajdujący się na pierwszej płycie angielskiego zespołu "Queen" – Queen wydanej w 1973 roku. Jest to piosenka napisana jeszcze za czasów "Smile", odkurzona i nagrana od nowa przez Queen.
Gdy Queen wszedł do studia, aby nagrać swą pierwszą płytę, nie miał dość materiału, aby zapełnić całą płytę, dlatego zdecydowano się na ponowne nagranie piosenki "Doin' Alright" i nadanie jej nowego brzmienia.
Utwór rozpoczyna łagodny wstęp fortepianowy (zagrany przez Briana) i wokal Freddiego, po czym "Doing All Right" (jak nazwę piosenki przemianowano) rozwija się w regularnego rocka, z Red Special w świetnej formie, by na koniec zmienić się w balladę. Utwór stał się ulubionym punktem koncertów pomiędzy 1970 a 1977 rokiem, z Freddiem, grającym na pianinie, w późniejszym czasie często nabierając nieco charaktery reggae.
5 lutego 1973 roku nagrana została wersja przeznaczona dla BBC, wydana na "Queen at the Beeb" w 1989 roku, chociaż ostatecznie wykorzystano podkład muzyczny z albumu i dograno nowy wokal. Ta wersja jest o tyle unikalna, że Roger śpiewa ostatnią zwrotkę, swoim szorstkim, nieco surowym głosem kontrastując z czystymi tonami Freddiego.
Utwór został pominięty jako kandydat na singla, jedynie jego wersja studyjna ukazała się na stronie B singla "Liar" wydanego tylko w Stanach Zjednoczonych w lutym 1974 roku.

</doc>
<doc id="2308360" url="https://pl.wikipedia.org/wiki?curid=2308360" title="Park Miniatur w Podzamczu">
Park Miniatur w Podzamczu

Park Miniatur w Podzamczu – park znajdujący się przy ruinach zamku Ogrodzieniec we wsi Podzamcze k. Ogrodzieńca. Park zawiera makiety w skali 1:25 wszystkich zamków i warowni położonych na Jurze Krakowsko-Częstochowskiej (Orle Gniazda):
W centralnej części parku znajduje się także makieta Jasnej Góry.
Makiety zamków i warowni odtworzone zostały zgodnie z prawdą historyczną a samo wykonanie makiet poprzedziły wielomiesięczne poszukiwania i opracowywanie dokumentacji historycznej. Obiekty, które są prezentowane w Parku Miniatur zostały umieszczone w otwartej przestrzeni, ponieważ oprócz samych budowli odtworzono także interesujące ukształtowanie Jury – malownicze doliny i kaniony o spadzistych stokach oraz urwiste skalne ściany, na których usadowione są zamki.
W Parku Miniatur można zobaczyć także repliki machin oblężniczych z okresu średniowiecza m.in. katapultę, balistę – rodzaj kuszy na kołach, a także trebusz – efektowną machinę miotającą pociski, przypominającą mechaniczną procę. Prezentowane machiny zostały wykonane w skali 1:1 dzięki czemu pomogą przybliżyć sposoby prowadzenia walk zbrojnych z XIV, XV i XVI w.

</doc>
<doc id="2308361" url="https://pl.wikipedia.org/wiki?curid=2308361" title="Jessa">
Jessa



</doc>
<doc id="2308363" url="https://pl.wikipedia.org/wiki?curid=2308363" title="Power Horse World Team Cup 2011">
Power Horse World Team Cup 2011

Drużynowy Puchar Świata w tenisie ziemnym (Power Horse World Team Cup) w 2011 roku odbył się w dniach 15–21 maja tradycyjnie w niemieckim Düsseldorfie na kortach ziemnych. Pula nagród wyniosła 800 000 euro.
W turnieju wystąpiło osiem reprezentacji: Stany Zjednoczone, Argentyna, Kazachstan, Szwecja, Serbia, Niemcy, Hiszpania, Rosja. Turniej wygrała reprezentacja Niemiec, w składzie Florian Mayer, Philipp Kohlschreiber, Christopher Kas i Philipp Petzschner. W finale pokonali Argentynę 2:1. Był to zarazem piąty triumf Niemców w zawodach.

</doc>
<doc id="2308364" url="https://pl.wikipedia.org/wiki?curid=2308364" title="Erynnia">
Erynnia

Erynnia – rodzaj muchówek z rodziny rączycowatych (Tachinidae).

</doc>
<doc id="2308365" url="https://pl.wikipedia.org/wiki?curid=2308365" title="Izaak Dembo">
Izaak Dembo

Izaak Wulfowicz Dembo, ros. Исаак Вульфович Дембо (ur. 1863 w Poniewieżu, zm. 1889 w Zurychu) - rosyjski rewolucjonista i zamachowiec. 
Początkowo pracował jako farmaceuta. Należał do Narodnej Woli i uczestniczył w nieudanym zamachu na Aleksandra III. Razem z Antonim Gnatowskim uniknął kary za to przestępstwo i założył z nim w 1884 r. małą grupę rewolucyjną w Wilnie. Został śmiertelnie ranny w czasie prób ze środkami wybuchowymi z panklastytem na górze Peterstobel w Zurychu, przygotowując zamach na cesarza niemieckiego Wilhelma II. Zmarł w szpitalu..

</doc>
<doc id="2308367" url="https://pl.wikipedia.org/wiki?curid=2308367" title="Park Miniatur Zabytków Dolnego Śląska">
Park Miniatur Zabytków Dolnego Śląska



</doc>
<doc id="2308368" url="https://pl.wikipedia.org/wiki?curid=2308368" title="Park Miniatur &quot;Świat Marzeń&quot;">
Park Miniatur &quot;Świat Marzeń&quot;



</doc>
<doc id="2308371" url="https://pl.wikipedia.org/wiki?curid=2308371" title="Trzeci Zakon Regularny">
Trzeci Zakon Regularny

Trzeci Zakon Regularny św. Franciszka (łac. Tertius Ordo Regularis Sancti Francisci, skrót TOR) − katolicki instytut życia konsekrowanego wywodzący się założonego w 1221 Franciszkańskiego Zakonu Świeckich, którego część w 1447 została kanonicznie zatwierdzona jako zakon żebrzący.
Historia.
Obok założonych przez siebie Zakonu Braci Mniejszych i Zakonu Ubogich Pań św. Franciszek z Asyżu podyktował również normy dla tych wiernych świeckich, którzy pragnęli uczestniczyć w duchowych dobrach Zakonu. W ten sposób powstała wspólnota Trzeciego Zakonu św. Franciszka, nazywana również w źródłach franciszkańskich Zakonem pokutników. Franciszek napisał w 1215 specjalny "List do wiernych".
Regułę zatwierdził papież Mikołaj IV bullą "Supra Montem" z 28 sierpnia 1289. Z pokutników, którzy w XIII w. spontanicznie tworzyli wspólnoty tercjarskie, osób pragnących z większym zaangażowaniem wcielać w życie rady ewangeliczne, wyłoniły się stopniowo w ciągu wieków: Franciszkański Zakon Świeckich, nazywany również Trzecim Zakonem Św. Franciszka oraz Trzeci Zakon Regularny.
Bullą "Cupientes cultum" z 11 lipca 1295 papież Bonifacy VIII zaaprobował styl życia wspólnego i działalność duszpasterską tercjarzy z Trzeciego Zakonu Regularnego. Pozwolił na posiadanie własnych miejsc kultu. Przywileje zostały powtórnie potwierdzone przez Jana XXII w bulli "Altissimo in divinis" z 18 listopada 1323. Aprobata federacji wspólnot tercjarskich na terenie Italii, posiadających prawa oddzielnego zakonu w łonie rodziny franciszkańskiej, nastąpiła wraz z wydaniem bulli "Pastoralis officii" Mikołaja V 20 lipca 1447. Od tego momentu tercjarze Trzeciego Zakonu Regularnego posiadali własnego ministra generalnego.
Z okazji 700-lecia Trzeciego Zakonu Regularnego św. Franciszka 6 stycznia 1921 papież Benedykt XV wydał encyklikę "Sacra Propediem".
Czasy współczesne.
Dzisiaj franciszkanie Trzeciego Zakonu Regularnego pracują we Włoszech, Chorwacji, Hiszpanii, Niemczech, Stanach Zjednoczonych, Indiach, Południowej Afryce, Sri Lance, Brazylii, Paragwaju, Meksyku, Peru, Szwecji, Bangladeszu i na Filipinach. Są duszpasterzami parafialnymi, prowadzą dzieła pomocy ubogim, edukują dzieci i młodzież, uczą katechizmu, posiadają domy wydawnicze. Zakon posiada siedem prowincji, cztery komisariaty i trzy delegatury. Siedzibą kurii generalnej jest klasztor w pobliżu Bazyliki świętych Kosmy i Damiana w Rzymie.
Patronami zakonu są: św. Elżbieta z Turyngii i św. Ludwik IX. W 2009 zakon liczył 166 konwentów, 886 braci, w tym 571 kapłanów. Do roku 2013 generałem zakonu był o. Michael J. Higgins z Prowincji Najświętszego Serca Pana Jezusa w Stanach Zjednoczonych.
W roku 2013, podczas 111 kapituły generalnej zakonu, generałem został wybrany Nicholas Polichnowski, zakonnik z tej samej prowincji Najświętszego Serca Pana Jezusa (U.S.A.). Obecnie jest nim Amando Trujillo Cano[5] .

</doc>
<doc id="2308373" url="https://pl.wikipedia.org/wiki?curid=2308373" title="Julian Kwit">
Julian Kwit

Julian Kwit (ur. 1 grudnia 1983 r. w Wałbrzychu) – polski zapaśnik, olimpijczyk z Pekinu 2008.
Zawodnik Śląska Wrocław walczący w stylu klasycznym. Mistrz świata kadetów (1998) w kategorii 42 kg. Jako junior w roku 2003 wywalczył tytuł mistrza Polski juniorów w kategorii 66 kg. W mistrzostwach Polski seniorów wywalczył tytuł mistrza Polski w roku 2005 w kategorii 66 kg oraz trzy tytuły wicemistrza w latach 2003,2006 w kategorii 66 kg oraz 2004 w kategorii 74 kg.
Trzykrotny uczestnik mistrzostw świata: 2001 (zajął 36 miejsce w kategorii 58 kg), 2005 (zajął 30 miejsce w kategorii 66 kg), 2007 (zajął 5 miejsce w kategorii 74 kg). Uczestnik mistrzostw Europy w 2008 roku na których zajął 5 miejsce w kategorii 74 kg.
Na igrzyskach olimpijskich w 2008 roku wystartował w kategorii 74 kg. Po porażce w pierwszej rundzie odpadł z turnieju. Ostatecznie zajął 13 miejsce.

</doc>
<doc id="2308375" url="https://pl.wikipedia.org/wiki?curid=2308375" title="Veneroida">
Veneroida

Veneroida – rząd małży (Bivalvia) zaliczanych do Heterodonta obejmujący gatunki o jednakowo wykształconych połówkach muszli, z dwoma mięśniami zwieraczy. Zęby główne zamka położone są blisko szczytów, a przednie i tylne zęby boczne są od nich wyraźnie oddalone.
Rodziny zaliczane do tego rzędu grupowane są w ponad 20 nadrodzinach. Niżej wymieniono wybrane rodziny: 

</doc>
<doc id="2308378" url="https://pl.wikipedia.org/wiki?curid=2308378" title="CDO">
CDO



</doc>
<doc id="2308386" url="https://pl.wikipedia.org/wiki?curid=2308386" title="Calendar spread">
Calendar spread



</doc>
<doc id="2308387" url="https://pl.wikipedia.org/wiki?curid=2308387" title="Hilaria Emilia Główczyńska">
Hilaria Emilia Główczyńska

Emilia Główczyńska, w zakonie: siostra Maria Hilaria od Imienia Jezus (ur. 8 maja 1888 w Świerszczowie, zm. 17 września 1939 w Warszawie) – siostra zakonna ze Zgromadzenia Małych Sióstr Niepokalanego Serca Maryi (honoratki), męczennica, Służebnica Boża.
Życiorys.
Córka Józefy i Szczepana Główczyńskich. Dzieciństwo spędziła na Polesiu Lubelskim, gdzie ukończyła szkołę elementarną (4 klasy). Następnie wyjechała do Częstochowy i podjęła pracę w fabryce jako szwaczka. Tam poznała siostry ze Zgromadzenia Małych Sióstr Niepokalanego Serca Maryi, do którego wstąpiła 6 stycznia 1912. Do nowicjatu została przyjęta 14 stycznia 1914 w Nowym Mieście nad Pilicą i otrzymała imię zakonne: Maria Hilaria od Imienia Jezus.
Kiedy działania I wojny światowej ogarnęły miasto, siostra Hilaria jako jedyna nie opuściła domu i gotowała posiłki dla zakonnic, ukrytych w katakumbach klasztoru OO. Kapucynów. Zawierucha wojenna zmusiła siostry do tułaczki. Matka Założycielka, Aniela Róża Godecka, wraz z nowicjatem wyruszyła 14 maja 1915 na wschód: najpierw do łotewskiego Dyneburga, a następnie do Wilna. Tam 1 maja 1916 siostra Hilaria złożyła I profesję zakonną. Po ślubach pracowała w kuchni dla biednych w Wilnie.
W 1918 powróciła do Polski. W kwietniu 1920 podjęła pracę pielęgniarki w Szpitalu Zakaźnym w Częstochowie. Zwolniona w listopadzie 1924, służyła następnie siostrom w infirmerii zakonnej domu generalnego przy ul. Klasztornej 19. Ponadto w latach 1926-1930 zastępowała siostry-pielęgniarki w Szpitalu Zakaźnym lub Zapasowym w Częstochowie. Była bardzo oddana chorym, co zjednywało jej wielką życzliwość pacjentów. W 1931 została ostatecznie zwolniona z pracy w szpitalu i skierowana do posługi w infirmerii w domu generalnym. Ponadto wyjeżdżała m.in. do Piasków k. Czeladzi, Lublina i Ciechocinka, żeby opiekować się chorymi siostrami w innych domach zgromadzenia.
5 listopada 1924 w Częstochowie złożyła śluby wieczyste. W sierpniu 1932 powróciła do Nowego Miasta i pracowała w infirmerii jako pielęgniarka. W lutym 1933 przeniesiono ją do Warszawy na ulicę Piwną 43, gdzie została administratorką domu i internatu dla dziewcząt, prowadzonego przez siostry zakonne. Służyła również swoją wiedzą medyczną.
W Warszawie zastał ją wybuch II wojny światowej. 17 września 1939 Niemcy zamknęli pierścień oblężenia wokół Starego Miasta. Ostrzał artyleryjski trwał cały dzień. Siostry poszły do kościoła jezuitów na ul. Świętojańskiej, pragnąc uczestniczyć w nabożeństwie. Dotarły do domu wieczorem, natomiast siostra Hilaria – jako komendantka domu – pozostała przy ulicy Piwnej i w przerwie między salwami pobiegła ratować Najświętszy Sakrament w domowej kaplicy. Będąc przy tabernakulum została ciężko ranna trafiona odłamkiem pocisku. Konającą zabrano do punktu sanitarnego i po śmierci pochowano prawdopodobnie w którejś ze zbiorowych mogił, nigdzie bowiem nie odnaleziono jej ciała.
Proces beatyfikacyjny.
Jest jedną z 122 Sług Bożych, wobec których 17 września 2003 rozpoczął się proces beatyfikacyjny drugiej grupy męczenników z okresu II wojny światowej.

</doc>
<doc id="2308388" url="https://pl.wikipedia.org/wiki?curid=2308388" title="Ucieczka (powieść Jamesa Clavella)">
Ucieczka (powieść Jamesa Clavella)

Ucieczka – powieść napisana przez Jamesa Clavella. Jest to skrócona wersja powieści Whirlwind. Okrojono ją do wątku pary bohaterów uciekających z Iranu podczas rewolucji Chomeiniego. Sam autor żartobliwie zadedykował ją tym, którzy skarżyli się na wagę jego poprzednich książek.

</doc>
<doc id="2308391" url="https://pl.wikipedia.org/wiki?curid=2308391" title="Forward rate agreement">
Forward rate agreement



</doc>
<doc id="2308392" url="https://pl.wikipedia.org/wiki?curid=2308392" title="Królewicz Władysław">
Królewicz Władysław



</doc>
<doc id="2308395" url="https://pl.wikipedia.org/wiki?curid=2308395" title="Erythrocera">
Erythrocera

Erythrocera – rodzaj muchówek z rodziny rączycowatych (Tachinidae).

</doc>
<doc id="2308396" url="https://pl.wikipedia.org/wiki?curid=2308396" title="HMS Venturer (1943)">
HMS Venturer (1943)

HMS Venturer (P68) – brytyjski okręt podwodny z czasów II wojny światowej, jednostka wiodąca okrętów typu "V". 
Wcielony do służby w sierpniu 1943, odbywał patrole bojowe wzdłuż wybrzeży okupowanej przez Niemców Norwegii. Zatopił trzy niemieckie frachtowce o łącznej pojemności 5447 BRT, omyłkowo norweski statek „Vang” (678 BRT) oraz dwa niemieckie okręty podwodne. Pierwszym z nich był U-771, jednostka typu "VIIC", storpedowany 11 listopada 1944 w fiordzie w pobliżu Harstad. Drugim – U-864, jednostka typu "IXD2", zniszczona 9 lutego 1945 na zachód od Bergen. To jedyny znany przypadek zatopienia zanurzonego okrętu podwodnego przez inny, również zanurzony, okręt tej klasy.
W 1946 HMS „Venturer” został sprzedany Norwegii, w której flocie nosił nazwę „Utstein”. Pozostawał w służbie do 1964.

</doc>
<doc id="2308397" url="https://pl.wikipedia.org/wiki?curid=2308397" title="Ampułomiot">
Ampułomiot

Ampułomiot (ros. ампуломёт; "miotacz ampuł") – rodzaj moździerza miotającego „ampuły”, to jest szklane pociski wypełnione mieszaniną zapalającą. Był używany przez Armię Czerwoną w charakterze broni przeciwpancernej w latach 1941–1942.
Ampułomiot był prowizoryczną, stworzoną naprędce bronią, która mogła być produkowana przy użyciu nieskomplikowanych technologii i narzędzi, co było kluczowe wobec szybko postępującego ataku niemieckiego na ZSRR w 1941.
Ampułomiot miał krótką lufę kalibru 127 milimetrów, konstrukcyjnie będącą zaślepioną na jednym końcu stalową rurą. Mocowany był na czworonożnej podstawie, choć większość ilustracji prezentuje go jako broń stacjonarną, mocowaną w widełkowatym jarzmie na metalowym słupie. Całość ważyła 26 kilogramów, jego obsługę stanowiła trzyosobowa drużyna. Broń nie posiadała żadnych mechanizmów kontroli ognia, a lufą kierowano za pomocą dwóch wygiętych rączek na jej tyle. Zamek miał nieskomplikowaną konstrukcję i składał się z metalowego klina, poruszającego się po krótkiej szynie, który po otwarciu pozwalał na umieszczenie w lufie ładunku miotającego. Ładunkiem był nabój prochowy, a pocisk ładowano od przodu lufy. Pociskami były szklane kule („ampuły”, karkasy) o wadze 1,5 lub 1,8 kilograma, zawierające zgalaretyzowaną benzynę (prawdopodobnie zmieszaną z fosforem), które mogły być miotane na odległość 250 metrów i zapalały się po uderzeniu w cel. Do celowania służył prosty, podnoszony celownik mechaniczny, wyposażony w szereg przezierników (do celowania na różne odległości), które zestawiało się z umieszczoną z przodu lufy muszką. Szybkostrzelność sięgała 8 strzałów na minutę.
Ampułomiot był mało celny i w większości przypadków nieefektywny przeciwko czołgom.
Na stan jednego pułku strzeleckiego przypadało sześć ampułomiotów, przypisanych do plutonu „moździerzy przeciwczołgowych”.

</doc>
<doc id="2308401" url="https://pl.wikipedia.org/wiki?curid=2308401" title="Vexillum (zespół muzyczny)">
Vexillum (zespół muzyczny)

Vexillum – włoski zespół muzyczny grający muzykę epic/power-metalową. 
W roku 2011 zespół przyjechał do Polski. Dnia 21 lutego w katowickim Mega Clubie wystąpił obok Vision of Atlantis jako support Rhapsody of Fire.

</doc>
<doc id="2308402" url="https://pl.wikipedia.org/wiki?curid=2308402" title="Euceromasia">
Euceromasia

Euceromasia – rodzaj muchówek z rodziny rączycowatych (Tachinidae).

</doc>
<doc id="2308403" url="https://pl.wikipedia.org/wiki?curid=2308403" title="Kamienne Ogrody">
Kamienne Ogrody

Kamienne Ogrody – polska grupa muzyczna wykonująca muzykę z pogranicza rocka, grunge.
Zespół w 1994 roku zmienił nazwę z „Gardens Of Stone”, na „Kamienne Ogrody”. Z grupą związanych było kilkunastu muzyków z Makowa Mazowieckiego.

</doc>
<doc id="2308404" url="https://pl.wikipedia.org/wiki?curid=2308404" title="Program &quot;Stabilizacja. Restrukturyzacja. Prywatyzacja&quot;(SRP)">
Program &quot;Stabilizacja. Restrukturyzacja. Prywatyzacja&quot;(SRP)



</doc>
<doc id="2308405" url="https://pl.wikipedia.org/wiki?curid=2308405" title="Regionalverband">
Regionalverband



</doc>
<doc id="2308406" url="https://pl.wikipedia.org/wiki?curid=2308406" title="Eumea">
Eumea

Eumea – rodzaj muchówek z rodziny rączycowatych (Tachinidae).

</doc>
<doc id="2308414" url="https://pl.wikipedia.org/wiki?curid=2308414" title="Eumeella">
Eumeella

Eumeella – rodzaj muchówek z rodziny rączycowatych (Tachinidae).

</doc>
<doc id="2308415" url="https://pl.wikipedia.org/wiki?curid=2308415" title="Gałeczka rogowa">
Gałeczka rogowa



</doc>
<doc id="2308416" url="https://pl.wikipedia.org/wiki?curid=2308416" title="Sphaerium corneum">
Sphaerium corneum



</doc>
<doc id="2308419" url="https://pl.wikipedia.org/wiki?curid=2308419" title="Eurysthaea">
Eurysthaea

Eurysthaea – rodzaj muchówek z rodziny rączycowatych (Tachinidae).

</doc>
<doc id="2308420" url="https://pl.wikipedia.org/wiki?curid=2308420" title="Departament płocki">
Departament płocki



</doc>
<doc id="2308430" url="https://pl.wikipedia.org/wiki?curid=2308430" title="Elodia (rodzaj)">
Elodia (rodzaj)

Elodia – rodzaj muchówek z rodziny rączycowatych (Tachinidae).

</doc>
<doc id="2308431" url="https://pl.wikipedia.org/wiki?curid=2308431" title="Działo gładkolufowe">
Działo gładkolufowe



</doc>
<doc id="2308434" url="https://pl.wikipedia.org/wiki?curid=2308434" title="Międzynarodowy Festiwal Filmowy Ars Independent Katowice">
Międzynarodowy Festiwal Filmowy Ars Independent Katowice

Ars Independent Festival (dawniej MFF Ars Independent) – międzynarodowy festiwal filmu, animacji, wideoklipu i gier wideo, poświęcony współczesnej, szeroko pojętej kulturze audiowizualnej, odbywający się od 2011 r. w Katowicach. Wydarzenie organizowane jest przez instytucję Katowice Miasto Ogrodów.
Idea festiwalu.
Ars Independent to interdyscyplinarny festiwal prezentujący różne media kultury audiowizualnej (film, animację, wideoklip, gry wideo, muzykę, nowe technologie). Podstawę programową festiwalu stanowią cztery międzynarodowe konkursy: Czarny Koń Filmu (fabularne i dokumentalne filmy pełnometrażowe), Czarny Koń Animacji (animowane filmy krótkometrażowe), w ramach których premierowo prezentowane są debiuty oraz filmy drugie reżyserów z całego świata, a także Czarny Koń Wideoklipu (nowe wideoklipy) oraz Czarny Koń Gier Wideo (nowe gry wideo).
Ponadto program co roku uzupełniają pokazy filmów i animacji, wystawy gier wideo i prezentacje nowych technologii, multimedialne sekcje tematyczne, panele dyskusyjne i spotkania z twórcami, koncerty i imprezy taneczne.
Ars Independent 2011.
Pierwsza edycja festiwalu odbywała się w Katowicach w roku 2011 w dniach 14-19 czerwca.
Program
Goście
Podczas Festiwalu do Katowic przyjechało blisko 40 gości z Polski i zagranicy m.in. Béla Tarr, Tobias E. Morgan, Katayoon Shahabi, Saskia Vischer, Pablo Martin Torrado, Tito Canada, Emre Gunes, Kaushik Mukherjee (Q), Neel Adhikari, Molnar Levente, Paweł Wojtasik, Piotr Kardas, Maciej Nowicki oraz Maciej Gil.
Werdykt
Konkurs Główny: Jury konkursu głównego w składzie: Francisco Javier Nunez Fernandez (Hiszpania), Roland Gugganig (Austria), Anita Skwara (Polska) podjęło decyzje o przyznaniu Śląskiej Nagrody Filmowej o wartości 20 tys. zł Sergio Caballero za film „Finisterrae” (Hiszpania, 2010).
Konkurs kilOFF: Jury konkursu kilOFF w składzie: Arkadiusz Jakubik (Polska), Bodo Kox (Polska), Tobias Greslehner (Austria) za najlepszy film sekcji uznało film „Getto Gospel” w reżyserii Jakuba Radeja. Wyróżnienie otrzymała Małgorzata Goliszewska za film „Ubierz mnie”.
Ars Independent 2012.
Druga edycja miała miejsce w Katowicach w dniach 21-30 września 2012 r.
Program
Goście
W trakcie trwania drugiej edycji Festiwalu Katowice odwiedzili m.in.: Nina Menkes, Sergej Stanojkovski, Tatu Pohjavirta, Phil Mulloy, Neeme Kari, Violetta Vajda, Algirdas Ramasaka, Bruno Chatelin, Anna Sienkiewicz-Rogowska, Jerzy Armata oraz Maciej Gil.
Werdykt
Konkurs Główny: Jury w składzie Nina Menkes (USA), Maciej Gil (Polska) i Sergej Stanojkovski (Chorwacja) nagrodziło statuetką Czarnego Konia film Sebastiena Pilote'a „Sprzedawca” (Kanada, 2011).
Konkurs Animacji: Jury w składzie Jerzy Armata (Polska), Tatu Pohjavirta (Finlandia) i Phil Mulloy (Wielka Brytania) przyznało nagrodę Czarnego Konia Animacji Pawłowi Dębskiemu, autorowi filmu „Drwal” (Polska, 2011).
Ars Independent 2013.
Trzecia edycja festiwalu odbyła się w Katowicach w dniach 20-29 września 2013 r.
Program
Goście
W trakcie trwania trzeciej edycji Festiwalu Katowice odwiedzili m.in.: Laila Pakalniņa, Lior Shamriz, Takushi Tsubokawa, Katsuya Tomita, Terutaro Osanai, Mateusz Banasiuk, Piotr Dumała, Piotr Czerkawski, Łukasz Maciejewski, Marcin Dymiter, Magdalena Felis, Anna Wróblewska, Paweł Schreiber, Andrzej Pitrus oraz Michał Ostrowicki.
Werdykt
Konkurs Główny: Jury w składzie Lior Shamriz (Izrael), Laila Pakalniņa (Łotwa) i Magdalena Felis (Polska), nagrodziło statuetką Czarnego Konia Kamala K.M. za film „I.D.” (Indie, 2012).
Konkurs Animacji: Jury w składzie Wiktoria Pelzer (Austria), Piotr Dumała (Polska), Liga Miezite Jensen (Dania), przyznało nagrodę Czarnego Konia Animacji Robbe Verveake za film „Norman” (Belgia, 2012).
Ars Independent 2014.
Czwarta edycja festiwalu odbyła się w Katowicach w dniach 23-28 września 2014 r.
Program
Goście
W trakcie czwartej edycji Festiwalu Katowice odwiedzili m.in. Bruce LaBruce, Mariola Brillowska, Yann Gonzalez, Anna Nacher, Agnieszka Kowalewska-Skowron, Martin Kočiško, Joanna Drozda, Sonja Prosenc, Damien Manivel, Marzena Falkowska, Maria B. Garda, Olaf Szewczyk oraz Mikołaj Kamiński „Sos Sosowski”.
Werdykt
Konkurs Główny: Jury w składzie Bruce LaBruce (Kanada), Yann Gonzalez (Hiszpania) i Anna Nacher (Polska), nagrodziło statuetką Czarnego Konia Annę i Wilhelma Sasnalów za film „Huba” (Polska, 2014).
Konkurs Animacji: Jury w składzie Mariola Brillowska (Niemcy), Martin Kočiško (Słowacja), Agnieszka Kowalewska-Skowron (Polska), nagrodziło statuetką Czarnego Konia Animacji Tomasza Popakula za film „Ziegenort” (Polska, 2013).
Ars Independent 2015.
Piąta edycja festiwalu odbyła się w Katowicach w dniach 22-27 września 2015 r.
Program
Goście
W trakcie piątej edycji Festiwalu Katowice odwiedzili m.in. Łukasz Barczyk, Amélie van Elmbt, Łukasz Maciejewski, Anna Ida Orosz, Paweł Dębski, Ewa Borysewicz, Jakub Dvorský, Magdalena Cielecka, Marzena Falkowska, Ivan Ikić oraz Tami Tamaki.
Werdykt
Konkurs Czarny Koń: Jury w składzie Łukasz Barczyk (Polska), Amélie van Elmbt (Belgia), Łukasz Maciejewski (Polska), nagrodziło statuetką Czarnego Konia Nima Javidiego za film „Melbourne” (Iran, 2014).
Konkurs Czarny Koń Animacji: Jury w składzie Anna Ida Orosz (Węgry), Paweł Dębski (Polska), Ewa Borysewicz (Polska), nagrodziło statuetką Czarnego Konia Animacji Marcina Podolca za film „Dokument” (Polska, 2015).
Konkurs Czarny Koń Gier Wideo: Jury w składzie Jakub Dvorský (Czechy), Magdalena Cielecka (Polska), Marzena Falkowska (Polska), nagrodziło statuetką Czarnego Konia Gier Wideo Michaela Freia oraz Mario von Rickenbacha za grę „Plug &amp; Play” (Szwajcaria 2015).
Ars Independent 2016.
Szósta edycja festiwalu odbyła się w Katowicach w dniach 27 września – 2 października 2016 r.
Program
Goście
W trakcie szóstej edycji Festiwalu Katowice odwiedzili m.in. Stephen Gilarde (M.O.O.N.), Szczepan Twardoch, Joanna Szumacher, Paweł Cieślak, Joaquin del Paso, Eliška Děcka, Daniel Sterlin-Altman, Rafał Samborski, Alexander Gratzer, Marta Magnuska, Sylwia Rosak oraz Piotr Domalewski.
Werdykt
Po raz pierwszy w historii festiwalu zrezygnowano z tradycyjnej instytucji eksperckiego jury. Nagrody w czterech festiwalowych konkursach przyznała publiczność.
Konkurs Czarny Koń: Johnny Ma za film „Old Stone” (Chiny, Kanada, 2016).
Konkurs Czarny Koń Animacji: Réka Bucsi za animację „Miłość” (Francja, Węgry 2016).
Konkurs Czarny Koń Gier Wideo: Ben Kane, Brian Fetter i Allen Pestaluki ze studia Steel Crate Games za grę „Keep Talking and Nobody Explodes” (Kanada 2015).
Konkurs Czarny Koń Wideoklipu: Isaac Gale za teledysk „Wedding” (USA 2016) grupy Poliça.
Ars Independent 2017.
Szósta edycja festiwalu odbyła się w Katowicach w dniach 26 września – 1 października 2017 r.
Program
Goście
W trakcie siódmej edycji Festiwalu Katowice odwiedzili m.in. Wiktor Stribog, Leszek Gnoiński, Maciej Ostatek, Jakub Kosma, Abed Abest, Pierrick Vautier, Karolina Głusiec oraz Panos Rriska.
Werdykt
Nagrody w czterech festiwalowych konkursach przyznała publiczność.
Konkurs Czarny Koń: Morgan Simon za „Posmak tuszu” (Francja 2016).
Konkurs Czarny Koń Animacji: Steffen Bang Lindholm za „Pierwiastek ludzki” (Dania 2017).
Konkurs Czarny Koń Gier Wideo: Playdead za „Inside” (Dania 2016).
Konkurs Czarny Koń Wideoklipu: Alexandre Courtes za teledysk „Go Up” (USA 2017) grupy Cassius ft. Cat Power &amp; Pharrell Williams.
Ars Independent 2018.
Ósma edycja festiwalu odbyła się w Katowicach w dniach 25 – 30 września 2018 r.
Program
Goście
W trakcie ósmej edycji Festiwalu Katowice odwiedzili m.in. Władysław Komendarek, Michał Wiraszko, Artur Jędrzejak, Tudor Reu, Thomas Sali, Hanna Oleś, Konrad Ożgo, Aleksandra Filipowicz, Paweł Orwat, Jan Maksimowicz oraz Arkady Gotesman.
Werdykt
Nagrody w czterech festiwalowych konkursach przyznała publiczność.
Konkurs Czarny Koń: Iona Uricaru za „Lemoniadę” (Rumunia, Szwecja, Kanada, Niemcy 2018).
Konkurs Czarny Koń Animacji: Claudia Cortés Espejo, Lora D’Addazio i Mathilde Remy za „Narracja” (Belgia 2018).
Konkurs Czarny Koń Gier Wideo: 11 bit studios za „Frostpunk” (Polska 2018).
Konkurs Czarny Koń Wideoklipu: Zuzanna Plisz za teledysk „Troskliwy” (Polska 2018) zespołu Drekoty.
Ars Independent 2019.
Dziewiąta edycja festiwalu odbyła się w Katowicach w dniach 24–29 września 2019 r. pod hasłem: #Unsubscribe.
Program
W programie zobaczyć można było: 138 filmów, animacji, wideoklipów, krótko- i długometrażowych (w tym 28 polskich premier oraz w sumie 2180 minut materiału wideo), ponadto 38 gry wideo i 10 wydarzeń na styku różnych mediów.
Goście
W trakcie dziewiątej edycji Festiwalu Katowice odwiedzili m.in.: Tomasz Armada, Jakub Dylewski, Anna Belenkiy, Aleksandra Żyłkowska, Samuel Baron (Pies Pochodny), Wiktor Stribog czy Wayne McCauslin.
Werdykt
Nagrody w czterech festiwalowych konkursach przyznała publiczność.
Konkurs Czarny Koń Filmu: Yann Gonzalez za „Nóż + serce” (Francja 2018).
Konkurs Czarny Koń Animacji: Weronika Szyma za „Bies i kat” (Polska 2018).
Konkurs Czarny Koń Wideoklipu: Ninian Doff za „We've got to try” (Wielka Brytania 2019) zespołu The Chemical Brothers.
Konkurs Czarny Koń Gier Wideo: Hempuli Oy za „Baba Is You” (Finlandia 2019).
Ars Independent 2020.
Dziesiąta edycja festiwalu odbędzie się w Katowicach w dniach 22 – 27 września 2020 r. pod hasłem: #YouArsIndependent.

</doc>
<doc id="2308435" url="https://pl.wikipedia.org/wiki?curid=2308435" title="Magiranger">
Magiranger



</doc>
<doc id="2308439" url="https://pl.wikipedia.org/wiki?curid=2308439" title="Elodia (ujednoznacznienie)">
Elodia (ujednoznacznienie)



</doc>
<doc id="2308440" url="https://pl.wikipedia.org/wiki?curid=2308440" title="Azoweć Żdanow">
Azoweć Żdanow



</doc>
<doc id="2308441" url="https://pl.wikipedia.org/wiki?curid=2308441" title="Park Promenadowy">
Park Promenadowy

Park Promenadowy – pierwsze stałe kino w Poznaniu (nazywane wówczas „teatrem kinematograficznym”), zlokalizowane w restauracji Leona Mettlera o tej samej nazwie. Pierwszy seans odbył się 25 grudnia 1903 roku, a ostatni – 25 grudnia 1909 roku.
Restauracja Mettlera znajdowała się niedaleko parku im. Stanisława Moniuszki, na końcu dzisiejszej ulicy Zygmunta Noskowskiego i istniała kilka lat przed powstaniem tam kina ze stałym repertuarem. Do czasu sprowadzenia kinematografu właściciel organizował w swoim lokalu różnego rodzaju zabawy, festyny piwne, bale rodzinne czy koncerty orkiestr wojskowych. Kinematograf miał być więc częścią atrakcji serwowanych w restauracji, chociaż szybko pokazy filmowe przestały mieć charakter jarmarczny. Świadczy o tym nie tylko repertuar kina, ale także fakt, iż Mettler w okresie letnim zawieszał jego funkcjonowanie – na wzór teatrów. Ponadto zabawy, festyny i bale nie były organizowane w dniach, w których odbywały się pokazy filmów.
Od 25 grudnia 1903 roku do 3 listopada 1907 roku filmy odtwarzano w środy, soboty i niedziele (przeważnie w godzinach 17, 19 i 21), a od połowy listopada 1907 – codziennie. Bilet na jeden seans kosztował 10 fenigów. Projekcją każdego filmu zajmował się osobiście Mettler kręcąc korbką kinematografu. Tło muzyczne zapewniał pianista (taper).
Repertuar.
Repertuar obejmował głównie francuską produkcję kinematograficzną, w tym filmy sprowadzone bezpośrednio od braci Lumière i Georges'a Mélièsa oraz obrazy wytwórni Pathé-Frères. Niewielki procent obejmował filmy angielskie. Wśród gatunków przeważały filmy o charakterze historycznym, informacyjno-dokumentalnym, a tylko w niewielkiej części pokazywano produkcje stricte rozrywkowe. Zapotrzebowanie na produkcje pierwszego typu było bardzo duże, bowiem zaspokajało głód informacji i wiedzy o świecie; dzięki nim poznaniacy mogli m.in. poznać wygląd wielu miast czy krajów, o których wiedzieli dotąd tylko ze słyszenia. Dużym powodzeniem cieszyły się także filmy będące rekonstrukcjami wydarzeń historycznych. Ponadto Mettler zawsze na życzenie klientów organizował powtórki popularnych filmów. Niekiedy filmy były powtarzane tak często, że doprowadzało to do zużycia taśmy filmowej i zniszczenia kopii.
Na podstawie repertuarów wydrukowanych w prasie odtworzono program kina z 1904 roku, były to m.in.:
Kino Mettlera miało monopol na pokazy filmowe do stycznia 1907 roku, kiedy to przy placu Wilhelmowskim (dzisiejszy plac Wolności) założono kino o nazwie „Pałacowy”.

</doc>
<doc id="2308443" url="https://pl.wikipedia.org/wiki?curid=2308443" title="Ghislain Akassou">
Ghislain Akassou

Ghislain Akassou (ur. 15 lutego 1975 w Abidżanie) – iworyjski piłkarz grający na pozycji obrońcy. W reprezentacji Wybrzeża Kości Słoniowej rozegrał 29 meczów i strzelił 1 gola.
Kariera klubowa.
Karierę piłkarską Akassou rozpoczął w klubie ASEC Mimosas. W 1995 roku zadebiutował w jego barwach w pierwszej lidze Wybrzeża Kości Słoniowej. Wraz z zespołem ASEC trzykrotnie wywalczył mistrzostwo kraju w latach 1995, 1997 i 1998 oraz dwukrotnie zdobył Puchar Wybrzeża Kości Słoniowej w latach 1995 i 1997. Trzykrotnie wygrał też superpuchar kraju (1995, 1997 i 1998).
W 1998 roku Akassou wyjechał do Europy, a jego pierwszym klubem na tym kontynencie był szwajcarski drugoligowiec FC Locarno. Grał w nim przez dwa sezony, a w 2000 roku odszedł do włoskiego AC Pistoiese, z którym w 2002 roku spadł z Serie B do Serie C1. Po spadku Pistoiese odszedł do Sieny i w 2003 roku wywalczył z nią awans do Serie A. W Serie A jednak nie zadebiutował i po sezonie 2003/2004 odszedł do AC Prato, z którym spadł z Serie C1 do Serie C2. W 2005 roku grał w AS Latina, a na początku 2006 odszedł do SS Sambenedettese, w którym zakończył karierę piłkarską.
Kariera reprezentacyjna.
W reprezentacji Wybrzeża Kości Słoniowej Akassou zadebiutował w 1997 roku. W swojej karierze czterokrotnie był powoływany do kadry na Puchar Narodów Afryki. W 1996 roku był rezerwowym podczas Pucharu Narodów Afryki 1996 i nie rozegrał tam żadnego meczu. W 1998 roku wystąpił 2 razy podczas Pucharu Narodów Afryki 1998: z Angolą (5:2) i w ćwierćfinale z Egiptem (0:0, k. 4:5). Z kolei w 2000 roku rozegrał 1 mecz Pucharu Narodów Afryki 2000, z Ghaną (2:0), a w 2002 roku - 1 w Pucharze Narodów Afryki 2002, z Demokratyczną Republiką Konga (1:3). Od 1997 do 2003 roku rozegrał w kadrze narodowej 29 spotkań, w których strzelił 1 gola.

</doc>
<doc id="2308444" url="https://pl.wikipedia.org/wiki?curid=2308444" title="Sphaerium solidum">
Sphaerium solidum



</doc>
<doc id="2308447" url="https://pl.wikipedia.org/wiki?curid=2308447" title="Berehowe (obwód lwowski)">
Berehowe (obwód lwowski)

Berehowe (ukr. Берегове; do 1960 Tuligłowy) – wieś na Ukrainie, w obwodzie lwowskim, w rejonie mościskim. W 2001 roku liczyła 703 mieszkańców.
Pierwsza wzmianka o miejscowości pochodzi z 1426 roku. Do 1960 roku wieś nosiła nazwę Tuligłowy.
Południową część wsi stanowi dawniej samodzielna wieś Piaski.

</doc>
<doc id="2308448" url="https://pl.wikipedia.org/wiki?curid=2308448" title="Henryk Emanuel Glücksberg">
Henryk Emanuel Glücksberg

Henryk Emanuel Glücksberg (ur. 14 października 1802 w Warszawie, zm. 15 października 1870 w Warszawie) – polski księgarz, urzędnik i dziennikarz żydowskiego pochodzenia.
Urodził się jako syn Natana Glücksberga i Reginy Gottschalk (1778-1852). Ukończył Liceum Krzemienieckie, po czym rozpoczął pracę jako księgarz w Warszawie i w Wilnie. Pracował jako naczelnik Wydziału Korespondencji Urzędu Loterii Królestwa Polskiego oraz w latach 1828-1838 jako członek Komisji Radziwiłłowskiej. Był sekretarzem Rady Zarządzającej Drogi Żelaznej Warszawsko-Wiedeńskiej. Redagował „Gazetę Rządową”.
Był żonaty z Ludwiką Grzymała-Pintowską, z którą miał pięcioro dzieci: Helenę (1834-1908), Ludwika (1838-1875), Marię (1839-1900), Paulinę (1842-1910) i Henriettę (1844-1907).
Został pochowany na cmentarzu Powązkowskim w Warszawie (kwatera 21-2-5/6/7).

</doc>
<doc id="2308449" url="https://pl.wikipedia.org/wiki?curid=2308449" title="Berce">
Berce

Berce (ukr. Берці, "Berci") – wieś na Ukrainie, w obwodzie lwowskim, w rejonie mościskim.

</doc>
<doc id="2308451" url="https://pl.wikipedia.org/wiki?curid=2308451" title="Byków (rejon mościski)">
Byków (rejon mościski)

Byków (ukr. Биків) – wieś na Ukrainie, na terenie obwodu lwowskiego, w rejonie mościskim.
Historia.
We wsi zachował się Fort I/2 - element kompleksu budowli obronnych z XIX-XX wieku Twierdzy Przemyśl z pobliskiego Przemyśla. Kompleks składa się z 57 fortów, z których sześć aktualnie znajdujących się na Ukrainie:

</doc>
<doc id="2308453" url="https://pl.wikipedia.org/wiki?curid=2308453" title="Boratycze">
Boratycze

Boratycze (ukr. Боратичі) – wieś na Ukrainie, na terenie obwodu lwowskiego, w rejonie mościskim. 

</doc>
<doc id="2308454" url="https://pl.wikipedia.org/wiki?curid=2308454" title="Chatky (hromada Szeginie)">
Chatky (hromada Szeginie)

Chatky () – wieś na Ukrainie, w obwodzie lwowskim, w rejonie jaworowskim, w hromadzie Szeginie. W 2001 roku liczyła 83 mieszkańców.

</doc>
<doc id="2308456" url="https://pl.wikipedia.org/wiki?curid=2308456" title="Chatky (hromada Mościska)">
Chatky (hromada Mościska)

Chatky () – wieś na Ukrainie, w obwodzie lwowskim, w rejonie jaworowskim, w hromadzie Mościska. W 2001 roku liczyła 117 mieszkańców.

</doc>
<doc id="2308460" url="https://pl.wikipedia.org/wiki?curid=2308460" title="Chodnowice">
Chodnowice

Chodnowice (ukr. Хідновичі) – wieś na Ukrainie, na terenie obwodu lwowskiego, w rejonie mościskim.
Wieś położona w powiecie przemyskim, była własnością Bazylego Hoszowskiego, została spustoszona w czasie najazdu tatarskiego w 1672 roku. 

</doc>
<doc id="2308464" url="https://pl.wikipedia.org/wiki?curid=2308464" title="Cyków">
Cyków

Cyków (ukr. Циків) – wieś na Ukrainie, na terenie obwodu lwowskiego, w rejonie mościskim. 
Wieś starostwa przemyskiego "Cykow" położona była na przełomie XVI i XVII wieku w powiecie przemyskim ziemi przemyskiej województwa ruskiego. 

</doc>
<doc id="2308467" url="https://pl.wikipedia.org/wiki?curid=2308467" title="Iwan Boboszko">
Iwan Boboszko

Iwan Pawłowycz Boboszko, ukr. Іван Павлович Бобошко, ros. Иван Павлович Бобошко, "Iwan Pawłowicz Boboszko" (ur. 9 lipca 1930 w Krzywym Rogu, Ukraińska SRR, zm. 3 grudnia 2012 w Doniecku) – ukraiński piłkarz, grający na pozycji napastnika, trener piłkarski.
Kariera piłkarska.
Kariera klubowa.
W 1949 rozpoczął karierę piłkarską w Metałurhu Dniepropetrowsk, skąd w następnym roku przeszedł do Łokomotywu Charków. W 1952 przeniósł się do Szachtara Donieck, w którym występował przez 9 lat do zakończenia kariery piłkarskiej. Łącznie strzelił 39 goli w rozgrywkach mistrzostw i Pucharu ZSRR.
Kariera trenerska.
Po zakończeniu kariery zawodniczej rozpoczął karierę trenerską. Najpierw pomagał trenować Szachtar Donieck. W 1969 samodzielnie prowadził Azoweć Żdanow. Potem pracował na stanowisku dyrektora w klubach Szachtar Donieck i Metałurh Żdanow. Ostatnim miejscem pracy była Szkoła Piłkarska Szachtara Donieck. 3 grudnia 2012 zmarł w Doniecku.

</doc>
<doc id="2308470" url="https://pl.wikipedia.org/wiki?curid=2308470" title="Jan Zasławski">
Jan Zasławski

Jan Zasławski – zakonnik z Grodzieńszczyzny z klasztoru greckokatolickiego, uczestnik powstania listopadowego w operującym w powiecie pińskim oddziale Tytusa Pusłowskiego. Dostał się do niewoli rosyjskiej i został zesłany do Wiatki.

</doc>
<doc id="2308471" url="https://pl.wikipedia.org/wiki?curid=2308471" title="Dąbrowa Mała (rejon mościski)">
Dąbrowa Mała (rejon mościski)

Dąbrowa Mała (ukr. Мала Діброва) – wieś na Ukrainie, na terenie obwodu lwowskiego, w rejonie mościskim. 

</doc>
<doc id="2308473" url="https://pl.wikipedia.org/wiki?curid=2308473" title="Paweł Ławiński">
Paweł Ławiński

Paweł Ławiński (ur. 1964) – polski dziennikarz prasowy, w latach 2007–2011 zastępca redaktora naczelnego „Gazety Wyborczej”, od 2016 do 2020 zastępca dyrektora programowego Onetu, a od 2020 zastępca redaktora naczelnego serwisu.
Życiorys.
Absolwent studiów polonistycznych na Uniwersytecie Warszawskim. W latach 80. publikował w drugoobiegowym tygodniku „Wola”, w 1989 został dziennikarzem „Tygodnika Solidarność”. Od tego samego roku związany z „Gazetą Wyborczą”, pracował w działach zagranicznym i krajowym, następnie w dziale opinii. Kierował zespołami działu zagranicznego (1994–1999) i działu gospodarczego (2000–2005). Od 2005 był szefem projektów, a w 2007 został powołany na zastępcę redaktora naczelnego pisma. W 2011 odszedł z redakcji.
Pracował później w międzynarodowej firmie zajmującej się digitalizacją newsroomów prasowych, a także jako zastępca dyrektora serwisu internetowego Polskiego Radia. W 2016 został zastępcą dyrektora programowego Onetu, a w 2020 zastępcą redaktora naczelnego tego portalu.
W 2003 wyróżniony nagrodą „Ostre Pióra 2002” przyznawaną przez Business Centre Club. W 2011 prezydent Bronisław Komorowski odznaczył go Złotym Krzyżem Zasługi.

</doc>
<doc id="2308474" url="https://pl.wikipedia.org/wiki?curid=2308474" title="Baviaans">
Baviaans

Baviaans – gmina w Republice Południowej Afryki, w Prowincji Przylądkowej Wschodniej, w dystrykcie Cacadu. Siedzibą administracyjną gminy jest Willowmore.

</doc>
<doc id="2308476" url="https://pl.wikipedia.org/wiki?curid=2308476" title="Leopold Gołuchowski">
Leopold Gołuchowski

Leopold Gołuchowski (ok. 1780 - 1822) – pochodził z Wołynia, był kapitanem. Za udział w wojnie z Rosją w 1812 roku został zesłany do Tambowa.

</doc>
<doc id="2308477" url="https://pl.wikipedia.org/wiki?curid=2308477" title="Camdeboo">
Camdeboo

Camdeboo – gmina w Republice Południowej Afryki, w Prowincji Przylądkowej Wschodniej, w dystrykcie Cacadu. Siedzibą administracyjną gminy jest Graaff-Reinet.

</doc>
<doc id="2308479" url="https://pl.wikipedia.org/wiki?curid=2308479" title="Blue Crane Route">
Blue Crane Route

Blue Crane Route – gmina w Republice Południowej Afryki, w Prowincji Przylądkowej Wschodniej, w dystrykcie Sarah Baartman. Siedzibą administracyjną gminy jest Somerset East.

</doc>
<doc id="2308480" url="https://pl.wikipedia.org/wiki?curid=2308480" title="Ikwezi">
Ikwezi

Ikwezi – gmina w Republice Południowej Afryki, w Prowincji Przylądkowej Wschodniej, w dystrykcie Cacadu. Siedzibą administracyjną gminy jest Jansenville.

</doc>
<doc id="2308481" url="https://pl.wikipedia.org/wiki?curid=2308481" title="Elmstein">
Elmstein

Elmstein – miejscowość i gmina w Niemczech, w kraju związkowym Nadrenia-Palatynat, w powiecie Bad Dürkheim, wchodzi w skład gminy związkowej Lambrecht (Pfalz).

</doc>
<doc id="2308482" url="https://pl.wikipedia.org/wiki?curid=2308482" title="Makana">
Makana

Makana – gmina w Republice Południowej Afryki, w Prowincji Przylądkowej Wschodniej, w dystrykcie Sarah Baartman. Siedzibą administracyjną gminy jest Grahamstown.

</doc>
<doc id="2308485" url="https://pl.wikipedia.org/wiki?curid=2308485" title="Adidas Grand Prix 2011">
Adidas Grand Prix 2011

Adidas Grand Prix 2011 – mityng lekkoatletyczny, który odbył się 11 czerwca w Nowym Jorku. Zawody był kolejną odsłoną prestiżowej Diamentowej Ligi.
Uzyskiwanie wartościowych rezultatów utrudniały warunki atmosferyczne – deszcz oraz silny, przeważnie przeciwny, wiatr.
Rekordy.
Podczas mityngu ustanowiono 1 krajowy rekord w kategorii seniorów:

</doc>
<doc id="2308486" url="https://pl.wikipedia.org/wiki?curid=2308486" title="Ndlambe">
Ndlambe

Ndlambe – gmina w Republice Południowej Afryki, w Prowincji Przylądkowej Wschodniej, w dystrykcie Sarah Baartman. Siedzibą administracyjną gminy jest Port Alfred.

</doc>
<doc id="2308489" url="https://pl.wikipedia.org/wiki?curid=2308489" title="New York Taxi">
New York Taxi

New York Taxi – amerykańsko–francuski film komediowy z 2004 roku w reżyserii Tima Story. Remake francuskiego filmu "Taxi".
Fabuła.
Belle Williams właśnie udało jej się uzyskać licencję na prowadzenie taksówki, ale już pierwszego dnia do taksówki wsiadł Andy Washburn, policjant, który został zdegradowany za zniweczenie ważnej akcji. Belle pomaga mu w ściganiu rozpracowywanego przez niego gangu.

</doc>
<doc id="2308491" url="https://pl.wikipedia.org/wiki?curid=2308491" title="Sunday's River Valley">
Sunday's River Valley

Sunday's River Valley – gmina w Republice Południowej Afryki, w Prowincji Przylądkowej Wschodniej, w dystrykcie Sarah Baartman. Siedzibą administracyjną gminy jest Kirkwood.

</doc>
<doc id="2308492" url="https://pl.wikipedia.org/wiki?curid=2308492" title="Cerura vinula">
Cerura vinula



</doc>
<doc id="2308493" url="https://pl.wikipedia.org/wiki?curid=2308493" title="Klątwa LaBonte'a">
Klątwa LaBonte'a

Klątwa LaBonte'a – nazwa dla incydentu i jego domniemanych konsekwencji, do których doszło podczas finału Mistrzostw Świata Mężczyzn w Curlingu 1972 rozgrywanych w niemieckim Garmisch-Partenkirchen. Jest to jeden z najbardziej znanych przesądów związanych z historią curlingu.
W finale spotkały się zespoły Kanady (Orest Meleschuk) i Stanów Zjednoczonych (Robert LaBonte). Kanadyjczycy jak dotychczas w zawodach pozostawali niepokonani, jednak przed ostatnim Endem finału tracili dwa punkty do przeciwników. Potrzebowali dwóch punktów, by doprowadzić do extra endu; zadanie to mieli trochę ułatwione, ponieważ posiadali przywilej ostatniego kamienia. Przed ostatnim zagraniem Meleschuka to Amerykanie mieli ustawiony najlepszy kamień na guziku, jednak następny był kamień kanadyjski. Orest musiał wybić kamień przeciwnika, a swój zatrzymać w ośmiostopowej strefie punktowej, ponieważ na pograniczu 8- i 12-foot znajdował się kolejny kamień Amerykanów. Pierwsza część zadania została wykonana bardzo dobrze, wybijany kamień nie poruszył przy tym innych. Gorzej było z kamieniem wybijającym, który odtoczył się tak, że nie było wiadomo, czy Kanada wywalczyła dwa punkty, czy tylko jeden. 
Wiceskip Frank Aasand w geście zwycięstwa podskoczył z wyciągniętą w górę szczotką. W tym samym czasie kanadyjski wiceskip Dave Romano cały czas przyglądał się kamieniom. Mimo tego na taflę wbiegł także Robert LaBonte, który również skoczył ze szczęścia, jednak podczas lądowania przewrócił się i w ten sposób przesunął sporny kamień Kanadyjczyków bliżej środka. W wyniku incydentu Kanadzie przyznano dwa punkty, co doprowadziło do rozegrania dodatkowej partii. 
Meleschuk zbudował dobrą dla siebie sytuację i miał przed ostatnim zagraniem LaBonte'a punktujący kamień. W kończącym zagraniu Amerykanin chciał wybijać niekorzystny dla siebie kamień, jednak zagrywany przez niego kamień nie wkręcił się. Tym samym Kanada przejęła partię za jeden i zdobyła tytuł mistrzów świata wynikiem 10:9.
Z wydarzenia zaczęli żartować komentatorzy sportowi, okrzykując to "klątwą", głównie dlatego, iż reprezentanci Kanady przez 7 następnych lat nie sięgnęli po złote medale tej imprezy. A we wcześniejszych 13 edycjach dokonywali tego aż 11-krotnie. Dopiero w 1980 turniej wygrał Rick Folk. W rzeczywistości należy przypisać to znacznemu rozwojowi dyscypliny w Europie, szczególnie w Szwajcarii, Szwecji i Norwegii.
Uważa się, że klątwa miała także skutki w Stanach Zjednoczonych. LaBonte reprezentował Dakotę Północną, drużyna z tego stanu wygrała kolejne mistrzostwa kraju dopiero po 25 latach. W 1997 dokonał tego Craig Disher z Langdon.
Wynik.
Wynik meczu finałowego:

</doc>
<doc id="2308494" url="https://pl.wikipedia.org/wiki?curid=2308494" title="Kouga">
Kouga

Kouga – gmina w Republice Południowej Afryki, w Prowincji Przylądkowej Wschodniej, w dystrykcie Sarah Baartman. Siedzibą administracyjną gminy jest Jeffreys Bay.

</doc>
<doc id="2308497" url="https://pl.wikipedia.org/wiki?curid=2308497" title="Miyuki">
Miyuki

 – żeńskie imię japońskie.
Możliwa pisownia.
Miyuki można zapisać, używając wielu różnych znaków kanji i może znaczyć m.in.:

</doc>
<doc id="2308498" url="https://pl.wikipedia.org/wiki?curid=2308498" title="Kou-Kamma">
Kou-Kamma

Kou-Kamma – gmina w Republice Południowej Afryki, w Prowincji Przylądkowej Wschodniej, w dystrykcie Sarah Baartman. Siedzibą administracyjną gminy jest Kareedouw.

</doc>
<doc id="2308499" url="https://pl.wikipedia.org/wiki?curid=2308499" title="Kwiryn (bóg)">
Kwiryn (bóg)



</doc>
<doc id="2308500" url="https://pl.wikipedia.org/wiki?curid=2308500" title="Umzimvubu (gmina)">
Umzimvubu (gmina)

Umzimvubu – gmina w Republice Południowej Afryki, w Prowincji Przylądkowej Wschodniej, w dystrykcie Alfred Nzo. Siedzibą administracyjną gminy jest Mount Frere.

</doc>
<doc id="2308502" url="https://pl.wikipedia.org/wiki?curid=2308502" title="Matatiele (gmina)">
Matatiele (gmina)

Matatiele – gmina w Republice Południowej Afryki, w Prowincji Przylądkowej Wschodniej, w dystrykcie Alfred Nzo. Siedzibą administracyjną gminy jest Matatiele.

</doc>
<doc id="2308504" url="https://pl.wikipedia.org/wiki?curid=2308504" title="Palio Citta della Quercia 2011">
Palio Citta della Quercia 2011

Palio Citta della Quercia 2011 – mityng lekkoatletyczny, który odbył się 13 września we włoskim Rovereto. Zawody znalazły się w kalendarzu European Athletics Outdoor Premium Meetings – cyklu najważniejszych mityngów organizowanych pod egidą Europejskiego Stowarzyszenia Lekkoatletycznego.

</doc>
<doc id="2308508" url="https://pl.wikipedia.org/wiki?curid=2308508" title="Katastrofa lotu American Airlines 965">
Katastrofa lotu American Airlines 965

Katastrofa lotu American Airlines 965 wydarzyła się w nocy 20 grudnia 1995 w okolicach miejscowości Buga w Kolumbii. Lecący z Miami Boeing 757 uderzył w szczyt góry El Deluvio; w wyniku zderzenia zginęło na miejscu 159 osób (w tym 151 pasażerów i 8 członków załogi).
Samolot i załoga.
Samolotem uczestniczącym w wypadku był Boeing 757, dostarczony do American Airlines 27 sierpnia 1991. Do momentu katastrofy wykonał on 4922 starty i wylatał 13782 godziny. W okresie poprzedzającym katastrofę nie zgłaszano żadnych usterek maszyny.
Kapitanem samolotu był Nicholas Tafuri, były pilot United States Air Force. Zatrudnił się w American Airlines 22 września 1969, mając uprzednio wylatane prawie 3000 godzin na maszynach różnego typu, w tym myśliwcach i czterosilnikowych samolotach transportowych. Jako pracownik American Airlines Tafuri wylatał 13000 godzin, z czego 2260 na Boeingach 757 i 767.
Pierwszym oficerem był Donald Williams. Williams również rozpoczął karierę pilota w US Air Force; oprócz pilotowania m.in. myśliwców pracował jako instruktor pilotażu. Zaczął pracę w American Airlines 11 października 1986, mając wylatane 1360 godzin. W lotnictwie cywilnym wylatał 5800 godzin, z czego 2286 na Boeingach 757 i 767.
Szefem personelu pokładowego był Pedro Pablo Calle. Jego podwładnymi były stewardesy Magdalena Borrero, Rosa Cabrejo, Teresa Delgado, Margaret Villalobos i steward Gilberto Restrepo.
Katastrofa.
Miasto Cali w Kolumbii położone jest na końcu długiej, wąskiej doliny, otoczonej górskimi łańcuchami, ze szczytami przekraczającymi 4000 metrów wysokości. 20 grudnia 1995 Nelson Rivera Ramirez, kontroler nadzorujący podejście do lądowania lotu nr 965, nagle utracił kontakt radiowy z załogą samolotu. Ponieważ chwilowo nie dysponował radarem, nie był w stanie stwierdzić, czy był to problem z łącznością radiową, czy też coś stało się z samolotem. Dopiero po pewnym czasie pojawiły się relacje o potężnej eksplozji wśród otaczających Cali gór.
Ekipy ratunkowe były w stanie dotrzeć na miejsce katastrofy dopiero następnego ranka. Wśród szczątków samolotu znalazły pięcioro żywych ludzi; z katastrofy ocaleli: Mercedes Ramirez, Mauricio Reyes, Gonzalo Dussan Monroy i jego dwoje dzieci, Gonzalito i Michelle Dussan. Cała piątka trafiła do szpitala; obrażenia Gonzalito okazały się zbyt poważne i chłopak zmarł na stole operacyjnym.
Analiza miejsca tragedii dowodziła, że maszyna uderzyła w szczyt góry El Deluvio (2700 metrów n.p.m.) od strony wschodniej; część szczątków maszyny po uderzeniu siłą rozpędu znalazła się po drugiej, zachodniej stronie szczytu. Oznaczało to, że w momencie katastrofy Boeing 757 z nieznanych przyczyn znajdował się około 20 km na wschód od właściwego kursu, co było dużym zaskoczeniem: Boeingi 757 wyposażono bowiem w niezwykle dokładny komputer pokładowy, który miał umożliwić bardzo precyzyjną nawigację. Bardzo istotne stało się odkrycie, dlaczego nowy, czteroletni samolot, wyposażony w supernowoczesne systemy nawigacyjne i pilotowany przez doświadczoną i dobrze wyszkoloną załogę, tak znacznie zboczył z właściwego kursu.
Szczegółowa analiza danych zawartych w pokładowych rejestratorach (tzw. czarnych skrzynkach) dowiodła, że głównym powodem katastrofy był cały szereg błędów popełnionych przez załogę samolotu.
Początek lotu.
Lot American Airlines 965 miał wystartować z międzynarodowego lotniska w Miami 20 grudnia o godzinie 16:40 miejscowego czasu. Z uwagi jednak na nasilony ruch pasażerski w związku ze zbliżającym się Bożym Narodzeniem, start przesunięto o pół godziny, gdyż wielu pasażerów, którzy planowali przesiąść się na lot 965 z lotów krajowych, dotarło do Miami z opóźnieniem. Ostatecznie wszyscy pasażerowie byli na pokładzie o 17:14; z uwagi jednak na bardzo duży ruch w przestrzeni powietrznej wokół Miami, lot 965 otrzymał zgodę na start dopiero o godzinie 18:35.
Ostatnie chwile lotu American 965.
Dolot do międzynarodowego lotniska w Cali prowadzi wzdłuż długiej doliny, w ciągu której usytuowano szereg radiolatarni, ułatwiających nawigację. 20 grudnia 1995 kontrolerzy lotów w Cali mieli utrudnione zadanie: antyrządowi partyzanci dokonali bowiem kilka dni wcześniej sabotażu, uszkadzając instalację radarową na lotnisku. W związku z brakiem radaru, piloci mieli zgłaszać kontrolerom swoją wysokość i odległość w momencie przelotu nad kolejnymi radiolatarniami w drodze do Cali.
Według standardowej procedury, samolot lecący do Cali przelatywał najpierw nad położoną prawie u wylotu doliny radiolatarnią w miejscowości Tuluá, następnie kierował się do położonej kilkanaście kilometrów od Cali radiolatarni w miejscowości Rozo, położonej na przedłużeniu osi pasa lotniska. Po minięciu Rozo, samolot okrążał Cali półkolem i lądował na kierunku 01 (10 stopni), podchodząc do lądowania od południa.
Ponieważ wieczorem 20 grudnia 1995 pogoda była sprzyjająca, Nelson Rivera Ramirez, kontroler lotów, zaproponował pilotom rejsu nr 965 lądowanie wprost z trasy, na kierunku 19 (190 stopni) z podejściem od północy. Kontroler miał prawo zgłosić taką propozycję, ostateczna decyzja leżała bowiem w gestii załogi. W tym momencie Tafuri i Williams popełnili pierwszy z całego szeregu błędów: zgodzili się na lądowanie bezpośrednio z trasy na kierunku 19. Jak ustalili potem śledczy, Boeing 757 znajdował się w tym momencie zbyt wysoko, leciał zbyt szybko i był zbyt blisko pasa startowego, by takie lądowanie można było bezpiecznie przeprowadzić. Załoga zdawała sobie sprawę, że lądowanie prosto z trasy będzie wymagało pośpiechu: gdy Tafuri spytał Williamsa o zdanie, ten odpowiedział: "Da się to zrobić, ale musielibyśmy się bardzo spieszyć." Williams uruchomił hamulce aerodynamiczne, by zwiększyć opadanie maszyny i rozpoczął zniżanie.
Decyzja o lądowaniu bezpośrednio z trasy (na którą wpływ miało dwugodzinne opóźnienie, grożące przekroczeniem dozwolonego czasu pracy załogi) spowodowała, że piloci mieli nagle mnóstwo pracy: musieli wyszukać odpowiednie wykresy podejścia do lądowania i przeprogramować komputer pokładowy: ten bowiem prowadził maszynę według standardowego toru lotu. Aby dokonać przeprogramowania, Tafuri musiał usunąć z pamięci komputera dotychczasowy kurs, po czym wprowadzić na nowo współrzędne radiolatarni w Tuluá i Rozo i dane nowego podejścia.
Gdy Tafuri i Williams odnaleźli w swoich dokumentach współrzędne radiolatarni w Tuluá, okazało się, że Boeing 757 właśnie nad nią przeleciał. Tafuri wprowadził więc do komputera dane kolejnego punktu, radiolatarni w Rozo. W tym momencie załoga popełniła kolejne błędy.
Najważniejszym było złamanie jednej z podstawowych zasad pilotażu: przynajmniej jeden z pilotów musi stale pilotować maszynę, tzn. aktywnie śledzić przyrządy pokładowe. W tym momencie jednak i Tafuri, i Williams zajęci byli przygotowaniami do lądowania i żaden z nich przez pewien czas nie zwracał uwagi na wskazania aparatury pokładowej. Tymczasem, jak się okazało, kpt. Tafuri popełnił błąd przy programowaniu komputera: na mapach, którymi dysponował, radiolatarnia w Rozo była oznaczona literą R - i takie też oznaczenie wprowadził do komputera pokładowego. Ten wyświetlił szereg punktów oznaczonych R; zazwyczaj ten znajdujący się najbliżej maszyny znajdował się na pierwszym miejscu na liście - i ten punkt wybrał kapitan Tafuri, programując nowy kurs samolotu. Komputer pokładowy, oprócz oznaczenia punktu, podawał też jego geograficzne współrzędne, a dodatkowo po wybraniu punktu na monitorze wyświetlany był kurs, jaki po zatwierdzeniu wybranego punktu obierze maszyna. Kpt. Tafuri przed zatwierdzeniem nowego punktu powinien był potwierdzić prawidłowość wyboru, pytając o zdanie drugiego pilota; jednak Tafuri popełnił następny błąd, pośpiesznie zatwierdził wybrany punkt i powrócił do przygotowań do lądowania. Żaden z pilotów nie zauważył, że współrzędne geograficzne wybranego punktu nie odpowiadają Rozo, a wyświetlany na monitorze kurs, zamiast prowadzić na południe w stronę Cali, kieruje maszynę na północny wschód: radiolatarnia Rozo była bowiem opisana w komputerze pokładowym jako ROZO, a wybrany przez kpt. Tafuriego punkt R oznaczał radiolatarnię Romeo, położoną w osi pasa lotniska w Bogocie, 215 kilometrów na północny wschód. Po zatwierdzeniu wybranego punktu, komputer pokładowy zareagował tak, jak był zaprogramowany: skierował maszynę szerokim łukiem w kurs w stronę Bogoty.
Piloci dopiero po mniej więcej dwóch minutach lotu zauważyli, że maszyna nie kieruje się w stronę Rozo, ale zboczyła z kursu i leci na wschód, i skierowali ją na południe. W tym momencie w kokpicie maszyny zapanował chaos: piloci zastanawiali się, czy spróbować lecieć z powrotem do Tuluy i potem kontynuować podejście, skierować się na Rozo, czy może próbować lecieć wprost do Cali. W myśl przepisów, powinni w tym momencie przerwać zniżanie i wyprowadzić maszynę na bezpieczną wysokość: jednak popełnili kolejny błąd, decydując się zamiast tego na kontynuowanie zniżania. Ostatecznie Tafuri i Williams postanowili lecieć prosto do Cali. Nie zdawali sobie sprawy, że gdy samolot zboczył z kursu, przekroczyli łańcuch górski, zamykający prowadzącą do Cali dolinę od wschodu; gdy zauważyli, że maszyna nie kieruje się do Cali, i skręcili na południe - znaleźli się w drugiej, równoległej dolinie, a od Cali oddzielał ich masyw górski.
Gdy maszyna zeszła poniżej wysokości 9000 stóp (2700 m), nagle uruchomił się alarm GPWS, ostrzegający przed kolizją z przeszkodą terenową; Williams maksymalnie zwiększył moc silników i poderwał maszynę. Popełnił w tym momencie ostatni już z szeregu błędów: nie dezaktywował hamulców aerodynamicznych, które poważnie zmniejszyły szybkość wznoszenia maszyny. Samolot rozbił się na wschodniej stronie szczytu góry El Deluvio; siła uderzenia była tak duża, że większa część wraku siłą rozpędu znalazła się na zachodniej stronie góry. Badania przeprowadzane przez śledczych wykazały, że gdyby Williams schował hamulce aerodynamiczne w momencie zwiększenia ciągu silników, Boeing 757 przeleciałby o co najmniej 150 m nad szczytem El Deluvio.

</doc>
<doc id="2308510" url="https://pl.wikipedia.org/wiki?curid=2308510" title="Bitwa pod Muta'h">
Bitwa pod Muta'h



</doc>
<doc id="2308513" url="https://pl.wikipedia.org/wiki?curid=2308513" title="Trasa Słowackiego">
Trasa Słowackiego

Trasa Słowackiego – droga w Gdańsku, która łączy port lotniczy Gdańsk im. Lecha Wałęsy z portem morskim.
Budowa trasy została zaplanowana w związku z przygotowaniem Gdańska do Mistrzostw Europy w Piłce Nożnej 2012 i ujęta w przepisach dotyczących przedsięwzięć niezbędnych do odbycia turnieju.
Budowa rozpoczęła się w roku 2011. Droga była oddawana do użytku etapami w latach 2011–2016. Łączna długość wybudowanych odcinków wynosi ok. 10 km. Martwą Wisłę droga pokonuje w tunelu o długości 1377,5 m. Trasa przebiega w bezpośrednim sąsiedztwie Stadionu Miejskiego – gdańskiego stadionu na Euro 2012.
Trasa posiada na całej długości dwie jezdnie po dwa pasy ruchu.
Przebieg.
Trasa została podzielona na następujące odcinki:

</doc>
<doc id="2308521" url="https://pl.wikipedia.org/wiki?curid=2308521" title="Kulkówkowate">
Kulkówkowate

Kulkówkowate (Sphaeriidae) – rodzina słodkowodnych małży z rzędu Veneroida obejmująca około 150 gatunków o kulistych muszlach perforowanych licznymi kanałami. Są to drobne małże o rozmiarach 2–30 mm, występujące na wszystkich kontynentach. W Polsce stwierdzono występowanie 23 przedstawicieli tej rodziny.
Nazewnictwo zwyczajowe.
Przedstawiciele tej rodziny małży są w języku polskim określani nazwami groszkówkowate lub kulkowate. Zgodnie z zasadami nomenklatury zoologicznej nazwa rodziny pochodzi od nazwy typu nomenklatorycznego. Rodzajem typowym rodziny Sphaeriidae jest "Sphaerium", dawniej określany polską nazwą zwyczajową gałeczka, obecnie przyjmuje się dla niego nazwę kulkówka, a dla rodziny Sphaeriidae – kulkówkowate. Natomiast zwyczajową nazwą rodzajową groszkówka określani są przedstawiciele (najliczniejszego gatunkowo w Polsce) rodzaju "Pisidium".
Systematyka.
Rodzina Sphaeriidae obejmuje rodzaje: 

</doc>
<doc id="2308523" url="https://pl.wikipedia.org/wiki?curid=2308523" title="Esthal">
Esthal

Esthal (palat. "Eschdl") – miejscowość i gmina w Niemczech, w kraju związkowym Nadrenia-Palatynat, w powiecie Bad Dürkheim, wchodzi w skład gminy związkowej Lambrecht (Pfalz).

</doc>
<doc id="2308525" url="https://pl.wikipedia.org/wiki?curid=2308525" title="Eschdl">
Eschdl



</doc>
<doc id="2308527" url="https://pl.wikipedia.org/wiki?curid=2308527" title="Frankeneck">
Frankeneck

Frankeneck – miejscowość i gmina w Niemczech, w kraju związkowym Nadrenia-Palatynat, w powiecie Bad Dürkheim, wchodzi w skład gminy związkowej Lambrecht (Pfalz).

</doc>
<doc id="2308529" url="https://pl.wikipedia.org/wiki?curid=2308529" title="Michaił Jegorow (kolaborant)">
Michaił Jegorow (kolaborant)

Michaił Wasiljewicz Jegorow (Rumiancew), ros. Михаил Васильевич Егоров (Румянцев) (ur. w 1900 r. we wsi Łapułowo guberni jarosławskiej, zm. ?) – radziecki wojskowy (major), propagandysta Rosyjskiej Armii Wyzwoleńczej, oficer oddziału ds. organizacji propagandy w wojskach wschodnich Głównego Zarządu Propagandy Komitetu Wyzwolenia Narodów Rosji, zastępca szefa oddziału propagandy Sił Zbrojnych Komitetu Wyzwolenia Narodów Rosji podczas II wojny światowej, działacz emigracyjny.
W 1919 r. wstąpił do wojska bolszewickiego. Brał udział w wojnie domowej w Rosji. Doszedł do stopnia majora. Od czerwca 1941 r. pełnił funkcję szefa oddziału tyłów sztabu III Korpusu Zmechanizowanego. Pod koniec czerwca tego roku w rejonie Kowna dostał się do niewoli niemieckiej. Przybywał w stalagu w Rydze, a następnie oflagu w Suwałkach. W grudniu 1941 r. podjął współpracę z SD. Wstąpił do kolaboracyjnej organizacji Wojskowy Związek Rosyjskich Nacjonalistów. W 1942 r. objeżdżał obozy jenieckie dla czerwonoarmistów, prowadząc werbunek do nowo formowanego oddziału wojskowego pod nazwą Druschina Verband. Od maja 1943 r. szkolił się w szkole propagandystów ROA w Dabendorfie pod Berlinem. Po ukończeniu szkolenia w połowie czerwca tego roku, wszedł w skład kadry oficerskiej szkoły. W październiku został odkomenderowany do okupowanej Francji jako kierownik grupy propagandystów Rosyjskiej Armii Wyzwoleńczej. Od czerwca 1944 r. pełnił funkcję propagandysty ROA we "wschodnich" batalionach roboczych na południu Francji. Od sierpnia tego roku pełnił tę samą funkcję w Niemczech. Od grudnia służył w oddziale ds. organizacji propagandy w wojskach wschodnich Głównego Zarządu Propagandy Komitetu Wyzwolenia Narodów Rosji. W lutym 1945 r. został zastępcą szefa propagandy sztabu Sił Zbrojnych KONR. W kwietniu tego roku awansowano go do stopnia podpułkownika. 9 maja wraz ze sztabem i częścią oddziałów "własowskich" poddał się Amerykanom. Przebywał w różnych obozach jenieckich. Uniknął repatriacji do ZSRR. Od 1946 r. mieszkał w rejonie Monachium. Działał w Związku Flagi Andriejewskiej.

</doc>
<doc id="2308532" url="https://pl.wikipedia.org/wiki?curid=2308532" title="Operacja siniawińska (1942)">
Operacja siniawińska (1942)

Operacja siniawińska – operacja wojskowa zaplanowana przez Armię Czerwoną, mająca na celu przerwanie blokady Leningradu, który znajdował się w oblężeniu od prawie roku. W tym samym czasie niemiecki Wehrmacht planował operację "Nordlicht" (z niem. "Północne Światło"). Operacja miała na celu zdobycie Leningradu i połączenie się z wojskami fińskimi. Sprowadzono w tym celu dużą ilość posiłków z rejonu Sewastopola, który Niemcy zdobyli w lipcu 1942 roku. Obydwie strony nie wiedziały o przygotowaniach każdej ze stron i to spowodowało, że bitwa rozwinęła się w nieoczekiwany sposób dla obu stron.
Radziecka ofensywa przebiegała w dwóch fazach: Front Leningradzki rozpoczął ofensywę 19 sierpnia, a Front Wołchowski rozpoczął główną ofensywę 27 sierpnia. Od 28 sierpnia strona niemiecka przemieściła swoje siły, które rozpoczęły własną ofensywę stopniowo wyhamowując radzieckie natarcie. Pierwsze kontrataki Niemców nie powiodły się. Jednak siły radzieckie nie potrafiły tego wykorzystać. Po dziesięciodniowym pacie mocno wzmocnione siły niemieckie rozpoczęły kontratak 21 września. Po pięciu dniach zaciętych walk niemieckie siły otoczyły i odcięły wybrzuszenie utworzone przez radziecką ofensywę. Do 10 października linia frontu powróciła do sytuacji sprzed bitwy; zaciekłe walki trwały do 15 października, kiedy ostatnie punkty oporu wojsk radzieckich zostały zniszczone lub przełamane.
Ostatecznie radziecka ofensywa załamała się, ale potężne straty po stronie niemieckiej zmusiły Wehrmacht do przerwania kontrofensywy. W listopadzie niemieckie wzmocnienia plus inne jednostki zostały przesunięte z Grupy Armii "Północ" na południe w celu wzmocnienia wojsk toczących bitwę o Stalingrad i tym samym operacja "Nordlicht" została zaniechana.
Tło.
Oblężenie Leningradu rozpoczęło się wczesną jesienią 1941 roku. Do 8 września 1941 roku niemieckie i fińskie siły otoczyły miasto, odcinając wszystkie szlaki zaopatrzeniowe do Leningradu i do jego przedmieść. Jednak uderzenie na miasto nie powiodło się i tym samym Leningrad stał się przedmiotem długotrwałego oblężenia. Podczas zimy 1941–1942 miasto było częściowo zaopatrywane poprzez tzw. "Drogę życia", która prowadziła przez zamarznięte jezioro Ładoga i pozwoliła ona wytrwać obrońcom. Jednakże po zakończeniu oblężenia Sewastopola 4 lipca 1942 roku zwolniły się walczące tam oddziały Wehrmachtu i tym samym niemiecka 11. Armia została użyta w ataku na Leningrad.
Radzieckie siły próbowały przerwać oblężenie, które powodowało olbrzymie straty wśród ludności cywilnej jak i samego miasta, zwłaszcza jego przemysłu. Tzw. "Droga życia" była regularnie niszczona przez ataki niemieckiej Luftwaffe. Kilka mniejszych ofensyw przeprowadzono w 1942 roku w tym rejonie, ale i one zakończyły się niepowodzeniem. Ostatnia ofensywa w pobliżu Lubania zakończyła się okrążeniem i zniszczeniem większości jednostek 2. Armii Uderzeniowej. Pomimo tego otwarcie szlaku zaopatrzeniowego do Leningradu było tak istotne, że przygotowania do nowej operacji rozpoczęły się prawie natychmiast po klęsce pod Lubaniem.
Przygotowania.
Teren na południe od jeziora Ładoga jest podmokły i gęsto porośnięty lasem. Takie ukształtowanie terenu wpłynęło poważne na osłabienie mobilności pojazdów i artylerii. Dodatkowo las chroni skutecznie przed obserwacją na obydwóch kierunkach. Jedną z kluczowych lokalizacji były Wzgórza Siniawińskie, które wznosiły się ok. 150 m nad otaczającym je płaskim terenem. Wzgórza były jednym z nielicznych dobrych punktów obserwacyjnych i nie były podmokłe. Linia frontu nie zmieniła się prawie w ogóle od ustanowienia blokady, co pozwoliło Niemcom zbudować gęstą sieć punktów oporu połączonych ze sobą rowami, chronionymi różnymi przeszkodami i wspieranymi ogniem artylerii i moździerzy.
Plany Niemców.
Plan zdobycia Leningradu na przełomie lata i jesieni 1942 roku zrodził się wpierw w OKW (Oberkommando der Wehrmacht). Była to Dyrektywa nr 41 z 5 kwietnia 1942 roku. Dyrektywa podkreślała, że zdobycie Leningradu i ofensywa na Kaukaz to nadrzędne cele letniej kampanii na froncie wschodnim. Podczas dyskusji z Hitlerem 30 czerwca dowódca Grupy Armii "Północ" feldmarsz. Georg von Küchler przedstawił kilka operacji, które pomogłyby przeprowadzić wspomnianą wcześniej dyrektywę. Po tych rozmowach OKH zaczęło przemieszczać ciężką artylerię z Sewastopola, w tym baterie oblężnicze Gustav, Dora i Karl, które miały pomóc w przełamaniu radzieckich linii obronnych i w zniszczeniu twierdzy kronsztadzkiej. Przemieszczanie wojsk zakończyło się 23 lipca, tego samego dnia Dyrektywa Hitlera nr 45 nakazała Grupie Armii "Północ" zająć Leningrad na początku września. Operacji nadano kryptonim "Feuerzauber" (Magiczny Ogień), a atak miał zostać przeprowadzony przez siły 11. Armii. Oprócz tego OKH wysłało VIII Korpus Lotniczy, który miał wspierać z powietrza siły lądowe. 30 lipca kryptonim operacji zmieniono na "Nordlicht" (niem. "Północne Światło").
Operacja wymagała trzech korpusów armijnych, które miały przerwać obronę radziecką na południe od Leningradu. Jeden z korpusów miał wtedy odciąć wojska od strony południowej i zachodniej, podczas gdy pozostałe dwa korpusy miały skierować się na wschód i zniszczyć radzieckie siły między rzeką Newą a jeziorem Ładoga. W końcu te trzy korpusy miały zająć Leningrad bez poważniejszych walk ulicznych.
To miało z kolei zwolnić wojska związane z tym oblężeniem i użyć je gdzieś indziej, co mogło sprawić, że zwycięstwo niemieckie na froncie wschodnim stałoby się znacznie bardziej prawdopodobne. W tym samym bowiem czasie Niemcy przygotowywali się do bitwy pod Stalingradem. W sumie 11. Armia miała pod swoim dowództwem w rejonie Leningradu ogólną liczbę 12 dywizji.
Plany Rosjan.
Związek Radziecki próbował znieść blokadę Leningradu przez cały 1942 rok. Podczas gdy zarówno ofensywa zimowa jak i operacja lubańska nie zdołały przerwać okrążenia, to teraz zaledwie 16 km dzieliło Front Leningradzki od Frontu Wołchowskiego. Ofensywa miała na celu połączenie sił tych dwóch frontów i ustanowienie szlaku zaopatrzeniowego do Leningradu. Ponieważ Front Leningradzki był w tym czasie słabszy, to z tego powodu Front Wołchowski miał przeprowadzić ofensywę, podczas gdy Leningradzki miał przeprowadzać lokalne ataki i zajmować przyczółki po drugiej stronie rzeki Newy. 8. Armia Frontu Wołchowskiego była czołową armią w tym ataku, zaś 4. Gwardyjski Korpus Strzelecki znajdował się w drugim rzucie, a nowo formująca się 2. Armia Uderzeniowa w trzecim.
Biorąc pod uwagę bardzo trudny i silnie ufortyfikowany teren wojska radzieckie (w odróżnieniu od poprzednich operacji) były dobrze zaopatrzone i uzbrojone. 8. Armia została wzmocniona czołgami i artylerią. Uśredniając, każda dywizja strzelecka była wsparta batalionem pancernym, kilkoma pułkami artylerii i jedną do dwóch bateriami Katiusz. To pozwoliło radzieckim siłom przemieścić od 60 do 100 dział i od 5 do 9 czołgów na każdy kilometr frontu głównej ofensywy. Wojska były uzbrojone w dużą ilość pistoletów maszynowych PPD-40 i PPSz-41. Do każdej baterii artylerii dołączono oddziały inżynieryjne, które powodowały zwiększenie mobilności jednostek.
Bitwa.
Żadna ze stron nie wiedziała, że przeciwnik szykuje ofensywę w tym regionie. Niemieckie siły zdały sobie sprawę z tego, że radzieckie działania były przeprowadzone na szeroką skalę dopiero w ciągu kilku dni po rozpoczęciu ataku 8. Armii, co nastąpiło 27 sierpnia 1942 roku. To spowodowało, że 11. Armia i VIII Korpus Lotniczy zmieniły swoje pierwotne zadania i wdały się w walkę z głównym uderzeniem radzieckiej ofensywy, tym samym rezygnując bezpośrednio z ofensywy na Leningrad. Podobnie radzieckie wojska były nieświadome przemieszczenia 11. Armii w rejon Leningradu i spodziewały się tylko napotkać jednostki 10 dywizji 18. Armii. Innymi słowy przemieszczenie jednostek niemieckich z Krymu nie zostało przez Rosjan wykryte. To oznaczało z kolei, że radzieckie siły rozpoczynały ofensywę bez przewagi liczebnej zanim bitwa się jeszcze w ogóle rozpoczęła.
Radziecka ofensywa, Front Leningradzki, 19-26 sierpnia.
Ostatecznie operacja radziecka rozpoczęła się przed niemiecką 19 sierpnia, chociaż niemieckie źródła podają inne daty. Spowodowane jest to tym, że ofensywa Frontu Wołchowskiego rozpoczęła się dopiero po 27 sierpnia. Niemiecka operacja miała rozpocząć się 14 września. Front Leningradzki jak już wspomniano rozpoczął ofensywę 19 sierpnia, jednak z powodu ograniczonych zasobów w sprzęcie i ludziach front zdołał jedynie zająć przyczółki po drugiej stronie rzeki Newy, co miało pomóc połączeniu się z Frontem Wołchowskim. Strona niemiecka nie odebrała tego jako poważnej ofensywy, ponieważ Front Leningradzki już wcześniej przeprowadzał lokalne ofensywy w lipcu i na początku sierpnia. 19 sierpnia Franz Halder zanotował w swoim dzienniku: "Mamy do czynienia jak zwykle z drobnymi atakami w rejonie". Tym samym nie podjęto żadnych dodatkowych obronnych kroków.
Główna ofensywa radziecka, Front Wołchowski, 27 sierpnia – 9 września.
Ofensywa Frontu Wołchowskiego rozpoczęła się rankiem 27 sierpnia. Zakamuflowana koncentracja wojsk pozwoliła Rosjanom cieszyć się z przywileju sporej przewagi pierwszego dnia zarówno jeśli chodzi o ludzi, czołgi i artylerię i dodatkowo zaskoczyła Niemców. 8. Armia odnosiła początkowe sukcesy rozpraszając pierwszą linię niemieckiej obrony i wdzierając się na 3 km w głąb linii niemieckich w czasie pierwszego dnia ofensywy. Jednak wstępne próby rozszerzenia ataku na flanki nie powiodły się z powodu potężnego oporu Niemców. Niemieckie dowództwo zareagowało przemieszczeniem 5. Dywizji Górskiej i 28. Lekkiej Dywizji Piechoty (Jäger). Główne siły 170. Dywizji Piechoty, które dopiero co dotarły do Mgi także przyłączyły się do ofensywy. Oprócz tego Hitler rozkazał 3. Dywizji Górskiej zmianę przemieszczenia z Finlandii do Estonii.
29 sierpnia przerwa w niemieckiej linii obrony była głęboka na 7 km. W celu utrzymania ofensywy w kierunku Siniawina radzieckie siły rozpoczęły wprowadzanie do walki swoich dywizji drugiego rzutu. Siły niemieckie wzmocnione zostały dodatkowo własną dywizją pancerną i częścią 96. Dywizji Piechoty. Na zwrócenie uwagi zasługuje to, że tego dnia po raz pierwszy przemieszczono czołgi Tygrys, które stały się częścią 502. Batalionu Czołgowego, który 29 sierpnia posiadał cztery Tygrysy. Próba kontrataku za pomocą tych czołgów nie powiodła się, ponieważ dwa z czołgów natychmiast się zepsuły, a w trzecim czołgu doszło do przegrzania silnika.
Podczas pierwszej fazy wysłano lotnicze wzmocnienia do 1. Floty Powietrznej Luftwaffe należącej do Luftwafenkommando Ost (Wschodnie Dowództwo Luftwaffe). Oberkommando der Luftwaffe (Naczelne Dowództwo Luftwaffe) wysłało kilka "Jagdgeschwader" (Eskadra Myśliwska), aby wspomóc niemiecką obronę w intensywnych radzieckich atakach z powietrza. JG 54 i JG 77 zostały pospiesznie wysłane w celu zapewnienia przewagi powietrznej w operacjach na froncie bitwy. Pomimo oporu ze strony radzieckiej 14. Armii Lotniczej i jej przewagi w stosunku 2:1 Luftwaffe utrzymało dominację w powietrzu. 1. Flota Powietrzna Luftwaffe zniszczyła 42 radzieckie samoloty w poważnych bitwach powietrznych 1 i 2 września i tym samym zniwelowała nacisk Rosjan na niemieckie siły lądowe. Niemieckie działania powietrzne mogły być tak efektywne, ponieważ istnieją dowody, że morale pilotów radzieckich było już od dłuższego czasu bardzo słabe i piloci nie dawali z siebie wszystkiego. To spowodowało gwałtowną reakcję Stalina, który zagroził, że piloci, którzy będą odmawiać aktywnej walki z wrogiem staną przed sądem wojskowym.
5 września nastąpiła kulminacja ofensywy (ofensywa posunęła się o 9 km w głąb obrony niemieckiej) i był to najdalszy punkt jaki osiągnęła ta ofensywa. Tym samym brakowało już tylko 6 km do osiągnięcia brzegu Newy. Próby wyzwolenia Siniawina i przylegających do niego wzgórz spotkały się z wyjątkowym oporem i nie udały się. Na skrzydłach radzieckie siły zdobyły niemieckie umocnienia w Miszino 3 września i Woronowo 7 września. Jednak nie zdołano wyzwolić więcej terenu i aby przełamać pat użyto wojsk trzeciego rzutu (2. Armia Uderzeniowa), ale niemieckie kontrataki ze skrzydeł zatrzymały i tę ofensywę. 7 września dwie dywizje 8. Armii zostały zastąpione świeżą dywizją i brygadą pancerną w celu kontynuacji ofensywy.
Pat w dniach 10-20 września.
Jak już wspomniano bitwa zamieniła się w sytuację patową, gdzie żadna ze stron mimo prób nie zdobywała nowego terenu. Między 10 a 19 września nie doszło do poważnych zmian. Strona radziecka czekała na posiłki i wsparcie powietrzne mając nadzieję na sforsowanie tych brakujących 7 km, które oddzielały je od Frontu Leningradzkiego, ale oczekiwanie na posiłki przedłużało się.
Zatrzymawszy radziecką ofensywę siły niemieckie chciały ją teraz zniszczyć. Manstein, który został mianowany przez Hitlera na dowódcę wojsk w tym rejonie, nosił się z zamiarem odcięcia tego wybrzuszenia, które zostało stworzone przez radziecką ofensywę. Jednak pierwszy kontratak 10 września nie udał się i zakończył się dużymi stratami po napotkaniu przez Niemców rozległych pól minowych, ognia artylerii oraz moździerzy. W tej sytuacji Manstein zdecydował się skoncentrować siły na tzw. atak nożycowy, podczas gdy lokalne kontrataki Niemców trzymały w szachu radzieckie próby kontynuowania ofensywy}.
Niemiecka kontrofensywa w dniach 21 września – 15 października.
Główna kontrofensywa Niemców rozpoczęła się 21 września. W ataku brało udział 6 dywizji – 121. Dywizja Piechoty nacierała z północy, zaś 24., 132. i 170. Dywizja Piechoty XXX Korpusu Armijnego nacierały z południa, a 3. Dywizja Górska i 28. Lekka Dywizja Piechoty czaiły się w odwodzie. 5. Dywizja Górska poniosła duże straty i nie brała większego udziału w kontrofensywie.
Kontratakujący Niemcy napotkali na te samy problemy co siły radzieckie w poprzednim miesiącu. Marsz w bardzo trudnym terenie przełamujący pozycje obronne był bardzo spowolniony, a straty bardzo duże. Dopiero 25 września, po pięciu dniach zaciekłych walk, siły niemieckie połączyły się niedaleko miasta Gajtolowo i tym samym cześć radzieckiej 8. Armii (6. Gwardyjski Korpus Strzelecki) i 2. Armii Uderzeniowej znalazły się w okrążeniu. Po poradzeniu sobie z radzieckimi próbami wydostania się z okrążenia siły te zostały zbombardowane ciężkim ogniem artylerii i ataków lotniczych. W tym samym czasie 28. Lekka Dywizja Piechoty i 12. Dywizja Pancerna udaremniły próby Frontu Leningradzkiego rozszerzenia przyczółków.
W krwawych walkach od końca września do 15 października niemieckie siły zmniejszyły wybrzuszenie i ponownie zajęły wcześniej utracone punkty umocnień oprócz małego przyczółka utrzymanego przez Front Leningradzki w pobliżu Moskiewskiej Dubrowki.
Po bitwie.
Dla Związku Radzieckiego operacja była bardzo kosztowną porażką, chociaż w porównaniu z klęską Rosjan niedaleko Miasnoja Bora w czerwcu i lipcu, kiedy to 2. Armia Uderzeniowa została niemal całkowicie zniszczona i wzięto 33 000 jeńców, to ta porażka nie wydawała się aż tak wielka. Dopiero po trzech miesiącach radzieckie siły były w stanie przeprowadzić nową ofensywę, operację "Iskra". Operacja ta zdołała otworzyć korytarz do Leningradu w styczniu 1943 roku.
Dla Niemców efekty były większe, ale chociaż radzieckie zagrożenie zostało wyeliminowane, a pozycje 18. Armii ustabilizowały się, to jednak 11. Armia poniosła olbrzymie straty w ludziach, sprzęcie i amunicji. 18. Armia także poniosła straty, a w szczególności 223. Dywizja Piechoty, która broniła się przed atakiem 8. Armii w pierwszym dniu radzieckiej ofensywy. Duże straty spowodowały, że OKH wydało rozkaz operacyjny nr 1, nakazujący Grupie Armii "Północ" nie przeprowadzania żadnych akcji ofensywnych zimą 1942–1943. Dodatkowo w listopadzie 1942 roku niemieckie wzmocnienia i inne jednostki zostały przesunięte z Grupy Armii "Północ" na południe, by wziąć udział w walce z kontrofensywą radziecką pod Stalingradem, tym samym operacja "Nordlicht" została zaniechana.

</doc>
<doc id="2308533" url="https://pl.wikipedia.org/wiki?curid=2308533" title="Pisidiidae">
Pisidiidae



</doc>
<doc id="2308534" url="https://pl.wikipedia.org/wiki?curid=2308534" title="Groszkówkowate">
Groszkówkowate



</doc>
<doc id="2308535" url="https://pl.wikipedia.org/wiki?curid=2308535" title="Kulkowate">
Kulkowate



</doc>
<doc id="2308536" url="https://pl.wikipedia.org/wiki?curid=2308536" title="Pałacowy">
Pałacowy

Pałacowy – nazwa drugiego stałego kina w Poznaniu (nazywanego wówczas „teatrem kinematograficznym”), zlokalizowanego przy placu Wilhelmowskim 8 (obecnie plac Wolności), którego właścicielami byli Franciszek Dymarski i Herman Mittelstaedt. Seanse odbywały się od stycznia 1907 do 1927 roku.
Parterowy budynek kina „Pałacowego” o szerokości 10 m, długości 13,6 m i wysokości 4 m oferował 200 miejsc dla widzów i znajdował się w podwórzu kamienicy (obok mieściła się m.in. restauracja i niewielki zakład produkcyjny). Program kina zmieniał się w każdy poniedziałek. Codziennie odbywało się pięć seansów: w godzinach 16, 18 i 20 dla wszystkich oraz o 21 i 22 dla dorosłych mężczyzn. Te dwa ostatnie seanse spowodowały skandal obyczajowy – po niecałym miesiącu funkcjonowania kinoteatru do budynku wkroczyła policja, która zarekwirowała taśmę filmową oraz nakazała zamknięcie kina. Po sprawdzeniu filmów przez prokuratora zapadła decyzja o oddaniu skonfiskowanych taśm oraz udzieleniu pozwolenia na organizowanie seansów (prawdopodobnie dlatego, że film, opatrzony zastrzeżeniem „tylko dla dorosłych”, zawierał tylko 35-sekundową scenę damsko-męskiego flirtu). Skandal ten wykorzystali właściciele „Pałacowego” zamieszczając chwytliwe reklamy kina w Dzienniku Poznańskim.
Od października 1908 roku przez kilka następnych miesięcy pokazywano w „Pałacowym” "Mazura tańczącego w cztery pary w polskich kostiumach narodowych" – jeden z pierwszych polskich filmów, który został udźwiękowiony za pomocą płyty gramofonowej zsynchronizowanej z obrazem. W tym samym roku odbywała się stała projekcja innego polskiego filmu: "Pieśni pochwalnej Polki (w kostiumie narodowym)". Oba filmy cieszyły się dużą popularnością wśród poznaniaków.
W grudniu 1911 roku przeniesiono siedzibę kina pod numer 6 placu Wilhelmowskiego, gdzie Dymarski wybudował lokal na 700 miejsc – „Pałacowy” stał się największym kinem w mieście. Pod nowym adresem kino istniało do 1927 roku, kiedy to zostało wyburzone i zastąpione przez "Kinoteatr Słońce".
W 1935 roku w Kurierze Poznańskim pojawił się felieton podpisany inicjałami „Wube”, w którym pojawiło się stwierdzenie, iż kino „Pałacowy” było pierwszym poznańskim stałym kinem – autor pominął istnienie starszego kina „Park Promenadowy”, założonego przez Leona Mettlera w 1903 roku. Ta błędna informacja była powielana we wszystkich późniejszych opracowaniach dotyczących rozwoju kinematografii na ziemiach polskich.

</doc>
<doc id="2308538" url="https://pl.wikipedia.org/wiki?curid=2308538" title="12 Dywizja Pancerna">
12 Dywizja Pancerna



</doc>
<doc id="2308542" url="https://pl.wikipedia.org/wiki?curid=2308542" title="Tarnowski Hrabia">
Tarnowski Hrabia

Tarnowski – polski herb hrabiowski, odmiana herbu Leliwa.
Opis herbu.
Opis zgodnie z klasycznymi regułami blazonowania:
"W polu błękitnym – nad złotym półksiężycem sześciopromienna gwiazda złota. Nad tarczą korona hrabiowska, nad którą hełm ukoronowanym z klejnotem – na ogonie pawim półksiężyc z gwiazdą. Labry: błękitne, podbite złotem."
Najwcześniejsze wzmianki.
Według heraldyka Jerzego Dunina-Borkowskiego hetman Jan Amor Tarnowski otrzymał dziedziczny tytuł hrabiego św. c. rz. od cesarza Karola V 24 grudnia 1547 (ta linia Tarnowskich wygasła na Janie Krzysztofie Tarnowskim 1 kwietnia 1567). Inna linia miała otrzymać tytuł hrabiowski w Polsce 12 lutego 1588 od króla Zygmunta III. Tytuł ten miał być później przyznany Tarnowskim w Królestwie Polskim 24 maja 1824, potwierdzony w Rosji 4 lipca 1861 i w Galicji 18 lipca 1785.
Potwierdzenie tytułu w Galicji (hoch- und wohlgeboren, graf von) otrzymał 18 lipca 1785 Jan Jacek Amor Tarnowski. Podstawą był patent szlachecki z 1775 roku oraz pokrewieństwo z Janem Amorem Tarnowskim, który otrzymał tytuł w 1547 roku.

</doc>
<doc id="2308543" url="https://pl.wikipedia.org/wiki?curid=2308543" title="Leon Goldstand">
Leon Goldstand

Leon Goldstand (ur. 1 stycznia 1800 w Warszawie, zm. 15 stycznia 1858 w Warszawie) – polski bankier żydowskiego pochodzenia.
Życiorys.
Urodził się w Warszawie w rodzinie żydowskiej, jako syn kupca Zeliga i Karoliny z domu Lewińskiej (1771–1839). Był obywatelem miasta Warszawy. Z zawodu był bankierem, był współwłaścicielem banku Samuela Fraenkla, który działał pod firmą "S. A. Fraenkel". Był również radcą handlowym Banku Polskiego. Był właścicielem nieruchomości w Warszawie. W uznaniu zasług otrzymał w 1846 dziedziczne poczesne obywatelstwo.
Był żonaty z Felicją z domu Salinger (1801-1869), z którą miał siedmioro dzieci: Artura (1828–1835), Różę (1829–1901, żonę Jakuba Janasza), Stefanię (ur. 1832), Hipolita (1834–1894), Seweryna (1834–1849), Jana (1837–1904, bankiera w Petersburgu), Aleksandra (1838–1903, bankiera). Jego wnukiem był Leon Feliks Goldstand (1871–1926).
Leon Goldstand pochowany jest na cmentarzu żydowskim przy ulicy Okopowej w Warszawie (kwatera 20, rząd 1).

</doc>
<doc id="2308545" url="https://pl.wikipedia.org/wiki?curid=2308545" title="Wojciech Hardt">
Wojciech Hardt

Wojciech Robert Hardt (ur. 4 października 1952 w Milanówku) – polski samorządowiec i przedsiębiorca, działacz opozycji demokratycznej w okresie PRL.
Życiorys.
Ukończył Liceum Ogólnokształcące nr 10 w Grodzisku Mazowieckim, a następnie studia w Instytucie Nauk Politycznych Uniwersytetu Warszawskiego. Pracował jako redaktor w warszawskim Ośrodku Dokumentacji i Studiów Społecznych.
Od drugiej połowy lat 70. związany z opozycją demokratyczną. Od pierwszego numeru „Opinii” drukował i kolportował to czasopismo, zajmował się również dystrybucją biuletynów PPN, KSS KOR, SKS i innych środowisk antykomunistycznych. W 1978 organizował wydawnictwo drugiego obiegu pod nazwą Biblioteka Historyczna i Literacka. Należał do Ruchu Obrony Praw Człowieka i Obywatela. Po wprowadzeniu stanu wojennego współpracował z „Tygodnikiem Mazowsze”. W 1989 został przewodniczącym Komitetu Obywatelskiego w Grodzisku Mazowieckim.
Pod koniec lat 80. wraz z żoną otworzył laboratorium analiz lekarskich.
W latach 1990–1998 był radnym Grodziska Mazowieckiego. W 1998 po raz pierwszy wybrany do rady powiatu grodziskiego z ramienia AWS jako przedstawiciel SKL, objął stanowisko przewodniczącego rady. Od 2001 był związany z Platformą Obywatelską, wystąpił z tej partii w 2015. W 2002, 2006, 2010, 2014 i 2018 ponownie uzyskiwał mandat radnego powiatu, a w latach 2010–2014 po raz drugi był przewodniczącym rady.
Odznaczenia.
W 2011 prezydent Bronisław Komorowski odznaczył go Krzyżem Kawalerskim Orderu Odrodzenia Polski.

</doc>
<doc id="2308546" url="https://pl.wikipedia.org/wiki?curid=2308546" title="Yoshida Brothers">
Yoshida Brothers

 - japońscy muzycy, którzy wydali kilka albumów w Domo Records. Wykonawcy są parą braci. Zespół zadebiutował w 1999 roku. Ich pierwszy album sprzedał się w ponad 100.000 egzemplarzy i zmienił ich z drobnych gwiazdek Japonii w zespół przyciągający międzynarodową publiczność. Ich muzyka jest szybka, pełna brzmień perkusji i stylu Tsugaru-jamisen oraz innych regionalnych wpływów muzycznych. Swoje utwory wykonują na tradycyjnym shamisenie, a także korzystają z nowoczesnych instrumentów takich jak perkusja, gitara elektryczna czy też syntezator.
Skład.
Ryōichirō Yoshida (吉田 良一郎, ur. 26 lipca 1977), oraz Ken'ichi Yoshida (吉田 健一, ur. 16 grudnia 1979) obaj urodzili się w mieście Noboribetsu w prefekturze Hokkaido w Japonii.

</doc>
<doc id="2308548" url="https://pl.wikipedia.org/wiki?curid=2308548" title="Alexandra Stan">
Alexandra Stan

Alexandra Liliana Stan (ur. 10 czerwca 1989 w Konstancy) – rumuńska piosenkarka.
Życiorys.
Gdy miała pięć lat, jej talent został rozpoznany przez rodzinę i przyjaciół, od których otrzymała pełne poparcie od początku. Alexandra brała udział w wielu konkursach, nawet w festiwalu "Mamaia", gdzie pod wrażeniem jej wszechstronnego głosu była publiczność. W 2009 poznała Marcela Prodan i Andrew Nemirschi, a wkrótce została wokalistką w ich zespole Maan Studio. Ich pierwsze, wspólne piosenki – „Show Me the Way” i „Lollipop”, spotkały się z przychylnym odbiorem słuchaczy. Po wydaniu singli została zaproszona do uczestnictwa w programach telewizyjnych, a jej piosenki zostały wyemitowane w radiu. W kolejnych miesiącach nagrała piosenki „Mr Saxobeat” czy „Get Back (ASAP)”, które stały się przebojami.

</doc>
<doc id="2308554" url="https://pl.wikipedia.org/wiki?curid=2308554" title="Kazimierz Wyrwas">
Kazimierz Wyrwas

Kazimierz Wyrwas ps. "Michał" (ur. 1905 w Piątnicy Poduchownej, zm. 14 czerwca 1944 na Porytowym Wzgórzu) – działacz komunistyczny, sekretarz II Obwodu (Lubelskiego Komitetu Obwodowego) PPR.
Biografia.
W 1925 wstąpił do KPP, od 1933 był sekretarzem Komitetu Dzielnicowego (KD) KPP, organizował manifestacje i strajki. W 1936 za działalność komunistyczną został skazany na 8 lat. Wydostał się z więzienia we wrześniu 1939, po czym we współpracy z Sowietami organizował w rodzinnej wsi czerwoną milicję i prowadził działalność na rzecz Międzynarodowej Organizacji Pomocy Rewolucjonistom. Po napaści Niemiec na ZSRR 22 czerwca 1941 uciekł w głąb ZSRR, gdzie został skierowany do szkoły partyjnej przy Komitecie Wykonawczym Międzynarodówki Komunistycznej w Puszkino koło Moskwy. Jesienią 1943 został przerzucony przez linię frontu na Polesie, gdzie działał oddział partyzancki im. Tadeusza Kościuszki (Pińska Brygada Partyzancka). Na początku stycznia 1944 wraz z oddziałem Armii Ludowej Leona Kasmana "Janowskiego" przeprawił się przez Bug, kierując się do lasów parczewskich, gdzie nawiązał łączność z kierownictwem II Obwodu PPR i AL, którego został członkiem. Przejściowo kierował 4 Okręgiem PPR, obejmującym północną Lubelszczyznę. W połowie stycznia przeszedł na południową Lubelszczyznę. W marcu 1944, po śmierci Jana Sławińskiego "Tyfusa" w walce z Niemcami w Kaznowie, został sekretarzem II Obwodu PPR. 14 czerwca 1944 zginął w walce z Niemcami w bitwie na Porytowym Wzgórzu.
Jego brat Michał, również działacz KPP, a następnie członek PPR, w latach 1940–1941 był przewodniczącym Rady Wiejskiej w Piątnicy, a po wojnie został funkcjonariuszem łomżyńskiego PUBP. Zginął 11 maja 1945 pod Wyrzykami w walce z oddziałem poakowskim dowodzonym przez Stanisława Marchewkę "Rybę".

</doc>
<doc id="2308557" url="https://pl.wikipedia.org/wiki?curid=2308557" title="Zéphirin Zoko">
Zéphirin Zoko

Zéphirin Ghanoua Zoko (ur. 13 września 1977 w Abidżanie) – iworyjski piłkarz grający na pozycji napastnika. W reprezentacji Wybrzeża Kości Słoniowej rozegrał 9 meczów i strzelił 4 gole.
Kariera klubowa.
Karierę piłkarską Zoko rozpoczął w klubie Stade d’Abidjan. W 1998 roku zadebiutował w jego barwach w pierwszej lidze Wybrzeża Kości Słoniowej. W 1999 roku przeszedł do innego klubu z Abidżanu, ASEC Mimosas. Wraz z zespołem ASEC dwukrotnie wywalczył mistrzostwo kraju w latach 2000 i 2001 oraz zdobył Puchar Wybrzeża Kości Słoniowej w 1999 i superpuchar kraju w tym samym roku.
W 2002 roku Zoko odszedł do francuskiego czwartoligowca, Paris FC. Latem 2002 został zawodnikiem drugoligowego Olympique Alès. Natomiast w sezonie 2003/2004 grał w AS Cannes.
W 2004 roku Zoko został zawodnikiem belgijskiego KV Oostende. W belgijskiej ekstraklasie zadebiutował 8 sierpnia 2004 w zremisowanym 3:3 domowym meczu z KVC Westerlo i w debiucie zdobył gola. W sezonie 2004/2005 strzelił 8 goli, a Oostende spadło do drugiej ligi. Po spadku Oostende odszedł do KAA Gent, w którym swój debiut zanotował 10 września 2005 w spotkaniu z KRC Genk (2:0). W Gent grał przez sezon.
W 2006 roku Zoko odszedł do francuskiego trzecioligowego Nîmes Olympique. W latach 2007-2008 grał w czwartoligowym US Luzenac, w którym zakończył swoją karierę.
Kariera reprezentacyjna.
W reprezentacji Wybrzeża Kości Słoniowej Zoko zadebiutował w 2000 roku. W swojej karierze dwukrotnie był powoływany do kadry na Puchar Narodów Afryki. W 2000 roku rozegrał 1 mecz Pucharu Narodów Afryki 2000, z Ghaną (2:0), a w 2002 roku - 1 w Pucharze Narodów Afryki 2002, z Kamerunem (0:1). Od 2000 do 2002 roku rozegrał w kadrze narodowej 9 spotkań, w których strzelił 4 gole.

</doc>
<doc id="2308558" url="https://pl.wikipedia.org/wiki?curid=2308558" title="Zephirin Zoko">
Zephirin Zoko



</doc>
<doc id="2308559" url="https://pl.wikipedia.org/wiki?curid=2308559" title="Neidenfels">
Neidenfels

Neidenfels – miejscowość i gmina w Niemczech, w kraju związkowym Nadrenia-Palatynat, w powiecie Bad Dürkheim, wchodzi w skład gminy związkowej Lambrecht (Pfalz).

</doc>
<doc id="2308560" url="https://pl.wikipedia.org/wiki?curid=2308560" title="Ficksburg">
Ficksburg

Ficksburg — miasto w Wolnym Państwie Orania położone przy granicy z Lesotho, obok Bethlehem, drugie największy ośrodek we wschodniej części Prowincji. 
Miasto założone przez generała Johana Ficka, który podbił okoliczne ziemie w wojnie z plemionami Basuto. Ostatni Gubernator Generalny Związku Południowej Afryki i pierwszy prezydent Republiki Południowej Afryki Charles Robberts Swart był tu internowany w 1914 roku przez Brytyjczyków i wypuszczony na wolność w przeddzień zaplanowanej egzekucji. 
Ficksburg leży na obszarze rolniczym; uprawia się tu m.in. proso, sorgo, kukurydzę, a także wiśnie i szparagi. Rozwinięta turystyka, m.in. brama do Lesotho ("The Gateway to the Mountain Kingdom Of Lesotho") na terenie którego znajduje się malownicze Katse Dam. 
3 kilometry na północ od miasta znajduje się lotnisko (Ficksburg Airport) obsługujący połączenia lokalne.

</doc>
<doc id="2308561" url="https://pl.wikipedia.org/wiki?curid=2308561" title="Zygmunt Kawecki (inżynier)">
Zygmunt Kawecki (inżynier)

Zygmunt Kawecki (ur. 11 kwietnia 1919 w Wieliczce, zm. 10 listopada 2003) – inżynier, profesor Akademii Górniczo-Hutniczej w Krakowie, dyrektor Instytutu Maszyn Górniczych, Przeróbczych i Automatyki, podczas II wojny światowej żołnierz Armii Krajowej.
Życiorys.
Zygmunt Kawecki pochodził z rodziny o tradycjach górniczych, jego ojciec Franciszek, absolwent Akademii Górniczej w Loeben, był kierownikiem warzelni w kopalni soli w Wieliczce. Po ukończeniu wielickiego Gimnazjum im. Jana Matejki odbywał służbę wojskową w Szkole Podchorążych Saperów w Modlinie. W kampanii wrześniowej, w stopniu plutonowego-podchorążego, otrzymał przydział mobilizacyjny do batalionu saperów w Przemyślu. 4 września został poważnie ranny podczas bombardowania pociągu z transportem wojska w Trzcianie koło Rzeszowa. Podczas okupacji hitlerowskiej związał się ze Związkiem Walki Zbrojnej i Armią Krajową. Miał pseudonim „Mars”. Do 1943 roku był dowódcą plutonu w Wieliczce, następnie miejscowego plutonu Kedywu, a od marca 1944 roku inspektorem dywersyjnym Kedywu w obwodzie miechowskim. Brał udział w licznych akcjach dywersyjnych, między innymi nieudanej próbie wysadzenia pociągu wiozącego Hansa Franka w nocy z 29 na 30 stycznia 1944 roku, wysadzeniu pociągu ewakuacyjnego pod Kasiną Wielką, likwidacji dowódcy Stützpunktu w Dalewicach. Podczas akcji „Burza” uczestniczył, w składzie Samodzielnego batalionu partyzanckiego „Skała”, w walkach pod Moczydłem, Krzeszówką, Zarszynem, Sadkami i Złotym Potokiem. Wojnę zakończył w stopniu podporucznika, za swoją działalność został odznaczony Krzyżem Srebrnym Orderu Virtuti Militari, dwukrotnie Krzyżem Walecznych, Srebrnym Krzyżem Zasługi z Mieczami i Krzyżem Partyzanckim.
Po zakończeniu wojny podjął studia na Akademii Górniczo-Hutniczej. Współuczestniczył w pracach profesorów Ludgera Szklarskiego i Mieczysława Jeżewskiego nad konstrukcją defektoskopu magnetycznego lin stalowych, wykorzystywanego następnie przy badaniach trwałości lin nośnych kolei linowej na Kasprowy Wierch. Doświadczenia te znalazły później zastosowanie przy kontroli bezpieczeństwa lin w kopalniach. W 1959 roku Zygmunt Kawecki obronił na AGH pracę doktorską "Zagadnienia teoretyczne i praktyczne związane z elektromagnetyczną defektoskopią lin stalowych", dwa lata później habilitował się na podstawie pracy "Zagadnienia poprawy ekonomiki transportu szybowego kopalń przez zastosowanie wyciągów jednonaczyniowych w nowym układzie". Wraz z profesorem Juliuszem Stachurskim był współautorem pionierskiej pracy "Defektoskopia magnetyczna lin stalowych" (1969), tłumaczonej na języki rosyjski i angielski. Dwukrotnie był prodziekanem Wydziału Maszyn Górniczych i Hutniczych AGH. W 1967 roku został mianowany profesorem nadzwyczajnym, zaś pięć lat później objął funkcję dyrektora Instytutu Maszyn Górniczych, Przeróbczych i Automatyki, którą pełnił do przejścia na emeryturę w 1982 roku. W 1974 roku otrzymał tytuł profesora zwyczajnego.
Był autorem lub współautorem 43 patentów, 193 publikacji oraz kilkuset innych opracowań. Należał do Sekcji Mechanizacji Górnictwa Komitetu Górnictwa Polskiej Akademii Nauk. W 1993 roku otrzymał doktorat honorowy Akademii Górniczo-Hutniczej. Był członkiem Komitetu Naukowo-Programowego „Zeszytów Naukowo-Technicznych Katedry Transportu Linowego AGH”. Był także współtwórcą i w latach 1995–2001 prezesem Konwentu Seniorów AGH. Był odznaczony między innymi: Złotym Krzyżem Zasługi (1956), Krzyżem Kawalerskim (1972), Oficerskim (1976) i Komandorskim (1982) oraz Gwiazdą do Krzyża Komandorskiego (1999) Orderu Odrodzenia Polski a także Medalem Komisji Edukacji Narodowej.

</doc>
<doc id="2308567" url="https://pl.wikipedia.org/wiki?curid=2308567" title="Barrow Creek">
Barrow Creek

Barrow Creek – miejscowość w Australii, w środkowej części Terytorium Północnego, położone przy drodze Stuart Highway, 284 km na północ od Alice Springs. Miejscowość liczy 11 mieszkańców.
Barrow Creek zostało założone w drugiej połowie XIX wieku, pełniąc funkcję stacji telegraficznej, na linii łączącej Adelaide na południu kraju z miastem Darwin na północy. Nazwa miejscowości pochodzi od Johna Henry'ego Barrowa – dziennikarza i polityka.

</doc>
<doc id="2308570" url="https://pl.wikipedia.org/wiki?curid=2308570" title="Lindenberg (Nadrenia-Palatynat)">
Lindenberg (Nadrenia-Palatynat)

Lindenberg – miejscowość i gmina w Niemczech, w kraju związkowym Nadrenia-Palatynat, w powiecie Bad Dürkheim, wchodzi w skład gminy związkowej Lambrecht (Pfalz).

</doc>
<doc id="2308573" url="https://pl.wikipedia.org/wiki?curid=2308573" title="Weidenthal (Nadrenia-Palatynat)">
Weidenthal (Nadrenia-Palatynat)

Weidenthal – miejscowość i gmina w Niemczech, w kraju związkowym Nadrenia-Palatynat, w powiecie Bad Dürkheim, wchodzi w skład gminy związkowej Lambrecht (Pfalz).

</doc>
<doc id="2308577" url="https://pl.wikipedia.org/wiki?curid=2308577" title="Weidenthal">
Weidenthal

Niemcy:

</doc>
<doc id="2308580" url="https://pl.wikipedia.org/wiki?curid=2308580" title="Tyszkiewicz Hrabia">
Tyszkiewicz Hrabia

Tyszkiewicz Hrabia – polski herb hrabiowski, odmiana herbu Leliwa.
Opis herbu.
Opis zgodnie z klasycznymi regułami blazonowania:
"W polu błękitnym – nad złotym półksiężycem sześciopromienna gwiazda złota. Nad koroną hrabiowską i herbem ukoronowanym – na ogonie pawim półksiężyc z gwiazdą. Złota bordiura. Dewiza: "NEC ASPERA TERRENT"."
Powyższą wersję herbu zamieścił w swoim herbarzu Tadeusz Gajl, powołując się na prace Siebmachera i Leitgebera. Tadeusz Gajl przytoczył też wersję herbu przekazywaną w tradycji rodzinnej Tyszkiewiczów, gdzie brak jest bordiury, zaś godło w klejnocie leży na piórach strusich (czyli tak jak w herbie Leliwa II Tyszkiewiczów).
Sławomir Górzyński przytoczył też wersję herbu z dyplomu potwierdzającego tytuł hrabiowski w Austrii w 1893 roku. Nie było tam bordiury i dewizy, zaś godło w klejnocie leżało na pięciu piórach pawich.
Najwcześniejsze wzmianki.
Według heraldyka Jerzego Sewera Dunina-Borkowskiego Tyszkiewiczowie mają pochodzić od Tyszki, czyli Tymoteusza, syna bojara Kalenika Miszkowicza (stąd zwani byli Tyszkiewiczami). Jedna gałąź Tyszkiewiczów o przydomku Kalenicki nabyła Łohojsk 20 października 1531 i otrzymała tytuł hrabiowski na Łohojsku i Berdyczowie od króla Zygmunta II Augusta 5 listopada 1569. Tytuł ten potwierdzono w Rosji 8 maja 1861 i 17 grudnia 1862, w Saksonii 8 listopada 1871, w Austrii 7 października 1893.
Zgodnie z ustaleniami T. Wasilewskiego, informacja o nadaniu tytułu hrabiowskiego z 1569 była fałszywa, tym niemniej na jej podstawie tytuł potwierdzono później w Rosji, Saksonii i Austrii. Tytuł w Austrii potwierdzono Marcelemu Adamowi Włodzimierzowi Tyszkiewiczowi.
Herbowni.
Jedna rodzina herbownych:

</doc>
<doc id="2308581" url="https://pl.wikipedia.org/wiki?curid=2308581" title="Jan Sławiński (porucznik)">
Jan Sławiński (porucznik)

Jan Sławiński ps. „Gruby Janek”, „Gruby Jan” zwany „Tyfusem” (ur. 30 października 1906 w zakopiańskich Kuźnicach, zm. 3 marca 1944 w Kaznowie) – działacz komunistyczny, uczestnik wojny domowej w Hiszpanii, sekretarz II Obwodu PPR, oficer Armii Ludowej.
Biografia.
Skończył trzy klasy szkoły ludowej. W końcu lat dwudziestych zamieszkał w Pełkiniach, gdzie pracował jako szewc. Następnie wyemigrował do Francji, gdzie od 1930 pracował w cynkowni w Pont de-la-Deule w departamencie Nord, później w kopalni Vazier. W kwietniu 1934, zarekomendowany przez działacza komunistycznego we Francji Franciszka Sobeckiego, u którego kwaterował, wstąpił do Polskiej Grupy Językowej Francuskiej Partii Komunistycznej (FPK) w Pont de-la-Deule; od czerwca pełnił funkcję sekretarza. W sierpniu współorganizował strajk okupacyjny w kopalni Escarpeller w Leforest. Następnie zorganizował akcję w obronie ekspulsowanych polskich rodzin górniczych. Wyrzucony za to z pracy w kopalni Vazier, dzięki pomocy działaczy CGT (Confederation Generale du Travail) i FPK, znalazł pracę w koksowni w Douai. Członek Polskich Grup Francuskiej Sekcji Czerwonej Pomocy, działacz Związku Zawodowego Górników i MOPR, od 1935 sekretarz MOPR na departament Nord. Założył kilka patronatów nad więźniami politycznymi w Polsce, korespondował w związku z tym ze Stefanią Sempołowską. 
W maju i czerwcu 1936 czynny w walce strajkowej, zdobył popularność jako okręgowy działacz polskiej sekcji górników przy CGT w de. Nord. Prowadził tam skuteczną akcję na rzecz założenia komunistycznego „Dziennika Ludowego”, pozyskując przyszłych abonentów i zbierając środki na uruchomienie pisma (ukazywało się od grudnia 1936 do października 1938. Z kolei centralne kierownictwo polskich grup skierowało go jako instruktora do departamentów Meurthe i Mozela w północno-wschodniej Francji, w celu utworzenia tam organizacji lewicowych i przeciwdziałania wpływom polskich stowarzyszeń „klerykalno-sanacyjnych” (m.in. w Hayange). We wrześniu 1936 powołany do Komitetu Okręgowego Polskich Grup FPK w dep. Nord, odpowiadał za organizowanie wśród górników komitetów solidarności z hiszpańskimi republikanami i mobilizację ochotników. W kwietniu 1938 uzyskał zgodę na wyjazd do Hiszpanii. Członek Komunistycznej Partii Hiszpanii. Przydzielony do Kompanii Ciężkich Karabinów Maszynowych w Batalionie im. Adama Mickiewicza, w nocy z 24 na 25 lipca 1938 osłaniał jego przeprawę na drugi brzeg Ebro. W następnych walkach był już komisarzem politycznym plutonu CKM (zastępcą dowódcy plutonu do spraw polityczno-wychowawczych). Ranny i umieszczony w szpitalu, 24 września został wycofany z frontu nad Ebro. W styczniu 1939 objął funkcję komisarza politycznego batalionu w zreorganizowanej XIII Brygadzie Międzynarodowej im. Jarosława Dąbrowskiego. Wraz z Brygadą 24 stycznia wyruszył w kierunku Barcelony, ale 26 stycznia upadł Madryt, co spowodowało odwrót Brygady. Z ostatnimi jednostkami ochotników 9 lutego przekroczył granicę hiszpańską. Internowany we Francji, początkowo przebywał w różnych obozach internowania, następnie, uznany przez władze francuskie za bardzo niebezpiecznego, w obozie karnym, a od 1941 na przymusowych robotach w Niemczech. 
Wiosną 1942 na urlopie w Paryżu spotkał się z działaczem komunistycznym Janem Rutkowskim i niedługo potem dzięki fałszywym dokumentom powrócił do kraju. Działał na Mazowszu, Kielecczyźnie, w Małopolsce i rejonie Rzeszowa, jednak głównie na Lubelszczyźnie. Na początku 1943 był krótko dowódcą operacyjnym Okręgowej Komendy (OK) Gwardii Ludowej. W lutym został wysłany wraz z Grzegorzem Korczyńskim na Zamojszczyznę z zadaniem zorganizowania zbrojnego oporu chłopów przeciw pacyfikacjom, a w marcu do okręgu siedleckiego, gdzie – jak wynika z jego raportu – bez większego skutku podjął próbę organizowania partyzantki GL. Od maja 1943 sekretarz II Obwodu (Obwodu Lubelskiego) PPR. Na początku 1944 roku, po powstaniu Krajowej Rady Narodowej, organizował konspiracyjne rady narodowe i komitety folwarczne. 10 lutego 1944 został mianowany porucznikiem Armii ludowej. Na założycielskim zebraniu konspiracyjnej Wojewódzkiej Rady Narodowej Lubelszczyzny, zwołanym 18 lutego 1944 w Rudce Kijańskiej, został wybrany na członka Rady jako przedstawiciel PPR. Podczas konspiracyjnej narady, którą odbywał 3 marca 1944 w domu Woźniaków w Kaznowie w powiecie lubartowskim z sekretarzem lubelskiego Komitetu Okręgowego PPR Bolesławem Kwiatkiem i szefem sztabu Oręgu nr. 4 Lublin AL Józefem Ozonem, dom został otoczony przez niemiecką żandarmerię na skutek denuncjacji Józefa Kołaczewskiego ps. "Dżo" z NSZ do Gestapo. Uczestnicy spotkania zginęli w walce. Po wojnie zbudowano obelisk w tym miejscu.
&lt;br&gt;Był patronem 3 pułku Wojsk Obrony Wewnętrznej.

</doc>
<doc id="2308585" url="https://pl.wikipedia.org/wiki?curid=2308585" title="Borkowo Łostowickie">
Borkowo Łostowickie



</doc>
<doc id="2308587" url="https://pl.wikipedia.org/wiki?curid=2308587" title="Wachenheim im Speyergau">
Wachenheim im Speyergau



</doc>
<doc id="2308588" url="https://pl.wikipedia.org/wiki?curid=2308588" title="Crystal Palace F.C. (1861)">
Crystal Palace F.C. (1861)

Crystal Palace Football Club – angielski klub piłkarski, założony w 1861 roku przez pracowników Kryształowego Pałacu w Sydenham Hill, miejscowych sportowców oraz uczniów lokalnej szkoły prywatnej. Początkowo zespół rozgrywał mecze towarzyskie na boisku w Penge Common. Oryginalne stroje klubu to koszule w biało-niebieskie poprzeczne pasy oraz granatowe spodenki. Klub został rozwiązany.
Historia.
W tamtym czasie zasady gry w piłkę nożną nie były jednoznaczne, a podczas meczów zazwyczaj panował chaos. W 1863 roku jednak, przedstawiciele nowo powstałych klubów piłkarskich (w tym Crystal Palace) na spotkaniu w "Freemasons' Tavern" przy Long Acre Street w Londynie, utworzyli Związek Piłkarski (ang. "Football Association") i przyjęli zasady gry w piłkę nożną.
Członkowie klubu walnie przyczynili się do rozwoju Związku w latach 1864-1868, a jeden z nich - James Turner - był jego skarbnikiem.
W 1871 "Football Association" zorganizowało turniej o Puchar Anglii, a Crystal Palace był jednym z 15 zespołów, które przystąpiły do 1. edycji; zespół dotarł do półfinału, gdzie przegrał 0:3 z Royal Engineers, jednym z najlepszych zespołów tamtych lat. Pierwszym historycznym zwycięzcą turnieju został inny londyński zespół Wanderers, a przedstawiciel zarządu Crystal Palace D. Allport ufundował pierwsze w historii trofeum.
Crystal Palace przystępował do rozgrywek o Puchar w kolejnych czterech sezonach, grając także mecze towarzyskie przeciwko innym londyńskim drużynom. Ostatecznie klub został zlikwidowany w 1876 roku, prawdopodobnie z powodu braku obiektu. Ostatni udokumetowany mecz drużyny to porażka 0:3 z Wanderers 11 grudnia 1876.
Prezes klubu J.H. Cozens założył później klub o tej samej nazwie w 1905 roku.
Piłkarze, którzy wystąpili dla reprezentacji.
30 listopada 1872 doszło do pierwszego w historii meczu międzypaństwowego. Reprezentacja Anglii spotkała się na Hamilton Crescent w Partick, w obecności 3000 widzów, ze Szkocją. Na to spotkanie powołanych zostało dwóch piłkarzy klubu - napastnik Charles Chenery oraz bramkarz Alexander Morten. Chenery zagrał cały mecz zaś Morten nie mógł wystąpić z powodu kontuzji.
Do rewanżu doszło 8 marca 1873 roku. Na Kennington Oval w Londynie Anglia pokonała Szkocję 4:2. Morten wystąpił w tym spotkaniu jako kapitan, zaś Chennery, który zaliczył w sumie 3 występy w kadrze, zdobył jedną z bramek. 
W reprezentacji Anglii wystąpiło jeszcze dwóch innych piłkarzy Crystal Palace: bramkarz Arthur Savage i napastnik Charles Smith. Obydwaj zagrali w przegranym 0:3 meczu ze Szkocją na Hamilton Crescent w Partick, 4 marca 1876.
W późniejszym okresie Morten i Chennery byli członkami "Football Association".
Wyniki klubu w Pucharze Anglii.
Crystal Palace wystąpił w pięciu edycjach Pucharu Anglii. Najlepszym osiągnięciem zespołu było dotarcie do półfinału tych rozgrywek w 1872 roku.

</doc>
<doc id="2308589" url="https://pl.wikipedia.org/wiki?curid=2308589" title="Katowickie Centrum Onkologii">
Katowickie Centrum Onkologii

Katowickie Centrum Onkologii (do 2016 roku jako "Szpital im. Stanisława Leszczyńskiego w Katowicach") – wieloprofilowy szpital w Katowicach, w którego skład wchodzą dwa zespoły: dawny Szpital Miejski Nr 6 przy ul. Raciborskiej 27 w Śródmieściu oraz dawny Szpital Przemysłowy (Hutniczy) przy ul. Józefowskiej 119 w Wełnowcu-Józefowcu.
W szpitalu hospitalizuje się rocznie około 10 tys. osób, w tym 500 dzieci i 1000 noworodków. W poradniach konsultowanych jest 47 tys. pacjentów na rok.
Historia.
Pierwszy szpital przy ul. Raciborskiej powstał w 1904 roku. Lekarzem naczelnym lecznicy miejskiej był wówczas dr Emanuel Glaser. Szpital ten liczył wówczas 120 łóżek. W dwóch budynkach znajdowały się oddziały: chirurgiczny z salą operacyjną, wewnętrzny i położniczo-ginekologiczny. W szpitalu było laboratorium chemiczno-bakteriologiczne, diagnostyczny aparat rentgena, sale dla psychicznie chorych oraz dla zakaźnie chorych. W wyposażeniu była kostnica i dezynfektor parowy. Na terenie szpitala była też kaplica i niewielki klasztor sióstr zakonnych ze zgromadzenia Służebniczek Maryi.
Szpital im. Stanisława Leszczyńskiego został utworzony Decyzją Wojewody Katowickiego Marka Kempskiego z 31 października 1998 roku. Połączono wówczas dawny Szpital Miejski Nr 6 leżący w dzielnicy Śródmieście ze Szpitalem Przemysłowym (Szpital Miejski Nr 8) przy ul. Józefowskiej 119 w dzielnicy Wełnowiec-Józefowiec.
W 2001 roku placówka medyczna zyskała tytuł „Szpitala Przyjaznego Dziecku”. W dniu 30 listopada 2012 roku otwarto Centralną Izbę Przyjęć oraz Pracownię Rezonansu Magnetycznego przy ul. Raciborskiej. Dnia 25 lutego 2016 roku o godz. 11:00 nastąpiło uroczyste otwarcie Pawilonu Operacyjnego oraz Pracowni Tomografii Komputerowej Katowickiego Centrum Onkologii.
W dniu 23 stycznia 2016 weszła w życie uchwała Sejmiku Województwa Śląskiego, zmieniająca nazwę placówki ze „Szpitala im. Stanisława Leszczyńskiego w Katowicach” na „Katowickie Centrum Onkologii”.
Szpitalne oddziały.
Szpital dysponuje następującymi oddziałami:
Poradnie specjalistyczne.
W szpitalu otwarte są następujące poradnie
Pracownie specjalistyczne.
W Katowickim Centrum Onkologii działają następujące pracownie:

</doc>
<doc id="2308592" url="https://pl.wikipedia.org/wiki?curid=2308592" title="Vardinoyiannia 2011">
Vardinoyiannia 2011

Vardinoyiannia 2011 – mityng lekkoatletyczny, który odbył się 13 lipca w Retimno na Krecie. Zawody znalazły się w kalendarzu European Athletics Outdoor Premium Meetings – cyklu najważniejszych mityngów organizowanych pod egidą Europejskiego Stowarzyszenia Lekkoatletycznego.
W biegu na 3000 metrów z przeszkodami Kobiet zwyciężyła Greczynka Iríni Kokkinaríou, jednak została ona później zdyskwalifikowana za doping i jej wynik został anulowany (9:40,20).

</doc>
<doc id="2308596" url="https://pl.wikipedia.org/wiki?curid=2308596" title="Międzynarodowe Centrum Badań nad Ochroną i Konserwacją Dziedzictwa Kulturowego">
Międzynarodowe Centrum Badań nad Ochroną i Konserwacją Dziedzictwa Kulturowego

Międzynarodowe Centrum Badań nad Ochroną i Konserwacją Dziedzictwa Kulturowego, ang. "International Center for the Study of the Preserveation and Restoration of Cultural Property", w skrócie ICCROM.
ICCROM jest pozarządową międzynarodową organizacją ekspercką która się zajmuje konserwacją dziedzictwa kulturowego. . Zarząd składa się z 25 członków wybranych przez Zgromadzenie Generalne.
Propozycja utworzenia międzyrządowego centrum badań i metod konserwacji została podjęta w New Dehli, podczas 9 sesji Konferencji UNESCO.

</doc>
<doc id="2308605" url="https://pl.wikipedia.org/wiki?curid=2308605" title="GFantasy">
GFantasy



</doc>
<doc id="2308606" url="https://pl.wikipedia.org/wiki?curid=2308606" title="Goennheim">
Goennheim



</doc>
<doc id="2308608" url="https://pl.wikipedia.org/wiki?curid=2308608" title="Ellerstadt">
Ellerstadt

Ellerstadt – miejscowość i gmina w Niemczech, w kraju związkowym Nadrenia-Palatynat, w powiecie Bad Dürkheim, wchodzi w skład gminy związkowej Wachenheim an der Weinstraße.

</doc>
<doc id="2308613" url="https://pl.wikipedia.org/wiki?curid=2308613" title="Friedelsheim">
Friedelsheim

Friedelsheim – miejscowość i gmina w Niemczech, w kraju związkowym Nadrenia-Palatynat, w powiecie Bad Dürkheim, wchodzi w skład gminy związkowej Wachenheim an der Weinstraße.

</doc>
<doc id="2308615" url="https://pl.wikipedia.org/wiki?curid=2308615" title="Tramwaje w Montreux/Vevey">
Tramwaje w Montreux/Vevey

 Tramwaje w Montreux/Vevey − zlikwidowany system komunikacji tramwajowej w szwajcarskich miastach Montreux, Vevey oraz Villeneuve działający w latach 1888–1958. 
Historia.
W 1878 powstał pierwszy projekt budowy linii tramwajowej na sprężone powietrze. Natomiast pierwsze tramwaje, które wyjechały na trasę Vevey – Chillon 4 czerwca 1888, były tramwajami elektrycznymi. W kolejnych latach wydłużono linię do Villeneuve. Do 1913 wybudowano zajezdnię w Clarens. W 1957 rozpoczęto dostawy pierwszych trolejbusów, które stopniowo zaczęły zastępować tramwaje. Ostatecznie tramwaje zlikwidowano w 1958. 
Tabor.
W 1888 linia obsługiwana była przez 12 wagonów, a w 1913 otrzymano 22 nowe tramwaje.

</doc>
<doc id="2308616" url="https://pl.wikipedia.org/wiki?curid=2308616" title="Borroloola">
Borroloola

Borroloola – miasto ("town") w Australii, w północno-wschodniej części Terytorium Północnego, położone nad rzeką McArthur, na północ od płaskowyżu Barkly i ok. 50 km na południe od Zatoki Karpentaria. W 2006 roku miasto liczyło 773 mieszkańców, spośród których 579 (74,9%) było Aborygenami.
Borroloola założona została w drugiej połowie XIX wieku. Podstawę gospodarki miasta stanowi turystyka oraz rybołówstwo.

</doc>
<doc id="2308621" url="https://pl.wikipedia.org/wiki?curid=2308621" title="Aliou Siby Badra">
Aliou Siby Badra

Aliou Siby Badra (ur. 26 lutego 1971) – iworyjski piłkarz grający na pozycji pomocnika. W reprezentacji Wybrzeża Kości Słoniowej rozegrał 36 meczów.
Kariera klubowa.
Karierę piłkarską Badra rozpoczął w klubie ASEC Mimosas. W 1993 roku zadebiutował w jego barwach w pierwszej lidze Wybrzeża Kości Słoniowej. Wraz z zespołem ASEC siedmiokrotnie wywalczył mistrzostwo kraju w latach 1993, 1994, 1995, 1997, 1998, 2000 i 2001 oraz zdobył trzy Puchary Wybrzeża Kości Słoniowej w latach 1995, 1997 i 1999. W swojej karierze wygrał także superpuchar kraju (1994, 1995, 1997, 1998, 1999).
W 2001 roku Badra odszedł do tunezyjskiego Club Africain Tunis. Grał w nim w sezonie 2001/2002, a następnie odszedł do saudyjskiego Al-Hilal. W 2003 roku zdobył z nim Puchar Korony Księcia. W 2004 roku zakończył w Al-Hilal swoją sportową karierę.
Kariera reprezentacyjna.
W reprezentacji Wybrzeża Kości Słoniowej Badra zadebiutował w 1993 roku. W swojej karierze pięciokrotnie był powoływany do kadry na Puchar Narodów Afryki.
W 1994 roku podczas Pucharu Narodów Afryki 1994, na którym Wybrzeże Kości Słoniowej zajęło 3. miejsce, Badra rozegrał 2 mecze: ze Sierra Leone (4:0) i z Zambią (0:1).
W 1996 roku Badra wystąpił dwukrotnie w Pucharze Narodów Afryki 1996: z Mozambikiem (1:0) oraz z Tunezją (1:3). Z kolei w 1998 roku Badra zaliczył jeden mecz w Pucharze Narodów Afryki 1998, z Namibią (4:3).
W 2000 roku Badra rozegrał 2 mecze Pucharu Narodów Afryki 2000: z Kamerunem (0:3) i z Ghaną (2:0). Natomiast w 2002 roku wystąpił trzykrotnie w Pucharze Narodów Afryki 2002: z Togo (0:0), z Kamerunem (0:1) i z Demokratyczną Republiką Konga (1:3). Od 1993 do 2002 roku rozegrał w kadrze narodowej 36 spotkań.

</doc>
<doc id="2308628" url="https://pl.wikipedia.org/wiki?curid=2308628" title="Kirn">
Kirn

Niemcy:
Osoby:
Zobacz też:

</doc>
<doc id="2308635" url="https://pl.wikipedia.org/wiki?curid=2308635" title="Einar Lönnberg">
Einar Lönnberg

Axel Johann Einar Lönnberg (ur. 24 grudnia 1865, zm. 21 listopada 1942) – szwedzki zoolog. W latach 1904-1932 był szefem działu kręgowców Szwedzkiego Muzeum Historii Naturalnej w Sztokholmie.

</doc>
<doc id="2308638" url="https://pl.wikipedia.org/wiki?curid=2308638" title="Nhulunbuy">
Nhulunbuy

Nhulunbuy – miasto ("township") w Australii, w północno-wschodniej części Terytorium Północnego, położone na półwyspie Gove, na Ziemi Arnhema, nad Morzem Arafura. W 2006 roku miasto liczyło 4112 mieszkańców.
Nhulunbuy zostało założone w latach 70. XX wieku w pobliżu złóż boksytów, których wydobycie i przetwórstwo stanowi podstawę gospodarki miasta. W mieście znajduje się port lotniczy Gove oraz port pełnomorski.

</doc>
<doc id="2308639" url="https://pl.wikipedia.org/wiki?curid=2308639" title="Bernard Kouassi">
Bernard Kouassi

Bernard Kouakou Kouassi (ur. 1 stycznia 1980) – iworyjski piłkarz grający na pozycji bramkarza.
Kariera klubowa.
Karierę piłkarską Kouassi rozpoczął w klubie Stade d’Abidjan. W 2000 roku zadebiutował w jego barwach w pierwszej lidze Wybrzeża Kości Słoniowej. Grał w nim do połowy 2003 roku i wtedy też odszedł do innego klubu z Abidżanu, Africa Sports National. Na początku 2006 roku odszedł z Afriki Sports do Séwé Sports, a w 2007 roku został piłkarzem ASEC Mimosas i zdobył z nim Puchar oraz Superpuchar Wybrzeża Kości Słoniowej.
W 2008 roku Kouassi wyjechał z Wybrzeża Kości Słoniowej i przez sezon grał w egipskim El-Entag El-Harby. Następnie w 2010 roku odszedł do tajskiego Chonburi FC. W 2011 roku został zawodnikiem tajskiego drugoligowca, Suphanburi FC. W 2013 grał w Ubon UMT United.
Kariera reprezentacyjna.
W reprezentacji Wybrzeża Kości Słoniowej Kouassi zadebiutował w 2001 roku i był to jego jedyny mecz w kadrze narodowej. W 2002 roku był rezerwowym bramkarzem dla Losseniego Konaté w Pucharze Narodów Afryki 2002.

</doc>
<doc id="2308643" url="https://pl.wikipedia.org/wiki?curid=2308643" title="Geoffrey Kirui">
Geoffrey Kirui

Geoffrey Kirui (ur. 16 lutego 1993) – kenijski lekkoatleta, długodystansowiec, mistrz świata w maratonie (2017).

</doc>
<doc id="2308646" url="https://pl.wikipedia.org/wiki?curid=2308646" title="Gilcimar Wilson Francisco">
Gilcimar Wilson Francisco

Gilcimar Wilson Francisco (ur. 26 listopada 1958 w Itaguaí) – brazylijski piłkarz występujący podczas kariery na pozycji napastnika.
Kariera klubowa.
Karierę piłkarską Gilcimar zaczął w klubie Fluminense FC w 1977. W lidze brazylijskiej zadebiutował 2 kwietnia 1978 w przegranym 0-2 meczu z Portuguesą São Paulo. W latach 1980–1981 występował w EC Bahia i CR Vasco da Gama, po czym powrócił do Fluminense FC. W barwach "tricolor" rozegrał 106 spotkań, w których strzelił 25 bramek.
W latach 1983–1984 był zawodnikiem Américe Rio de Janeiro, a 1984–1985 SE Palmeiras. W latach 1986–1990 występował Internacionalu Limeira. Z Internacionalem zdobył jedyne w jego historii mistrzostwo stanu São Paulo - Campeonato Paulista w 1986. W barwach Limeiri Gilcimar 25 stycznia 1987 w wygranym 1-0 meczu z Náutico Recife wystąpił po raz ostatni w lidze. Ogółem w latach 1978–1987 w lidze brazylijskiej Gilcimar rozegrał 93 spotkań, w których zdobył 16 bramek. Karierę zakończył w Desportivie Cariacica w połowie lat 90.
Kariera reprezentacyjna.
Gilcimar występował w olimpijskiej reprezentacji Brazylii. W 1979 uczestniczył w Igrzyskach Panamerykańskich, na których Brazylia zdobyła złoty medal. Na turnieju w San Juan wystąpił w czterech meczach Kubą, Kostaryką, Portoryko i ponownie z Kubą (bramka) .

</doc>
<doc id="2308648" url="https://pl.wikipedia.org/wiki?curid=2308648" title="Frontina">
Frontina

Frontina – rodzaj muchówek z rodziny rączycowatych (Tachinidae).

</doc>
<doc id="2308649" url="https://pl.wikipedia.org/wiki?curid=2308649" title="Okręgowy Szpital Kolejowy w Katowicach">
Okręgowy Szpital Kolejowy w Katowicach

Okręgowy Szpital Kolejowy w Katowicach − samodzielny publiczny zakład opieki zdrowotnej znajdujący się w katowickiej dzielnicy Ligota-Panewniki przy ul. Panewnickiej 65.
W szpitalu działa największy w Polsce ośrodek transplantacji rogówki, wykonujący kilkaset zabiegów rocznie. Na oddziale okulistycznym przeprowadzono w 2000 pierwszy w Polsce zabieg transplantacji komórek rozrodczych nabłonka rogówki od spokrewnionego dawcy. W 2010 zespół okulistów pod przewodnictwem prof. dr hab. n. med. Edwarda Wylęgały jako pierwszy w Europie wszczepił pięciu pacjentom protezy rogówki wykonane z tytanu i pleksiglasu.
Oddziały.
W szpitalu znajdują się trzy oddziały:

</doc>
<doc id="2308650" url="https://pl.wikipedia.org/wiki?curid=2308650" title="Alexandre Pétion">
Alexandre Pétion

Alexandre Sabès Pétion (ur. 2 kwietnia 1770 w Port-au-Prince zm. 29 marca 1818 tamże) – haitański polityk i wojskowy.
Życiorys.
Początkowo oficer armii francuskiej, następnie jeden z dowódców sił powstańczych walczącym przeciwko Francuzom. Współorganizator spisku, który doprowadził do obalenia Jakuba I. Od marca 1807 prezydent leżącej na południu wyspy Republiki Haiti, od 1816 prezydent dożywotni.

</doc>
<doc id="2308651" url="https://pl.wikipedia.org/wiki?curid=2308651" title="Frontiniella">
Frontiniella

Frontiniella – rodzaj muchówek z rodziny rączycowatych (Tachinidae).

</doc>
<doc id="2308653" url="https://pl.wikipedia.org/wiki?curid=2308653" title="Ślepy ferman">
Ślepy ferman

Ślepy ferman () – zbiór trzech mikropowieści (Ślepy ferman, Pokolenia Hankonatów, Uczta pojednania) albańskiego pisarza Ismaila Kadare. Po raz pierwszy zostały one wydane w latach 1977-1984, a następnie w roku 1999 w opracowaniu Bujara Hudhriego. W Polsce pierwsze wydanie ukazało się w roku 2010, nakładem Wydawnictwa Pogranicze w przekładzie Doroty Horodyskiej. Akcja mikropowieści rozgrywa się w czasach osmańskiego panowania w Albanii.
Pierwsza mikropowieść – "Ślepy ferman (Qorrfermani)".
Wydana w 1984 roku. Tytułowy "Ślepy ferman" (alb. "Qorrfermani") opowiada o realizacji sułtańskiego fermanu, nakazujący oślepiać wszystkich, których oczy mogą rzucać urok (złe oko). Osoby podejrzane mają możliwość wyboru sposobu ich "wyoczenia". Strach staje się wszechobecny – na podstawie donosu każdy może być podejrzewany o złooczność. Tekst nawiązujący do czasów osmańskich stanowi metaforę zniewolenia narodu w okresie rządów Envera Hodży, a motyw pochodu oślepionych nawiązuje do historii Bałkanów (bitwa pod Biełasicą w 1014 r.).
Druga mikropowieść – "Pokolenia Hankonatów" ("Breznitë e Hankonatëve").
Wydana w 1977 roku. Przedstawia losy rodu Hankonatów z Gjirokastry na przestrzeni XVIII-XX w. Poszukiwaniu nowych źródeł utrzymania przez rodzinę, która uprawę roli zmienia na działalność handlową towarzyszą wielkie wydarzenia i kryzysy dotykające państwo osmańskie. Hankonaci, którzy przybyli zza gór, chroniąc się przed zemstą rodową zostawiają coraz więcej grobów na miejscowym cmentarzu, ale także giną daleko od domu w służbie Imperium.
Trzecia mikropowieść – "Uczta pojednania" ("Komisioni i festës").
Wydana w 1977 roku. Nawiązuje do wydarzeń historycznych. 30 lipca 1830 seraskier Rumelii Mehmet Reshit Pasza zaprosił do Bitoli (Monastiru) przedstawicieli rodów albańskich, którzy zostali wymordowani przez żołnierzy osmańskich w czasie uroczystej ceremonii. Przebieg wydarzeń poznajemy z perspektywy osób przygotowujących tytułową ucztę, która ostatecznie się nie odbyła.
Tłumaczka Dorota Horodyska jest także autorką trzech innych polskich przekładów dzieł Ismaila Kadare: "Pałac snów" (2006), "Następca" (2008) i "Córka Agamemnona" (2011).
Książka znalazła się w gronie siedmiu finalistów Literackiej Nagrody Europy Środkowej Angelus za 2010 rok. W czasie wrocławskiej gali fragment powieści przedstawiła aktorka Teatru Capitol – Justyna Antoniak.

</doc>
<doc id="2308654" url="https://pl.wikipedia.org/wiki?curid=2308654" title="Mamadou Coulibaly">
Mamadou Coulibaly

Mamadou Coulibaly (ur. 26 maja 1980 w Bouaké) – iworyjski piłkarz grający na pozycji lewego obrońcy. Od 2008 roku jest piłkarzem klubu FC Bleid.
Kariera klubowa.
Karierę piłkarską Coulibaly rozpoczął w klubie ASC Bouaké. W 1999 roku zadebiutował w jego barwach w pierwszej lidze Wybrzeża Kości Słoniowej. W 2000 roku odszedł do Satellite FC z Abidżanu.
W 2001 roku Coulibaly został zawodnikiem belgijskiego KSC Lokeren. Grał w nim do końca 2004 roku, głównie jako podstawowy zawodnik i rozegrał w nim 96 meczów w pierwszej lidze belgijskiej. Na początku 2005 roku odszedł do duńskiego FC Nordsjælland i spędził w nim pół roku.
W 2006 roku Coulibaly został piłkarzem greckiego drugoligowca, Ethnikosu Asteras, a w 2008 roku przeszedł do belgijskiego czwartoligowca FC Bleid. W 2009 roku awansował z nim do trzeciej ligi.
Kariera reprezentacyjna.
W reprezentacji Wybrzeża Kości Słoniowej Coulibaly zadebiutował w 2000 roku. W 2002 roku został powołany do kadry na Puchar Narodów Afryki 2002. Na nim wystąpił w 3 meczach: z Togo (0:0), z Kamerunem (0:1) i z Demokratyczną Republiką Konga (1:3). W kadrze narodowej od 2000 do 2003 roku rozegrał 19 meczów.

</doc>
<doc id="2308655" url="https://pl.wikipedia.org/wiki?curid=2308655" title="Gaediopsis">
Gaediopsis

Gaediopsis – rodzaj muchówek z rodziny rączycowatych (Tachinidae).

</doc>
<doc id="2308656" url="https://pl.wikipedia.org/wiki?curid=2308656" title="Butastur rufipennis">
Butastur rufipennis



</doc>
<doc id="2308660" url="https://pl.wikipedia.org/wiki?curid=2308660" title="Lama Bamba">
Lama Bamba

Lama Bamba (ur. 3 kwietnia 1957) – trener piłkarski z Wybrzeża Kości Słoniowej. W latach 2001-2002 prowadził reprezentację Wybrzeża Kości Słoniowej, m.in. w Pucharze Narodów Afryki 2002, na którym kadra Wybrzeża nie wyszła z grupy. Prowadził też m.in. malijskie Stade Malien i AS Bamako i rodzime Séwé Sports de San-Pédro.

</doc>
<doc id="2308661" url="https://pl.wikipedia.org/wiki?curid=2308661" title="Fusion Records">
Fusion Records

Fusion Records – holenderska wytwórnia będąca podwytwórnią Freaky Records. Zajmuje się głównie wydawaniem utworów z gatunku hardstyle na terenie Europy.

</doc>
<doc id="2308663" url="https://pl.wikipedia.org/wiki?curid=2308663" title="Zhang Jike">
Zhang Jike

Zhang Jike (; ur. 16 lutego 1988 w Binzhou) – chiński tenisista stołowy, trzykrotny mistrz olimpijski, siedmiokrotny mistrz świata.

</doc>
<doc id="2308664" url="https://pl.wikipedia.org/wiki?curid=2308664" title="Małżeństwo na próbę">
Małżeństwo na próbę

Małżeństwo na próbę – stary zwyczaj znany wielu ludom, mówi się o nim w przypadku małżeństw zawieranych tylko na próbę, na mniej lub bardziej określony i przewidywany z góry czas. Po tym czasie małżeństwo może zostać zamienione w trwały związek formalny lub ulec rozwiązaniu. 
Małżeństwo na próbę zwykle dotyczy okresu młodości i ma miejsce przed pierwszym w życiu stabilnym małżeństwem. Jest to małżeństwo wcześniejsze niż jakiekolwiek inne. 
Przykłady z wybranych kultur.
Małżeństwo na próbę praktykowane jest u ludu Kung San żyjącego na półpustyni Kalahari w Afryce. Te wczesne małżeństwa są niestabilne i często trwają krótko. Dziewczyna może wejść w kilka takich małżeństw zanim zacznie mieć dzieci, zwykle już z partnerem na całe życie. 
W Starożytnym Rzymie istniał typ małżeństwa zwany "usus", polegający na tym, że związek zaczynał prawnie obowiązywać dopiero po roku wspólnego życia (to jest po roku jego trwania) (zob. obyczajowość związana z małżeństwem).
Propozycje wprowadzenia małżeństwa na próbę do kultury Zachodniej.
Zwyczaj małżeństwa próbnego (występujący głównie poza kulturą europejską) inspirował niekiedy intelektualistów do przedstawiania propozycji reform wzorców życia na Zachodzie. W latach 20. XX wieku opowiedzieli się za nim m.in. znany logik i filozof, laureat Nagrody Nobla Bertrand Russell i sędzia amerykański Benjamin Barr Lindsey (1869-1943). Ten drugi uzasadniał potrzebę, jak się wyrażał, "małżeństw koleżeńskich" (ang. "companionate marriage"). 
W latach 50. XX wieku na potrzebę wprowadzenia małżeństw na próbę (ang. "trial marriage") wykazywała znana amerykańska antropolożka Margaret Mead. Według niej małżeństwo powinno być małżeństwem dwuetapowym (dwustopniowym, ang. "two-stage marriage"). 
Pierwszym stopniem miało być tzw. "małżeństwo intymne" (lub "małżeństwo indywidualne", ang. "individual marriage"), wcześniej ujmowane terminem "małżeństwa koleżeńskiego", które stanowiłoby odpowiednik małżeństwa na próbę, polegałby na związku dwojga osób, które uzgodniły, że na razie nie będą mieć dzieci. Byłoby to małżeństwo łatwe do rozwiązania. W nim młodzi ludzie, nie spieszący się z posiadaniem potomstwa i stawaniem się rodzicami, nie składaliby sobie dozgonnych deklaracji, a rozstanie na tym etapie nie powodowało by żadnych konsekwencji (w tym ekonomicznych) dla żadnej ze stron. 
Drugim stopniem miało być "małżeństwo rodzinne" (zwane też "małżeństwem rodzicielskim", ang. "parental marriage"), zawiązywane w momencie decyzji o chęci długotrwałego pożycia i wychowywania potomstwa. Para przechodziłaby przez pełną, formalną ceremonię i oczekiwano by, że małżonkowie zostaną ze sobą przez całe życie. Wraz z jego zawarciem powstawała umowa ekonomiczna, której skutki miałyby obowiązywać z chwilą rozwodu i podziału obowiązków wobec wspólnych dzieci. Takie małżeństwo na próbę mogłoby być pożądane szczególnie dla tych, którzy chcą dla siebie małżeństwa a jednocześnie pragną okresu wstępnego.
Podobnie, choć mniej sformalizowane rozwiązanie propagowała adwokatka i publicystka Harriet F. Pilpel czy socjolog L. Davids. Davids proponuje "odnawialne małżeństwo na próbę, w którym ludzie zawieraliby kontrakt o byciu w bezdzietnej wspólnocie, ocenianej po trzech do pięciu latach jej trwania; po tym okresie mogłaby być podjęta nowa decyzja lub ten sam związek byłby odnawiany na następne trzy do pięć lat". Bezdzietność zapewniałyby środki antykoncepcyjne.
Małżeństwo na próbę a związki przedmałżeńskie.
W kulturze euroamerykańskiej wielu spośród osób zainteresowanych "sprawdzeniem się", czy nadają się na długoterminowe, stabilne małżeństwo może sobie pozwolić na to, by po zejściu się razem żyć w swoim mieszkaniu lub domu rodziców jednego z nich przed ślubem, na dłużej lub krócej. Przypomina to stary zwyczaj małżeństwa próbnego, znanego wielu ludom. Jednak pomiędzy takimi zachowaniami a małżeństwem na próbę istnieje istotna różnica. Małżeństwo na próbę wśród ludów, w których ono występowało i występuje, zwykle towarzyszy jakiś rytuał - jest więc ono tam usankcjonowaną instytucją społeczną, podczas gdy współczesnemu "sprawdzaniu się" w kulturze euroamerykańskiej nie towarzyszą żadne rytuały - zachowania takie leżą niejako na marginesie, poza oficjalnymi instytucjami i bywa, że traktuje się je jak społeczną patologię.

</doc>
<doc id="2308665" url="https://pl.wikipedia.org/wiki?curid=2308665" title="Maja Keuc">
Maja Keuc

Maja Keuc, występująca także pod pseudonimem Amaya (ur. 16 stycznia 1992 w Mariborze) – słoweńska wokalistka popowa, reprezentantka Słowenii w 56. Konkursie Piosenki Eurowizji (2011).
Życiorys.
Kariera.
W wieku trzynastu lat dołączyła do zespołu rockowego Hrošči, który został rozwiązany trzy lata później. W szkole średniej dołączyła do Angielskiego Teatru Studentów w Mariborze. Brała udział w musicalach "We Will Rock You" i "Feel Beat".
W 2010 wzięła udział w pierwszej edycji "Slovenija ima talent", słoweńskiej wersji formatu telewizyjnego "Got Talent". Dotarła do finału, w którym zajęła drugie miejsce, przegrywając jedynie z Liną Kuduzović. W tym samym roku wydała z zespołem Papir album, zatytułowany "Po viharju".
Pod koniec lutego 2011 z piosenką „Vanilija” wygrała słoweńskie eliminacje do 56. Konkursu Piosenki Eurowizji "Evrovizijska Melodija", zdobywając w ścisłym finale 70,7% poparcie telewidzów. Po finale selekcji nagrała anglojęzyczną wersję piosenki – „No One”. 12 maja wystąpiła w drugim półfinale konkursu i z trzeciego miejsca awansowała do finału, rozgrywanego 14 maja. Zajęła w nim trzynaste miejsce po zdobyciu łącznie 96 punktów. 1 grudnia wydała debiutancki album studyjny, zatytułowany "Indigo".
We wrześniu 2016 pod pseudonimem Amaya wydała drugi album studyjny, zatytułowany "Fairytales". W grudniu została ogłoszona jedną z uczestniczek słoweńskich eliminacji eurowizyjnych "EMA 2017", jednak wycofała się z udziału w konkursie z powodu „innych planów związanych z rozwojem kariery międzynarodowej”.
Życie prywatne.
Jej partnerem życiowym jest Jonah Nilsson, wokalista szwedzkiego zespołu muzycznego Dirty Loops. Para mieszka w Sztokholmie.

</doc>
<doc id="2308667" url="https://pl.wikipedia.org/wiki?curid=2308667" title="Liquid Snake">
Liquid Snake

Liquid Snake – fikcyjna postać i jeden z antagonistów serii gier "Metal Gear". Pierwszy raz pojawił się w grze "Metal Gear Solid" z 1998 roku, a ostatni raz w ' z 2004 roku (a chronologicznie – w ' z 2001 roku). Liquid Snake jest bratem Solida Snake'a – protagonisty serii – i Solidusa Snake'a, oraz synem Big Bossa – drugiego protagonisty serii.
We własnej osobie Liquid pojawia się tylko w "Metal Gear Solid" (i w "de facto" remake'u tej części). W części drugiej pojawia się głosem w ciele Revolver Ocelota, którego umysł próbował przejąć. W części czwartej pojawia się pod połączoną już z Revolver Ocelotem postacią zwaną Liquid Ocelot, choć w rzeczywistości okazało się, że Liquid tak naprawdę nigdy nie próbował przejąć ciała Ocelota.
W częściach pierwszej i drugiej głosu użyczają Liquidowi Banjō Ginga w wersjach japońskich i Cam Clarke w wersjach anglojęzycznych oraz w remake'u. W części czwartej, Liquidowi Ocelotowi w wersji japońskiej głosu ponownie użycza Banjō Ginga, lecz w wersji angielskiej Cam Clarke został zastąpiony przez Patrica Zimmermana - aktora, który w częściach pierwszej, drugiej i w remake'u użyczył głosu Revolver Ocelotowi.

</doc>
<doc id="2308668" url="https://pl.wikipedia.org/wiki?curid=2308668" title="Pałac snów">
Pałac snów

Pałac snów () – powieść albańskiego pisarza Ismaila Kadare. Po raz pierwszy została wydana w roku 1981, pod tytułem "Urzędnik pałacu snów" (alb. "Nënpunësi i pallatit të ëndrrave"), a następnie w 1996 w wersji poprawionej, już jako "Pałac snów" (alb. "Pallati i ëndrrave"). W Polsce pierwsze wydanie ukazało się w roku 2006 w przekładzie Doroty Horodyskiej. Był to pierwszy polski przekład powieści Ismaila Kadare, dokonany bezpośrednio z języka albańskiego.
Fabuła.
Akcja powieści rozgrywa się w Stambule, w czasach Imperium Osmańskiego. Siedzibą tajnej policji jest owiany grozą Pałac Snów. Znajdują się w nich archiwa snów, które opowiedzieli wysłannikom ministerstwa poddani. Konni posłańcy dostarczają zapisy snów do ministerstwa, w którym setki urzędników segregują pozyskane sny, kopiują, klasyfikują i szukają w nich informacji o przyszłych spiskach i zagrożeniach dla państwa. Każdego roku biurokratyczna machina ministerstwa selekcjonuje jeden Arcysen, który zawiera najważniejsze przesłanie dla rządzących. Zapis marzenia sennego może być w tym świecie dowodem na działalność antypaństwową. Bohater książki Mark Alem jest pracownikiem ministerstwa, pochodzącym z wpływowej albańskiej rodziny Köprülü, który szybko awansuje w strukturach urzędu.
Powieść, stanowiąca przykład fikcji politycznej stanowi metaforę systemu komunistycznego, panującego w Albanii w latach 1944-1990. W 2007 polski przekład książki znalazł się w gronie siedmiu finalistów edycji Nagrody Literackiej Europy Środkowej "Angelus". W czasie wrocławskiej gali Angelusa fragment powieści zaprezentował wrocławski aktor Cezary Studniak.
Tłumaczka Dorota Horodyska jest także autorką trzech innych polskich przekładów dzieł Ismaila Kadare: "Następca" (2008), "Ślepy ferman" (2010) i "Córka Agamemnona" (2011).

</doc>
<doc id="2308669" url="https://pl.wikipedia.org/wiki?curid=2308669" title="Gmina związkowa Bad Kreuznach">
Gmina związkowa Bad Kreuznach

Gmina związkowa Bad Kreuznach (niem. "Verbandsgemeinde Bad Kreuznach") − gmina związkowa w Niemczech, w kraju związkowym Nadrenia-Palatynat, w powiecie Bad Kreuznach. Siedziba gminy związkowej znajduje się w mieście Bad Kreuznach. 1 stycznia 2017 do gminy przyłączono cztery gminy z rozwiązanej gminy związkowej Bad Münster am Stein-Ebernburg: Altenbamberg, Feilbingert, Hallgarten oraz Hochstätten.
Podział administracyjny.
Gmina związkowa zrzesza 13 gmin wiejskich:

</doc>
<doc id="2308671" url="https://pl.wikipedia.org/wiki?curid=2308671" title="Piotr Zazula">
Piotr Zazula

Piotr Zazula (ur. 1966 r. we Wrocławiu) – polski poeta, eseista i tłumacz literatury amerykańskiej piszący po polsku i angielsku. Doktor nauk humanistycznych i wieloletni wykładowca akademicki, m.in. Uniwersytetu Wrocławskiego.
W latach 1993–1994, w ramach Stypendium Fulbrighta, prowadził badania kulturoznawcze na University of New Mexico w Albuquerque oraz w indiańskich rezerwatach na terenie Nowego Meksyku i Arizony.
Jako poeta anglojęzyczny debiutował w 1993 r. w Stanach Zjednoczonych (laureat NuCity's First Annual Haiku Contest), a jako polskojęzyczny – w 1994 r. w Łodzi (laureat XVIII Ogólnopolskiego Konkursu Poetyckiego im. Haliny Poświatowskiej). 
W latach 1995–2001 publikował wiersze, eseje i recenzje literackie, głównie na łamach krakowskiego „Studium”, wrocławskiej „Dykcji” i rzeszowskiej „Nowej Okolicy Poetów”. W 1997 uzyskał doktorat za pracę "Cultivating the Wasteland: Postmodernism and New Age in Contemporary Native American Fiction", której promotorem był prof. dr hab. Wiesław Krajka.
Publikacje.
Poezja:
Przekłady:

</doc>
<doc id="2308677" url="https://pl.wikipedia.org/wiki?curid=2308677" title="Gmina związkowa Bad Münster am Stein-Ebernburg">
Gmina związkowa Bad Münster am Stein-Ebernburg

Gmina związkowa Bad Münster am Stein-Ebernburg (niem. "Verbandsgemeinde Bad Münster am Stein-Ebernburg") − dawna gmina związkowa w Niemczech, w kraju związkowym Nadrenia-Palatynat, w powiecie Bad Kreuznach. Siedziba gminy związkowej znajdowała się w mieście Bad Kreuznach, które jednak do gminy związkowej nie należało. 1 stycznia 2017 gmina związkowa została rozwiązana. Pięć gmin: Duchroth, Niederhausen, Norheim, Oberhausen an der Nahe oraz Traisen przyłączono do gminy związkowej Rüdesheim, a pozostałe cztery gminy: Altenbamberg, Feilbingert, Hallgarten oraz Hochstätten do gminy związkowej Bad Kreuznach.
Podział administracyjny.
Gmina związkowa zrzeszała dziewięć gmin wiejskich:
Zmiany administracyjne.
Do 30 czerwca 2014 do gminy związkowej należało miasto Bad Münster am Stein-Ebernburg, które było jej siedzibą. Dzień później zostało włączone do miasta Bad Kreuznach.

</doc>
<doc id="2308681" url="https://pl.wikipedia.org/wiki?curid=2308681" title="Goldsworthy">
Goldsworthy

Goldsworthy – dawne miasto w Australii, w północnej części stanu Australia Zachodnia, w hrabstwie East Pilbara, położone ok. 30 km na południe od wybrzeża Oceanu Indyjskiego.
Miasto założone zostało w 1965 roku w sąsiedztwie góry Mount Goldsworty, na obszarze której znajdowały się znaczne złoża żelaza, odkryte już w 1861 roku przez Francisa Thomasa Gregory'ego. Przez miasto przebiegała linia kolejowa łącząca je z miastem Port Hedland, gdzie trafiało wydobywane żelazo, które następnie eksportowano. W szczytowym okresie Goldsworthy liczyło ok. 4000 mieszkańców. Na początku lat 90. XX wieku zasoby rudy wyczerpały się, w związku z czym kopalnię odkrywkową zalano wodą, a miasto zlikwidowano. Do nielicznych pozostałości po nieistniejącym mieście należą ślady po dawnym układzie ulic.

</doc>
<doc id="2308685" url="https://pl.wikipedia.org/wiki?curid=2308685" title="Mbhashe">
Mbhashe

Mbhashe – gmina w Republice Południowej Afryki, w Prowincji Przylądkowej Wschodniej, w dystrykcie Amatole. Siedzibą administracyjną gminy jest Dutywa.

</doc>
<doc id="2308686" url="https://pl.wikipedia.org/wiki?curid=2308686" title="Mnquma">
Mnquma

Mnquma – gmina w Republice Południowej Afryki, w Prowincji Przylądkowej Wschodniej, w dystrykcie Amatole. Siedzibą administracyjną gminy jest Gcuwa.

</doc>
<doc id="2308687" url="https://pl.wikipedia.org/wiki?curid=2308687" title="Great Kei (gmina)">
Great Kei (gmina)

Great Kei – gmina w Republice Południowej Afryki, w Prowincji Przylądkowej Wschodniej, w dystrykcie Amatole. Siedzibą administracyjną gminy jest Komga.

</doc>
<doc id="2308688" url="https://pl.wikipedia.org/wiki?curid=2308688" title="Goniophthalmus">
Goniophthalmus

Goniophthalmus – rodzaj muchówek z rodziny rączycowatych (Tachinidae).

</doc>
<doc id="2308689" url="https://pl.wikipedia.org/wiki?curid=2308689" title="Amahlathi">
Amahlathi

Amahlathi – gmina w Republice Południowej Afryki, w Prowincji Przylądkowej Wschodniej, w dystrykcie Amatole. Siedzibą administracyjną gminy jest Stutterheim.

</doc>
<doc id="2308691" url="https://pl.wikipedia.org/wiki?curid=2308691" title="Buffalo City (Południowa Afryka)">
Buffalo City (Południowa Afryka)

Buffalo City – obszar metropolitalny w Republice Południowej Afryki, w Prowincji Przylądkowej Wschodniej. Siedzibą administracyjną obszaru metropolitalnego jest East London.
Do 2011 roku Buffalo City było gminą w dystrykcie Amatole.

</doc>
<doc id="2308693" url="https://pl.wikipedia.org/wiki?curid=2308693" title="Gmina związkowa Bad Sobernheim">
Gmina związkowa Bad Sobernheim

Gmina związkowa Bad Sobernheim (niem. "Verbandsgemeinde Bad Sobernheim") − dawna gmina związkowa w Niemczech, w kraju związkowym Nadrenia-Palatynat, w powiecie Bad Kreuznach. Siedziba gminy związkowej znajdowała się w mieście Bad Sobernheim. 1 stycznia 2020 gmina związkowa została połączona z gminą związkową Meisenheim tworząc nową gminę związkową Nahe-Glan.
Podział administracyjny.
Gmina związkowa zrzeszała 19 gmin, w tym jedną gminę miejską "(Stadt)" oraz 18 gmin wiejskich:

</doc>
<doc id="2308694" url="https://pl.wikipedia.org/wiki?curid=2308694" title="Vítor Luís Pereira da Silva">
Vítor Luís Pereira da Silva

Vítor Luís Pereira da Silva (ur. 4 listopada 1959 w Governador Portela) – piłkarz brazylijski występujący podczas kariery na pozycji pomocnika.
Kariera klubowa.
Karierę piłkarską Vitor zaczął w klubie Operário Várzea Grande w drugiej połowie lat 70. Najlepszym okresem w karierze Vítora jest gra we CR Flamengo w latach 1978–1984. W lidze brazylijskiej zadebiutował 23 lipca 1978 w przegranym 0-1 meczu z Noroeste Bauru. Z Flamengo Vítor trzykrotnie zdobył mistrzostwo Brazylii w 1980, 1982 i 1983, czterokrotnie mistrzostwo stanu Rio de Janeiro - Campeonato Carioca w 1978, 1979 (dwukrotnie) i 1981, Copa Libertadores 1981 oraz Puchar Interkontynentalny w 1981. W barwach "rubro-negro" rozegrał 136 spotkań, w których strzelił 5 bramek.
W latach 1984–1985 był zawodnikiem Clube Atlético Mineiro. Z Atlético Mineiro zdobył mistrzostwo stanu Minas Gerais - Campeonato Mineiro w 1985. W latach 1985–1987 był zawodnikiem CR Vasco da Gama. Z Vasco zdobył mistrzostwo stanu w 1987. W latach 1987–1989 występował Botafogo FR. Z Botafogo zdobył mistrzostwo stanu w 1989. W latach 1989–1990 był zawodnikiem Fluminense FC, dzięki czemu jest jednym z niewielu zawodników, który występowali we wszystkich czterech "wielkich" klubach z Rio. W barwach Fluminense Vitor 9 grudnia 1989 w przegranym 0-1 meczu z Internacionalem Limeira wystąpił po raz ostatni w lidze. Ogółem w latach 1978–1989 w lidze brazylijskiej Vitor rozegrał 122 spotkania, w których zdobył 5 bramek. W latach 1992–1993 był zawodnikiem SC Internacional. Z Internacionalem zdobył mistrzostwo stanu Rio Grande do Sul - Campeonato Gaúcho w 1992. Karierę zakończył w Campo Grande Rio de Janeiro w 1998.
Kariera reprezentacyjna.
W reprezentacji Brazylii Vítor zadebiutował 15 maja 1981 w wygranym 3-0 towarzyskim meczu z reprezentacją Francji. Ostatni raz w reprezentacji wystąpił 21 marca 1982 w wygranym 1-0 towarzyskim meczu z reprezentacją RFN.
Vítor występował w olimpijskiej reprezentacji Brazylii. W 1979 uczestniczył w Igrzyskach Panamerykańskich, na których Brazylia zdobyła złoty medal. Na turnieju w San Juan wystąpił we wszystkich pięciu meczach Kubą, Kostaryką, Portoryko i ponownie z Kubą.

</doc>
<doc id="2308695" url="https://pl.wikipedia.org/wiki?curid=2308695" title="Ngqushwa">
Ngqushwa

Ngqushwa – gmina w Republice Południowej Afryki, w Prowincji Przylądkowej Wschodniej, w dystrykcie Amatole. Siedzibą administracyjną gminy jest Peddie.

</doc>
<doc id="2308697" url="https://pl.wikipedia.org/wiki?curid=2308697" title="Nkonkobe">
Nkonkobe

Nkonkobe – gmina w Republice Południowej Afryki, w Prowincji Przylądkowej Wschodniej, w dystrykcie Amatole. Siedzibą administracyjną gminy jest Fort Beaufort.

</doc>
<doc id="2308698" url="https://pl.wikipedia.org/wiki?curid=2308698" title="Nxuba">
Nxuba

Nxuba – gmina w Republice Południowej Afryki, w Prowincji Przylądkowej Wschodniej, w dystrykcie Amatole. Siedzibą administracyjną gminy jest Adelaide.

</doc>
<doc id="2308699" url="https://pl.wikipedia.org/wiki?curid=2308699" title="Sobernheim">
Sobernheim

Niemcy:
Osoby:

</doc>
<doc id="2308701" url="https://pl.wikipedia.org/wiki?curid=2308701" title="Puchar Anglii w piłce nożnej (1888/1889)">
Puchar Anglii w piłce nożnej (1888/1889)

W sezonie 1888-1889 odbyła się 18. edycja Pucharu Anglii. Po raz pierwszy w turnieju rozegrane zostały rundy kwalifikacyjne, w których grały zespoły amatorskie, półprofesjonalne i profesjonalne niezrzeszone z nowo utworzoną Football League. W tej edycji 8 klubów założycielskich przystąpiło do rozgrywek od 1. rundy. Były to:
Cztery pozostałe (Bolton, Everton, Stoke oraz Notts County) rozpoczęły od 1. rundy kwalifikacyjnej.
Półfinały.
Obydwa spotkania rozgrywane były na stadionach neutralnych. Terminy ustalono na sobotę, 16 marca 1889.
Finał.
Mecz rozegrano w sobotę 30 marca 1889 roku, na stadionie Kennington Oval w Londynie.

</doc>
<doc id="2308702" url="https://pl.wikipedia.org/wiki?curid=2308702" title="Szpital im. św. Elżbiety w Katowicach">
Szpital im. św. Elżbiety w Katowicach

Szpital im. św. Elżbiety w Katowicach − samodzielny publiczny zakład opieki zdrowotnej w katowickiej dzielnicy Śródmieście przy ul. Warszawskiej 52, prowadzony niegdyś przez siostry zakonne ze Zgromadzenia Sióstr św. Elżbiety.
Historia.
Gdy elżbietanki przybyły do Katowic na zaproszenie proboszcza Kościoła Mariackiego Wiktora Schmidta w 1870 na terenie Bogucic istniał już wtedy Szpital Bonifratrów. W 1883 siostry zamieszkały we własnym domu przy ulicy Friedrichstrasse, obecnie ul. Warszawska i rozpoczęły pielęgnację chorych, zgodnie z charyzmatem swojego zgromadzenia. Po epidemii w 1895 podjęto decyzję o otwarciu nowego szpitala. Kamień węgielny został wmurowany 18 kwietnia 1896. Projekt budynku przygotował architekt Joseph Ebers. Prace budowlane prowadziła firma Ericha Kaila. Poświęcenie szpitala odbyło się 25 listopada 1897. Szpital rozbudowano w 1905, według projektu Hermana Kustoscha. W 1930 oddano do użytku tzw. Dom św. Józefa, z przeznaczeniem dla zakaźnie chorych. Rok później powstało laboratorium. W czasie I wojny światowej szpital zamieniono na lazaret. Szpital został ostrzelany podczas III powstania śląskiego. W dniu wybuchu II wojny światowej ze szpitalu pracowały siostry wraz z okulistką dr Jadwigą Gabszewicz. Ratowano wówczas polskich żołnierzy i harcerzy. Podczas okupacji niemieckiej zakład pełnił funkcję Centralnego Szpitala Wojskowego Prowincji Górnośląskiej (Gau Oberschlesien). Po wojnie 5 kwietnia 1945 dyrektorem szpitala został dr Stefan Kwaśniewski. W październiku 1949 szpital przejęło państwo. Zmieniono nazwę na Szpital Miejski nr 2. Szpital działał do 1987. Wówczas rozpoczęto kapitalny remont zabudowy. W 1991 szpital został zwrócony elżbietankom, które otwarły go ponownie 6 września 1996.
21 maja 1985 budynek szpitala został wpisany do rejestru zabytków nieruchomych (nr rej.: A/1336/85).
Rada Miasta Katowice uchwałą nr XVII/347/11 z 21 grudnia 2011 nadała ulicy łączącej ul. Jerzego Dudy-Gracza z terenem Szpitala im. Św. Elżbiety nazwę "ul. ks. Stanisława Maślińskiego"; uchwała weszła w życie 3 lutego 2012.
Oddziały.
W szpitalu otwarte są następujące oddziały i poradnie:

</doc>
<doc id="2308704" url="https://pl.wikipedia.org/wiki?curid=2308704" title="Daniel Mikołaj Chodowiecki">
Daniel Mikołaj Chodowiecki



</doc>
<doc id="2308705" url="https://pl.wikipedia.org/wiki?curid=2308705" title="Revolver Ocelot">
Revolver Ocelot

Revolver Ocelot (リボルバー・オセロット "Riborubā Oserotto", znany również jako Shalashaska (シャラシャーシカ "Sharashāshika") – fikcyjna postać i jeden z głównych antagonistów serii gier "Metal Gear". Pierwszy raz pojawia się w grze "Metal Gear Solid" jako jeden z członków grupy Foxhound, a także w ' jako Liquid Ocelot. W prequelach ' i ' zostaje przedstawiony jako po prostu Ocelot (オセロット "Oserotto"), którego prawdziwe imię to Adamska"' (アダムスカ "Adamusuka").
W części czwartej głosu Liquidowi Ocelotowi w wersji japońskiej użycza Banjō Ginga (aktor użyczający głosu Liquidowi Snake'owi) ze względu na śmierć Kōji Totaniego w 2006 roku. W wersji angielskiej natomiast powrócił Patric Zimmerman.
Odbiór.
Ocelot zajął 28 miejsce na liście portalu IGN "Top 100 Video Game Villains". W programie Filter został umieszczony na dziesiątym miejscu najlepszych antagonistów gier komputerowych. Magazyn Edge ocenił Liquida Snake'a: "Kojima stworzył znakomitego złoczyńcę, bardziej kompletnego od tego w MGS2.

</doc>
<doc id="2308707" url="https://pl.wikipedia.org/wiki?curid=2308707" title="Jurij Zacharow">
Jurij Zacharow

Jurij Wołodymyrowycz Zacharow, ukr. Юрій Володимирович Захаров, ros. Юрий Владимирович Захаров, "Jurij Władimirowicz Zacharow" (ur. 24 marca 1937 w Rostowie nad Donem, Rosyjska FSRR) – ukraiński piłkarz, grający na pozycji napastnika, trener piłkarski.
Kariera piłkarska.
Kariera klubowa.
W wieku 7 lat przyszedł do Szkoły Piłkarskiej w Rostowie, gdzie jego pierwszym trenerem został Iwan Grebeniuk. W 1956 rozpoczął karierę piłkarską w miejscowym Torpedo Rostów nad Donem, skąd w 1958 roku przeszedł do Szachtara Donieck. W 1960 służył w wojskowym klubie SKA Rostów nad Donem, po czym powrócił do Szachtara Donieck, w którym łącznie strzelił 32 goli w 84 meczach Wyższej Ligi ZSRR. Zakończył karierę piłkarską w Spartaku Sumy.
Kariera trenerska.
Po zakończeniu kariery zawodniczej rozpoczął karierę trenerską. Najpierw pomagał trenować Szachtar Donieck oraz prowadził drużynę rezerw Szachtara. W 1970 zdobył mistrzostwo Europy ze studencką reprezentacją ZSRR. Od 1971 pracował na stanowisku głównego trenera w klubach Metałurh Żdanow, Metałurh Zaporoże, Szachtar Donieck, Zoria Woroszyłowgrad, Nowator Żdanow, Kremiń Krzemieńczuk i APK Azow. Ostatnim miejscem pracy była Szkoła Piłkarska Szachtara Donieck.

</doc>
<doc id="2308708" url="https://pl.wikipedia.org/wiki?curid=2308708" title="Husyci">
Husyci



</doc>
<doc id="2308710" url="https://pl.wikipedia.org/wiki?curid=2308710" title="Raiden (Metal Gear)">
Raiden (Metal Gear)

Raiden (雷電), prawdziwe imię Jack – fikcyjna postać i jeden z bohaterów serii gier "Metal Gear". Jest protagonistą drugiego, najdłuższego rozdziału zatytułowanej "Plant". Został stworzony przez Hideo Kojimę. Pojawia się ponownie jako postać drugoplanowa w ', a w ' jest w pełni głównym protagonistą, pojawia się także dodatkowo jako postać grywalna w . Jest trzecią główną grywalną postacią serii po Solid Snake'u i Big Bossie.
Hideo Kojima przedstawił Raidena jako postać alternatywną dla Solid Snake'a, pokazując koncept serii z innej perspektywy. Jego nagłe pojawienie się w części drugiej nie obyło się bez kontrowersji z powodu mylących materiałów promocyjnych i całkowicie innego charakteru od doświadczonego bohatera z poprzednich gier z serii.
Raiden pojawia się w klipach dodanych do "" promujących nadchodzącą wtedy część czwartą serii.
Raiden jest dodatkową postacią w "PlayStation All-Stars Battle Royale". W grze użyto jego image'u z "Revengence".

</doc>
<doc id="2308711" url="https://pl.wikipedia.org/wiki?curid=2308711" title="Inxuba Yethemba">
Inxuba Yethemba

Inxuba Yethemba – gmina w Republice Południowej Afryki, w Prowincji Przylądkowej Wschodniej, w dystrykcie Chris Hani. Siedzibą administracyjną gminy jest Cradock.

</doc>
<doc id="2308712" url="https://pl.wikipedia.org/wiki?curid=2308712" title="Alípio de Miranda Ribeiro">
Alípio de Miranda Ribeiro

Alípio de Miranda Ribeiro (ur. 21 lutego 1874, zm. 8 stycznia 1939) – brazylijski zoolog. Ojciec ichtiologa Paulo de Miranda Ribeiro (1901–1965). W taksonomii używane są równolegle oznaczenia: „Ribeiro”, „Miranda-Ribeiro” lub „Miranda Ribeiro”.

</doc>
<doc id="2308713" url="https://pl.wikipedia.org/wiki?curid=2308713" title="Tsolwana">
Tsolwana

Tsolwana – gmina w Republice Południowej Afryki, w Prowincji Przylądkowej Wschodniej, w dystrykcie Chris Hani. Siedzibą administracyjną gminy jest Tarkastad.

</doc>
<doc id="2308714" url="https://pl.wikipedia.org/wiki?curid=2308714" title="Inkwanca">
Inkwanca

Inkwanca – gmina w Republice Południowej Afryki, w Prowincji Przylądkowej Wschodniej, w dystrykcie Chris Hani. Siedzibą administracyjną gminy jest Molteno.

</doc>
<doc id="2308715" url="https://pl.wikipedia.org/wiki?curid=2308715" title="HMS Aurania">
HMS Aurania



</doc>
<doc id="2308717" url="https://pl.wikipedia.org/wiki?curid=2308717" title="Lukhanji">
Lukhanji

Lukhanji – gmina w Republice Południowej Afryki, w Prowincji Przylądkowej Wschodniej, w dystrykcie Chris Hani. Siedzibą administracyjną gminy jest Queenstown.

</doc>
<doc id="2308718" url="https://pl.wikipedia.org/wiki?curid=2308718" title="August Rush">
August Rush



</doc>
<doc id="2308719" url="https://pl.wikipedia.org/wiki?curid=2308719" title="Intsika Yethu">
Intsika Yethu

Intsika Yethu – gmina w Republice Południowej Afryki, w Prowincji Przylądkowej Wschodniej, w dystrykcie Chris Hani. Siedzibą administracyjną gminy jest Cofimvaba.

</doc>
<doc id="2308720" url="https://pl.wikipedia.org/wiki?curid=2308720" title="Emalahleni (Prowincja Przylądkowa Wschodnia)">
Emalahleni (Prowincja Przylądkowa Wschodnia)

Emalahleni – gmina w Republice Południowej Afryki, w Prowincji Przylądkowej Wschodniej, w dystrykcie Chris Hani. Siedzibą administracyjną gminy jest Lady Frere.

</doc>
<doc id="2308723" url="https://pl.wikipedia.org/wiki?curid=2308723" title="Engcobo (gmina)">
Engcobo (gmina)

Engcobo – gmina w Republice Południowej Afryki, w Prowincji Przylądkowej Wschodniej, w dystrykcie Chris Hani. Siedzibą administracyjną gminy jest Engcobo.

</doc>
<doc id="2308725" url="https://pl.wikipedia.org/wiki?curid=2308725" title="Sakhisizwe">
Sakhisizwe

Sakhisizwe – gmina w Republice Południowej Afryki, w Prowincji Przylądkowej Wschodniej, w dystrykcie Chris Hani. Siedzibą administracyjną gminy jest Cala.

</doc>
<doc id="2308726" url="https://pl.wikipedia.org/wiki?curid=2308726" title="Generał martwej armii">
Generał martwej armii

Generał martwej armii () – powieść albańskiego pisarza Ismaila Kadare. Po raz pierwszy została wydana w roku 1963. Polski przekład powieści, dokonany z języka francuskiego przez Marię i Cezarego Gawrysiów i wydany w 1984 r., był pierwszym przekładem powieści Kadarego na język polski i jednocześnie drugim w historii przekładem na język polski albańskiej powieści w ogóle.
Fabuła.
Akcja powieści rozgrywa się w Albanii, do której w początkach lat 60. ze specjalną misją przybywa włoski generał, wraz z księdzem. Jego zadaniem jest zebranie informacji i przeprowadzenie ekshumacji szczątków żołnierzy włoskich, poległych w Albanii, w czasie II wojny światowej. Zebrane przy poległych dokumenty i listy przedstawiają wieloznaczny i skomplikowany obraz relacji okupantów z miejscową ludnością. Opowieści miejscowej ludności pozwalają odtworzyć okoliczności śmierci żołnierzy. Trwająca rok misja generała staje się dla Kadarego pretekstem do ukazania heroizmu albańskich partyzantów i okrucieństwa włoskich żołnierzy.
Powieść "Generał martwej armii" jest najczęściej tłumaczonym dziełem Ismaila Kadare - doczekała się przekładu na 29 języków, pierwszym przekładem powieści było tłumaczenie na język bułgarski. W 1983 Luciano Tovoli wyreżyserował film "Il generale dell'armata morte" na motywach powieści I. Kadare, z Marcello Mastroiannim w głównej roli. W 1989 na motywach powieści powstał film fabularny "Powrót martwej armii", w reż. Dhimitra Anagnostiego. W tym samym roku odbyła się premiera francuskiego filmu "La Vie et rien d’autre", w reżyserii Bernarda Taverniera, na motywach powieści Ismaila Kadare, z Philippem Noiret w roli głównej.

</doc>
<doc id="2308727" url="https://pl.wikipedia.org/wiki?curid=2308727" title="Gmina związkowa Kirn-Land">
Gmina związkowa Kirn-Land

Gmina związkowa Kirn-Land (niem. "Verbandsgemeinde Kirn-Land") − dawna gmina związkowa w Niemczech, w kraju związkowym Nadrenia-Palatynat, w powiecie Bad Kreuznach. Siedziba gminy związkowej znajdowała się w mieście Kirn, które jednak do tej gminy związkowej nie należało. 1 stycznia 2020 miasto to przyłączono do gminy związkowej i tym samym powstała nowa gmina związkowa Kirner Land. 
Podział administracyjny.
Gmina związkowa zrzeszała 20 gmin wiejskich:

</doc>
<doc id="2308729" url="https://pl.wikipedia.org/wiki?curid=2308729" title="Kirn-Land">
Kirn-Land



</doc>
<doc id="2308730" url="https://pl.wikipedia.org/wiki?curid=2308730" title="Elundini">
Elundini

Elundini – gmina w Republice Południowej Afryki, w Prowincji Przylądkowej Wschodniej, w dystrykcie Joe Gqabi. Siedzibą administracyjną gminy jest Maclear.

</doc>
<doc id="2308731" url="https://pl.wikipedia.org/wiki?curid=2308731" title="Gariep">
Gariep

Gariep – gmina w Republice Południowej Afryki, w Prowincji Przylądkowej Wschodniej, w dystrykcie Joe Gqabi. Siedzibą administracyjną gminy jest Burgersdorp.

</doc>
<doc id="2308732" url="https://pl.wikipedia.org/wiki?curid=2308732" title="Senqu">
Senqu

Senqu – gmina w Republice Południowej Afryki, w Prowincji Przylądkowej Wschodniej, w dystrykcie Joe Gqabi. Siedzibą administracyjną gminy jest Lady Grey.

</doc>
<doc id="2308733" url="https://pl.wikipedia.org/wiki?curid=2308733" title="Jadwiga Beaupré">
Jadwiga Beaupré

Jadwiga Beaupré z Klemensiewiczów (ur. 23 października 1902, zm. 15 listopada 1984 w Krakowie) – lekarka, położnik, pionierka tworzenia szkół rodzenia w Polsce, podczas II wojny światowej żołnierz Armii Krajowej, powstaniec warszawski.
Życiorys.
Jadwiga Klemensiewicz pochodziła z rodziny Zygmunta Klemensiewicza i Jadwigi z Sikorskich. W 1921 roku wyszła za Feliksa Beaupré, absolwenta Wydziału Rolniczego Uniwersytetu Jagiellońskiego (zm. w 1942 roku w KL Auschwitz), który został zarządcą zakupionego przez rodzinę żony majątku w Sygneczowie. Jadwiga Beaupré poświęciła się w tym czasie pracy społecznej, zakładając w majątku przedszkole, bibliotekę i koło gospodyń wiejskich. W latach 1930–1936 ukończyła studia lekarskie na Wydziale Lekarskim Uniwersytetu Jagiellońskiego, w 1938 roku uzyskując tytuł doktora nauk medycznych.
Rozpoczęła pracę w szpitalu im. Gabriela Narutowicza w Krakowie. Po agresji niemieckiej we wrześniu 1939 roku pracowała w szpitalu Polskiego Czerwonego Krzyża przy ul. Skarbowej. W 1940 roku została członkiem konspiracyjnego Związku Odbudowy Rzeczypospolitej, następnie Związku Walki Zbrojnej i Armii Krajowej, pod pseudonimem „Sikorska”. Po aresztowaniu i rychłej śmierci męża przeniosła się do Warszawy, gdzie była między innymi kierowniczką sekretariatu szefa sztabu Armii Krajowej, generała Tadeusza Pełczyńskiego, używając pseudonimu „Malina” i awansując do stopnia kapitana. Wzięła udział w powstaniu warszawskim, kierując punktem łączności. Po jego upadku znalazła się w niewoli niemieckiej, organizowała pomoc lekarską w obozach jenieckich w Lamsdorfie i Zeithain.
Po zakończeniu wojny powróciła do Krakowa i pracy w szpitalu im. Narutowicza. Od 1953 roku pracowała w szpitalu im. S. Żeromskiego w Nowej Hucie, w 1956 roku zakładając tam Izbę Porodową, a w jej ramach jedną z pierwszych w Polsce szkół rodzenia, której tradycja jest kontynuowana przez Szkołę Rodzenia im. Jadwigi Beaupré krakowskiego Szpitala na ul. Siemiradzkiego. Stworzyła również Poradnię Świadomego Macierzyństwa. Była autorką między innymi książek: "Macierzyństwo. Książka dla kobiet w ciąży o przygotowaniu do porodu i pielęgnacji niemowlęcia", "Seksualne ABC mężczyzny" i "Jak zapobiegać ciąży". Później pracowała także w Miejskim Ośrodku Matki i Dziecka w Krakowie. Była odznaczona między innymi Krzyżem Kawalerskim Orderu Odrodzenia Polski, dwukrotnie Krzyżem Walecznych i Medalem Wojska. Od 1998 roku jej imię nosi Szkoła Podstawowa w Sygneczowie.

</doc>
<doc id="2308734" url="https://pl.wikipedia.org/wiki?curid=2308734" title="Maletswai">
Maletswai

Maletswai – gmina w Republice Południowej Afryki, w Prowincji Przylądkowej Wschodniej, w dystrykcie Joe Gqabi. Siedzibą administracyjną gminy jest Aliwal North.

</doc>
<doc id="2308735" url="https://pl.wikipedia.org/wiki?curid=2308735" title="Sam Webb">
Sam Webb

Sam Webb (ur. 16 lipca 1945) – amerykański działacz komunistyczny.
Życiorys.
Pochodzi ze stanu Maine. Studiował na St. Francis Xavier University i University of Connecticut (gdzie uzyskał tytuł magistra ekonomii). Od 1977 do 1988 działał w strukturach Komunistycznej Partii Stanów Zjednoczonych w stanie Michigan. W 2000 został wybrany przewodniczącym CPUSA. Reelekcję uzyskiwał w 2001 i 2005.
Złożył wizyty między innymi na Kubie, w ChRL i w Wietnamie. Przez część amerykańskich komunistów oskarżany o rewizjonizm.

</doc>
<doc id="2308736" url="https://pl.wikipedia.org/wiki?curid=2308736" title="Mbizana">
Mbizana

Mbizana – gmina w Republice Południowej Afryki, w Prowincji Przylądkowej Wschodniej, w dystrykcie Alfred Nzo. Siedzibą administracyjną gminy jest Bizana.
Do 2011 roku Mbizana należała do dystryktu O.R. Tambo.

</doc>
<doc id="2308737" url="https://pl.wikipedia.org/wiki?curid=2308737" title="Verbandsgemeinde Langenlonsheim">
Verbandsgemeinde Langenlonsheim

Verbandsgemeinde Langenlonsheim – dawna gmina związkowa w Niemczech, w kraju związkowym Nadrenia-Palatynat, w powiecie Bad Kreuznach. Siedziba gminy związkowej znajdowała się w miejscowości Langenlonsheim. 1 stycznia 2020 gmina związkowa została połączona z gminą związkową Stromberg tworząc nową gminę związkową Langenlonsheim-Stromberg. 
Podział administracyjny.
Gmina związkowa zrzeszała siedem gmin jednostkowych:

</doc>
<doc id="2308738" url="https://pl.wikipedia.org/wiki?curid=2308738" title="Ntabankulu">
Ntabankulu

Ntabankulu – gmina w Republice Południowej Afryki, w Prowincji Przylądkowej Wschodniej, w dystrykcie Alfred Nzo. Siedzibą administracyjną gminy jest Tabankulu.
Do 2011 roku Ntabankulu należało do dystryktu O.R. Tambo.

</doc>
<doc id="2308740" url="https://pl.wikipedia.org/wiki?curid=2308740" title="Ngquza Hill">
Ngquza Hill

Ngquza Hill (dawniej Qaukeni) – gmina w Republice Południowej Afryki, w Prowincji Przylądkowej Wschodniej, w dystrykcie O.R. Tambo. Siedzibą administracyjną gminy jest Flagstaff.

</doc>
<doc id="2308742" url="https://pl.wikipedia.org/wiki?curid=2308742" title="Port St Johns (gmina)">
Port St Johns (gmina)

Port St Johns – gmina w Republice Południowej Afryki, w Prowincji Przylądkowej Wschodniej, w dystrykcie O.R. Tambo. Siedzibą administracyjną gminy jest Port St Johns.

</doc>
<doc id="2308743" url="https://pl.wikipedia.org/wiki?curid=2308743" title="Nyandeni">
Nyandeni

Nyandeni – gmina w Republice Południowej Afryki, w Prowincji Przylądkowej Wschodniej, w dystrykcie O.R. Tambo. Siedzibą administracyjną gminy jest Libode.

</doc>
<doc id="2308744" url="https://pl.wikipedia.org/wiki?curid=2308744" title="Mhlontlo">
Mhlontlo

Mhlontlo – gmina w Republice Południowej Afryki, w Prowincji Przylądkowej Wschodniej, w dystrykcie O.R. Tambo. Siedzibą administracyjną gminy jest Qumbu.

</doc>
<doc id="2308745" url="https://pl.wikipedia.org/wiki?curid=2308745" title="King Sabata Dalindyebo">
King Sabata Dalindyebo

King Sabata Dalindyebo – gmina w Republice Południowej Afryki, w Prowincji Przylądkowej Wschodniej, w dystrykcie O.R. Tambo. Siedzibą administracyjną gminy jest Umtata.

</doc>
<doc id="2308748" url="https://pl.wikipedia.org/wiki?curid=2308748" title="Dramane Coulibaly">
Dramane Coulibaly

Dramane Coulibaly (ur. 18 marca 1979 w Bamako) – malijski piłkarz grający na pozycji napastnika.
Kariera klubowa.
Karierę piłkarską Coulibaly rozpoczął w klubie Centre Salif Keita. W 1997 roku zadebiutował w nim w malijskiej Première Division i grał w nim przez jeden sezon.
W 1998 roku Coulibaly został zawodnikiem Olympique Marsylia. Do 2000 roku występował w rezerwach tego klubu, a następnie awansował do kadry pierwszego zespołu. 6 lutego 2000 zadebiutował w Ligue 1 w przegranym 0:2 wyjazdowym meczu z FC Metz. W Olympique grał do 2001 roku.
Kolejnym klubem w karierze Malijczyka był drugoligowy Stade Lavallois. Zadebiutował w nim 28 lipca 2001 w przegranym 1:2 wyjazdowym spotkaniu z OGC Nice. W zespole Laval występował przez 3 sezony będąc jego podstawowym zawodnikiem. W sezonie 2004/2005 występował w trzecioligowym Nîmes Olympique.
W 2005 roku Coulibaly przeszedł do drugoligowca, FC Gueugnon. W nim swój debiut zanotował 29 lipca 2005 w meczu ze Stade Brestois 29 (0:0). Zawodnikiem Gueugnon był przez 2 lata. W 2007 roku przeszedł do Tours FC, z którym w 2008 roku awansował z trzeciej do drugiej ligi. Piłkarzem Tours był do końca sezonu 2008/2009.
W 2010 roku Coulibaly podpisał kontrakt z indonezyjskim klubem Pelita Jaya. W indonezyjskiej lidze zadebiutował 31 października 2010 w przerwanym meczu z Persema Malang.
Kariera reprezentacyjna.
W reprezentacji Mali zadebiutował w 1998 roku. W 2002 roku został powołany do kadry na Puchar Narodów Afryki 2002. Na nim wystąpił w jednym meczu, z Republiką Południowej Afryki (2:0), w którym strzelił gola. Z Mali zajął 4. miejsce w tym turnieju.

</doc>
<doc id="2308749" url="https://pl.wikipedia.org/wiki?curid=2308749" title="Emalahleni">
Emalahleni



</doc>
<doc id="2308750" url="https://pl.wikipedia.org/wiki?curid=2308750" title="Ristorante Paradiso">
Ristorante Paradiso

 – manga autorstwa Natsume Ono, publikowana w japońskim magazynie „Manga Erotics F” od maja 2005 do marca 2006 roku. Swoją światową premierę w postaci książkowej miała w Japonii 18 maja 2006 roku. W Polsce ukazała się nakładem wydawnictwa Hanami w 2009 roku.
Fabuła.
Porzucona w dzieciństwie przez rodziców Nicoletta przyjeżdża do Rzymu w poszukiwaniu matki. Zatrudnia się w restauracji partnera swojej rodzicielki, gdzie poznaje ciekawych ludzi i swoją pierwszą miłość.
Anime.
Od 8 kwietnia 2009 do 17 czerwca 2009 roku miał swoją premierę serial anime pod tym samym tytułem, ukazał się w 11 odcinkach. Wyreżyserował go Mitsuko Kase, a głównym rolom głosu użyczyli Fumiko Orikasa (Nicoletta), Haruhi Terada (Olga) i Jin Yamanoi (Claudio).

</doc>
<doc id="2308752" url="https://pl.wikipedia.org/wiki?curid=2308752" title="Gmina związkowa Meisenheim">
Gmina związkowa Meisenheim

Gmina związkowa Meisenheim (niem. "Verbandsgemeinde Meisenheim") − dawna gmina związkowa w Niemczech, w kraju związkowym Nadrenia-Palatynat, w powiecie Bad Kreuznach. Siedziba gminy związkowej znajdowała się w mieście Meisenheim. 1 stycznia 2020 gmina związkowa została połączona z gminą związkową Bad Sobernheim tworząc nową gminę związkową Nahe-Glan. 
Podział administracyjny.
Gmina związkowa zrzeszała 15 gmin, w tym jedną gminę miejską "(Stadt)" oraz 14 gmin wiejskich:

</doc>
<doc id="2308756" url="https://pl.wikipedia.org/wiki?curid=2308756" title="Elie Kroupi">
Elie Kroupi



</doc>
<doc id="2308758" url="https://pl.wikipedia.org/wiki?curid=2308758" title="Topfmine">
Topfmine

Topfmine – niemiecka mina przeciwpancerna z okresu II wojny światowej.
Topfmine budowana była w trzech różnych wersjach („A”, „B” i „C”) różniących się przede wszystkim materiałem z jakiego skonstruowany był korpus miny i rodzajem zapalników. We wszystkich wersjach mina była budowana przy użyciu niemetalicznych materiałów takich jak plastik, tektura czy smoła. W niektórych wersjach mina w ogóle nie posiadała żadnych części metalowych, w tych wersjach zapalnik wykonany był z cienkiego szkła.

</doc>
<doc id="2308759" url="https://pl.wikipedia.org/wiki?curid=2308759" title="Oficjalni kochankowie">
Oficjalni kochankowie

Oficjalni kochankowie – zwyczaj praktykowany w wielu kulturach świata, kochanek oficjalny (lub odpowiednio kochanka oficjalna) jest kochankiem kogoś, kto ma męża bądź żonę. Jest on akceptowany przez żonę bądź męża, a w szerszym zakresie przez społeczność lokalną lub w ogóle przez opinie społeczną i dominujące normy moralne.
W terminie oficjalnego kochanka nie mieści się więc kochanek jako główny i jedyny partner w danym czasie (czyli sytuacja, gdy para żyje razem bez zawierania małżeństwa). Termin ten wyraźnie wskazuje, że jest ktoś "obok" małżonka.
Oficjalni kochankowie a małżeństwo.
Obyczaj oficjalnego kochanka modyfikuje relację małżeńską w taki sposób, że prawa męża (lub odpowiednio żony) zostają w pewien sposób ograniczone, lecz wciąż są dość precyzyjnie określone i zabezpieczone. Jest miejsce dla kochanki (lub odpowiednio kochanka), ale role małżeńskie pozostają społecznie ważniejsze od ról kochanków; są przez te ostatnie tylko uzupełniane.
Podstawową funkcją pełnioną przez kochanka jest bycie w relacji intymno-seksualnej. Kochanek może pełnić również inne funkcje, w tym zbliżone do małżeńskich, lub może ich nie pełnić.
Jeśli w społeczeństwie występuje zwyczaj oficjalnego kochanka, to mąż kobiety, która ma takiego kochanka, nie będzie patrzył na siebie jako na zdradzanego, choć może być, mniej lub bardziej, zazdrosny (analogicznie przedstawia się sytuacja kobiety).
Oficjalni kochankowie a kultura euroamerykańska.
Zwyczaj oficjalnych kochanków jest niespotykany w powszechnej praktyce kultury europejskiej i amerykańskiej ani nie jest akceptowany przez główne jej ideologie. Zdarzały się i zdarzają w Europie przypadki oficjalnego życia z mężem i kochankiem lub żoną i kochanką, bądź połączenia obu aranżacji. Jednak poza wąskimi kręgami arystokratycznymi, artystycznymi, komunami i niektórymi sektami religijnymi nie miały one i nie mają miejsca zbyt często, a właściwie należą do skrajnych wyjątków.
W kulturze euroamerykańskiej nie ma też powszechnie przyjętego słowa na określenie tak rozumianego kochanka, gdyż termin "kochanek" zwykle w domyśle sugeruje, że chodzi o kochanka sekretnego lub społecznie nieusankcjonowanego a nie "oficjalnego".
Kochankowie półoficjalni.
Kochankę (lub odpowiednio kochanka) będącego w takiej sytuacji, że mąż lub żona wie o nim (o niej) i nie akceptuje tego, ale i nie oponuje w stanowczy sposób nazywamy kochankiem (kochanką) półoficjalnym. Półoficjalność relacji miłosnej jest jej względnie stabilną odmianą. Oznacza to, że w danym społeczeństwie sprawy dotyczące kochanków są tak ułożone, że ani się posiadania kochanków nie afirmuje ani nie walczy z nim, ani się o tym publicznie nie rozpowiada ale i nie robi się z tego tajemnicy.
Symetryczność i niesymetryczność układów kochankowskich.
Układ kochankowski może być:
Spośród tych odmian, drugą spotyka się najczęściej, gdyż jest ona zjawiskiem typowym dla społeczeństw patriarchalnych, a tych jest obecnie najwięcej. Trzecia forma zazwyczaj nie występuje, ale może się zdarzyć, gdy na przykład mąż jest ciężko chory lub okaleczony i nie może zaspokajać seksualnie żony. Dawnym przypadkiem z trzeciej kategorii jest cicisbeo - oficjalny kochanek kobiety, akceptowany społecznie we Włoszech w XVIII wieku.
Do wyłączności i pełnej wierności zobowiązane są żony w kulturze patriarchalnej, zwłaszcza gdy panuje silna religia ukształtowana i zdominowana przez mężczyzn. Było tak w Atenach okresu klasycznego (ale poza Atenami już nie tak ściśle), w Europie od średniowiecza do połowy XX wieku. Było i nadal tak jest w krajach arabskich (zob. obyczajowość związana z małżeństwem).
Najczęściej spotykane formy oficjalnych kochanków.
Do najczęściej spotykanych postaci "kochanka oficjalnego" należą: 
Klasyfikacja szczegółowa form oficjalnych kochanków.
1) wymiana małżonków lub wymiana żon:
2) wypożyczanie żon (często spotykane wśród plemion Australii i Afryki)
3) gościnność seksualna; np. w Polinezji, wśród ludów centralnej Azji (w Europie jedna z pierwszych relacji na jej temat pochodzi od Marco Polo), na terenach arktycznych, na południu Afryki. Zwyczaj ten obejmuje jednak nie tylko relacje pozamałżeńskie ale także kontakty niemałżeńskie, najczęściej córek gospodarzy z gośćmi, którzy są kawalerami czy też wdowy będącej członkinią domostwa goszczącego z przybywającym, który nie ma żony.
Druga i trzecia odmiana jest trudna do rozróżnienia. Gościnność może dotyczyć mężczyzny nieznanego (np. niespodziewanego przybysza z innej społeczności, z którym istnieją formalne więzi - główny przykład to wypożyczanie żony członkowi tej samej grupy wieku). Gościnność seksualna odbywa się za zgodą żony, ale zdarza się bez jej zgody. Jeśli żona wypożyczana jest za własną zgodą, można mówić w pewnym sensie o jej "samo-wypożyczaniu się". Termin "wypożyczanie żony" jest niezbyt trafny bo sugeruje bierność kobiety. Bierność kobiety jest w tym względzie mało prawdopodobna. Nawet wtedy, gdy nie jest wymagana zgoda kobiety, ma on znaczący wpływ na to co postanowi mąż. Jak twierdzą jedni z największych znawców kultur rdzennej ludności Australii, kobiety z reguły nie protestują, ponieważ uznają taki rodzaj stosunków za miłą różnorodność.
4) kochanek żony bywa w domostwie kobiety i jej męża lub dłużej w nim pomieszkuje. Między kochankiem, kobietą i jej mężem istnieje rodzaj trójstronnego zobowiązania określającego sposób traktowania kochanki, rodzaj pomocy udzielanej jej przez kochanka w pracach domowych oraz pierwszeństwo w kontaktach z żoną. W niektórych społeczeństwach mężatki mają kochanków, którzy dają prezenty ich mężom lub pracują na rzecz tych mężów za względy ich żon. W przeciwieństwie do XVIII-wiecznego cicisbeizmu, są to relacje jak najbardziej oficjalne.
5) kochankami są osoby dobierające się w trakcie zabawy, ceremonii lub orgii, najczęściej z elementami losowania bądź zdania się na wybór osoby trzeciej; zwykle są to kochankowie pół-oficjalni.
6) kochankiem zostaje mężczyzna mający zapłodnić kobietę; występuje np. wśród tych Afrykańczyków, którzy praktykują małżeństwa między kobietami.
Odmiana 4, 5 i 6 wiążą się bezpośrednio z wymianą między parami.
7) kobieta mieszka na stałe z krewnymi i co jakiś czas gości partnera bądź partnerów u siebie. Jej partnerzy mogą również mieć partnerki poza nią i je także odwiedzają w ich domostwie. Jest tak u Mosuo.
8) relacja kochankowska ma miejsce w ramach rytuałów i wierzeń religijnych; jest tak na przykład u Szejenów czy tantryków.
Z jeszcze inną odmianą oficjalnego kochankowstwa mamy do czynienia w przypadku kobiety, o której wszyscy w danej społeczności wiedzą, że chętnie przestaje z mężczyznami. Odmiana ta zbliża się do prostytucji lub wprost nią jest. Młode kobiety praktykujące takie kochankowstwo mogą pozostawać w domu rodzinnym lub wyprowadzić się z niego, zamieszkują zwykle opuszczony dom, którego właścicielem jest ktoś z rodziny lub przenoszą się do domu liberalnej młodej pary małżeńskiej. Często jednak nie zamieszkują w stałym miejscu lecz zmieniają miejsce pobytu każdego dnia lub w krótkich odstępach czasu. Takie kobiety są uważane za przynależne całej społeczności.

</doc>
<doc id="2308760" url="https://pl.wikipedia.org/wiki?curid=2308760" title="Clarens (Południowa Afryka)">
Clarens (Południowa Afryka)

Clarens — miasteczko w Wolnym Państwie Orania położone przy granicy z Lesotho, na pogórzu gór Maluti. 
Clarens zostało założone zostało w 1912 roku na terenie dwóch farm: "Leliehoek" oraz "Naauwpoort" i nazwane na cześć miasta Clarens w Szwajcarii, gdzie ostatnie lata życia spędził Paul Kruger. 
Mekka artystów i znany ośrodek turystyczny w RPA.

</doc>
<doc id="2308763" url="https://pl.wikipedia.org/wiki?curid=2308763" title="Katastrofa lotnicza w Quito">
Katastrofa lotnicza w Quito



</doc>
<doc id="2308764" url="https://pl.wikipedia.org/wiki?curid=2308764" title="Chuo University">
Chuo University

 – prywatny uniwersytet rozmieszczony w pięciu kampusach (Tama, Ichigaya, Ichigaya-Tamachi, Kōrakuen, Surugadai) usytuowanych w różnych częściach aglomeracji Tokio.
Historia.
W 1885 roku, w następstwie restauracji Meiji, utworzono w Tokio szkołę prawniczą o nazwie Igirisu Hōritsu Gakkō (English Law School). Została ona założona przez 18 młodych prawników, w tym Rokuichirō Masujimę, który objął stanowisko pierwszego dyrektora szkoły. Założyciele wierzyli, że studiowanie prawa powszechnego, ściśle powiązanego z ówczesną rzeczywistością społeczną, było niezbędne dla otwierającego się na Zachód kraju. W ciągu dwóch lat początkowa liczba studentów złożona z 97 osób wzrosła do ponad 600. W 1889 r., szkoła została przemianowana na Tokyo Hōgakuin (Tokyo College of Law).
W 1903 roku Szkoła została przemianowana na Tōkyō Hōgakuin Daigaku (Tokyo University of Law). W 1905 roku otwarto Wydział Ekonomiczny, a szkoła zmieniła nazwę na Chūō Daigaku (dosł. „centralny”) uniwersytet. W 1909 roku utworzono Wydział Handlu.

</doc>
<doc id="2308765" url="https://pl.wikipedia.org/wiki?curid=2308765" title="Następca (powieść)">
Następca (powieść)

Następca () – powieść albańskiego pisarza Ismaila Kadare. Po raz pierwszy została wydana w roku 2004, nakładem Wydawnictwa 55. W Polsce pierwsze wydanie ukazało się w roku 2008 w przekładzie Doroty Horodyskiej.
Fabuła.
Powieść stanowi drugą część dyptyku - jej pierwszą częścią jest "Córka Agamemnona". Rodzina Suzany z pierwszej części dyptyku popada w niełaskę, co prowadzi do tragicznego końca. Akcja powieści nawiązuje do autentycznych wydarzeń, które rozegrały się w grudniu 1981 w Tiranie. W niejasnych okolicznościach, od strzału z broni palnej zginął Mehmet Shehu - człowiek nr. 2 w hierarchii władzy, przewidywany na następcę Envera Hodży. Tajemnica okrywająca okoliczności jego śmierci staje się dla Kadare pretekstem do ukazania mechanizmów władzy systemu komunistycznego i strachu, który uniemożliwia ujawnienie prawdy o wydarzeniach, które miały miejsce.
Tłumaczka Dorota Horodyska jest także autorką trzech innych polskich przekładów dzieł Ismaila Kadare: "Pałac snów" (2006), "Ślepy ferman" (2010) i "Córka Agamemnona" (2011).

</doc>
<doc id="2308767" url="https://pl.wikipedia.org/wiki?curid=2308767" title="Jacek Glenc">
Jacek Glenc

Jacek Glenc (ur. 1967 w Rybniku) – polski kompozytor współczesnej muzyki poważnej i jazzowej. Aranżer, pianista, organista, nauczyciel akademicki. Profesor sztuk muzycznych. Prorektor Akademii Muzycznej im. Karola Szymanowskiego w Katowicach na lata 2016–2020 i 2020-2024. Profesor na Wydziale Jazzu i Muzyki Rozrywkowej oraz na Wydziale Instrumentalnym. W latach 2008–2011 – wykładowca Uniwersytetu Śląskiego w Instytucie Muzyki. Członek zwyczajny Związku Kompozytorów Polskich, członek zwyczajny Stowarzyszenia Autorów ZAiKS (Sekcja Autorów Dzieł Muzyki Poważnej – A) oraz członek Śląskiego Związku Chórów i Orkiestr.
Wykształcenie.
Jest absolwentem Akademii Muzycznej im. Karola Szymanowskiego w Katowicach w klasie kompozycji i aranżacji prof. Andrzeja Zubka – dyplom z wyróżnieniem uzyskał w roku 1991. W latach 1991–1993 naukę kompozycji kontynuował u Wojciecha Kilara. Doktor habilitowany sztuk muzycznych w dyscyplinie artystycznej "Kompozycja i Teoria Muzyki". Tytuł profesora sztuk muzycznych otrzymał w roku 2021.
Kariera i twórczość muzyczna.
W macierzystej uczelni prowadzi klasę kompozycji i aranżacji, jak również wykłady i ćwiczenia z harmonii klasyczno-romantycznej, harmonii jazzowej, harmonii muzyki pop, instrumentoznawstwa z propedeutyką instrumentacji, kontrapunktu, współczesnych technik kompozytorskich, kształcenia słuchu, czytania partytur, historii muzyki współczesnej, analizy form muzycznych oraz literatury muzyki filmowej i musicalowej. Jest pierwszym w Polsce autorem akademickiego programu dydaktycznego z przedmiotów: harmonia muzyki pop oraz literatura muzyki filmowej i musicalowej. W swym dorobku pedagogicznym wykształcił absolwentów klasy kompozycji i aranżacji, z których część pracuje obecnie w uczelniach artystycznych. Wielu z nich osiąga sukcesy artystyczne na arenie krajowej i międzynarodowej.
Uczestniczył w wielu konferencjach naukowych – występował na kilkudziesięciu ogólnopolskich i międzynarodowych sesjach, sympozjach i konferencjach naukowych m.in.: na Uniwersytecie Rzeszowskim (2016, 2018, 2021), Uniwersytecie Muzycznym Fryderyka Chopina w Białymstoku (2016), Akademii Muzycznej w Bydgoszczy (2014), na Uniwersytecie Żylińskim (2012), w Konserwatorium w Ostrawie (2012), Akademii Muzycznej w Katowicach (1998-2006), Uniwersytecie Śląskim (2006), Akademii Świętokrzyskiej (2004). Związany jest z Ogólnopolskim Festiwalem Piosenki Artystycznej w Rybniku, zasiadając w gronie jurorów oraz członków Rady Artystycznej, jak również prowadząc warsztaty dla akompaniatorów organizowane w ramach Festiwalu. W latach 2008–2013 był jurorem Ogólnopolskiego Festiwalu Młodych Talentów im. Ireneusza Jeszka w Rybniku. W latach 1991–2016 prowadził działalność pedagogiczną w Zespole Państwowych Szkół Muzycznych w Żorach.
Jest autorem utworów symfonicznych, kameralnych, chóralnych, fortepianowych i organowych. W swojej twórczości łączy elementy muzyki poważnej i jazzu. Komponuje również utwory należące do gatunku refleksyjnej ballady jazzowej (np. utwory fortepianowe). Ważne miejsce w jego twórczości stanowią kompozycje chóralne. Jego aranżacje symfoniczne kolęd polskich zostały wydane w 2003 roku przez wydawnictwo Hollis Greathouse &amp; Jay Dudt at Audible Images Studio in Pittsburgh, Pennsylvania. W roku 2005 wydał autorską płytę "Reflections – Preludes and Waltzes for Piano". W roku 2007 wydana została płyta "Zaśpiewajmy Mu wesoło!" w wykonaniu Cieszyńskiego Chóru Kameralnego pod dyr. Aleksandry Paszek-Trefon, zawierająca 20 kolęd i pastorałek w aranżacji Jacka Glenca. W 2009 roku ukazała się monograficzna płyta "Religioso e Poetico, autograf kompozytora", na której znalazło się 17 kompozycji Jacka Glenca, wykonywanych przez Chór Duszpasterstwa Akademickiego DAR w Rybniku pod dyr. Joanny Glenc. Utwory Jacka Glenca znalazły się również na płycie "Adoratio" (2014) oraz "Miriam" (2016) w wykonaniu Rybnickiego Chóru Kameralnego "Autograph" pod dyr. Joanny Glenc. W 2016 roku wydana została również pierwsza monograficzna płyta orkiestrowa Jacka Glenca "Smyczkowo i symfonicznie" w wykonaniu Młodzieżowej Orkiestry Symfonicznej im. K. Szymanowskiego w Katowicach pod dyr. Szymona Bywalca. Kolejne dwie monograficzne chóralne płyty Jacka Glenca to wydany w 2017 roku krążek pt. "10 Pieśni Wielkopostnych na chór żeński a cappella" w wykonaniu chóru żeńskiego ZPSM w Żorach pod dyr. Zofii Mańki-Błaszczyk oraz wydana w 2018 roku płyta pt. "Jak ze Susca powandruję – 20 Pieśni ludowych Ziemi Pszczyńskiej na chór mieszany a cappella" w wykonaniu Rybnickiego Chóru Kameralnego "Autograph" pod dyr. Joanny Glenc. Najnowszą płytą monograficzną Jacka Glenca jest wydana w 2019 roku płyta "The Music of My Soul" zawierająca cykl autorskich preludiów na fortepian solo pt. "10 Piano Preludes on the Purest Love" oraz wybrane utwory z cyklu "20 Piano Pieces" w wykonaniu Michała Korzistki, którą pianista nagrał w USA. Kompozycje Jacka Glenca znajdują się w repertuarze wielu solistów, zespołów chóralnych i orkiestrowych.
Współpraca artystyczna Jacka Glenca na gruncie muzyki orkiestrowej związana jest ze znakomitymi zespołami orkiestrowymi i to zarówno symfonicznymi, jak i kameralnymi. Należą do nich m.in. Orkiestra Symfoniczna Filharmonii Śląskiej, Orkiestra Symfoniczna Filharmonii Zabrzańskiej, Orkiestra Symfoniczna Filharmonii Rybnickiej, Orkiestra Symfoniczna Akademii Muzycznej im. K. Szymanowskiego w Katowicach, Orkiestra Kameralna Miasta Tychy AUKSO, Orkiestra Reprezentacyjna Wojska Polskiego w Warszawie, Orkiestra Państwowego Liceum Muzycznego w Katowicach, Młodzieżowa Orkiestra Symfoniczna im. Karola Szymanowskiego w Katowicach, Orkiestra Symfoniczna Szkoły Szafranków w Rybniku. Jego kompozycje wykonywane były w kraju i za granicą m.in. pod batutą tak znamienitych dyrygentów jak: Michael Stolle, Siegfried Heinrich, Jerzy Maksymiuk, Marek Moś, Roberto Fiore, Massimiliano Caldi, Szymon Bywalec, Mirosław Jacek Błaszczyk, Sławomir Chrzanowski, Bogdan Gola, Przemysław Neumann, Jerzy Kosek, Grzegorz Mielimąka, Leszek Sojka, Romana Kuczera.
Na gruncie muzyki chóralnej współpraca artysty związana jest z wieloma uznanymi zespołami chóralnymi, m.in. Chórem Akademii Muzycznej im. K. Szymanowskiego w Katowicach, Chórem Filharmonii Śląskiej w Katowicach, Chórem Narodowego Forum Muzyki we Wrocławiu, Chórem Akademii Muzycznej im. K. Lipińskiego we Wrocławiu, Chórem Uniwersytetu Medycznego "Medici Cantantes" we Wrocławiu, Chórem "Dominanta" Uniwersytetu Ekonomicznego w Krakowie, Chórem Uniwersytetu Muzycznego Fryderyka Chopina w Białymstoku, Akademickim Chórem "Harmonia" Uniwersytetu Śląskiego, Rybnickim Chórem Kameralnym "Autograph", Cieszyńskim Chórem Kameralnym. Kompozycje chóralne Jacka Glenca wykonywało wielu cenionych dyrygentów, m.in. Mirosława Knapik, Joanna Glenc, Aleksandra Paszek-Trefon, Jolanta Szybalska-Matczak, Agnieszka Franków-Żelazny, Małgorzata Langer-Król, Czesław Freund, Krystyna Krzyżanowska-Łoboda, Iwona Bańska, Ewa Rafałko, Izabella Zielecka-Panek, Aleksandra Zeman, Zofia Mańka-Błaszczyk.
Poza Polską koncertował m.in. w Czechach, Słowacji, Niemczech, Austrii, Holandii, Chorwacji i we Włoszech. Był również wielokrotnym gościem audycji muzycznych w rozgłośniach radiowych Polskiego Radia (m.in. w Radiu Katowice).
W roku 2013 otrzymał z rąk Prezydenta Miasta Rybnika "Złotą Honorową Lampkę Górniczą" – za wybitne osiągnięcia i znaczące sukcesy artystyczne oraz rozsławianie Rybnika i Górnego Śląska poprzez twórczość kompozytorską chóralną i instrumentalną w kraju i na świecie.
Ważniejsze kompozycje.
Źródło: Ośrodek Przetwarzania Informacji – Państwowy Instytut Badawczy.

</doc>
<doc id="2308768" url="https://pl.wikipedia.org/wiki?curid=2308768" title="Linia komend">
Linia komend



</doc>
<doc id="2308781" url="https://pl.wikipedia.org/wiki?curid=2308781" title="Hesperomyia">
Hesperomyia

Hesperomyia – rodzaj muchówek z rodziny rączycowatych (Tachinidae).

</doc>
<doc id="2308782" url="https://pl.wikipedia.org/wiki?curid=2308782" title="Wręczenie kluczy św. Piotrowi">
Wręczenie kluczy św. Piotrowi

Wręczenie kluczy św. Piotrowi – fresk malarza włoskiego, przedstawiciela szkoły umbryjskiej Pietro Perugino.
Fresk należy do cyklu przedstawiającego życie Mojżesza i Chrystusa namalowanego w Kaplicy Sykstyńskiej na zlecenie papieża Sykstusa IV. Fresk pod względem kompozycji przestrzennej nawiązuje do dzieł Masaccia i Piera della Francesca. Ukazuje na pierwszym planie figuralną scenę skomponowaną fryzowo, przedstawiającą symboliczne przekazanie kluczy Piotrowi przez Chrystusa. Na drugim planie widoczny jest plac z ogromną świątynią pośrodku, zbliżoną swym wyglądem do kopuły katedry florenckiej i niedokończonej rotundy Santa Maria degli Angeli autorstwa Filippo Brunelleschiego.
Fresk jest złożeniem hołdu dla władzy Kościoła i papieża, który uważał się za następcę apostoła Piotra. Scena nadania najwyższej godności kapłańskiej ukazana została na pierwszym planie. Piotr klęczy przed Jezusem i odbiera od niego prawą ręką symbol władzy kościelnej, a lewą rękę przykłada do serca. Świadkami przekazania są inni apostołowie oraz współcześnie żyjące postacie. Całkiem z lewej strony, uchwycony z profilu, uwieczniony został Alfonso di Calabia. Z prawej strony postacią z ramą lub ekierką jest architekt Kaplicy Sykstyńskiej Giovanni de'Dolci. Obok niego z cyrklem w dłoniach stoi inny budowniczy Baccio Pontelli. Postać widoczna z profilu przed nimi to sam Perugino. W scenie malarz przedstawił kilkakrotnie ten sam motyw płaszcza przełożonego przez ramię, motyw, który później wielokrotnie stosował w swoich dziełach. Plac widoczny w głębi jest symetryczny, wyłożony płytami o geometrycznych kształtach. Świątynia pośrodku, będącą kopią biblijnej świątyni Salomona, jest namalowana na wzór architektury renesansowej: harmonijna budowla centralna na planie ośmioboku z kopułą i czterema małymi przedsionkami zwieńczonymi szczytami. Po bokach Perugio, niewątpliwie znając Łuk Konstantyna, namalował, wzorując się na nim, dwa symetrycznie umieszczone łuki triumfalne.
Pomiędzy postaciami na pierwszym planie a linią budynków Perugino namalował na placu kilka postaci. Tworzą one m.in. scenę próby ukamienowania Jezusa w Świątyni Jerozolimskiej. Na horyzoncie natomiast autor umieścił symetryczny pagórkowaty krajobraz z charakterystycznie osadzonymi drzewami, będącymi jego i jego późniejszego ucznia Rafaela sygnaturą rozpoznawczą. Są one nieproporcjonalnie wysokie i niepoddające się najmniejszemu podmuchowi wiatru.

</doc>
<doc id="2308783" url="https://pl.wikipedia.org/wiki?curid=2308783" title="Houghia">
Houghia

Houghia – rodzaj muchówek z rodziny rączycowatych (Tachinidae).

</doc>
<doc id="2308784" url="https://pl.wikipedia.org/wiki?curid=2308784" title="Hyphantrophaga">
Hyphantrophaga

Hyphantrophaga – rodzaj muchówek z rodziny rączycowatych (Tachinidae).

</doc>
<doc id="2308785" url="https://pl.wikipedia.org/wiki?curid=2308785" title="Kuwanimyia">
Kuwanimyia

Kuwanimyia – rodzaj muchówek z rodziny rączycowatych (Tachinidae).

</doc>
<doc id="2308787" url="https://pl.wikipedia.org/wiki?curid=2308787" title="Collegium Iuridicum Novum w Poznaniu">
Collegium Iuridicum Novum w Poznaniu

Collegium Iuridicum Novum w Poznaniu – budynek dydaktyczny Wydziału Prawa i Administracji UAM w Poznaniu, zlokalizowany przy Alei Niepodległości 53.
Charakterystyka.
W chwili oddania do użytku był najnowocześniejszym obiektem dydaktycznym w mieście, współtworząc, jako pierwsza część, realizowany przez UAM Kampus 400-lecia, tj. zespół wydziałów, które nie będą przeniesione do Kampusu Morasko. Zawiera 32 sale wykładowe na 2700 osób, wyposażone w najnowocześniejszy sprzęt konferencyjny i dydaktyczny, umożliwiający np. wysłuchiwanie jednego wykładu jednocześnie we wszystkich salach. Cechą charakterystyczną gmachu jest aula, o nietypowym, owalnym kształcie, współtworząca również zewnętrzne oblicze jednej z elewacji. Na terenie obiektu znajduje się także ćwiczebna sala sądowa.
Budowę Collegium rozpoczęto w styczniu 2009. Uroczyste otwarcie nastąpiło 17 grudnia 2010, o godz. 13.00. Koszt budowy wyniósł 175 milionów złotych. Obiekt zaprojektowali (zwycięstwo w konkursie z 2007): Aleksandra Kornecka, Katarzyna Weiss, Krzysztof Frąckowiak, Piotr Machowiak, Krzysztof Czarnecki, Łukasz Tyrała, Magdalena Lelonkiewicz, we współpracy ze studentami architektury Politechniki Poznańskiej: Elżbietą Górską.
Budynek zdobył Nagrodę Jana Baptysty Quadro za rok 2010.
W dniu 18 maja 2013 jednej z sal wykładowych na parterze nadano tytuł Auli im. Zygmunta Ziembińskiego (w przeddzień 17. rocznicy śmierci tego prawoznawcy). Wmurowano też tablicę pamiątkową ku czci profesora. W uroczystości udział wzięli: córka Anna, rektor UAM Bronisław Marciniak oraz najmłodsza absolwentka profesora Ziembińskiego - dr hab. Marzena Kordela. Przesłanie do uczestników nadesłał także laureat Oscara - Jan A.P. Kaczmarek (dawny seminarzysta profesora).
12 czerwca 2015 Katedra Prawa Cywilnego, Handlowego i Ubezpieczeniowego Wydziału Prawa i Administracji UAM uczciła pamięć zmarłego w 2012 roku Zbigniewa Radwańskiego nadając jednej z auli Collegium Iuridicum Novum imię Profesora. W auli odsłonięto również tablicę pamiątkową poświęconą profesorowi.

</doc>
<doc id="2308788" url="https://pl.wikipedia.org/wiki?curid=2308788" title="Masistylum">
Masistylum

Masistylum – rodzaj muchówek z rodziny rączycowatych (Tachinidae).

</doc>
<doc id="2308790" url="https://pl.wikipedia.org/wiki?curid=2308790" title="Mekonnen Gebremedhine">
Mekonnen Gebremedhine



</doc>
<doc id="2308791" url="https://pl.wikipedia.org/wiki?curid=2308791" title="Myxexoristops">
Myxexoristops

Myxexoristops – rodzaj muchówek z rodziny rączycowatych (Tachinidae).

</doc>
<doc id="2308796" url="https://pl.wikipedia.org/wiki?curid=2308796" title="Memoriał Janusza Kusocińskiego 2011">
Memoriał Janusza Kusocińskiego 2011

57. Memoriał Janusza Kusocińskiego – mityng lekkoatletyczny, który odbył się 25 czerwca 2011 na Miejskim Stadionie Lekkoatletycznym im. Wiesława Maniaka w Szczecinie. Zawody znalazły się w kalendarzu European Athletics Outdoor Premium Meetings – cyklu najważniejszych mityngów organizowanych pod egidą Europejskiego Stowarzyszenia Lekkoatletycznego.
Transmisję z zawodów przeprowadziła TVP Sport.

</doc>
<doc id="2308798" url="https://pl.wikipedia.org/wiki?curid=2308798" title="Aleksander Goldstand">
Aleksander Goldstand

Aleksander Goldstand (ur. 3 sierpnia 1838 w Warszawie, zm. 4 maja 1903 w Warszawie) – polski bankier żydowskiego pochodzenia.
Urodził się jako syn bankiera Leona i Felicji z domu Salinger (1801-1869). Z zawodu był bankierem. Ponadto sprawował funkcje wiceprezesa rady Banku Dyskontowego w Warszawie, sędziego Trybunału Handlowego, w 1881 radcy handlowego Banku Polskiego a także w latach 1876-1903 członka Komitetu Giełdowego. Był obywatelem miasta Warszawy.
Był żonaty z Marią Guttman (1840-1928), z którą miał cztery córki: Józefę (ur. 1863, żonę Wiktora Kronenberga), Izabelę Ludwikę (1866-1922, żonę Adama hr. Brezy), Leonię oraz Janinę Melanię Gabrielę (1870-1873).
Został pochowany na cmentarzu Powązkowskim w Warszawie (kwatera 44-4-21).

</doc>
<doc id="2308799" url="https://pl.wikipedia.org/wiki?curid=2308799" title="Verfassungsschutz">
Verfassungsschutz



</doc>
<doc id="2308801" url="https://pl.wikipedia.org/wiki?curid=2308801" title="Tran Howell">
Tran Howell

Tran Howell (ur. 27 marca 1988 w Los Angeles) – amerykański lekkoatleta, sprinter.
Wielokrotny mistrz NCAA w sztafecie 4 x 400 metrów.

</doc>
<doc id="2308808" url="https://pl.wikipedia.org/wiki?curid=2308808" title="Bajt Dżiz">
Bajt Dżiz

Bajt Dżiz (arab. بيت جيز) – nieistniejąca już arabska wieś, która była położona w Dystrykcie Ramli w Mandacie Palestyny. Wieś została wyludniona i zniszczona podczas wojny domowej w Mandacie Palestyny, po ataku żydowskiej organizacji paramilitarnej Hagana w dniu 20 kwietnia 1948.
Położenie.
Bajt Dżiz leżała w zachodniej części Wzgórz Judzkich. Według danych z 1945 do wsi należały ziemie o powierzchni 8 357 ha. We wsi mieszkało wówczas 550 osób.
Historia.
Badania archeologiczne prowadzone w tej okolicy wykazały obecność pozostałości fundamentów i cysterny starej wioski arabskiej pochodzącej z około 1334. Miejscowa legenda mówi, że znajdował się tutaj grobowiec szejka Zajda. Jednak współczesna wieś powstała dopiero na początku XX wieku. Lokalna gospodarka była oparta na rolnictwie, głównie na uprawie zbóż, fig, warzyw, migdałów i oliwek. Część okolicznych pól była użytkowana jako pastwiska dla owiec i kóz.
W okresie panowania Brytyjczyków Bajt Dżiz była niewielką wsią. We wsi znajdowała się szkoła i jeden meczet.
Podczas wojny domowej w Mandacie Palestyny arabskie siły atakowały żydowskie konwoje do Jerozolimy. W celu przeciwdziałania tym atakom, żydowska organizacja paramilitarna Hagana postanowiła wysiedlić ludność arabską z okolicznych wiosek, aby w ten sposób pozbawić siły Armii Świętej Wojny naturalnego zaplecza. W dniu 20 kwietnia 1948 wieś zaatakowali żydowscy żołnierze. Prawdopodobnie po tym ataku większość mieszkańców opuściła swoją wieś. Na początku wojny o niepodległość, w dniu 25 maja jeden z batalionów 7 Brygady Pancernej w ramach przygotowań do szturmu na Latrun, planował zająć Bajt Dżiz. Opierano się przy tym na niesprawdzonych informacjach, że wieś jest opuszczona przez mieszkańców. Operacja nie powiodła się, ponieważ napotkano na silny opór arabskiej milicji. Ostatecznie wieś zajęto 27 lub 30 maja 1948. Większość jej budynków wyburzono.
Miejsce obecnie.
Na gruntach należących do Bajt Dżiz powstał w 1948 kibuc Harel, a następnie w 1950 moszaw Celafon i w 1960 wieś Gizo.
Palestyński historyk Walid Chalidi, tak opisał pozostałości wioski Bajt Dżiz: „Szkoła jest jedynym zachowanym punktem orientacyjnym i jest używana jako obiekt rekreacyjny, w którym dobudowano wieżę obserwacyjną straży pożarnej. Ocalała pewna liczba domów. Niektóre z nich są używane jako magazyny, inne są opuszczone. Jeden z magazynów jest dużą kamienną konstrukcją o płaskim dachu, z łukowatymi oknami. Trzy opuszczone domy są dwupoziomowymi budynkami”.

</doc>
<doc id="2308810" url="https://pl.wikipedia.org/wiki?curid=2308810" title="Cyrhla (Magura Spiska)">
Cyrhla (Magura Spiska)

Cyrhla (słow. "Črchla") – szczyt w zachodniej części Magury Spiskiej. Ma wysokość 1042 m n.p.m. i wznosi się w jej bocznym grzbiecie odchodzącym na północ od grzbietu głównego po zachodniej stronie Rzepiska. Grzbiet ten poprzez Cyrhlę i Bryjów Wierch (1000 m) opada do doliny potoku Jurgowczyk. Stoki zachodnie opadają do doliny Suchego Potoku (dopływ Białki), stoki wschodnie do Črchľovego potoku.
Cyrhla znajduje się na Słowacji i wchodzi w skład Tatrzańskiego Parku Narodowego, Słowacy bowiem południowo-zachodni skrawek Magury Spiskiej włączyli w obszar tego parku i dodatkowo utworzyli tutaj kilka obszarów ochrony ścisłej. Jeden z nich – Rezerwat pod Cyrhlą ("Rezervaciá pod Čerhľou") znajduje się u podnóży Cyrhli i Bryjowego Wierchu. Obejmuje on m.in. dwie polany i źródliska Suchego Potoku. Wierzchołek Cyrhli jest zalesiony, ale jej stoki są w dużym stopniu bezleśne. Są na nich polany należące do miejscowości Osturnia, dawniej wypasane, obecnie zarastające lasem.
Przez Cyrhlę nie prowadzi żaden szlak turystyczny i obowiązuje zakaz wejścia (park narodowy).

</doc>
<doc id="2308812" url="https://pl.wikipedia.org/wiki?curid=2308812" title="Belgia na Zimowych Igrzyskach Olimpijskich 1988">
Belgia na Zimowych Igrzyskach Olimpijskich 1988

Belgię na Zimowych Igrzyskach Olimpijskich 1988 reprezentowała 1 zawodniczka.
Skład kadry.
Łyżwiarstwo figurowe.
Kobiety

</doc>
<doc id="2308813" url="https://pl.wikipedia.org/wiki?curid=2308813" title="Belgia na Zimowych Igrzyskach Olimpijskich 1984">
Belgia na Zimowych Igrzyskach Olimpijskich 1984

Belgię na Zimowych Igrzyskach Olimpijskich 1984 reprezentowało 4 zawodników.
Skład kadry.
Łyżwiarstwo figurowe.
Kobiety
Narciarstwo alpejskie.
Mężczyźni
Kobiety

</doc>
<doc id="2308814" url="https://pl.wikipedia.org/wiki?curid=2308814" title="Belgia na Zimowych Igrzyskach Olimpijskich 1980">
Belgia na Zimowych Igrzyskach Olimpijskich 1980

Belgię na Zimowych Igrzyskach Olimpijskich 1980 reprezentowało 2 zawodników.
Skład kadry.
Narciarstwo alpejskie.
Mężczyźni

</doc>
<doc id="2308817" url="https://pl.wikipedia.org/wiki?curid=2308817" title="Belgia na Zimowych Igrzyskach Olimpijskich 1976">
Belgia na Zimowych Igrzyskach Olimpijskich 1976

Belgię na Zimowych Igrzyskach Olimpijskich 1976 reprezentowało 4 zawodników.

</doc>
<doc id="2308819" url="https://pl.wikipedia.org/wiki?curid=2308819" title="Belgia na Zimowych Igrzyskach Olimpijskich 1972">
Belgia na Zimowych Igrzyskach Olimpijskich 1972

Belgię na Zimowych Igrzyskach Olimpijskich 1972 reprezentował 1 zawodnik.

</doc>
<doc id="2308825" url="https://pl.wikipedia.org/wiki?curid=2308825" title="Gmina związkowa Rüdesheim">
Gmina związkowa Rüdesheim

Gmina związkowa Rüdesheim (niem. "Verbandsgemeinde Rüdesheim") − gmina związkowa w Niemczech, w kraju związkowym Nadrenia-Palatynat, w powiecie Bad Kreuznach. Siedziba gminy związkowej znajduje się w miejscowości Rüdesheim. 1 stycznia 2017 do gminy przyłączono pięć gmin z rozwiązanej gminy związkowej Bad Münster am Stein-Ebernburg: Duchroth, Niederhausen, Norheim, Oberhausen an der Nahe oraz Traisen.
Podział administracyjny.
Gmina związkowa zrzesza 32 gminy wiejskie:

</doc>
<doc id="2308828" url="https://pl.wikipedia.org/wiki?curid=2308828" title="Cyrhla">
Cyrhla



</doc>
<doc id="2308829" url="https://pl.wikipedia.org/wiki?curid=2308829" title="Mardocheusz">
Mardocheusz

Mardocheusz (hebr. מָרְדֳּכַי "Mardokaj", Mordechaj, w aram. dosł. „"Przynależący do Marduka"”) – postać biblijna występująca w Księdze Estery.
Mardocheusz był Żydem z plemienia Beniamina pełniącym służbę na dworze króla Persji Achaszwerosza. Jego kariera rozpoczęła się, kiedy król Achaszwerosz oddalił swoją żonę Waszti i za radą dworzan postanowił poszukać sobie innej małżonki. Wówczas z całego kraju ściągnięto do jego zamku w Suzie piękne kobiety, z których król miał wybrać nową żonę. Wśród nich była także Estera, przybrana córka Mardocheusza, której był opiekunem. To właśnie ją wybrał król na nową małżonkę.
W tym samym mniej więcej czasie Mardocheusz przypadkowo usłyszał rozmowę dwóch eunuchów Bigdana i Teresza, planujących zamach na życie króla. Mardocheusz doniósł o tym Esterze, a ta poinformowała króla. W wyniku czego niedoszłych zabójców schwytano i skazano na śmierć. Król nagrodził Mardocheusza i powierzył mu służbę na dziedzińcu królewskim. Oprócz tego kazał spisać jego zasługę w kronice.
Wywyższenie Mardocheusza nie spodobało się wszystkim. Jednym z jego wrogów był Haman, najwyższy dostojnik w państwie perskim. Kiedy Mardocheusz odmówił pokłonienia się mu, Haman postanowił pozbyć się go. Podstępem podsunął królowi dekret, dający mu prawo do zabicia wszystkich Żydów w państwie, a król, nie do końca świadomie, podpisał go i opieczętował.
Kiedy wieść o tym się rozeszła, wywołało to popłoch wśród Żydów w państwie. Przerażony Mardocheusz zwrócił się do Estery, by poinformowała króla o tym, co grozi jej samej i jej narodowi. Estera udała się wówczas do króla. Ryzykowała życie, bowiem za przybycie do króla bez rozkazu mogła ponieść śmierć. Jednak król, widząc jej urodę, przyjął ją łaskawie. Wówczas poprosiła go, by przybył na ucztę, którą przyrządziła dla niego. Na tę ucztę zaproszono też Hamana. Tam Estera zamierzała ujawnić zbrodniczy spisek dostojnika.
Tej samej nocy Ahaszwerosz przypomniał sobie o zamachu na swoje życie, który został udaremniony przez Mardocheusza. Zapytał wówczas Hamana, jak – według niego – najlepiej można nagrodzić zasługi wobec króla. Haman sądząc, że to jego właśnie chce król nagrodzić, poradził:
Spodobało się to królowi i nakazał Hamanowi, by uczcił w ten sposób Mardocheusza. Haman był przerażony, ponieważ tej samej nocy chciał swojego wroga powiesić, a nawet zbudował już w tym celu szubienicę. Jednak musiał wypełnić rozkaz.
Na uczcie wydanej przez Esterę, na której obecny był też Haman, królowa rzekła do króla:
Król zapytał wówczas, kto to uczynił, a Estera wskazała Hamana. Przerażony Haman, widząc wściekłość króla, padł przed Esterą i błagał o darowanie życia. Wówczas jeden z eunuchów wyznał, że Haman zbudował szubienicę, by powiesić na niej Mardocheusza. Wówczas król rozkazał powiesić na niej Hamana, a jego majątek oddać Mardocheuszowi i Esterze.

</doc>
<doc id="2308830" url="https://pl.wikipedia.org/wiki?curid=2308830" title="Gmina związkowa Stromberg">
Gmina związkowa Stromberg

Gmina związkowa Stromberg (niem. "Verbandsgemeinde Stromberg") − dawna gmina związkowa w Niemczech, w kraju związkowym Nadrenia-Palatynat, w powiecie Bad Kreuznach. Siedziba gminy związkowej znajdowała się w mieście Stromberg. 1 stycznia 2020 gmina związkowa została połączona z gminą związkową Langenlonsheim tworząc nową gminę związkową Langenlonsheim-Stromberg. 
Podział administracyjny.
Gmina związkowa zrzeszała dziesięć gmin, w tym jedną gminę miejską "(Stadt)" oraz dziewięć gmin wiejskich "(Gemeinde)":

</doc>
<doc id="2308833" url="https://pl.wikipedia.org/wiki?curid=2308833" title="Stromberg">
Stromberg

Niemcy:
Osoby:
Inne:
Zobacz też:

</doc>
<doc id="2308834" url="https://pl.wikipedia.org/wiki?curid=2308834" title="GRY OnLine">
GRY OnLine



</doc>
<doc id="2308846" url="https://pl.wikipedia.org/wiki?curid=2308846" title="Nie mamy żalu do naszej młodości">
Nie mamy żalu do naszej młodości



</doc>
<doc id="2308849" url="https://pl.wikipedia.org/wiki?curid=2308849" title="Ława sądowa">
Ława sądowa

Ława sądowa – organ samorządu miast i wsi lokowanych na prawie niemieckim z okresu XIII–XVIII wieku.
Był powoływany przez właściciela gruntowego lub wybierany przez ogół mieszkańców, w późniejszym okresie także przez radę miejską, która liczyła 7–12 członków, zwanych ławnikami.
Rozróżniano 3 rodzaje sądów ławniczych:
1. sąd wielki (m.in. roki wielkie gajone), które odbywały się 3 razy do roku,
2. sąd ławniczy na potrzeby bieżące i zbierający się co 2 tygodnie,
3. ławniczy sąd nadzwyczajny, który był zwoływany w nagłych sprawach kryminalnych.
Do zadań ław sądowych należało nadawanie mocy prawnej finansowym transakcjom, testamentom, umowom. Nie miała wpływu na niektóre z poważniejszych spraw, np. w Krakowie nie sądziła gwałtu, skrytobójstwa i napadu na dom. Spod jurysdykcji ławy sądowej wyłączona była szlachta, duchowieństwo, Żydzi.
Ławy miejskie.
Ława sądowa miejska była w dawnej Polsce organem miejskim posiadającym prawo sądownicze. Ława miejska wraz z radą miasta wchodziła w skład patrycjatu. Składała się z wójta, landwójta i sześciu ławników. Ławy miejskie występowały tylko w miastach i mogli w nich zasiadać tylko mieszczanie (miała też swój wiejski odpowiednik, czyli ławy wiejskie). Ławnicy wybierani byli początkowo na rok, a później mianowani dożywotnio. Ławy sądowe miejskie zniosła Konstytucja 3 maja w 1791 roku.
Ławy wiejskie.
Ława sądowa wiejska pod przewodnictwem sołtysa spełniała funkcje sądu pierwszej instancji. Ławy sądowe wiejskie zaczęły zanikać w XVI wieku.

</doc>
<doc id="2308850" url="https://pl.wikipedia.org/wiki?curid=2308850" title="Charro!">
Charro!

Charro! – amerykański western z 1969 r., w którym główną rolę gra Elvis Presley. To jeden z ostatnich filmów fabularnych w jego aktorskiej karierze.
Fabuła.
Rok 1870. Do małego miasteczka położonego przy granicy z Meksykiem przybywa Jess Wade, niegdyś wyjęty spod prawa bandyta i członek groźnej szajki. Ma się tam spotkać ze swoją dawną miłością Tracy Winters. Okazuje się jednak, że wezwanie jest pułapką zastawioną przez byłych kompanów z gangu, którzy zabierają go do swojej kryjówki w górach. Tam ujawniają, że ukradli słynną pozłacaną Armatę Zwycięstwa należącą do Meksykańskich Sił Rewolucyjnych. Ponieważ listy gończe poszukują człowieka podobnego do Jessa, Vince Hackett, przywódca bandy, chce wrobić go w kradzież działa. Rani go więc w szyję i mówi, że taką szramę miał ścigany przestępca, który pomógł im w kradzieży. Później puszcza go wolno. Wade postanawia nie dać się wrobić i udaje się do pobliskiego miasteczka Rio Seco, w którym szeryfem jest jego stary znajomy Dan Ramsey. Wieczorem w saloonie zjawia się Billy Roy, młodszy brat Vince’a, który rani szeryfa. Jess go obezwładnia i zamyka w więzieniu, ale szajka postanawia go uwolnić przy pomocy skradzionego działa. W wyniku ostrzału, pod gruzami domu ginie ranny szeryf, a mieszkańcy wpadają w panikę. Mimo to Jess nie chce uwolnić przestępcy i postanawia sam rozprawić się z bandytami.
Produkcja.
Scenariusz filmu powstał na podstawie książki Frederica Louisa Foxa, a rolę Jessa Wade’a pierwotnie proponowano Clintowi Eastwoodowi. Ponieważ nic z tego nie wyszło, filmem zainteresował się Elvis, który po przeczytaniu poważnego i co najważniejsze wolnego od piosenek scenariusza, postanowił w nim zagrać. Bardzo się jednak zawiódł już pierwszego dnia zdjęciowego, gdy przybył na plan i dowiedział się, że scenariusz, który wcześniej zaakceptował, został zmieniony. Wiele scen, które początkowo miały być w filmie wycięto bądź zmieniono, nienaruszony pozostał jedynie ogólny zarys fabuły.
Zdjęcia rozpoczęto 22 lipca 1968 r. w parku narodowym Tonto w Appalachach. Do roli byłego przestępcy Elvis zapuścił brodę, a charakteryzatorzy postarali się, by wyglądał na zaniedbanego. Film początkowo nosił kilka roboczych tytułów: "Jack Valentine", "Johnny Hang" i "Come Hell or Come Sundown", ostatecznie jednak otrzymał nazwę "Charro!"
Chociaż film był przebojem, to jednak nie został tak dobrze przyjęty jak poprzednie produkcje Elvisa. Fanów zniechęcił brak piosenek, a krytycy nie byli poruszeni obrazem jako całością. Pomimo tego film przyniósł niezły dochód, a Presley otrzymał za niego 850 000 dolarów.
Ścieżka dźwiękowa.
Gdy pod koniec lat 60. kręcono "Charro"!, Elvis powoli żegnał się już z Hollywood i przygotowywał do powrotu na scenę. Jego ostatnie filmy także różniły się od wcześniejszych, głównie tym, że pojawiało się w nich coraz mniej piosenek. "Charro"! pod tym względem jest szczególne, gdyż przez cały film Elvis nie śpiewa ani jednego utworu. Jedynie podczas napisów początkowych słychać w tle tytułową piosenkę. Nagrano ją 15 października 1968 r. w Samuel Goldwyn Studio w Hollywood, gdzie oprócz niej powstała jeszcze jedna "Let's Forget About The Stars", lecz nie została wykorzystana w filmie. Tytułowy utwór wydano jako singiel wraz z piosenką "Memories" 25 lutego 1969 r., a rok później dodano go do albumu "Almost in Love". W 1970 r. ukazała się też "Let's Forget About The Stars" na kompilacyjnym albumie "Let's Be Friends".

</doc>
<doc id="2308858" url="https://pl.wikipedia.org/wiki?curid=2308858" title="Zatoka Magdaleny">
Zatoka Magdaleny

Zatoka Magdaleny, Bahía Magdalena – zatoka na meksykańskim wybrzeżu Półwyspu Kalifornijskiego w stanie Kalifornia Dolna Południowa. Zatoka Magdalena leży na terenie gminy Comondú, od otwartego oceanu jest oddzielona piaszczystymi wysepkami Isla Magdalena i Isla Santa Margarita oraz kilkoma mniejszymi. Zatoka ma kształt wydłużonej soczewki o wymiarach 50 km długości na około 15 km szerokości w najszerszym miejscu. U brzegów zatoki są zlokalizowane dwa niewielkie porty San Carlos i Puerto López Mateos.
Zatoka jest między innymi rejonem rozrodu pływacza szarego jedynego gatunku walenia z rodziny pływaczowatych, co sprawia, że jest to uznany, atrakcyjny rejon obserwacji tego ssaka.
Zatoka jest także terenem komercyjnego i sportowego połowu ryb. Brzegi zatoki od strony półwyspu są bagniste porośnięte roślinnością mangrową, o bogatym w rośliny i zwierzęta ekosystemie, co sprawia, że jest ona celem obserwacji ornitologicznych.

</doc>
<doc id="2308864" url="https://pl.wikipedia.org/wiki?curid=2308864" title="BASI 1520 SCPX">
BASI 1520 SCPX

BASI 1520 SCPX – to implementacja języka Basic opracowana dla systemu operacyjnego SCP stosowanego w komputerach Robotron A5120/A5130. Implementacja obejmowała interpreter języka wysokiego poziomu jakim jest język Basic, oraz kompilator umożliwiający translację programów napisanych w tym języku do kodu maszynowego. System programowania BASI 1520 SCPX umożliwiał wprowadzanie, testowanie, poprawianie i wykonywanie (interpretację) oraz kompilację programów w języku Basic.
Ta implementacja języka Basic została tak opracowana, aby odpowiadała postanowieniom ANSI zawartym w dokumencie BSRX 3.60-1978. Ponadto ta wersja tego języka zgodna była z interpreterem BASIC-80 opracowanym przez firmę Microsoft dla najbardziej rozpowszechnionego ówcześnie systemu operacyjnego jakim był system CP/M.
Do działania system programowania wymagał 24 kB wolnej pamięci operacyjnej. Uruchomienie systemu programowania następowało w systemie SCP dyrektywą codice_1. Podstawowe wywołanie systemu programowania mogło zostać rozszerzone o dodatkowe argumenty definiujące parametry pracy dotyczące między innymi zakresu wykorzystywanej pamięci operacyjnej, liczby otwartych zbiorów, długości rekordów zapisu. Ponadto komenda codice_1 wywołana z nazwą pliku zawierającego kod źródłowy w języku Basic, skutkowała natychmiastowym uruchomieniem interpretera, zamiast edytora, a w konsekwencji wykonaniem kodu źródłowego zapisanego w zapodanym zbiorze. Domyślnym rozszerzeniem nazwy pliku źródłowego było ".BAS". Do kompilacji programów służył kompilator codice_3, który tworzył pliku typu ".REL". Systemowy program łączący LINK umożliwiał tworzenie programów ładowalnych typu ".COM" oraz programowanie hybrydowe poprzez łączenie z podprogramami napisanymi w asemblerze. Stosowanie skompilowanych podprogramów asemblerowych, tj. ich wywołanie, możliwe było również w interpreterze.

</doc>
<doc id="2308868" url="https://pl.wikipedia.org/wiki?curid=2308868" title="Zofia Engiel">
Zofia Engiel

Zofia Engiel (ur. 23 marca 1924 w Wilnie, zm. 30 grudnia 2008 we Wrocławiu) – polska lekarka, logopeda, twórczyni jednej z metod w terapii jąkania. 
Podczas wysiedlenia Polaków z kresów dotarła do Wrocławia.
Absolwentka Uniwersytetu Wrocławskiego. 
Razem z foniatrą dr. Handzlem miała się zająć leczeniem i terapią jąkania. Ze względu na brak wzorców, literatury, metod i opracowań naukowych, jako samouk, rozpoczęła pracę z pacjentami jąkającymi się. Poprzez obserwację różnych postaci objawów niepłynności mówienia starała się rozpoznać mechanizmy jąkania. Za tym poszły wieloletnie próby tworzenia skutecznych metod terapii.
Została absolwentką pierwszego rocznika Podyplomowego Studium Logopedii w Lublinie, a twórca polskiej logopedii prof. Leon Kaczmarek poprosił ją o prowadzenie cyklu wykładów dla studentów. 
Metoda Zofii Engiel przynosi wiele efektów, jednak znalazła mało naśladowców. Za swoją następczynię uznała Beatę Maksymowicz.

</doc>
<doc id="2308869" url="https://pl.wikipedia.org/wiki?curid=2308869" title="Córka Agamemnona">
Córka Agamemnona

Córka Agamemnona () – powieść albańskiego pisarza Ismaila Kadare. Po raz pierwszy została wydana w roku 2003. W Polsce pierwsze wydanie ukazało się w roku 2011 w przekładzie Doroty Horodyskiej.
Fabuła.
Akcja rozgrywa się w latach 80. XX wieku w Albanii, rządzonej przez Envera Hodżę, w przededniu pochodu pierwszomajowego. Narrator powieści, młody dziennikarz został zaproszony na trybunę honorową. Myśli jednak o ukochanej Suzanie, córce dygnitarza partyjnego. Jej ojciec, awansujący w hierarchii partyjnej zabronił im się spotykać. Los Suzany przypomina coraz bardziej mityczną Ifigenię, córkę Agamemnona. W przypadku albańskim paranoiczna podejrzliwość ludzi władzy niszczy związki, ale i degraduje moralnie społeczeństwo. Powieść stanowi pierwszą część dyptyku – jej kontynuacją jest "Następca".
Książka powstawała w latach 80., kiedy ujawnienie jej rękopisu mogło stanowić zagrożenie dla I. Kadare. Pisarz zakamuflował tekst jako tłumaczenie z autora obcojęzycznego i wywoził go we fragmentach za granicę. Tekst znajdował się w depozycie w Paryżu, u francuskiego wydawcy.
Tłumaczka Dorota Horodyska jest także autorką trzech innych polskich przekładów dzieł Ismaila Kadare: "Pałac snów" (2006), "Ślepy ferman" (2010) i "Następca" (2008).

</doc>
<doc id="2308870" url="https://pl.wikipedia.org/wiki?curid=2308870" title="Jaz ruchomy">
Jaz ruchomy

Jaz ruchomy, jaz z zamknięciami – rodzaj jazu charakteryzujący się tym, że w przeciwieństwie do jazów stałych, jazy ruchome wyposażone są zgodnie ze swą nazwą w elementy ruchome – zamknięcia. Są to konstrukcje betonowe lub żelbetowe o wysokości piętrzenia do 15 m, stanowiące budowlę piętrzącą i równocześnie będące także, dzięki ruchomym zamknięciom, urządzeniem upustowym. W odniesieniu do małych jazów, z najprostszymi zamknięciami obsługiwanymi ręcznie stosuje się określenie zastawka, a w stosunku do nieco większych jazów z zamknięciami poruszanymi za pomocą prostych mechanizmów napędzanych ręcznie, stosuje się określenie jaz zastawkowy (stawidło). W wyniku budowy jazu z zamknięciami powstaje zbiornik przepływowy o stałym poziomie piętrzenia, z możliwością czasowego obniżenia tego poziomu w stosunkowo niewielkim zakresie. 
Jazy te są podstawową budowlą hydrotechniczną umożliwiającą budowę stopni wodnych na rzekach i mniejszych ciekach w obszarach nizinnych i podgórskich. Jak wyżej zaznaczono wynikiem ich budowy jest powstanie zbiornika przepływowego, który może służyć określonym celom, między innymi: zaopatrzeniu w wodę (ujęcia wody), żegludze (kanalizacja rzek, utrzymanie wymaganej głębokości tranzytowej), budowa elektrowni wodnych, podniesienie zwierciadła wody gruntowej na terenach przyległych, sport i rekreacja na powstałym zbiorniku, wydobycie żwiru i inne.
Jazy z zamknięciami dzieli się na rodzaje, których nazwy pochodzą od rodzaju zastosowanego zamknięcia głównego oraz w mniejszym stopniu od wielkości jazu (która determinuje możliwość zastosowania zamknięć obsługiwanych ręcznie lub za pomocą prostych mechanizmów lub wymusza stosowanie zamknięć z innymi napędami):
Ponadto wyróżnia się jazy dwupoziomowe, przy czym na zamknięcia górne i dole mogą być zastosowane różne rodzaje zamknięć, np. na zamknięcia górne mogą zostać zastosowane zamknięcia klapowe lub segmentowe, a na dolne zamknięcia segmentowe, sektorowe lub zasuwy. Należy także podkreślić, że budowane są jazy, w których stosowane mogą być zespoły różnych zamknięć w poszczególnych przęsłach, a także mogą istnieć przęsła stałe, obok przęseł z zamknięciami.
Wyróżnia się także typy jazów z zamknięciami w zależności od progu:
Rozróżnia się także jazy w zależności od przyjętego rozwiązania dla przelewu:
Jaz z zamknięciami składa się z płyty dennej, jaz progowe – z progu, dwóch przyczółków na obu brzegach cieku, ewentualnych filarów przy jazach wieloprzęsłowych, oraz wypadu (z urządzeniami do rozpraszania energii wody, np. niecka wypadowa, szykany), poszuru (ubezpieczenie dolne przed podmyciem za wypadem) i ponuru (ubezpieczenie górne przed jazem). Zamknięcia jazu umieszczane są pomiędzy przyczółkami i filarami (jeżeli występują) i opierają się na płycie lub progu. W przyczółkach i filarach wykonuje się wnęki na zamknięcia (zamknięcia główne) i wnęki na szandory (zamknięcia remontowe). Tu także mogą zostać umieszczone maszynownie i sterownie jazu umożliwiające manewrowanie zamknięciami.

</doc>
<doc id="2308873" url="https://pl.wikipedia.org/wiki?curid=2308873" title="Brussels Ladies Open 2011">
Brussels Ladies Open 2011

Brussels Ladies Open 2011 – tenisowy turniej WTA kategorii WTA Premier Series rangi WTA Premier w sezonie 2011 z cyklu Brussels Open rozgrywany w dniach 16–21 maja 2011 roku w Brukseli na kortach ceglanych o puli nagród wynoszącej 618 000 dolarów amerykańskich.

</doc>
<doc id="2308878" url="https://pl.wikipedia.org/wiki?curid=2308878" title="Brussels Open">
Brussels Open

Brussels Open – kobiecy turniej tenisowy kategorii WTA Premier Series rangi "WTA Premier" zaliczany do cyklu WTA Tour. Rozgrywany na kortach ziemnych w belgijskiej Brukseli od 2011 do 2013 roku.

</doc>
<doc id="2308881" url="https://pl.wikipedia.org/wiki?curid=2308881" title="61. Międzynarodowy Festiwal Filmowy w Berlinie">
61. Międzynarodowy Festiwal Filmowy w Berlinie

61. Międzynarodowy Festiwal Filmowy w Berlinie odbył się w dniach 10–20 lutego 2011 roku. Imprezę otworzył pokaz amerykańskiego westernu "Prawdziwe męstwo" w reżyserii braci Coen. W konkursie głównym zaprezentowano 16 filmów pochodzących z 13 różnych krajów.
Jury pod przewodnictwem włoskiej aktorki Isabelli Rossellini przyznało nagrodę główną festiwalu, Złotego Niedźwiedzia, irańskiemu filmowi "Rozstanie" w reżyserii Asghara Farhadiego. Drugą nagrodę w konkursie głównym, Srebrnego Niedźwiedzia – Grand Prix Jury, przyznano węgierskiemu obrazowi "Koń turyński" w reżyserii Béli Tarra.
Honorowego Złotego Niedźwiedzia za całokształt twórczości odebrał niemiecki aktor Armin Mueller-Stahl.
Członkowie jury.
Konkurs główny.
Ostatnie miejsce w składzie jurorskim zająć miał irański reżyser Dżafar Panahi, jednakże ze względu na zastosowany wobec niego areszt domowy, nie mógł on wziąć udziału w festiwalu. Wolne miejsce w składzie sędziowskim zostało nieobsadzone na znak protestu środowiska filmowego przeciwko decyzji władz Iranu.
Selekcja oficjalna.
Konkurs główny.
Następujące filmy zostały wyselekcjonowane do udziału w konkursie głównym o Złotego Niedźwiedzia i Srebrne Niedźwiedzie:
Pokazy pozakonkursowe.
Następujące filmy zostały wyświetlone na festiwalu w ramach pokazów pozakonkursowych:

</doc>
<doc id="2308882" url="https://pl.wikipedia.org/wiki?curid=2308882" title="Parafia Ewangelicko-Augsburska w Czechowicach-Dziedzicach">
Parafia Ewangelicko-Augsburska w Czechowicach-Dziedzicach

Parafia Ewangelicko-Augsburska w Czechowicach-Dziedzicach – parafia luterańska w Czechowicach-Dziedzicach, należąca do diecezji cieszyńskiej Kościoła Ewangelicko-Augsburskiego w RP. Mieści się przy ulicy Słowackiego. Liczy około 230 członków.
Historia.
Czechowice znalazły się w oddziaływaniu idei Reformacji kilkanaście lat po wystąpieniach Marcina Lutra w wyniku sąsiedztwa Bielska, pozostającego miejscowym ośrodkiem myśli reformacyjnej. Ponadto liczna społeczność luterańska zamieszkiwała położone obok księstwo pszczyńskie, a reformowana - Bestwinę.
W Czechowicach działalność rozpoczęli ewangeliccy księża Jerzy Niedzielka i Piotr Kubaczka. Luteranizm w miejscowości tej, jak również w sąsiednich Dziedzicach, przyjęła wówczas niewielka liczba mieszkańców. Byli wśród nich jednak członkowie rodziny Czelo, będący właścicielami wsi, a także kolatorzy miejscowej parafii rzymskokatolickiej św. Katarzyny.
W 1618 ówczesna kolatorka Anna Zborowska wydała dokument "Privilegium Communitatis Czechowiciensis", w którym umożliwiała mieszkańcom Czechowic, Dziedzic i Zabrzega samodzielne powołanie katolickiego proboszcza w wypadku obsadzenia parafii księdzem ewangelickim przez luterańskich właścicieli miejscowości. 
W okresie kontrreformacji dochodziło do konwersji protestantów na katolicyzm, a pozostanie przy swoim wyznaniu skutkowało pozbawieniem własności, więzieniem lub wysiedleniem. W 1669 ks. Paweł J. Vitulani, proboszcz parafii św. Katarzyny wystosował skargę do biskupa diecezji wrocławskiej, w której donosił o kazaniach głoszonych przez księży ewangelickich na terenie jego parafii, udzielali oni również Sakramentu Ołtarza, prowadzili śluby i pogrzeby. Jego następca na stanowisku proboszcza, ks. Martius, informował biskupa o ośmiu osobach, które z katolicyzmu przeszły na wyznanie ewangelickie. Jednak w 1719 wizytatorzy biskupi stwierdzili, że na terenie parafii nie zamieszkują żadni protestanci poza rodziną Kotulińskich, będących kolejnymi właścicielami Czechowic.
W XIX wieku, w dobie industrializacji Czechowic i Dziedzic, do miejscowości tych przybyli nowi mieszkańcy wywodzący się z Czech, Moraw, Niemiec, Tyrolu i Słowacji, będący w większości ewangelikami narodowości niemieckiej. Zostali oni objęci opieką duszpasterską przez parafię ewangelicką w Bielsku, która powołała tutaj stację kaznodziejską.
Po dwustuletniej przerwie oficjalne ewangelickie nabożeństwa na terenie Czechowic rozpoczęto prowadzić w 1896 w budynku prywatnym. Od 1907 przeniesiono je do sali restauracji położonej w Hotelu "Gebauer", jednak wierni nie uważali jej za odpowiednie miejsce do prowadzenia posług religijnych. Postanowiono o budowie kaplicy, którą przeprowadzono w latach 1910-11 na działce przyległej do miejscowej Szkoły Niemieckiej, ofiarowanej przez ówczesnego właściciela dworskiego, Leon Zipsera. Kaplica ewangelicka w Czechowicach została oddana do użytku podczas uroczystego poświęcenia 17 grudnia 1911 roku.
Nabożeństwa w kaplicy prowadzone były w języku niemieckim. Początkowo odbywały się co dwa tygodnie, następnie wprowadzono je w każdą niedzielę. Na początku lat 20. XX wieku rozpoczęto również sprawowanie raz w miesiącu nabożeństw w języku polskim.
W 1915 ze stacji kaznodziejskiej zbór stał się filiałem parafii w Bielsku. W tym samym roku na cmentarzu rzymskokatolickim w Dziedzicach utworzone zostały kwatery przeznaczone do pochówków ewangelików. 
W wyniku przyłączenia części Śląska Cieszyńskiego do Czechosłowacji, na teren Czechowic napłynęła pochodząca z tamtych terenów ludność ewangelicka narodowości polskiej. W związku z tym w kaplicy rozpoczęto sprawować dwa razy w miesiącu nabożeństwo niemieckojęzyczne i dwa razy polskojęzyczne.
Własny cmentarz luterański w Dziedzicach został założony w 1924 na Zaosiu. Nekropolię poświęcono 27 listopada 1927. W kaplicy na cmentarzu 30 grudnia 1936 umieszczony został dzwon o wadze 100 kg z fabryki Schwabe w Bielsku. Znajdował się na nim napis "Chrystus Zmartwychwstał".
W okresie międzywojennym filiał parafii bielskiej w Czechowicach liczył około 500 wiernych, wchodząc wraz z macierzystą parafią w skład superintendentury śląskiej Kościoła Ewangelicko-Augsburskiego w RP. Zarząd nad filiałem sprawowała rada, złożona ze zborowników zarówno narodowości niemieckiej, jak i polskiej. Posługi duszpasterskie sprawowali ks. dr Ryszard Wagner i ks. Paweł Karzeł. Od 1935 nabożeństwa w kaplicy prowadzili księża Adam Wegert, Karol Kulisz, Józef Nierostek i Jerzy Kubaczka.
Od września 1939 w wyniku rozpoczęcia okupacji niemieckiej zakazano prowadzenia polskich nabożeństw w kaplicy oraz usunięto ze stanowiska polskich członków rady filiału. Część polskojęzycznych wiernych została więźniami obozów koncentracyjnych. 
W wyniku działań wojennych zaginął dzwon umieszczony w kaplicy na cmentarzu. Podczas wyzwolenia w lutym 1945 doszło również do uszkodzenia kaplicy zborowej, która stała się wtedy celem szabrowników. Następnie przystąpiono do jej remontu, a 3 maja 1945 miało miejsce pierwsze powojenne nabożeństwo, które poprowadził ks. Adam Wegert. Przewodniczącym rady filiału został Paweł Turoń, który przekazał stanowisko to Janowi Siwemu po jego powrocie z obozu koncentracyjnego.
Życie parafialne powróciło do stabilizacji. Powstał chór, który zorganizował Józef Chimiel. Następnie prowadziła go Wanda Fabrowicz. Odbywały się szkółki niedzielne, które prowadziły siostry Anna i Urszula, Helena Zolich, Krystyna Kukucz, Jan Wizner, Mieczysława Kołder i Jan Szarek.
1 stycznia 1968 została utworzona samodzielna parafia w Czechowicach-Dziedzicach. Jej proboszczem-administratorem został ks. Jan Lech Klima. Pierwsza konfirmacja w parafii czechowickiej miała miejsce 24 maja 1970.
Od sierpnia 1993 stanowisko proboszcza-administratora objął ks. Janusz Holesz. W styczniu 2008 podczas Zgromadzenia Parafialnego dokonano jego wyboru na pierwszego w historii proboszcza parafii, a 6 kwietnia 2008 został wprowadzony w urząd przez biskupa diecezji cieszyńskiej ks. Pawła Anweilera.

</doc>
<doc id="2308883" url="https://pl.wikipedia.org/wiki?curid=2308883" title="Cerkiew Zaśnięcia Najświętszej Marii Panny w Krakowie">
Cerkiew Zaśnięcia Najświętszej Marii Panny w Krakowie



</doc>
<doc id="2308887" url="https://pl.wikipedia.org/wiki?curid=2308887" title="Zygmunt Klemensiewicz (polityk)">
Zygmunt Klemensiewicz (polityk)

Zygmunt Gabryel Klemensiewicz (pseudonim literacki Alfred Górecki; ur. 23 marca 1874 w Komańczy, zm. 8 sierpnia 1948 w Krakowie) – lekarz, polityk socjalistyczny potem sanacyjny, działacz społeczny, publicysta, filatelista i bibliofil, poseł do Rady Państwa w Wiedniu i do Sejmu Ustawodawczego, senator II RP.
Życiorys.
Zygmunt Klemensiewicz był synem Tytusa, powstańca styczniowego i Wandy ze Skrzyńskich. W 1894 roku złożył egzamin dojrzałości w krakowskim Gimnazjum im. Króla Jana III Sobieskiego. Rozpoczął studia na Wydziale Prawa Uniwersytetu Jagiellońskiego, by po roku przenieść się na Wydział Filozoficzny, w latach 1898–1899 wyjechać na studia medyczne do Berna a ostatecznie w 1903 roku ukończyć Wydział Lekarski. Jako student był współzałożycielem Stowarzyszenia Kształcącej się Młodzieży Postępowej „Zjednoczenie”, czasopisma „Prawo Ludu”, redaktorem broszur i kalendarzy robotniczych. Należał do Stowarzyszenia Dziennikarzy Polskich w Galicji. Pracował w instytucjach ubezpieczenia zdrowotnego w Galicji, był między innymi długoletnim przewodniczącym Powiatowej Kasy Chorych w Wieliczce. W 1897 roku ożenił się z Jadwigą Sikorską, farmaceutką, jedną z pierwszych kobiet-absolwentek Uniwersytetu Jagiellońskiego. Mieli trzy córki, jedną z nich była lekarka Jadwiga Beaupré.
Od 1905 roku sympatyzował z poglądami i działalnością Józefa Piłsudskiego, był redaktorem „Robotnika” organu Polskiej Partii Socjalistycznej. Jako członek Polskiej Partii Socjalno-Demokratycznej Galicji i Śląska Cieszyńskiego był delegatem na kongresy II Międzynarodówki w Kopenhadze w 1910 i Bazylei w 1912 roku. W 1911 roku został posłem do Rady Państwa w Wiedniu, członkiem Klubu Socjaldemokratycznego. Członek zwyczajny Klubu Sportowego "Cracovia". Członek Wydziału Finansowego Komisji Tymczasowej Skonfederowanych Stronnictw Niepodległościowych. Podczas I wojny światowej był żołnierzem Legionów Polskich i ich oficerem werbunkowym. Po zakończeniu wojny był członkiem Polskiej Komisji Likwidacyjnej i radnym Krakowa, posłem PPSD na Sejm Ustawodawczy, członkiem Klubu Związku Polskich Posłów Socjalistycznych. Jako ochotnik wziął udział w wojnie polsko-bolszewickiej w składzie 5 pułku piechoty Legionów. W 1921 roku został przeniesiony do rezerwy w stopniu majora.
W latach międzywojennych Zygmunt Klemensiewicz pełnił między innymi funkcje dyrektora Okręgowego Związku Kas Chorych w Krakowie, a od 1932 roku dyrektora Ogólnopaństwowego Związku Kas Chorych. Był członkiem władz regionalnych i krajowych Polskiej Partii Socjalistycznej, do 1929 roku, kiedy nie zgadzając się z opozycyjną wobec Józefa Piłsudskiego polityką władz partii wystąpił z niej, wiążąc się z Bezpartyjnym Blokiem Współpracy z Rządem. W latach 1927–1930 ponownie był radnym Krakowa. W 1930 roku został wybrany, z listy BBWR, senatorem III kadencji. Był współzałożycielem i długoletnim prezesem Robotniczego Klubu Sportowego Legia Kraków. Od 1934 roku do wybuchu II wojny światowej był dyrektorem Ubezpieczalni Społecznej w Krakowie.
Podczas wojny zaangażował się w działalność pomocową w ramach Obywatelskiego Komitetu Pomocy, Towarzystwa Opieki nad Więźniami "Patronat" i Rady Głównej Opiekuńczej. Dwukrotnie aresztowany, został zwolniony ze względu na stan zdrowia. Po zakończeniu działań wojennych był członkiem Miejskiego Komitetu Opieki Społecznej w Krakowie i Pełnomocnikiem Zarządu Polskiego Czerwonego Krzyża na Okręg Krakowski. Był odznaczony między innymi Złotym Krzyżem Zasługi, dwukrotnie Krzyżem Walecznych oraz Krzyżem Niepodległości.
Poza działalnością polityczną i społeczną Zygmunt Klemensiewicz był znanym filatelistą i bibliofilem. Publikował między innymi w czasopismach „Filatelista Polski” i „Nowy Filatelista”, był członkiem Towarzystwa Miłośników Książki. W 1952 roku opublikowano we Wrocławiu "Bibliografię ekslibrisu polskiego" jego autorstwa.
Pochowany został na cmentarzu Salwatorskim (kwatera SC12-E-7).

</doc>
<doc id="2308890" url="https://pl.wikipedia.org/wiki?curid=2308890" title="Szkic realizacyjny">
Szkic realizacyjny



</doc>
<doc id="2308896" url="https://pl.wikipedia.org/wiki?curid=2308896" title="Grand Prix Europy na Żużlu 2011">
Grand Prix Europy na Żużlu 2011

FIM Fogo European Speedway Grand Prix był pierwszą imprezą w sezonie 2011 z cyklu Grand Prix.
Zawody odbyły się 30 kwietnia 2011 na stadionie Alfreda Smoczyka w Lesznie. Zwycięzcą został Nicki Pedersen, wyprzedzając mistrza świata Tomasza Golloba. Trzeci na podium był Emil Sajfutdinow.
Komisja Speedway Grand Prix przyznała Damianowi Balińskiemu dziką kartę. Patryk Dudek i Maciej Janowski byli rezerwowymi toru.

</doc>
<doc id="2308897" url="https://pl.wikipedia.org/wiki?curid=2308897" title="Parafia Ewangelicko-Augsburska w Ustroniu">
Parafia Ewangelicko-Augsburska w Ustroniu

Parafia Ewangelicko-Augsburska w Ustroniu – parafia luterańska w Ustroniu, należąca do diecezji cieszyńskiej. W 2018 liczyła około 3500 wiernych.
Historia.
Początki zboru (parafii) luterańskiej w Ustroniu związane są z wydaniem przez cesarza Józefa II Habsburga Patentu Tolerancyjnego w 1781 r. Ewangelicy ustrońscy uzyskali 21 lipca 1783 r. pozwolenie na budowę domu modlitwy. Parafia skupiała wówczas 400 rodzin z obszaru Ustronia, Bładnic Dolnych, Bładnic Górnych, Brennej, Górek Małych, Górek Wielkich, Harbutowic, Hermanic, Lipowca, Międzyświecia i Nierodzimia, a od 1814 również Cisownicy. Zanim go wybudowano wzniesiono tymczasowy budynek z desek, przezwany pejoratywnie "węglarnią". 
Przez pierwsze dwa lata w Ustroniu posługiwał pastor z Wisły, po czym w 1785 r. powołano pochodzącego z Węgier Michała Solnenzisa (1785-1797).
Patent Tolerancyjny ustanowił również strukturę oficjalnie działającego Kościoła ewangelickiego w Przedlitawii. Wszystkie zbory zostały podległe konsystorzowi powstałemu w 1784 r. w Cieszynie, a w 1785 r. przeprowadzonemu do Wiednia. W 1784 r. powstała superintendentura dla Moraw, Śląska i Galicji. W 1807 r. powstał seniorat śląski, któremu z czasem podległe zostały wszystkie zbory na Śląsku Austriackim.
W 1802 r. przybył tu z Wisły Andrzej Wilhelm Bystroń (1802-1806), następnie pastorem był Samuel Schimko (1806-1810), Karol Kotschy (1811-1856). W czasie pastorowania Kotschego ukończono nowy budynek kościoła poświęcony 25 lipca 1838 r. Ponadto w jego pobliżu oddano do użytku budynek szkoły oraz plebanii.
Z okazji stulecia powstania parafii dokonano remontu wszystkich budynków, powstał wtedy także Dom Sierot, przekształcony następnie w Ewangelicki Zakład Dobroczynny.
W 1925 parafia zrzeszała 4 990 wiernych a w 1937 5 641.
W okresie międzywojennym wydawano czasopisma "Poseł Ewangelicki" oraz "Kalendarz Ewangelicki". Oddano również do użytku dom młodzieży nazywany "Prażakówka".

</doc>
<doc id="2308898" url="https://pl.wikipedia.org/wiki?curid=2308898" title="Premier League (2011/2012)">
Premier League (2011/2012)

Sezon 2011/2012 Premier League – dwudziesta edycja tych rozgrywek od czasu założenia w 1992 roku. W rywalizacji brało udział 20 zespołów, w tym obrońca tytułu – oraz trzy zespoły, które awansowały z Championship: , i (zwycięzca baraży).
Rozgrywki.
W rozgrywkach brało udział 17 drużyn, które występowały w tej klasie rozgrywkowej w poprzednim sezonie oraz 3 beniaminków.
Wyniki meczów.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Strzelcy.
"Stan na 13 maja 2012"

</doc>
<doc id="2308905" url="https://pl.wikipedia.org/wiki?curid=2308905" title="Parafia Ewangelicko-Augsburska w Istebnej">
Parafia Ewangelicko-Augsburska w Istebnej

Parafia Ewangelicko-Augsburska w Istebnej – parafia luterańska w Istebnej, należąca do diecezji cieszyńskiej. W 2019 liczyła 291 wiernych.
Historia.
Od 1791 Istebna, Koniaków i Jaworzynka należały do zboru w Nawsiu. Zostały od niego odcięte granicą państwową w 1920. Ówczesny pastor Karol Krzywoń rozumiejąc sytuację rozpoczął starania o budowę istebniańskiego kościoła ewangelickiego. Kościół został wybudowany w latach 1927-1930 według projektu inż. Tadeusza Michejdy, poświęcony 3 sierpnia 1930 przez ks. Juliusza Burschego. 1 października 1932 Istebna stała się filią parafii w Wiśle. 
W 1937 filiał zrzeszał 303 wiernych.
W czasie II wojny światowej ponownie przyłączono ją do Nawsia. W 1994 parafia w Wiśle została podzielona na kilka mniejszych, a w Istebnej zamieszał wikary i późniejszy administrator ks. Marek Londzin, a od 6 czerwca 1999 proboszcz. W latach 2006-2018 proboszczem parafii był ks. Alfred Staniek. W 2019 roku na stanowisko to został mianowany został ks. Dariusz Madzia, dotychczasowy wikariusz w Cieszynie.

</doc>
<doc id="2308907" url="https://pl.wikipedia.org/wiki?curid=2308907" title="Cyryl I (patriarcha Moskwy)">
Cyryl I (patriarcha Moskwy)

Cyryl (cs. Кирилл, "Kiriłł"), imię świeckie Władimir Michajłowicz Gundiajew, Владимир Михайлович Гундяев (ur. 20 listopada 1946 w Leningradzie) – rosyjski duchowny prawosławny, metropolita smoleński i kaliningradzki w latach 1984–2009, szesnasty ("de facto" siedemnasty) patriarcha moskiewski i całej Rusi, sprawujący urząd od 2009.
Pochodzi z rodziny kapłana prawosławnego z Leningradu. Ukończył studia teologiczne na Leningradzkiej Akademii Duchownej. O wyborze przezeń stanu duchownego przeważyła znajomość z metropolitą leningradzkim i nowogrodzkim Nikodemem, przed którym w 1969 złożył wieczyste śluby mnisze. W tym samym roku przyjął kolejno święcenia diakońskie i kapłańskie. Od 1971 działał w Światowej Radzie Kościołów. Pięć lat później został wyświęcony na biskupa wyborskiego, wikariusza eparchii leningradzkiej, zaś w 1984 mianowano go na ordynariusza eparchii smoleńskiej i kaliningradzkiej. Od 1989 kierował Wydziałem Zewnętrznych Stosunków Cerkiewnych Rosyjskiego Kościoła Prawosławnego.
Na urząd patriarchy moskiewskiego i całej Rusi został wybrany przez Sobór Lokalny Rosyjskiego Kościoła Prawosławnego w dniu 27 stycznia 2009, zaś jego uroczysta intronizacja miała miejsce 1 lutego tego samego roku.
Autor publikacji książkowych, rozpraw i artykułów prasowych o tematyce teologicznej. Włada biegle trzema językami obcymi – angielskim, francuskim i niemieckim.
Życiorys.
Dzieciństwo i młodość.
Z pochodzenia jest Mordwinem. Urodził się w rodzinie głównego mechanika leningradzkiej fabryki maszyn im. Michaiła Kalinina, a następnie kapłana prawosławnego Michaiła Wasiliewicza Gundiajewa i Raisy Władimirowny, z zawodu nauczycielki języka niemieckiego. Duży wpływ na niego miała postać jego dziadka, również kapłana prawosławnego, Wasilija Stiepanowicza Gundiajewa, prześladowanego przez władze radzieckie m.in. za udział w zwalczaniu ruchu Żywej Cerkwi. Według wspomnień przyszłego patriarchy Wasilij Gundiajew, 47 razy zatrzymywany przez kolejne organy bezpieczeństwa wewnętrznego w ZSRR, łącznie spędził w obozach i miejscach odosobnienia prawie 30 lat (był więziony m.in. w łagrze w dawnym Monasterze Sołowieckim). Również Michaił Gundiajew, będąc w 1933 chórzystą w cerkwi Zaśnięcia Matki Bożej w Petersburgu, został zatrzymany przez GPU pod zarzutem działalności antyrządowej i groziła mu kara śmierci za rzekomy udział w spisku przeciwko Stalinowi. Wyświęcony na kapłana w 1947, służył w parafiach w Leningradzie: parafii Smoleńskiej Ikony Matki Bożej, Przemienienia Pańskiego, św. Aleksandra Newskiego i św. Mikołaja. Rodzina Gundiajewych zamieszkiwała w mieszkaniu komunalnym na Wyspie Wasylewskiej. Z powodu wysokich podatków nakładanych przez władze radzieckie na duchownych jej sytuacja materialna była zła.
Jako dziecko, a następnie nastolatek przyszły hierarcha nie należał do organizacji pionierów ani do Komsomołu. W szkole uzyskiwał wysokie wyniki, jak również z zamiłowaniem uprawiał sport. Po ukończeniu VII klasy szkoły średniej w 1962 podjął pracę jako technik-kartograf, łącząc zatrudnienie z dalszą nauką. Istnieje wersja, iż do podjęcia tejże decyzji został zmuszony z powodu konfliktów z nauczycielami, wywołanych jego nieprzystąpieniem do Komsomołu. Po ukończeniu szkoły średniej w 1965 wstąpił do Leningradzkiego Seminarium Duchownego. Przyszły patriarcha rozważał podjęcie studiów w zakresie nauk ścisłych (szczególnie interesowała go fizyka). Do rezygnacji z tych planów i podjęcia kształcenia w seminarium duchownym przekonał go metropolita leningradzki i nowogrodzki Nikodem, który też najprawdopodobniej umożliwił mu rozpoczęcie tegoż kształcenia bez wcześniejszego odbycia zasadniczej służby wojskowej.
3 kwietnia 1969 Władimir Gundiajew złożył śluby mnisze przed metropolitą leningradzkim i nowogrodzkim Nikodemem i przyjął imię zakonne Cyryl, na cześć św. Cyryla Oświeciciela Słowian. Cztery dni później został wyświęcony na hierodiakona, a 1 czerwca 1969 na hieromnicha. W tym czasie był już studentem Leningradzkiej Akademii Duchownej, którą w 1970 ukończył z wyróżnieniem.
Jego starszy brat Nikołaj (1940–2021) również był kapłanem prawosławnym, proboszczem parafii Przemienienia Pańskiego w Petersburgu oraz wykładowcą patrologii w Petersburskiej Akademii Duchownej. Natomiast jego młodsza siostra Jelena kieruje jako dyrektor prawosławnym gimnazjum w Petersburgu.
Duchowny.
Bezpośrednio po ukończeniu studiów został wykładowcą teologii dogmatycznej w Leningradzkiej Akademii Duchownej i seminarium duchownym w tym samym mieście oraz pomocnikiem inspektora szkół duchownych w Leningradzie. Pełnił również funkcję osobistego sekretarza metropolity leningradzkiego Nikodema i działał w młodzieżowej organizacji prawosławnej Syndesmos.
12 września 1971 otrzymał godność archimandryty. Według jego własnych wspomnień w czasie pracy duszpasterskiej w Leningradzie potajemnie ochrzcił wielu członków KPZR.
W 1971 wyjechał do Genewy, gdzie pełnił funkcję przedstawiciela Patriarchatu Moskiewskiego przy Światowej Radzie Kościołów w Genewie. W latach 1974–1984 był rektorem Leningradzkiej Duchownej Akademii i Seminarium. Z tytułem naukowym docenta pracował w katedrze patrologii Akademii. Stanowisko to łączył po 7 czerwca 1975 z obowiązkami przewodniczącego rady eparchialnej metropolii leningradzkiej. W grudniu tego samego roku został wybrany do komitetu wykonawczego Światowej Rady Kościołów. Pracował w jej komisji ds. relacji religii z władzą świecką. Ponadto od 1976 do 1984 zasiadał w komisji Patriarchatu Moskiewskiego ds. jedności chrześcijan, koordynującej zaangażowanie Cerkwi Rosyjskiej w ruchu ekumenicznym. Od 1972 towarzyszył patriarsze moskiewskiemu i całej Rusi Pimenowi w jego wizytach zagranicznych.
Biskup.
W 1976 został wyświęcony na biskupa wyborskiego, wikariusza eparchii leningradzkiej. W tym samym roku został zastępcą zwierzchnika Zachodnioeuropejskiego Egzarchatu Rosyjskiego Kościoła Prawosławnego, którą to funkcję pełnił do 1978. W 1977 otrzymał godność arcybiskupa. W latach 1984–1986 był arcybiskupem smoleńskim i wiaziemskim, a od 1988, po reorganizacji eparchii, arcybiskupem smoleńskim i kaliningradzkim. Od 1990 zarządza też prawosławnymi parafiami Patriarchatu Moskiewskiego w Finlandii. Od lat 80. prowadził działalność gospodarczą oficjalnie zarejestrowaną w spółdzielniach podległych eparchii smoleńskiej.
Od 1989 był przewodniczącym Wydziału Stosunków Zewnętrznych Patriarchatu Moskiewskiego i stałym członkiem Świętego Synodu. Od 1994 zasiadał w komisji teologicznej przy Świętym Synodzie Rosyjskiego Kościoła Prawosławnego, zaś od 1990 także w komisji biblijnej. Doprowadził do zjednoczenia Cerkwi w Rosji z Rosyjskim Kościołem Prawosławnym poza granicami Rosji (2007). W 1991 został podniesiony do godności metropolity. Od 1995 zasiadał w prezydenckiej Radzie ds. współdziałania ze wspólnotami religijnymi oraz w Komisji ds. nagród państwowych w dziedzinie literatury i sztuki. Następnie od 2003 współprzewodniczył Grupie Roboczej ds. współpracy między Rosyjską Cerkwią Prawosławną i Ministerstwem Spraw Zagranicznych. Uczestniczył w opracowywaniu projektów ustaw o wolności wyznania (1990) oraz o wolności sumienia i o związkach wyznaniowych (1997).
Szczególnym obszarem jego zaangażowania pozostawały relacje między autokefalicznymi Kościołami prawosławnymi oraz ruch ekumeniczny (w szczególności z Kościołem katolickim). Cyryl (Gundiajew) uczestniczył w konsultacjach teologicznych poprzedzających zwołanie soboru panprawosławnego. Wielokrotnie reprezentował Patriarchat Moskiewski w czasie pielgrzymek i wizyt zagranicznych. W kwietniu 2005 reprezentował Rosyjski Kościół Prawosławny na pogrzebie papieża Jana Pawła II i na inauguracji jego następcy Benedykta XVI. W latach 90. XX wieku i w pierwszych latach XXI stulecia brał udział w rozmowach między Rosyjskim Kościołem Prawosławnym a Patriarchatem Konstantynopolitańskim dotyczących sytuacji jurysdykcyjnej Kościoła prawosławnego w Estonii oraz w rozmowach z Rumuńskim Kościołem Prawosławnym dotyczących organizacji Kościoła w Mołdawii.
W 1996 wyszedł na jaw udział metropolity Cyryla w obrocie wyrobami tytoniowymi, wwożonymi do Rosji bez cła i składowanymi w Monasterze Daniłowskim, siedzibie Wydziału Zewnętrznych Stosunków Cerkiewnych. Handel tytoniem przez duchowieństwo prawosławne pod kierownictwem Cyryla przynosił Kościołowi zysk liczony w milionach dolarów, w 1996 stanowił on 10% całego handlu tytoniem w kraju. Patriarchat Moskiewski oficjalnie twierdził, iż zyski z obrotu tytoniem przeznaczane były na pomoc humanitarną oraz odbudowę obiektów należących do Cerkwi zniszczonych w epoce ZSRR, jednak pod adresem Cyryla były zarzuty osobistego przejęcia co najmniej części zysków. Metropolita i inni hierarchowie Kościoła Rosyjskiego zajmowali się również handlem ropą naftową. Praktyki te były legalne i tolerowane przez państwo. W 2012 przedstawiciele Patriarchatu Moskiewskiego całkowicie zaprzeczyli udziałowi Cyryla w nadzorowaniu działalności ekonomicznej Cerkwi. Udział Cyryla w obrocie wyrobami tytoniowymi sprawił, że w mediach bywa on nazywany "tytoniowym".
Zdaniem publicysty O. Władimirowa polityka metropolity Cyryla jako przewodniczącego Wydziału Zewnętrznych Stosunków Cerkiewnych przyczyniła się do konfliktu między Patriarchatem Moskiewskim a Konstantynopolitańskim w Estonii, jak również do pogorszenia relacji z prawosławnymi patriarchatami starożytnymi oraz wybuchu wewnętrznego konfliktu w eparchii suroskiej na terytorium Wielkiej Brytanii. Ten sam autor jest zdania, iż w okresie kierowania przez Cyryla Wydziałem Zewnętrznym doszło do znaczącego pogorszenia relacji między Patriarchatem Moskiewskim a Kościołami Rumuńskim, Bułgarskim, Serbskim i Greckim. Inni publicyści podkreślają, iż w tymże okresie Rosyjski Kościół Prawosławny założył szereg parafii w krajach, w których nie był do tej pory obecny. Cyryl (Gundiajew) doprowadził również do pozostania Rosyjskiego Kościoła Prawosławnego w Światowej Radzie Kościołów, przeciwko czemu opowiadała się konserwatywna część episkopatu. W 2008 metropolita Cyryl dokonał w Hawanie poświęcenia cerkwi Kazańskiej Ikony Matki Bożej. W związku z organizacją jej budowy duchowny spotykał się z Raulem i Fidelem Castro, który następnie twierdził, iż hierarcha jest jego sojusznikiem w poglądach dotyczących „amerykańskiego imperializmu”.
Jako metropolita był współautorem dokumentów "Podstawy koncepcji społecznej Rosyjskiego Kościoła Prawosławnego" oraz "Podstawy nauki Rosyjskiego Kościoła Prawosławnego o godności, wolności i prawach człowieka", które pozostają wykładnią oficjalnego stanowiska Cerkwi Rosyjskiej w kwestiach społecznych.
Po 2003, w czasie przedłużającej się choroby patriarchy Aleksego II pozycja metropolity Cyryla w wyższej hierarchii cerkiewnej znacznie wzrosła. Duchowni uważani za jego konkurentów do ewentualnego objęcia w przyszłości tronu patriarszego (m.in. metropolici Sergiusz (Fomin) i Metody (Niemcow)) zostali przeniesieni na mniej prestiżowe katedry biskupie, natomiast wysokie godności przejęli współpracujący z nim duchowni. Cyryl utrzymywał bliskie kontakty z władzami rosyjskimi. Jego relacje z nimi uległy przejściowemu ochłodzeniu w 2005, by następnie poprawić się ponownie.
Współpraca z KGB.
Cyryl (Gundiajew) był wielokrotnie oskarżany o współpracę z KGB w charakterze agenta o pseudonimie Michajłow. W ocenie Feliksa Corleya, badacza archiwów radzieckich służb specjalnych, objęcie wysokiej godności w hierarchii cerkiewnej bez podjęcia współpracy z KGB nie byłoby dlań możliwe. Jako moment przypuszczalnego werbunku duchownego podaje się rok 1970 i jego pierwszy wyjazd zagraniczny (w ramach organizacji Syndesmos hieromnich Cyryl udał się razem z metropolitą leningradzkim Nikodemem do Pragi).
Patriarcha.
Wybór na patriarchę.
Po śmierci patriarchy moskiewskiego i całej Rusi Aleksego II w grudniu 2008 pełnił funkcję strażnika patriarszego tronu, czyli tymczasowej głowy rosyjskiej Cerkwi. Na pogrzebie patriarchy Aleksego II wygłosił oficjalną mowę w imieniu Kościoła.
25 stycznia 2009 biskupi Rosyjskiego Kościoła Prawosławnego dokonali wyboru trzech kandydatów na tron patriarszy. Najwięcej głosów uzyskał metropolita smoleński i kaliningradzki Cyryl (97 wskazań), drugie miejsce zajął metropolita kałuski i borowski Klemens (32 głosy), zaś trzecie – metropolita miński i słucki, egzarcha Białorusi Filaret (16 głosów).
27 stycznia 2009 w głosowaniu wszystkich delegatów na Sobór Lokalny Rosyjskiego Kościoła Prawosławnego metropolita Cyryl uzyskał poparcie 508 z 701 delegatów (z czego 677 oddało ważny głos). Na jego jedynego kontrkandydata, metropolitę Klemensa (metropolita Filaret zrezygnował z kandydowania), głosowało 169 uczestników Soboru. 1 lutego 2009 w moskiewskim Soborze Chrystusa Zbawiciela odbyła się uroczysta intronizacja nowego patriarchy. Wzięli w niej udział delegaci wszystkich autokefalicznych Kościołów prawosławnych, w tym czterech spośród ich zwierzchników: patriarcha Aleksandrii Teodor, metropolita Tirany Anastazy, metropolita warszawski i całej Polski Sawa oraz metropolita Czech i Słowacji Krzysztof.
Działalność w okresie sprawowania urzędu.
Po objęciu urzędu patriarchy moskiewskiego i całej Rusi przez Cyryla w Rosyjskim Kościele Prawosławnym doszło do znacznych zmian organizacyjnych. W 2009 i 2010 powstały nowe agendy Kościoła: wydziały ds. relacji ze społeczeństwem, ds. kozactwa, ds. służby kapelanów w więzieniach, Patriarsza Rada Kultury oraz zarząd gospodarczo-finansowy. Doprecyzowane zostały kompetencje Wydziału Zewnętrznych Stosunków Cerkiewnych oraz wydziału zajmującego się działalnością charytatywną. W 2011 powstała również Wyższa Rada Cerkiewna, odgrywająca rolę organu zarządzającego Kościołem między posiedzeniami Świętego Synodu.
Prowadzi cotygodniowy program "Słowo pasterza". Odbył wizyty duszpasterskie do większości eparchii Kościoła, w tym tych położonych poza Rosją europejską (Syberia, Sachalin). Za swoje pierwszoplanowe zadanie uważa kontynuowanie aktywności poprzednika, Aleksego II, w zakresie odbudowy zniszczonych w ZSRR świątyń i reaktywowania parafii. Uzyskał m.in. zgodę władz Moskwy na budowę 200 nowych cerkwi w Moskwie.
Patriarcha w szczególny sposób interesował się sytuacją Rosyjskiego Kościoła Prawosławnego na Ukrainie, dokąd udawał się znacznie częściej, niż jego poprzednik na urzędzie. Zdaniem A. Zołotowa, publicysty specjalizującego się w tematyce religijnej, w Patriarchacie Moskiewskim rozważany jest projekt przyjęcia przez Cyryla tytułu patriarchy moskiewskiego i kijowskiego oraz podwójnego obywatelstwa: rosyjskiego i ukraińskiego. W czasie wizyt na Ukrainie patriarcha propagował popieraną przez siebie koncepcję Świętej Rusi. W podobnym duchu wypowiadał się w czasie oficjalnej wizyty na Białorusi w 2009.
Od momentu wyboru na patriarchę przewodniczy Wszechświatowemu Rosyjskiemu Soborowi Narodowemu – funkcję tę przejął po zmarłym Aleksym II.
Patriarcha ostrzegał przed wybuchem zamieszek na tle etnicznym w Rosji, czy wręcz rozpadem kraju z tego powodu. Opowiadał się za koniecznością wspólnej walki Kościoła i państwa z radykalnie prawicowymi ugrupowaniami. Brał udział w obchodach rocznic zakończenia II wojny światowej i wzywał jej weteranów do propagowania wiedzy o niej wśród młodzieży.
W 2010 Rosyjski Instytut Biograficzny ogłosił patriarchę człowiekiem roku w Rosji w kategorii „religia”, uzasadniając tę decyzję jego „ogromnym wkładem w duchowe odrodzenie Rosji”.
W styczniu 2011 personalia aktualnego patriarchy moskiewskiego i całej Rusi były znane 70% Rosjan. 25% respondentów stwierdziło, iż odczuwa wobec hierarchy zaufanie, 23% zadeklarowało, iż budzi on w nich nadzieję, 11% – podziw. Ponadto 68% wyraziło poparcie dla polityki Kościoła pod kierownictwem Cyryla.
29 lipca 2011, po powrocie z wizyty na Ukrainie, patriarcha trafił do szpitala, oficjalnie z powodu choroby wirusowej. 5 sierpnia przedstawiciel Kościoła poinformował o poprawie stanu zdrowia duchownego. Dzień później w rosyjskim portalu Credo pojawiły się doniesienia o przejściu przez Cyryla zawału serca. Informacja ta nie została oficjalnie potwierdzona. Jednak jeszcze 10 sierpnia 2011, cztery dni po opuszczeniu szpitala, hierarcha nie odprawiał Świętej Liturgii niedzielnej, co jest dopuszczalne dla biskupa jedynie w wypadku bardzo złego stanu zdrowia.
7 stycznia 2012, w oficjalnym wywiadzie z okazji Bożego Narodzenia, wezwał rząd rosyjski do podjęcia dialogu z uczestnikami protestu, domagającymi się przeprowadzenia uczciwych wyborów. Podkreślił, że Rosji nie stać na wybuch kolejnej rewolucji. 8 lutego, na spotkaniu premiera z przedstawicielami tradycyjnych religii rosyjskich, stwierdził, że Władimir Putin jest najpoważniejszym kandydatem na prezydenta Federacji Rosyjskiej. Podziękował również Putinowi za jego udział w rozwiązaniu kryzysu politycznego w latach 90. XX wieku.
26 marca 2012 patriarcha zdecydowanie skrytykował happening grupy punkowej Pussy Riot w soborze Chrystusa Zbawiciela, nazywając go diabelską intrygą. Przedstawiciele Rosyjskiego Kościoła Prawosławnego domagali się surowego ukarania członkiń zespołu.
Zmiany w strukturze administracyjnej Kościoła.
W czasie sprawowania urzędu patriarchy moskiewskiego przez Cyryla wprowadzone zostały istotne zmiany w strukturze administracyjnej Kościoła. 27 lipca 2011 Święty Synod Kościoła erygował Środkowoazjatycki Okręg Metropolitalny, reorganizując struktury Kościoła w Tadżykistanie, Uzbekistanie, Kirgistanie i Turkmenistanie. Z kolei 6 października 2011 na wniosek patriarchy Synod wprowadził w Rosyjskim Kościele Prawosławnym instytucję metropolii – struktury skupiającej w luźnym związku kilka sąsiadujących ze sobą eparchii. W pierwszej kolejności powstały metropolie jekaterynburska, krasnojarska, mordowska, nadmorska, dońska, orenburska, riazańska, nadamurska, saratowska oraz irkucka, następnie również archangielska, baszkortotańska, nowogrodzka, nowosybirska, tulska, twerska, wołgogradzka, niżnonowogrodzka, jarosławska, samarska, omska, tatarstańska, biełgorodzka, iwanowska, stawropolska, symbirska, kurska, czelabińska, penzeńska, kuzbaska, czuwaska, wiacka, tambowska, petersburska, kubańska, astrachańska, tomska, karelska, lipiecka, briańska, włodzimierska, kałuska, murmańska, tobolska, udmurcka, woroneska, permska, orłowska, mińska (w Egzarchacie Białoruskim), wołogodzka, chanty-mansyjska, pskowska, zabajkalska, ałtajska, buriacka, kurgańska, smoleńska, kaliningradzka, kostromska, marijska i moskiewska. Powstał również szereg nowych eparchii (także na Białorusi), co patriarcha uzasadniał większą skutecznością pracy duszpasterskiej biskupów w mniejszych administraturach.
Dialog z innymi Kościołami prawosławnymi.
Patriarcha Cyryl bezpośrednio po objęciu urzędu zadeklarował chęć prowadzenia bliskiej współpracy z innymi autokefalicznymi Kościołami prawosławnymi. Pierwszą wizytę zagraniczną odbył w lipcu 2009 w Patriarchacie Konstantynopolitańskim.
Wspólnie z patriarchą-katolikosem całej Gruzji Eliaszem II patriarcha Cyryl działał na rzecz poprawy stosunków gruzińsko-rosyjskich. Działania Kościołów na tym polu określił jako znacznie przyczyniające się do odbudowy dobrych relacji między wymienionymi narodami. Podkreślał, że sporne terytoria Abchazji i Osetii pod względem przynależności eklezjalnej jednoznacznie stanowią część Patriarchatu Gruzińskiego.
W maju 2010 w Rosji przebywał z oficjalną wizytą patriarcha konstantynopolitański Bartłomiej I. Obydwaj patriarchowie skomentowali następnie spotkanie jako owocne, zaś relacje między Kościołami jako rozwijające się pozytywnie. W listopadzie 2011 w Moskwie odbyło się spotkanie delegatów siedmiu Kościołów autokefalicznych: oprócz Cerkwi Rosyjskiej także Gruzińskiego Kościoła Prawosławnego, Polskiego Autokefalicznego Kościoła Prawosławnego, Kościoła Prawosławnego Czech i Słowacji, Patriarchatu Antiochii, Patriarchatu Rumunii i Patriarchatu Bułgarii. Reprezentanci wymienionych Kościołów, którzy przybyli do Moskwy na uroczystości 65. urodzin patriarchy Cyryla, omawiali na spotkaniu zagadnienia związane ze współpracą autokefalicznych Kościołów prawosławnych, działalnością społeczną i misyjną, jak również wyrazili solidarność z prześladowanymi chrześcijanami. Zdaniem A. Czerniajewa działania Cyryla jako patriarchy przypominają aktywność patriarchy moskiewskiego Nikona, dążącego do uczynienia Moskwy centrum światowego prawosławia.
W październiku 2018 r. kierowany przez Cyryla Święty Synod ogłosił zerwanie przez Cerkiew rosyjską jedności eucharystycznej z Patriarchatem Konstantynopolitańskim z powodu zaangażowania tegoż patriarchatu w tworzenie autokefalicznej Cerkwi na Ukrainie, niezależnej od Ukraińskiego Kościoła Prawosławnego Patriarchatu Moskiewskiego. W lutym 2019 r. Rosyjski Kościół Prawosławny ogłosił również zerwanie łączności eucharystycznej ze zwierzchnikiem Kościoła Grecji arcybiskupem Hieronimem, który wypowiadał się za uznaniem Kościoła Prawosławnego Ukrainy za kanoniczny i prowadził korespondencję z jego zwierzchnikiem. W grudniu 2019 r. Cerkiew rosyjska zerwała również jedność eucharystyczną z Patriarchatem Aleksandrii, także z powodu uznania przez niego kanoniczności Kościoła Prawosławnego Ukrainy.
Wizyty zagraniczne.
Jako patriarcha Cyryl I odbył następujące wizyty:
Działalność zagraniczna.
Patriarcha Cyryl opowiadał się za bliższą współpracą między kierowanym przez siebie Kościołem a Komisją Europejską. Równocześnie porównywał sytuację w Europie Zachodniej do czasów wojującego ateizmu w Związku Radzieckim, twierdząc, iż współczesna cywilizacja zachodnia w podobny sposób usiłuje usunąć religię z życia publicznego.
Wielokrotnie wyrażał swój niepokój w kwestii sytuacji chrześcijan na Bliskim Wschodzie, protestował przeciwko prześladowaniom chrześcijan w Egipcie. Wzywał prawosławnych do aktywnego udziału w rozwiązywaniu konfliktów społecznych w regionie. 23 marca 2011 spotkał się w Moskwie z Mahmudem Abbasem, prezydentem Autonomii Palestyńskiej.
Apelował o zjednoczenie Cypru.
W czerwcu 2010, w czasie modlitwy w Katyniu, wezwał narody polski i rosyjski do pojednania.
We wrześniu 2010 patriarcha Cyryl przesłał pozdrowienia władzom nieuznawanej przez społeczność międzynarodową Republiki Południowej Osetii. W grudniu 2010 pogratulował Alaksandrowi Łukaszence zwycięstwa w wyborach prezydenckich, uznanych przez obserwatorów OBWE za sfałszowane. Zaapelował również do niego o kontynuację polityki „braterskich relacji” z Rosją. W czerwcu 2011 wyraził pogląd, iż w świecie powinno istnieć więcej ośrodków władzy politycznej i ekonomicznej niż jeden, jak również stwierdził, iż jednym z takich ośrodków powinna stać się Rosja.
W styczniu 2012 patriarcha zapowiedział zorganizowanie przez Rosyjski Kościół Prawosławny pomocy dla najbardziej potrzebujących mieszkańców dotkniętej kryzysem Grecji.
17 sierpnia 2012 Cyryl oraz przewodniczący Konferencji Episkopatu Polski arcybiskup Józef Michalik podpisali na Zamku Królewskim w Warszawie przesłanie Kościołów prawosławnego i katolickiego, wzywające do pojednania polsko-rosyjskiego.
W lipcu 2013 Cyryl uczestniczył w wielodniowych uroczystościach 1025. rocznicy chrztu Rusi Kijowskiej, który odbywały się kolejno w Moskwie, Kijowie i Mińsku, z udziałem prezydentów Rosji, Ukrainy i Białorusi oraz przedstawicieli większości autokefalicznych Kościołów prawosławnych, w tym ośmiu zwierzchników lokalnych Cerkwi. W ich ramach patriarcha moskiewski i całej Rusi współcelebrował Świętą Liturgię w moskiewskim soborze Chrystusa Zbawiciela oraz na miejscu pierwszej znanej ze źródeł pisanych cerkwi w Mińsku, w Kijowie na Górce św. Włodzimierza odprawił molebień razem z metropolitą kijowskim i całej Ukrainy Włodzimierzem. W ocenie analityków Patriarchat Moskiewski wykorzystywał rocznicę chrztu Rusi, by umocnić swoje wpływy na obszarze, gdzie dominują prawosławie, język i kultura rosyjska, jak również podkreślić, że jest jedynym kontynuatorem tradycji chrześcijańskich na wschodniej Słowiańszczyźnie. Pod tym względem interesy Rosyjskiego Kościoła Prawosławnego są tożsame z dążeniami rządu rosyjskiego.
Wzywał prezydenta USA Baracka Obamę do wycofania się z planów interwencji militarnej w ogarniętej wojną domową Syrii we wrześniu 2013, twierdząc, że pogorszy ona jeszcze sytuację obywateli kraju. W 2015, po tym, gdy swoją obecność wojskową w Syrii zwiększyła Rosja, wyrażał natomiast nadzieję, że dzięki temu wojna domowa w Syrii zostanie zakończona, a na Bliskim Wschodzie nastanie pokój.
Wobec kryzysu na Ukrainie.
Patriarcha Cyryl długo nie komentował protestów na Ukrainie na przełomie lat 2013/2014. Dopiero w lutym 2014 patriarcha Cyryl oficjalnie modlił się o pokój na Ukrainie i konsolidację jej społeczeństwa, jak również w intencji ofiar zamieszek w Kijowie. Modlitwy takie polecił odprawić we wszystkich cerkwiach Patriarchatu Moskiewskiego w dniu 23 lutego 2014. Równocześnie ostrzegał przed politycznym zaangażowaniem Cerkwi i odradzał duchowieństwu udział w protestach.
W toku kryzysu krymskiego, odpowiadając na apel "locum tenens" metropolii kijowskiej metropolity Onufrego, zapewniał, iż podejmie wszelkie środki, by na Ukrainie nie doszło do rozlewu krwi i śmierci osób cywilnych. Stwierdził, że naród ukraiński powinien sam zdecydować o swojej przyszłości. Odnosząc się natomiast do problemów wyznaniowych (podział w Cerkwi prawosławnej), zaznaczał, że mogą być one rozwiązywane jedynie w zgodzie z prawem kanonicznym. 18 marca 2014 nie wziął udziału w uroczystości przyjęcia Krymu w poczet podmiotów Federacji Rosyjskiej, ale wbrew oczekiwaniom hierarchii Ukraińskiego Kościoła Prawosławnego Patriarchatu Moskiewskiego nie skrytykował jednoznacznie zmiany granic.
Gdy konflikt na Ukrainie wschodniej zaostrzył się, patriarcha nadal podkreślał neutralność stanowiska Cerkwi prawosławnej i wzywał do pogodzenia się walczących stron. Równocześnie w lipcu 2014 zaprzeczał, jakoby Rosja była w konflikcie agresorem i podziękował Władimirowi Putinowi za formułowanie idei, które „łączą ludzi”.
Po inwazji na Ukrainę w 2022 r..
Podczas rozpoczętej przez prezydenta Władimira Putina agresji militarnej wobec Ukrainy, trwającej od 24 lutego 2022 r., Cyryl w swoich wypowiedziach popierał działania wojenne władz Rosji, nazywając je „jedynym słusznym wyborem”. 3 kwietnia 2022 r. Cyryl podtrzymał swoje stanowisko, oświadczając, że wojna między Rosjanami a Ukraińcami została sprowokowana przez ingerencję Zachodu w sprawy „Świętej Rusi”. Stwierdził też, że działania Rosji mają charakter obrony swojej ojczyzny. Rosyjski Kościół Prawosławny i jego zwierzchnik popierali wojnę i działania Władimira Putina, chociaż prowadziło to do konfliktu Cerkwi rosyjskiej z innymi autokefalicznymi Kościołami prawosławnymi, występującymi przeciwko agresji na Ukrainę. 
Poglądy.
W 2009, na krótko przed wyborem na urząd patriarchy, Cyryl (Gundiajew) stwierdził, iż jest przeciwnikiem reform w Kościele, który ze swojej definicji jest konserwatywny, ma bowiem zachowywać w niezmiennej postaci wiarę i Tradycję Apostolską. Nawiązując do wielkich ruchów reformatorskich w historii Rosyjskiego Kościoła Prawosławnego – reform patriarchy moskiewskiego Nikona oraz Żywej Cerkwi – stwierdził, iż przyniosły one jedynie podziały wśród duchowieństwa i wiernych. Zdaniem hierarchy zmiany w Kościołach zachodzą naturalnie i stopniowo. Przed soborem lokalnym, który wybrał go na patriarchę, miał opinię modernisty, duchownego prozachodniego i reformatora Kościoła. W związku z tym w ocenie A. Czerniajewa jego konserwatywna retoryka w okresie poprzedzającym wybory nie była autentyczna. Ten sam autor uważa jednak Cyryla za zwolennika administracyjnych, autorytarnych metod zarządzania Kościołem i naśladowcę scentralizowanego modelu organizacji kościelnej znanego mu z Kościoła katolickiego. W jego ocenie w tym duchu utrzymane były wprowadzone przez patriarchę zmiany w organizacji Cerkwi, jakich dokonał po 2009. Przeciwną ocenę działań Cyryla na tym polu przedstawił Eugeniusz Czykwin, który podkreśla, iż w okresie sprawowania urzędu przez patriarchę praktyką poprzedzającą decyzje Soboru Biskupów stały się dyskusje na forum Międzysoborowego Zgromadzenia, w którym na równi z duchowieństwem zasiadają delegaci świeccy.
W 2011 duchowny wyraził pogląd, iż koncepcja multikulturalizmu okazała się niemożliwa do realizacji. Jako alternatywę dlań przedstawił pokojowe stosunki między społecznościami, z których każda żyje według własnych przekonań, bez konieczności akceptowania obcych koncepcji kulturalnych.
Jest przeciwnikiem aborcji, eutanazji, zapłodnienia in vitro oraz legalizacji związków homoseksualnych. Podkreśla chrześcijańskie korzenie kultury europejskiej i twierdzi, że w ich duchu powinna kształtować się duchowość i moralność współczesnych Europejczyków.
W 2010 patriarcha Cyryl skrytykował rozwarstwienie społeczne współczesnej Rosji i stwierdził, iż obojętność Kościoła na analogiczny problem w Rosji carskiej była jedną z przyczyn ataku nań w Rosji Radzieckiej.
9 kwietnia 2011, komentując wyrażaną pod adresem Rosyjskiego Kościoła Prawosławnego krytykę (wyrażaną szczególnie przez rosyjskich liberałów), patriarcha stwierdził, iż jest ona efektem aktywności Cerkwi na różnych polach społecznych.
Głoszenie moralności prawosławnej.
Jako jedno ze swoich głównych zadań jako patriarchy Cyryl określił:
Patriarcha podkreślał, iż w jego ocenie charakter słowa bożego jest współcześnie przyćmiony przez ideologie stworzone przez człowieka, co ocenia zdecydowanie negatywnie. Twierdził również, iż zadaniem Cerkwi jest wzmocnienie jej pozycji społecznej i upowszechnienie głoszonej przez nią etyki, wbrew dokonującej się w XX w. marginalizacji religii w ZSRR. Duchowny podkreślał, iż wierzy w możliwość głębokiej przemiany całej Rosji dzięki utrwaleniu się w społeczeństwie etyki prawosławnej. W lipcu 2011 stwierdził, że zadaniem Cerkwi jest zmiana postrzegania religii prawosławnej w społeczeństwie rosyjskim ze swojego rodzaju „folkloru” na realny światopoglądowy punkt odniesienia większości obywateli.
Cyryl kilkakrotnie twierdził, iż istnieje związek między moralną postawą człowieka a katastrofami naturalnymi oraz awariami zbudowanych przez człowieka urządzeń (np. katastrofa w Czarnobylu). Zdaniem patriarchy nie ma sensu wstrzymywanie postępu technologicznego, człowiek musi natomiast nauczyć się korzystać z dóbr naturalnych w mądry sposób, zaś zagrożenia wynikające z rozwoju cywilizacji mogą być niwelowane przez siłę wiary. W lipcu 2011, nawiązując do zatonięcia statku wycieczkowego „Bułgarija” w Tatarstanie na Wołdze oraz do katastrofy lotniczej w Pietrozawodsku stwierdził, iż wydarzenia te pokazują niski poziom moralny społeczeństwa: zdaniem patriarchy doszło do nich, gdyż właściciele będących w złym stanie technicznym urządzeń dopuścili do ich dalszej eksploatacji dla uzyskania korzyści materialnych.
We wrześniu 2011, w czasie wizyty w eparchii magadańskiej, patriarcha nazwał Kołymę „rosyjską Golgotą”. Stwierdził, że Związek Radziecki musiał upaść, gdyż był państwem bez Boga; z tego powodu żadne czynniki ekonomiczne, polityczne i społeczne nie przełożyły się na realizację deklarowanego celu – szczęśliwego życia obywateli. Podkreślił, że pamięć o zbrodniach dokonanych w ZSRR powinna budzić refleksję nad skutkami życia bez wiary. W grudniu 2011 patriarcha stwierdził, że jeśli nie dojdzie do wewnętrznej przemiany człowieka, Rosja stale będzie w kryzysie. W styczniu 2012 stwierdził, że wychowanie młodego pokolenia w duchu moralności jest kluczowym problemem państwa rosyjskiego. W październiku 2013 stwierdził, że pozytywne przemiany w państwie oraz w życiu każdego człowieka zależą od jego rozwoju duchowego.
Relacje państwa i Kościoła.
W dniu objęcia tronu patriarszego Cyryl wygłosił przemówienie, w którym opowiadał się za współpracą państwa i Kościoła na zasadach symfonii. Uważany jest przy tym za zwolennika niezależności Kościoła od polityki państwowej.
Cyryl wzywał do budowy społeczeństwa rosyjskiego opartego na wartościach chrześcijańskich i oparciu się na normach moralnych w procesie modernizacji państwa, czy wręcz opracowania katalogu podstawowych wartości, na których wszystkie partie polityczne powinny obowiązkowo opierać działalność. Czynny udział Kościoła w życiu społecznym uważa za uzasadniony wobec faktu, iż we współczesnym świecie jego zdaniem grzech występuje z niespotykaną dotąd siłą. Twierdzi jednak również, iż sam Kościół nie powinien stanowić siły politycznej. Jego zadania w 2010 definiował następująco:
W lipcu 2011 patriarcha stwierdził, że odrodzenie Rosji i jej dobrobyt będą zależały od tego, na ile obywatele kraju będą utożsamiali się z ideałami głoszonymi przez Cerkiew, a nie tylko dążyli do bogacenia się.
W 2010 wysoko ocenił działalność Władimira Putina jako premiera Federacji Rosyjskiej, zaś w 2012 – jego udział w rozwiązaniu kryzysu w Rosji w latach 90. XX wieku. W maju 2011 zadeklarował, iż Rosyjski Kościół Prawosławny nie będzie udzielał poparcia żadnej partii politycznej.
Jest zwolennikiem nauczania religii w szkołach. Wypowiadał się przeciwko ślubom cywilnym.
W 2011 patriarcha skrytykował radziecką interwencję w Afganistanie w 1979. Poparł inwazję Rosji na Ukrainę, uzasadniając ją m.in. "walką z tęczową zgnilizną".
Zaangażowanie w ruch ekumeniczny.
Jako metropolita, a następnie w pierwszych latach patriarchatu uważany był za teologa liberalnego w kwestii relacji międzykościelnych, przychylnie nastawionego do idei ekumenizmu. Jako biskup i metropolita opowiadał się za prowadzeniem dialogu ekumenicznego, w szczególności prawosławno-katolickiego. Twierdził, iż dwa centra chrześcijaństwa we współczesnej Europie stanowią Moskwa oraz Watykan. Komentując stan dialogu prawosławno-katolickiego, Cyryl podkreślił, iż od 1980 prowadzony jest systematyczny dialog teologiczny ukierunkowany na wyjaśnienie problemów dzielących obydwa wyznania, nie jest jednak możliwe natychmiastowe ich rozwiązanie.
Wzywał wszystkich chrześcijan do współpracy w głoszeniu swojej wiary. W styczniu 2010 wyraził także nadzieję na pełne przywrócenie widzialnej jedności Kościoła. Natomiast w listopadzie 2010 duchowny stwierdził, iż mimo wszelkich trudności we wzajemnych relacjach Kościoły katolicki i prawosławny wspólnie bronią tradycyjnych wartości, m.in. modelu rodziny, przeciw „agresywnemu świeckiemu liberalizmowi” oraz sprzeciwiają się eksperymentom biologiczno-medycznym sprzecznym z godnością człowieka.
Krytyczniej patriarcha odnosił się do Kościołów tradycji protestanckiej. Wyrażał „niepokój” wobec wyrażanej przez część z nich zgody na zawieranie małżeństw jednopłciowych i ordynacje homoseksualistów. Podkreślał przy tym, iż Kościoły protestanckie nie są w swoich poglądach jednorodne.
12 lutego 2016 patriarcha Cyryl jako pierwszy w historii patriarcha moskiewski i całej Rusi spotkał się ze zwierzchnikiem Kościoła katolickiego – papieżem Franciszkiem, gdzie punktem kulminacyjnym tego spotkania było podpisanie wspólnej katolicko-prawosławnej deklaracji.
Koncepcja Świętej Rusi.
Patriarcha Cyryl w wystąpieniach publicznych wielokrotnie nawiązywał do idei Świętej Rusi. Twierdzi, iż współcześnie tworzą ją państwa Rosja, Białoruś i Ukraina, co stanowi również podstawę dla nietworzenia na terenie dwóch ostatnich wymienionych krajów autokefalicznych Kościołów prawosławnych. W czasie wizyty na Ukrainie z okazji 1020. rocznicy chrztu Rusi Kijowskiej metropolita Cyryl stwierdził w publicznym wystąpieniu, iż:
Również bezpośrednio po objęciu urzędu patriarchy Cyryl stwierdził, iż jego zadaniem jako patriarchy jest dbałość o zachowanie całości terenu kanonicznego Rosyjskiego Kościoła Prawosławnego, w tym utrwalenie duchowej jedności między narodami zamieszkującymi na jego terenie. Tym samym wykluczył możliwość powstawania nowych Kościołów autokefalicznych w krajach powstałych po rozpadzie ZSRR. W 2009 w czasie wizyty na Białorusi podkreślał, że jako patriarcha moskiewski i całej Rusi nie jest jedynie zwierzchnikiem prawosławnych administratur w Federacji Rosyjskiej. Deklarował ponadto, iż narody rosyjski i białoruski są trwale złączone poprzez wspólne wartości.
Jeszcze przed wyborem na zwierzchnika Rosyjskiego Kościoła Prawosławnego Cyryl był określany jako zwolennik „prawosławnego imperium panrosyjskiego”. Hierarcha wielokrotnie nawiązywał również do idei „Moskwy – Trzeciego Rzymu”, uważa Patriarchat Moskiewski za kontynuatora tradycji bizantyjskich oraz popiera koncepcję terenu kanonicznego w kontekście Patriarchatu Moskiewskiego. Z tych też powodów wypowiadając się jako przewodniczący Wydziału Zewnętrznych Stosunków Cerkiewnych wielokrotnie zarzucał Kościołowi katolickiemu prowadzenie polityki prozelityzmu wobec prawosławnych mieszkańców ziem byłego ZSRR. Równocześnie określał siłową likwidację Kościoła greckokatolickiego w ZSRR jako działanie legalne i ważne kanonicznie. Protestował również przeciwko udziałowi Patriarchatu Konstantynopolitańskiego w działaniach na rzecz przywrócenia jedności Kościoła prawosławnego na Ukrainie. Prowadził natomiast nieudane rozmowy ze zwierzchnikiem Ukraińskiego Autokefalicznego Kościoła Prawosławnego metropolitą Metodym (Kudriakowem) w kwestii ewentualnego wejścia kierowanych przez niego struktur do Patriarchatu Moskiewskiego na prawach szerokiej autonomii.
Jeszcze przed wyborem na patriarchę Cyryl (Gundiajew) wzywał do jedności między narodem rosyjskim, państwem rosyjskim i Rosyjskim Kościołem Prawosławnym w celu uczynienia z Rosji jednego z centrów globalizacji i cywilizacji „słowiańsko-prawosławnej”. Opowiada się za zachowaniem języka cerkiewnosłowiańskiego jako liturgicznego w Rosyjskim Kościele Prawosławnym, argumentując, że współczesny język rosyjski nie oddaje w pełni sensu tekstu cerkiewnosłowiańskiego.
Publikacje.
Cyryl (Gundiajew) jest autorem następujących publikacji:
oraz 1580 innych publikacji, w tym prasowych.
Odznaczenia.
Kościelne.
Patriarcha Cyryl posiada m.in. następujące odznaczenia cerkiewne:
Doktoraty "honoris causa".
Tytuł doktora "honoris causa" nadały patriarsze Cyrylowi następujące uczelnie:
Z okazji 65. urodzin hierarchy, przypadających w listopadzie 2011, powstał poświęcony mu film "Put’ pastyria".

</doc>
<doc id="2308910" url="https://pl.wikipedia.org/wiki?curid=2308910" title="MS Steuben">
MS Steuben



</doc>
<doc id="2308912" url="https://pl.wikipedia.org/wiki?curid=2308912" title="Parafia Ewangelicko-Augsburska w Brennej-Górkach">
Parafia Ewangelicko-Augsburska w Brennej-Górkach

Parafia Ewangelicko-Augsburska w Brennej-Górkach – parafia luterańska w Brennej, należąca do diecezji cieszyńskiej. Mieści się przy ulicy księdza E. Miklera. Swym zasięgiem obejmuje gminę i zrzesza ok. 950 wiernych (2005 r.).
Początkowo luteranie w Brennej należeli częściowo do parafii w Skoczowie i Ustroniu. Cmentarz istnieje od 1865, a w 1883 powstały tu pierwszy kościół i szkoła. Obecny parafialny kościół Apostoła Bartłomieja wybudowano w latach 1985-1988. Samodzielna parafia obejmująca również Górki Wielkie i Małe powstała 1 stycznia 1992.
Cmentarz w Górkach Wielkich na tzw. Kępce Prochaskowej istnieje od 1858. W 1908 wybudowano tu kostnicę z dzwonnicą, rok później przebudowaną w kaplicę cmentarną a w 1984 rozbudowaną w kościół św. Jana Apostoła.

</doc>
<doc id="2308913" url="https://pl.wikipedia.org/wiki?curid=2308913" title="Landing page">
Landing page

Landing page (strona docelowa, strona lądowania, strona produktowa, micropage, microsite) – pierwsza strona, na którą trafia odwiedzający pozyskany wskutek podejmowanych przez firmę działań akwizycyjnych. Strona docelowa może być stroną samodzielną, mikrostroną, a także elementem większej witryny. Istnieją dwa główne rodzaje stron lądowania (z ang. "landing"), zdefiniowane przez ich cele. Pierwsze, landing page generujące potencjalnych klientów, które używają formularza elektronicznego jako narzędzia do zbierania i gromadzenia określonych danych (imię i nazwisko, adres e-mail, numer telefonu). Drugie, strony produktowe używane do sprzedaży pojedynczych produktów, usług, subskrypcji w modelu SaaS (z ang. software as a service).
Działanie.
Najczęściej użytkownicy trafiają na nią po kliknięciu w banner, mailing, link sponsorowany lub inny link reklamowy. Landing page jest logicznym rozszerzeniem treści znajdującej się w reklamie. Głównym celem landing page jest konwersja (tak jak każdej kampanii marketingowej). Landing page nie jest stroną firmową, dlatego należy pamiętać, że wszystkie elementy, które są tam umieszczone, mają realizować jeden cel, jakim jest konwersja.
Proces konwersji, w zależności od przyjętej strategii marketingowej, oznacza wykonanie przez użytkownika określonego działania jak na przykład:
Wskaźnik procentowy konwersji osób odwiedzających jest zarazem wskaźnikiem skuteczności strony docelowej. W zależności od branży jakiej dotyczy kampania, waha się on w przedziale 2-3 procent. Oznacza to, że np. na 1000 osób, które odwiedziły stronę docelową, 20-30 wykonało jedno z wymienionych wyżej działań.
Wybrane poziomy konwersji według Fireclick Index:

</doc>
<doc id="2308915" url="https://pl.wikipedia.org/wiki?curid=2308915" title="Holy Rollers">
Holy Rollers

Holy Rollers – amerykański, niezależny film kryminalny w reżyserii Kevina Ascha z 2010 roku. Obraz był zainspirowany prawdziwymi wydarzeniami z lat 90., kiedy to chasydzi byli rekrutowani do szmuglowania tabletek ecstasy z Europy do Stanów Zjednoczonych. Zdjęcia powstawały w stanie Nowy Jork. Światowa premiera "Holy Rollers" miała miejsce podczas Sundance Film Festival, 25 stycznia 2010. Polska premiera odbyła się podczas Off Plus Camera dnia 15 kwietnia 2011.

</doc>
<doc id="2308916" url="https://pl.wikipedia.org/wiki?curid=2308916" title="Parafia Ewangelicko-Augsburska w Białej">
Parafia Ewangelicko-Augsburska w Białej

Parafia Ewangelicko-Augsburska w Białej – parafia luterańska w Bielsku-Białej, w dzielnicy Biała Krakowska, należąca do diecezji cieszyńskiej. Powstała w 1781. Mieści się przy ulicy Staszica. W 2021 liczyła 720 wiernych.
Jest najmniejszą z trzech parafii ewangelickich na terenie miasta pod względem liczby członków, jednak jest jednostką bardzo rozległą terytorialnie. Obejmuje ona opieką duszpasterską wiernych z Bielska-Białej zamieszkałych w dzielnicach położonych po wschodniej stronie rzeki Biała. Skupia także ewangelików z terenów na wschód od miasta, z Żywiecczyzny (w szczególności z rejonu Węgierskiej Górki), jak również z okolic Oświęcimia.
Historia.
Początki luteranizmu w Lipniku i Białej.
Idee Reformacji na skutek działalności wędrownych kaznodziejów ewangelickich dotarły na teren wsi Lipnik w drugiej połowie XVI wieku. W tym czasie do miejscowości tej należały również przysiółki Biała, Leszczyny i Straconka. Działalność protestantów spotkała się z wrogim stosunkiem miejscowego duchowieństwa rzymskokatolickiego, co związane było głównie z powodami ekonomicznymi – mieszkańcy wsi byli zobligowani do płacenia na rzecz parafii katolickiej specjalnych podatków.
Luteranizm szybko zyskał szerokie poparcie w społeczeństwie, w związku z czym większość mieszkańców wsi stała się członkami kościoła ewangelickiego, a w XVII odsetek ten osiągnął 95%. W 1613 Biała wyodrębniła się z Lipnika jako osobna miejscowość.
W 1708 w Białej zamieszkał protestancki ksiądz Jakub Engelbrecht, z którym blisko współpracowali mieszkańcy Lipnika, a tamtejsi wierni spotykali się na czytaniu Biblii w budynkach dwóch karczm. Proboszczem katolickim był wówczas ks. Jan Polak, który w celu zwalczenia działalności protestantów na terenie jego parafii powołał w 1708 misję jezuitów przy kaplicy Opatrzności Bożej. Już po tygodniu misja została jednak rozgromiona przez wiernych kościoła ewangelickiego, a jezuici opuścili wieś.
Szkoła ewangelicka została uruchomiona w 1715 w budynku należącym do Piotra Buczkowskiego, położonym nad potokiem Niwka. Trzy lata później w wyniku zabiegów katolickiego proboszcza Polaka nauczyciele zostali wypędzeni ze szkoły, a podobny los spotkał też miejscowego ewangelickiego duszpasterza, ks. Johana Brina. Zarówno przez ks. Polaka, jak i jego następcę na stanowisku katolickiego proboszcza ks. Grzegorza Bykowskiego, stale były wysyłane skargi dotyczące ewangelików, kierowane do króla oraz biskupstwa.
W latach 20. XVIII wieku urząd lipnickiego starosty objął Adrian Bełchacki, będący ewangelikiem. Dzięki zabiegom jego sukcesora, Jakuba Zygmunta Rybińskiego, w 1723 Biała otrzymała prawa miejskie. Terytorium Białej zostało powiększone o ziemie należące uprzednio do Lipnika, miasto pozostało jednak częścią lipnickiej parafii katolickiej. Pomiędzy miejską (bialską) a wiejską (lipnickim) społecznością ewangelicką panowały przyjazne stosunki i prowadzono wzajemną współpracę.
W XVIII wieku nastąpiło intensywne osadnictwo ewangelików z terenu Niemiec, prowadzone przez starostów lipnickich, zarówno na terenie Lipnika, jak i Białej. W mieście najwięcej kolonistów pojawiło się po wojnach śląskich.
W 1728 starostą został Jakub Dunin, który wprowadził przymus uczęszczania do kościoła katolickiego dla wszystkich mieszkańców oraz pobierania przez ich dzieci nauki religii katolickiej. Poskutkowało to wystosowaniem 28 i 29 listopada 1729 protestu, który został przekazany królowi Augustowi II Mocnemu przez delegację dwóch wiernych podczas pobytu króla w Dreźnie. 15 sierpnia 1730 ewangelicy otrzymali od władcy państwa przywilej gwarantujący wolność religijną. Jednak rok później doprowadzono do przywrócenia tu misji jezuickiej, działającej do 1773, która doprowadziła do rekatolizacji znacznej części mieszkańców. Ewangelików wspierał królewski minister i od 1738 lipnicki starosta Henryk Brühl. Dzięki jego działalności przez króla Augusta III została potwierdzona wolność religijna na tym terenie. Pomimo wyznawanego przez siebie luteranizmu, starosta ufundował budowę katolickiego kościoła Opatrzności Bożej w Białej, powstałego w latach 1760–1769 i od 1769 będącego siedzibą samodzielnej bialskiej parafii katolickiej. Zarówno on, jak i jego syn Alojzy Fryderyk Brühl, będący następcą ojca na stanowisku starosty, kontynuowali akcję osiedleńcza kolonistów niemieckich, w wyniku czego w 1765 liczba mieszkańców Lipnika wyniosła 1000 osób, będących w znacznej większości ewangelikami.
16 kwietnia 1767 wolność religijna w starostwie została potwierdzona przez króla Stanisława Augusta Poniatowskiego, a 24 lutego 1768 przyjęty został traktat warszawski, nadający pełnię praw wszystkim niekatolikom zamieszkałym w Rzeczypospolitej. Miejscowi ewangelicy nie złożyli jednak wniosku o budowę kościoła z uwagi na stacjonowanie w Lipniku w latach 1769–1772 wojsk konfederacji barskiej, niechętnych protestantom.
Powstanie parafii ewangelickiej w Białej.
We wrześniu 1772 na skutek I rozbioru Polski obie miejscowości stały się częścią Galicji. Miejscowi ewangelicy byli w uprzywilejowanej sytuacji do współwyznawców żyjących w pozostałej części państwa, jak w sąsiednim Bielsku na Śląsku, ponieważ Habsburgowie zobowiązali się w układzie rozbiorowym do przestrzegania zapisów traktatu warszawskiego z 1768 roku. Mieli więc prawo posiadać kościół, jednak takiej budowli w mieście nie było. Postanowiono wówczas o powołaniu Rady Starszych składającej się z po dwóch przedstawicieli z Lipnika i z Białej, która miała na celu powołanie "Zboru Ewangelickiego w Białej i Lipniku", a także powstanie budynków kościoła i szkoły oraz zatrudnienie duchownych i nauczycieli. W 1773 Rada Starszych wystosowała pismo do cesarzowej Marii Teresy o pozwolenie na budowę kościoła, które pozostało jednak bez odpowiedzi. Mimo tego 17 września 1781 postanowiono o rozpoczęciu tutaj kolonizacji józefińskiej, co poskutkowało pozwoleniem dla Białej i Lipnika na budowę własnego domu modlitwy. 3 października 1781 ogłoszono ponadto Patent tolerancyjny, zrównujący w prawach ewangelików i katolików na terenie Cesarstwa Austrii.
Już 17 września 1781 oficjalnie powstał "Zbór Ewangelicki w Białej", dla którego 20 listopada 1781 proboszcz cieszyński ks. Jan Traugott Bartelmus poświęcił miejsce budowy kościoła. Świątynia została zbudowana w centrum Białej, na miejscu istniejącego od początku XVIII w. cmentarza ewangelickiego. Zbór obejmował duży obszar cyrkułu myślenickiego, jednak zdecydowana większość wyznawców skupiała się w Białej i Lipniku. Inauguracyjne nabożeństwo w bialskiej świątyni odbyło się w Boże Narodzenie 1781. Pierwszym proboszczem nowej parafii został ks. Johann Mizia, przybyły do Białej w maju 1782.
Dotychczasowa ewangelicka nekropolia została zastąpiona 26 czerwca 1783 przez nowo otwarty cmentarz przy obecnej ul. Piłsudskiego. Jednak został on zamknięty już rok później w wyniku protestów katolickich mieszczan, a wierni zmuszeni zostali grzebać swoich zmarłych na terenie w pobliżu potoku Niwka, położonym przy obecnym skrzyżowaniu ulic Żywieckiej i Lipnickiej. Cmentarz ten był jednak narażony przez ciągłe zalewanie przez potok, w związku z czym w 1790 wznowione zostały pochówki na cmentarzu z 1783.
W strukturze Kościoła ewangelickiego w austriackiej Przedlitawii zbór podlegał powstałej w 1784 superintendenturze morawsko-śląsko-galicyjskiej. 7 maja 1790 galicyjską część superintendentury podzielono na dwa senioraty: we Lwowie (wschodni) i Białej (zachodni), którego pierwszym seniorem został ks. Mizia. W 1804 na bazie tych dwóch senioratów wydzielono osobną superintendenturę lwowską, której podporządkowano także dodatkowo zbory w Bukowinie.
Rozkwit działalności parafii.
Od 1786 do władz przesyłane były pisma w celu budowy murowanego kościoła, uwieńczone otrzymaniem zgody od cesarza w 1789. Prace rozpoczęto 19 września 1792. W 1798 rozebrano dotychczasowy kościół, a pierwsze nabożeństwo w nowym obiekcie miało miejsce 12 sierpnia 1798. Dodatkowo w Białej nie obowiązywały ograniczenia budowlane jak w patencie tolerancyjnym obowiązującym na Śląsku Austriackim, gdzie nie można była stawiać wież, a w Białej była ona od początku. Kościół posiadał także wejście od głównego placu miejskiego, zakazane w innych ewangelickich świątyniach na terenie cesarstwa.
Ksiądz Johann Mizia pełnił stanowisko proboszcza parafii do swojej śmierci 6 czerwca 1801. W 1802 objął je ks. Christian Raschke, który wraz z pozostałymi duszpasterzami parafii ks. Fischerem i Nowakiem opublikował w 1804 śpiewnik używany w parafii do 1853. W 1808 ks. Raschke stał się proboszczem parafii w Ligotce Kameralnej, a w Białej jego następcą został w tym samym roku ks. Johann Chmiel, od 1811 piastujący również stanowisko seniora.
W XIX wieku katolicy stali się większością mieszkańców Lipnika. Natomiast pierwsi osadnicy wyznania ewangelickiego zamieszkali w 1803 Salmopolu i pomimo objęcia ich opieką duszpasterską przez księży z parafii w Wiśle, czynności administracyjne, takie jak zapisy w księgach parafialnych, prowadzone były dla nich przez parafię bialską. Około 1812 na terenie osady założony został luterański cmentarz.
W lipcu 1817 w kościele ewangelickim w Białej gościł cesarz Franciszek II Habsburg. W 1832 we wnętrzu kościoła wybudowane zostały empory i chór, w 1833 zamontowano nową ambonę, a w 1835 – ołtarz, w którym dwa lata później zawieszono obraz "Jezus w Ogrójcu".
W związku z przejściem w 1837 ks. Chmiela na emeryturę, w tym samym roku kolejnym proboszczem został ks. Jakob Hönel, pochodzący z Młynicy. W latach 1852–1870 pełnił on stanowisko seniora, a w 1870 został superintendentem Galicji i Bukowiny.
W latach 40. XIX wieku bialska parafia roztoczyła opiekę duszpasterską nad wiernymi w okolicy Żywca, w szczególności byli to robotnicy pracujący w zakładach przemysłowych zlokalizowanych w Zabłociu, Obszarze i Węgierskiej Górce. W 1844 powstał zbór filialny w Węgierskiej Górce, a placówka objęła swoją działalnością wiernych zamieszkałych na południe od Żywca. W tym samym roku wybudowana została szkoła ewangelicka w Lipniku i we wsi założony został cmentarz wyznaniowy.
Dzięki współpracy parafii w Białej, Bielsku oraz gminy żydowskiej w 1860 doszło do otwarcia Szkoły Realnej, finansowanej z ich wspólnych środków. W 1870 powstała również nowa siedziba szkoły ewangelickiej w Białej przy ul. Komorowickiej, a budynek starej szkoły został wtedy wyremontowany i przystosowany na budynek parafialny oraz mieszkanie proboszcza.
Po śmierci proboszcza Hönela w 1885 stanowisko to objął ks. Hermann Fritsche, pracujący tutaj wcześniej jako wikariusz w latach 1872–1874, a w okresie 1883-1885 sprawujący funkcję proboszcza parafii w Bielsku.
W 1886 doszło do przebudowy cmentarza w Lipniku, której projektantem był Gustaw Bleichert. W wyniku prac teren nekropolii podzielono na cztery kwatery, powstał budynek kostnicy oraz wybudowano mur otaczający cmentarz.
Na skutek znacznego zwiększenia się liczby wiernych w Salmopolu, w 1897 przez parafię bialską została wybudowana szkoła ewangelicka pełniąca też funkcję kaplicy, a faktyczna opieka duszpasterska nad tamtejszymi wiernymi została w całości przejęta przez księży z Białej. Nabożeństwa w kaplicy, prowadzone przez proboszcza bialskiego, odbywały się kilka razy w roku. W 1899 powstała również stacja kaznodziejska w Zabłociu.
W pierwszych latach XX wieku ewangeliccy robotnicy zamieszkali w Brzeszczach, gdzie zostali zatrudnieni do pracy w kopalni, a parafia bialska objęła ich swoją opieką, powołując tu stację kaznodziejską. Kolejna została utworzona w Andrychowie. W 1905 przy ul. Komorowickiej powstał budynek sierocińca ewangelickiego, a trzy lata później wzniesiono siedzibę nowej, dwuklasowej szkoły w Lipniku.
Lata międzywojenne i II wojna światowa.
Po I wojnie światowej zbory z dawnego obszaru Cesarstwa Austrii, które znalazły się w granicach II Rzeczypospolitej, zostały odcięte od wiedeńskiego konsystorza. W 1920 parafie z terenu województwa krakowskiego postanowiły o powołaniu samodzielnego związku wyznaniowego, tworząc Kościół Ewangelicki Augsburskiego i Helweckiego Wyznania w Małopolsce. Siedzibą nowego kościoła stała się Biała, a jego superintendentem został tutejszy proboszcz ks. Hermann Fritsche. Po jego śmierci w 1924 nowym superintendentem został ks. Theodor Zöckler, a siedziba władz kościoła została przeniesiona do Stanisławowa. Stanowisko kolejnego proboszcza w Białej objął 1 czerwca 1925 pracujący tu wcześniej krótko wikariusz, ks. Brunon Porwal. Podczas jego kadencji w 1936 wybudowana została kaplica na cmentarzu w Lipniku, a częstotliwość nabożeństw w Salmopolu została zwiększona do jednego w miesiącu.
W 1937 parafia liczyła 1148 wiernych w Białej oraz 700 w filiale w Lipniku. Posiadała też filiał w Węgierskiej Górce oraz stację kaznodziejską Żywcu. Otaczała ponadto opieką duszpasterską ewangelików zamieszkałych w rozproszeniu w innych miejscowościach na terenach powiatów bialskiego, wadowickiego i żywieckiego. W Białej parafia była właścicielem kościoła, dwóch szkół kształcących w języku niemieckim, cmentarza, sierocińca oraz budynku zborowego z mieszkaniem duchownego, natomiast w Lipniku do majątku zboru należała kaplica, dwie szkoły, cmentarz i trzy hektary ziemi.
Po wybuchu II wojny światowej i rozpoczęciu okupacji ziem polskich, nastąpił znaczny wzrost liczby członków parafii, spowodowany osiedlaniem się tu nowych mieszkańców narodowości niemieckiej, a także przesiedleniami Niemców z terenów Galicji, Wołynia i Besarabii, dochodzący do 15 000 wiernych. W latach 1942–1946 nie odbywały się jednak nabożeństwa w Salmopolu, z uwagi na konieczny remont budynku szkolnego mieszczącego kaplicę.
Czasy powojenne.
Wraz z końcem II wojny światowej na skutek wysiedleń Niemców liczba bialskich wiernych drastycznie spadła, a parafia zmieniła charakter na polski. Na skutek likwidacji Kościoła Ewangelickiego Augsburskiego i Helweckiego Wyznania w Małopolsce i włączeniu jego parafii w skład Kościoła Ewangelicko-Augsburskiego, parafia w Białej weszła w skład jego diecezji śląskiej. Proboszczem pozostał ks. Brunon Porwal, pełniąc posługę w parafii do 1958, kiedy wyjechał do RFN i podjął pracę na stanowisku proboszcza-administratora w Sulzbach-Laufen.
Nowe władze państwowe zorganizowały "akcję zwalczania niemczyzny", którą w połowie 1946 objęto napisy na nagrobkach na bialskim cmentarzu. Zostały one zniszczone poprzez zakrycie ich czarną, smolistą farbą. Na skutek tej działalności, trzy czwarte nagrobków na cmentarzu zostało zdewastowanych.
W 1959 bialskim proboszczem został ks. Tadeusz Bogucki, podczas którego kadencji doszło do szeregu remontów kościoła oraz cmentarza w Białej. W efekcie wspólnej inicjatywy proboszcza i Rady Parafialnej, w 1983 kościół otrzymał imię Marcina Lutra. W 1988 nowym proboszczem został ks. Henryk Mach.
Nowy kościół ewangelicki w Szczyrku-Salmopolu został wybudowany w latach 1991–1995.
W związku z przejściem ks. Macha na emeryturę, 20 czerwca 2021 Zgromadzenie Parafialne wybrało ks. Roberta Augustyna na nowego proboszcza. Został on wprowadzony w urząd 4 września 2021 przez biskupa Adriana Korczagę.
Współczesność.
Proboszczem parafii pozostaje ks. Robert Augustyn. Nabożeństwa w kościele Marcina Lutra w Białej prowadzone są w każdą niedzielę oraz święta. Ponadto w Białej odbywa się studium biblijne, godziny biblijne, spotkania dla młodzieży (w grupach wiekowych młodszej i starszej), a także zajęcia sportowe. Działa Koło Niewiast oraz chór parafialny.
Na terenie miasta Bielsko-Biała parafia prowadzi także nabożeństwa w kaplicy położonej na cmentarzu przy ul. Krakowskiej w dzielnicy Lipnik, które odbywają się w pierwszą niedzielę miesiąca. Kaplica udostępniana jest przez parafię również bielskim wiernym Kościoła Ewangelicko-Reformowanego w RP, dla których w trzecią niedzielę miesiąca przez duchownego z kalwińskiej parafii w Zelowie prowadzone jest nabożeństwo w obrządku reformowanym.
W filiale w Szczyrku nabożeństwa mają miejsce w tamtejszym kościele ewangelickim, położonym w dzielnicy Salmopol. Poza coniedzielnymi i świątecznymi nabożeństwami, w Salmopolu odbywają się godziny biblijne, czytanie Słowa Bożego oraz spotkania młodzieżowe. Opiekę duszpasterską nad miejscowymi wiernymi prowadzi zamieszkały tam ks. Jan Byrt, pełniący stanowisko proboszcza pomocniczego parafii bialskiej. Ksiądz Byrt prowadzi również Dom Gościnny Parafii, działający w budynku dawnej szkoły ewangelickiej w Salmopolu. W 2020 szczyrkowski filiał skupiał około 100 wiernych.
Do parafii należy również zbór filialny w Węgierskiej Górce, gdzie nabożeństwa domowe prowadzone są w drugą niedzielę miesiąca.
Na terenie parafii znajdują się ewangelickie cmentarze w bielskich dzielnicach Biała Krakowska (cmentarz przy ul. Piłsudskiego) oraz Lipnik (cmentarz przy ul. Krakowskiej), jak również cmentarz ewangelicki w Szczyrku-Salmopolu. Wydzielona jest ponadto ewangelicka kwatera na cmentarzu rzymskokatolickim w Cięcinie.

</doc>
<doc id="2308917" url="https://pl.wikipedia.org/wiki?curid=2308917" title="I. liga czechosłowacka w piłce nożnej (1992/1993)">
I. liga czechosłowacka w piłce nożnej (1992/1993)



</doc>
<doc id="2308919" url="https://pl.wikipedia.org/wiki?curid=2308919" title="Dajr Muhajsin">
Dajr Muhajsin

Dajr Muhajsin (arab. دير محيسن) – nieistniejąca już arabska wieś, która była położona w Dystrykcie Ramli w Mandacie Palestyny. Wieś została wyludniona i zniszczona podczas wojny domowej w Mandacie Palestyny, po ataku żydowskiej organizacji paramilitarnej Hagana w dniu 6 kwietnia 1948 roku.
Położenie.
Dajr Muhajsin leżała na granicy Wzgórz Judzkich z nadmorską równiną Szaron. Według danych z 1945 roku do wsi należały ziemie o powierzchni 10 008 ha. We wsi mieszkało wówczas 534 osoby.
Historia.
Nie jest znana data powstania wsi. Krzyżowcy nazywali tutejszą osadę Deirmusim, ale była także nazywana Umm al-Szukf. Jednak współczesna wieś powstała dopiero na początku XX wieku. Lokalna gospodarka była oparta na rolnictwie. W wyniku I wojny światowej, w 1918 roku cała Palestyna przeszła pod panowanie Brytyjczyków, którzy utworzyli Mandat Palestyny. W okresie panowania Brytyjczyków Dajr Muhajsin była niewielką wsią. We wsi znajdował się jeden meczet.
Przyjęta 29 listopada 1947 roku Rezolucja Zgromadzenia Ogólnego ONZ nr 181 zakładała podział Palestyny na dwa państwa: żydowskie i arabskie. Plan podziału przyznawał obszar wioski Dajr Muhajsin państwu arabskiemu. Żydzi zaakceptowali plan podziału, jednak Arabowie doprowadzili dzień później do wybuchu wojny domowej w Mandacie Palestyny. Strategiczne położenie Dajr Muhajsin przy drodze z Majdal do Latrun spowodowało, że wieś stała się bardzo ważnym punktem w żydowskich planach utrzymania komunikacji z oblężoną Jerozolimą. W celu przeciwdziałania atakom na konwoje do Jerozolimy, żydowska organizacja paramilitarna Hagana przeprowadziła operację "Nachszon", w trakcie której 6 kwietnia 1948 roku siły Palmach zdobyły wieś. Wysiedlono wówczas wszystkich jej mieszkańców, a następnie wyburzono większość budynków. Arabowie kilkakrotnie kontratakowali, próbując odbić wieś. W dniu 9 kwietnia Brytyjczycy nakazali Żydom opuszczenie wsi, gdyż stanowili oni zagrożenie dla brytyjskich linii zaopatrzeniowych. Zniszczona wieś pozostała już opuszczona i podczas I wojny izraelsko-arabskiej z jej okolic rozpoczynała się trasa Drogi Birmańskiej, prowadzącej do Jerozolimy z pominięciem arabskich pozycji w rejonie Latrun.
Miejsce obecnie.
Na gruntach należących do wsi powstał w 1952 roku żydowski moszaw Bekoa. Palestyński historyk Walid Chalidi, tak opisał pozostałości wioski Dajr Muhajsin: „"Dzika roślinność rozciąga się w miejscu wsi, która została wyrównana przez buldożery"”.

</doc>
<doc id="2308920" url="https://pl.wikipedia.org/wiki?curid=2308920" title="Cerkiew św. Wiery, Nadzieżdy i Ljub'wi w Sosnowcu">
Cerkiew św. Wiery, Nadzieżdy i Ljub'wi w Sosnowcu



</doc>
<doc id="2308925" url="https://pl.wikipedia.org/wiki?curid=2308925" title="Parafia Ewangelicko-Augsburska w Bielsku">
Parafia Ewangelicko-Augsburska w Bielsku

Parafia Ewangelicko-Augsburska w Bielsku – parafia luterańska w Bielsku-Białej, w dzielnicy Bielsko, należąca do diecezji cieszyńskiej. Mieści się przy placu Księdza Marcina Lutra. W 2021 liczyła około 1000 wiernych.
Historia.
Reformacja.
Idee Reformacji i nauczanie Marcina Lutra zostało przyniesione na tereny Księstwa Cieszyńskiego przez studentów pobierający nauki w Europie Zachodniej oraz kupców, rzemieślników, a także robotników sezonowych.
Nabożeństwa ewangelickie rozpoczęto prowadzić w kościołach Cieszyna około 1540, za sprawą dziekana księstwa Jana. Po tym wprowadzono je w około 50 pozostałych parafiach na tym terenie. Dokładna data powstania parafii w Bielsku nie jest możliwa do ustalenia. W 1550 działał cmentarz ewangelicki zlokalizowany przy ul. Krowiej w Bielsku (obecna ul. Listopadowa).
Pierwszym znanym proboszczem bielskim był Mateusz Richter, pełniący urząd od 1553. Najstarsza pisemna wzmianka na temat istnienia parafii z siedzibą w Bielsku pochodzi z 1566.
W 1572 tereny w okolicy Bielska zostały sprzedane Karolowi Promnitzowi i utworzyły państwo bielskie. Zostało ono odstąpione Adamowi Schaffgotschowi w 1582. Schaffgotschow wydał dokument, gwarantujący odbywanie się nabożeństw ewangelickich we wszystkich kościołach Bielska i pozostałych miejscowościach państwa bielskiego.
W latach 1588–1598 urząd proboszcza pełnił ks. Piotr Stosius, a jego następcą został ks. Łukasz Wenzelius, sprawujący obowiązki w latach 1600–1626. Podczas jego kadencji, w latach 1604–1608 wybudowano kościół Świętej Trójcy, jako upamiętnienie ofiar epidemii dżumy w 1599.
Na skutek wybuchu wojny trzydziestoletniej, Bielsko przyjęło uchodźców wyznania ewangelickiego pochodzących z tereny Czech. Razem z nimi do miasta przyjechał ks. Jerzy Trzanowski, pełniący posługę w parafii w latach 1625–1627.
Kontrreformacja.
Po śmierci księżnej Elżbiety Lukrecji w 1653, władza w księstwie przeszła w ręce Habsburgów, będących wyznawcami katolicyzmu. 15 kwietnia 1654 komisja cesarska udała się do Bielska, aby przejąć kościół Świętej Trójcy, co w wyniku oporu mieszkańców uczyniono wchodząc przez okno do świątyni. Zezwolono jedynie na pochówki zmarłych na dotychczasowym cmentarzu. Kielich komunijny, patera i butelki na wino zostały ukryte i zakopane przez jednego z wiernych pod progiem jego domu w Międzyrzeczu, gdzie były przechowywane do czasu otwarcia kościoła w Jaworzu w 1782.
W związku z zakazem prowadzenia nabożeństw ewangelickich, prowadzone były one potajemnie początkowo na zamku w Bielsku oraz dworach, a następnie w leśnych kościołach w Beskidach.
Na mocy ugoda altransztadzkiej, zawartej w 1707 pomiędzy królem Szwecji Karolem XII i cesarzem Józefem I Habsburgiem, cesarz zezwolił na wzniesienie sześciu ewangelickich kościołów łaski, z których jeden rozpoczęto budować w 1709 w Cieszynie. W powstaniu kościoła uczestniczyli również wierni z Bielska. Po otwarciu Kościoła Jezusowego uczęszczali oni tam na nabożeństwa.
Czasy po patencie tolerancyjnym.
13 października 1781 r. cesarz Józef II Habsburg ogłosił patent tolerancyjny dla ewangelików, dzięki któremu mogli oni m.in. wznosić świątynie i tworzyć własne szkoły. Przystąpiono do tego również w Bielsku, będącym w XVII w. najsilniejszym ośrodkiem protestanckim na Śląsku Cieszyńskim. Z dolnego pastwiska miejskiego, znajdującego się na północ od istniejących jeszcze murów miejskich, wykupiono od Adama Klimkego sporych rozmiarów teren, na którym rozpoczęto budowę świątyni i szkoły ewangelickiej. Obszar ten nazwano Bielskim Syjonem, nawiązując do Syjonu w Jerozolimie jako prawzoru świętego miejsca i skupionej wokół niego społeczności wiernych.
Budowę kościoła Zbawiciela rozpoczęto 19 marca 1782, kiedy położony został kamień węgielny. Powstało również tymczasowe miejsce prowadzenia nabożeństw, w postaci drewnianej kaplicy. Podczas budowy kościoła parafia bielska liczyła 1600 rodzin, co stanowiło 9-10 tysięcy wiernych.
Wyposażenie nowej świątyni zostało przeniesione z kaplicy tymczasowej w 1790, a dawne miejsce modlitwy zostało zajęte przez wojsko austriackie na magazyn. Oficjalnie budowę kościoła Zbawiciela ukończono w 1791.
Patent tolerancyjny ustanowił również strukturę oficjalnie działającego Kościoła ewangelickiego w Przedlitawii. Wszystkie zbory zostały podległe konsystorzowi powstałemu w 1784 w Cieszynie, a w 1785 przeprowadzonemu do Wiednia. W 1784 powstała superintendentura dla Moraw, Śląska i Galicji. W 1807 powstał seniorat śląski, któremu z czasem podległe zostały wszystkie zbory na Śląsku Austriackim.
Do parafii w Bielsku należały sąsiednie gminy od strony Bystrej Śląskiej i Mikuszowic Śląskich (z własną szkołą), do Międzyrzecza i Mazańcowic (również z własną szkołą). W 1827 wyodrębniła się parafia w Starym Bielsku, a po równouprawnieniu wyznaniowym w 1848 parafia w Międzyrzeczu.
Parafia otwarła w 1860 szkołę realną, a w 1867 uruchomiono seminarium nauczycielskie. W latach 1868–1870 na potrzeby seminarium wybudowano alumneum z 90 miejscami. 20 kwietnia 1871 powołano gimnazjum trzyklasowe, otwarte dla uczniów różnych wyznań. Większość kształcących się w nim stanowili w 1878 żydzi. Kolejną placówką edukacyjną uruchomioną przez zbór była szkoła zawodowa budowy maszyn, powołana w 1874, połączona później ze szkołą tkacką i przekształcona w Szkołę Przemysłową. Szkoła realna została zamieniona w 1877 z powodów finansowych w instytucję państwową.
W 1861 powołano Stowarzyszenie Kobiet Ewangelickich, które od 1872 zajmowało się prowadzeniem domu dla sierot. Powstał również oddział Bratniej Pomocy Gustawa Adolfa. Na konwencie senioralnym przeprowadzonym 1863 zadecydowano o druku polskojęzycznego kancjonału Jerzego Heczki.
Na przełomie XIX i XX wieku doszło do osiedlenia się wielu ewangelików w Czechowicach i Dziedzicach, związanego z rozwojem przemysłu rafineryjnego oraz górnictwa. W 1896 powołano tam stację kaznodziejską, liczącą 500 członków. Nabożeństwa prowadzone były w budynkach prywatnych do czasu poświęcenia własnej kaplicy 17 grudnia 1912.
8 września 1900 obok kościoła odsłonięto pomnik Marcina Lutra dłuta Franza Vogla.
W 1903 doszło do przeniesienia do Bielska domu sióstr diakonis, działającego uprzednio w Cieszynie. Zamieszkiwało go 80 sióstr, zajmujących się opieką nad chorymi w bielskim szpitalu.
W latach 1912–1913 powstał budynek "Luisenheim" w Wapienicy, według projektu Rudolfa Hoinkesa. Kierownikiem budowy był proboszcz Arthur Schmidt. Obiekt mieścił zakład wypoczynkowy przeznaczony dla bielskich diakonis.
Stacja kaznodziejska w Dziedzicach została w 1915 podniesiona do rangi filiału.
Dwudziestolecie międzywojenne.
Po odzyskaniu niepodległości przez Polskę w 1918 w Cieszynie został powołany tzw. "seniorat", któremu podlegały wszystkie parafie Śląska Cieszyńskiego do roku 1920, kiedy to nastąpiło przekazanie zborów pod administrację Konsystorza Ewangelicko-Augsburskiego w Warszawie na skutek starań ks. Franciszka Michejdy i Rady Narodowej Księstwa Cieszyńskiego. Celem zachowania "charakteru ewangelicko-niemiecko" przedstawiciele zboru w 1922 wyrazili chęć przyłączenia się do Ewangelickiego Kościoła Unijnego na polskim Górnym Śląsku, do czego jednak nie doszło. W 1923 parafia w Bielsku liczyła 6692 wiernych.
W 1925 parafia zrzeszała 6326 wiernych a w 1937 6500.
W latach 30. działalność rozwinęła mocno Macierz Ziemi Cieszyńskiej. W 1932 powołano Związek Polaków Ewangelików, pracujący na rzecz parafian narodowości polskiej. Związek był organizatorem akademii o charakterze narodowym, zajmował się również zaopatrzeniem biednych uczniów w podręczniki szkolne oraz książki religijne. W tym samym roku powstał Związek Polskiej Młodzieży Ewangelickiej, prowadzący odczyty, akademie, przedstawienia oraz występy. Ze Związku Polaków Ewangelików wyodrębniono w 1933 Koło Pań, zajmujące się młodzieżą konfirmacyjną i szkolną.
Od 1934 rozpoczęto prowadzenie w każdą niedzielę nabożeństw zarówno w języku niemieckim, jak i polskim. Uroczyste nabożeństwa organizowano z okazji świąt państwowych, jak rocznica ogłoszenia Konstytucji 3 maja, Narodowe Święto Niepodległości, zjazdów młodzieży, a także wydarzeń takich, jak sprowadzenie do kraju zwłok Juliusza Słowackiego w 1927, odsłonięcie w 1928 pomnika Gabriela Narutowicza oraz pomnika Stanisława Moniuszki, z okazji zjazdu Bratniej Pomocy im. Gustawa Adolfa, 600-lecia bitwy pod Płowcami oraz ku czci Krystyny Roy i ks. Jerzego Trzanowskiego w 1938.
12 czerwca 1932 miał miejsce w Bielsku Zjazd Chórów, natomiast w dniach 22–24 czerwca 1935 – Zjazd Związku Polskiej Młodzieży Ewangelickiej.
W kaplicy położonej na Nowym Cmentarzu Ewangelickim odbywały się nabożeństwa dla żołnierzy, a także godziny biblijne prowadzone przez Społeczność Chrześcijańską.
W 1936 r. cieszyński seniorat przemianowano na diecezję, której głównym kościołem stał się Kościół Zbawiciela w Bielsku, a siedzibą biskupa – budynek d. „starej” szkoły ewangelickiej, sąsiadujący ze świątynią.
II wojna światowa i okres powojenny.
Podczas działań w trakcie II wojny światowej mienie parafii zostało częściowo zniszczone. Ucierpiała część starej i nowej plebanii, uszkodzono dom parafialny położony przy ul. Orkana oraz wschodnią część wieży kościelnej, średni dzwon i kaplicę na cmentarzu. Kościół oraz plebania zostały pozbawione szyb. Liczba wiernych w parafii spadła z 6000 do 2000, pozbawieni oni byli opieki duszpasterskiej. Dopiero 1 czerwca 1945 placówkę objął ks. Adam Wegert, pełniący wcześniej funkcję prefekta w parafii.
Pierwsze powojenne zebranie rady parafialnej miało miejsce 14 czerwca 1945. Wybrano nowego kuratora oraz sekretarza, powołano również odpowiednie komisje zajmujące się odbudową działalności parafii. 29 lipca 1945 wznowiono nabożeństwa w kaplicy w Dziedzicach, a 9 września odsłonięto tablicę upamiętniającą księży poległych podczas wojny. Mienie zboru pozostawało pod tymczasowym zarządem państwowym, zostało jednak rewindykowane na rzecz parafii.
Jesienią 1945 działalność rozpoczął chór, którym kierowała pastorowa Maria Wegertowa. Wznowiono wtedy również godziny biblijne, prowadzone przez członków Społeczności Chrześcijańskiej. Prowadzono również pracę odwiedzinową. Organizowano imprezy i przedstawienia, z których dochód przeznaczano na remont organów oraz wyposażenie nowego przedszkola ewangelickiego, które było prowadzone przez siostrę Marię Martynek z Diakonatu Eben-Ezer w Dzięgielowie. Powołane zostało młodzieżowe koło biblijne, w spotkaniach którego uczestniczyli również członkowie parafii w Białej i Starym Bielsku. Od 1948 działalność rozpoczęła szkółka niedzielna.
W 1950 zakończono remonty i odbudowę ze zniszczeń wojennych.
Czasy Polskiej Rzeczypospolitej Ludowej.
W latach 50. wznowiona została praca diakonii, która prowadzona była poprzez koło misyjne, zajmujące się odwiedzinami w domach chorych i samotnych.
Ówczesny proboszcz parafii ks. Adam Wegert został mianowany 25 lutego 1952 przewodniczącym Komisji Ewangelizacyjno-Misyjnej Kościoła Ewangelickiego, co skutkowało organizacją licznych spotkań ewangelizacyjnych. Do pracy w parafii przydzielona została siostra zborowa Helena Burghard, zajmująca się działalnością charytatywną oraz pracą wśród dzieci. W 1957 ks. Adam Wegert został wybrany seniorem diecezji cieszyńskiej. Rok później stanowisko siostry zborowej objęła Wanda Korfanty, a w 1956 do pracy w parafii na stanowisku wikariusza skierowano ks. Tomasza Bruella, który pełnił tę funkcję do 1959.
W latach 1956–1959 przeprowadzono remont elewacji zewnętrznej oraz malowanie wnętrza kościoła. W 1959 odzyskano budynek dawnego domu wypoczynkowego diakonis "Luisenheim" w Wapienicy, który po remoncie został poświęcony 31 sierpnia 1960 przez biskupa Andrzeja Wantułę jako ośrodek "Betania".
W 1963 działalność rozpoczął chór misyjny, jako drugi chór w parafii pod dyrekcją Marii Wegert. Uświetniał on występami zarówno uroczystości religijne, jak i inne spotkania zborowe. Występował zarówno w Polsce, jak i za granicą (NRD, Francja).
W okresie 1965-1969 stanowisko wikariusza pełnił ks. Marcin Lukas. Jego następcą został 1 lipca 1970 ks. Jan Szarek, który razem z żoną Anielą zajmował się pracą z dziećmi i młodzieżą.
Filiał w Czechowicach-Dziedzicach został w 1969 przekształcony w samodzielną parafię.
W latach 1974–1976 przeprowadzono remont dachu kościoła i wieży, na który środki pozyskano ze sprzedaży działek w Mikuszowicach i Komorowicach, a także dzięki składkom wiernych i wsparciu Bratniej Pomocy im. Gustawa Adolfa. W 1978 wyremontowano budynek plebanii.
1 czerwca 1975 dotychczasowy wikariusz ks. Jan Szarek zaczął pełnić funkcję drugiego proboszcza. 14 września 1980 został następcą ks. Adama Wegerta na stanowisku proboszcza parafii, a 16 listopada 1980 – seniora diecezji cieszyńskiej. W 1980 siostra Wanda Korfanty została skierowana do pracy w ewangelickim domu opieki w Dzięgielowie.
Okres po 1989.
6 stycznia 1991 ks. Jan Szarek został wybrany przez Synod biskupem Kościoła Ewangelicko-Augsburskiego w RP. Jego następcą na stanowisku proboszcza parafii w Bielsku został ks. Paweł Anweiler, wybrany 24 listopada 1991 również na stanowisko biskupa diecezji, które pełnił do 6 stycznia 2016.
W kwietniu 1992 w budynku powstałym w latach 1987–1991 działalność rozpoczęło Wydawnictwo Augustana.
15 maja 2016 stanowisko proboszcza objął ks. Krzysztof Cienciała, pełniący od 2002 funkcję proboszcza pomocniczego.

</doc>
<doc id="2308926" url="https://pl.wikipedia.org/wiki?curid=2308926" title="Parafia Ewangelicko-Augsburska w Starym Bielsku">
Parafia Ewangelicko-Augsburska w Starym Bielsku

Parafia Ewangelicko-Augsburska w Starym Bielsku – parafia luterańska w Bielsku-Białej, w dzielnicy Stare Bielsko, należąca do diecezji cieszyńskiej. Mieści się przy ulicy Pod Grodziskiem. W 2018 liczyła około 1200 wiernych.
Historia.
Po wydaniu Patentu Tolerancyjnego przez cesarza Józefa II w 1781 prawie natychmiast zorganizował się zbór w Bielsku, który obejmował również Stare Bielsko. W kościele bielskim brakowało jednak miejsca, więc zaistniała potrzeba zorganizowania drugiego zboru w okolicy, który okazał się też ostatnim jaki się zorganizował na Śląsku Cieszyńskim przed pełnym równouprawnieniem wyznaniowym w 1848.
Parafia powstała w 1814 i obejmowała Stare Bielsko, Aleksandrowice, Kamienicę i Wapienicę. W 1815 r. gmina ta zakupiła tzw. "Dolny Folwark" starobielski, założony w XVI w., budując na jego terenie kościół i adaptując już istniejące budynki na plebanię (pierwotnie dworek z XVIII w.) i szkołę. Dom modlitwy powstał w latach 1818-1827, w 1848 dobudowano wieżę i podwyższono kościół o piętro. Naprzeciwko świątyni znajduje się cmentarz parafialny. 
Pierwszym pastorem został Andrzej Źlik (1829-1834), następnie zastąpił go Fryderyk Gloxin. Nabożeństwa w tym okresie były niemieckojęzyczne. 
Celem zachowania "charakteru ewangelicko-niemiecko" przedstawiciele zboru w 1922 wyrazili chęć przyłączenia się do Ewangelickiego Kościoła Unijnego na polskim Górnym Śląsku, do czego jednak nie doszło.
W 1925 parafia zrzeszała 5 080 wiernych a w 1937 5 200.
Po II wojnie światowej proboszczami parafii byli:
Parafia posiada kościół filialny w Kamienicy z 1899, na ul. Karpackiej 134.

</doc>
<doc id="2308928" url="https://pl.wikipedia.org/wiki?curid=2308928" title="Jaz z zamknięciami">
Jaz z zamknięciami



</doc>
<doc id="2308930" url="https://pl.wikipedia.org/wiki?curid=2308930" title="Parafia Ewangelicko-Augsburska w Wiśle">
Parafia Ewangelicko-Augsburska w Wiśle

Parafia Ewangelicko-Augsburska w Wiśle – parafia luterańska w Wiśle, należąca do diecezji cieszyńskiej. Ma siedzibę w centrum miasta, gdzie też znajduje się jej kościół parafialny. W 2019 liczyła 2822 wiernych.
Historia.
Początki zboru (parafii) luterańskiej w Wiśle związane są z wydaniem przez cesarza Józefa II Habsburga Patentu Tolerancyjnego w 1781. 18 czerwca 1782 pastor cieszyński Bartelmus poświęcił miejsce pod budowę drewnianego domu modlitwy, gotowego już jesienią 1782. Pierwszym pastorem został Samuel Kosany z Bańskiej Bystrzycy na Górnych Węgrzech (1782-1788), następnie Andrzej Lihocki, również z Węgier (1788-1794), potem Wilhelm Andrzej Bystroń, który w 1802 przeniósł się do Ustronia, po nim Jan Rakowski (1802-1818), za którego wybudowano plebanię w latach 1805-1807. W 1818 ze Spiszu przybył pastor Michał Kupferschmid, który nauczył się w Wiśle języka polskiego z Biblii. Za jego pastorowania powstał cmentarz (1819), nowa szkoła na miejscu poprzedniej drewnianej (1825), a także wybudowany w latach 1833-1838 nowy murowany dom modlitwy, obecny kościół apostołów Piotra i Pawła.
Patent Tolerancyjny ustanowił również strukturę oficjalnie działającego Kościoła ewangelickiego w Przedlitawii. Wszystkie zbory zostały podległe konsystorzowi powstałemu w 1784 w Cieszynie a w 1785 przeprowadzonemu do Wiednia. W 1784 powstała superintendentura dla Moraw, Śląska i Galicji. W 1807 powstał seniorat śląski, któremu z czasem podległe zostały wszystkie zbory na Śląsku Austriackim.
Równouprawnienie protestantów w Cesarstwie Austriackim nastąpiło wraz z wydaniem Patentu Protestanckiego w 1861, po którym do domu modlitwy dobudowano wieżę. Pastor Kupferschmid zmarł w 1867, a proboszczem został po nim jego syn i wikary, Gustaw Kupferschmid.
Według schematyzmu kościelnego z 1875 zbór obejmował Wisłę, część Ustronia, Brenną oraz Nydek (od 1920 w Czechach) zamieszkałe przez 4679 luteran.
1 października 1932 Istebna stała się filią parafii w Wiśle.
W 1925 parafia zrzeszała 4 401 wiernych a w 1937 6 tysięcy z czego (303 w filiale w Istebnej).
1 grudnia 1994 doszło do podziału parafii i wyodrębniły się z niej parafie w Czarnem, Głębcach, Jaworniku i Malince.

</doc>
<doc id="2308933" url="https://pl.wikipedia.org/wiki?curid=2308933" title="Parafia Ewangelicko-Augsburska w Wiśle Czarnem">
Parafia Ewangelicko-Augsburska w Wiśle Czarnem

Parafia Ewangelicko-Augsburska w Wiśle Czarnem – parafia luterańska w Wiśle, w dzielnicy Czarne, należąca do diecezji cieszyńskiej. 
Parafia powstała w wyniku podziału parafii w Wiśle Centrum z dniem 1 grudnia 1994 r. W 2019 liczyła 413 wiernych.

</doc>
<doc id="2308934" url="https://pl.wikipedia.org/wiki?curid=2308934" title="Zbiornik przepływowy">
Zbiornik przepływowy

Zbiornik przepływowy – rodzaj zbiornika wodnego powstałego w wyniku przegrodzenia rzeki lub innego cieku wodnego jazem lub zaporą, w celu utrzymania stałego, określonego poziomu wody w stanowisku górnym budowli piętrzącej. Typowy zbiornik przepływowy nie posiada zdolności retencyjnych (objętości użytkowej), a poziom wody w zbiorniku jest stały. Dla pewnych zbiorników w określonym celu, np. dla potrzeb elektrowni wodnej w celu wykorzystania pewnej objętości warstwy wody w szczytach energetycznych do zwiększonej produkcji energii elektrycznej, mogą jednakże zostać dopuszczone pewne, stosunkowo niewielkie wahania wody w zbiorniku, w typowych przypadkach do 1 m (zbiorniki przepływowe z wyrównaniem dobowym). Przykładem takiego zbiornika jest największy, przepływowy zbiornik wodny w Polsce, zlokalizowany na rzece Wisła, Zbiornik Włocławek o pojemności 408 mln m3, dla którego dopuszczalne są wahania stanów wody rzędu 0,64-0,66 m.
Mimo iż zbiorniki przepływowe nie posiadają objętości użytkowej, mogą w pewnym stopniu być wykorzystywane w celu ochrony przeciwpowodziowej. Takie działanie opierać się musi na prognozach, dzięki którym można, poprzez odpowiednio wcześniejsze upuszczenie wody z takiego zbiornika przez urządzenia upustowe i zamknięcia budowli piętrzących (zwiększenie odpływu, w stosunku do dopływu, w dopuszczalnych granicach), uzyskać tzw. rezerwę wymuszoną. Dodatkowo jeżeli istnieje taka możliwość, to w zakresie dopuszczalnego nadpiętrzenia dostępna jest tzw. rezerwa forsowana. Obie rezerwy objętości w zbiorniku przepływowym umożliwiają w okresach wezbrania i powodzi na niewielką redukcję szczytu fali powodziowej.

</doc>
<doc id="2308935" url="https://pl.wikipedia.org/wiki?curid=2308935" title="Parafia Ewangelicko-Augsburska w Wiśle Głębcach">
Parafia Ewangelicko-Augsburska w Wiśle Głębcach

Parafia Ewangelicko-Augsburska w Wiśle Głębcach – parafia luterańska w Wiśle, w dzielnicy Głębce, należąca do diecezji cieszyńskiej.
Parafia powstała w wyniku podziału parafii w Wiśle Centrum z dniem 1 grudnia 1994 r. W 2019 liczyła 978 wiernych.
Linki zewnętrzne.
Strona internetowa parafii E-A Wisła Głębce

</doc>
<doc id="2308936" url="https://pl.wikipedia.org/wiki?curid=2308936" title="Cerkiew Zaśnięcia Najświętszej Marii Panny w Łodzi">
Cerkiew Zaśnięcia Najświętszej Marii Panny w Łodzi



</doc>
<doc id="2308937" url="https://pl.wikipedia.org/wiki?curid=2308937" title="Parafia Ewangelicko-Augsburska w Wiśle Jaworniku">
Parafia Ewangelicko-Augsburska w Wiśle Jaworniku

Parafia Ewangelicko-Augsburska w Wiśle Jaworniku – parafia luterańska w Wiśle, w dzielnicy Jawornik, należąca do diecezji cieszyńskiej. W 2019 liczyła 842 wiernych.
Parafia powstała w wyniku podziału parafii w Wiśle Centrum z dniem 1 grudnia 1994 r..
Z chwilą uruchomienia samodzielnej parafii w Jaworniku, jej proboszczem-administratorem został ks. Zdzisław Sztwiertnia. W październiku 1996 odbyła się jego instalacja na stanowisku proboszcza. W 2020 roku ks. Sztwiertnia przeszedł na emeryturę, natomiast na stanowisko drugiego w historii pastora zboru wybrany został dotychczasowy wikariusz parafii ewangelickiej w Cieszynie ks. Marcin Podżorski, który objął urząd proboszcza 11 października 2020 roku.
Oprócz coniedzielnych nabożeństw, podczas których odbywają się także zajęcia szkółki niedzielnej dla dzieci, w parafii regularnie organizowane są spotkania dla młodzieży, dla kobiet, spotkania modlitewne i przy Słowie Bożym. Działalność prowadzi chór parafialny oraz chórek dziecięcy. Mają miejsce również zajęcia sportowe. 
Budynek, w którym znajduje się kaplica, mieści również parafialny Dom Gościnny dysponujący 50 miejscami noclegowymi. W okresie świąteczno-noworocznym odbywają się tam ponadto wczasy dla osób samotnych i starszych. 

</doc>
<doc id="2308940" url="https://pl.wikipedia.org/wiki?curid=2308940" title="Priemjer-Liga (2011/12)">
Priemjer-Liga (2011/12)



</doc>
<doc id="2308941" url="https://pl.wikipedia.org/wiki?curid=2308941" title="Krew za krew (powieść)">
Krew za krew (powieść)

Krew za krew (alb. "Prilli i thyer", dosł. "Złamany kwiecień") – powieść albańskiego pisarza Ismaila Kadare, wydana po raz pierwszy w roku 1978. Jej polski przekład, dokonany z języka francuskiego przez Annę Mencwel i wydany w 1988 r., był drugim przekładem powieści tego autora na język polski (po "Generale martwej armii", 1984).
Fabuła.
We wsi Brezftoht u podnóża Gór Przeklętych skłócone od 70 lat rody Berishów i Krueciuciów (Kryequqet) toczą ze sobą wojnę. Jej ofiarą padło już czterdzieści cztery osoby. Zgodnie z zasadami prawa zwyczajowego, każda kolejna śmierć członka rodziny zobowiązuje do zemsty krwawej. W chwili gdy rozpoczyna się akcja powieści, wisząca w domu skrwawiona koszula Mehila Berishy zobowiązuje jego brata Gjorga do dokonania zemsty na rodzinie Krueciuciów. Po upływie czasu rozejmu przewidzianego w prawie zwyczajowym, zemsta staje się obowiązkiem Gjorga, ale prowadzi nieuchronnie do tego, by on sam padł jej ofiarą. W ostatniej scenie umierający Gjorg słyszy głos Zefa Krueciuca, który wygłasza przewidzianą zwyczajem formułę zemsty.
Powieść "Krew za krew" należy do najczęściej tłumaczonych dzieł Ismaila Kadare – doczekała się przekładu na 16 języków. W 1985 na motywach powieści powstał film fabularny "Niezaproszeni" w reżyserii Kujtima Çashku, a cztery lata później – film "W cieniu słońca" w reż. Waltera Sallesa.

</doc>
<doc id="2308942" url="https://pl.wikipedia.org/wiki?curid=2308942" title="Parafia Ewangelicko-Augsburska w Wiśle Malince">
Parafia Ewangelicko-Augsburska w Wiśle Malince

Parafia Ewangelicko-Augsburska w Wiśle Malince – parafia luterańska w Wiśle, w dzielnicy Malinka, należąca do diecezji cieszyńskiej Kościoła Ewangelicko-Augsburskiego w RP. W 2019 liczyła 1044 wiernych.
Historia.
Do czasu oddania do użytku własnego obiektu sakralnego, ewangelicy z Malinki brali udział w nabożeństwach w kościele Apostołów Piotra i Pawła w Wiśle-Centrum. Prowadzone były tu jednak domowe godziny biblijne, a także organizowano służbę odwiedzinową.
Budowa kościoła w Malince, z uwagi na ograniczenia wynikające z ówczesnej polityki państwa oficjalnie określanego jako Dom Modlitwy, została rozpoczęta wiosną 1954, a uroczystość poświęcenia gotowego budynku miała miejsce 3 czerwca 1956. W latach 1985–1991 został do niego dobudowany dom parafialny, a w 1997 powstał parking. Obiekty parafialne na przestrzeni lat były remontowane i rozbudowywane, dokonywano też zakupów nowego wyposażenia.
W latach 90. XX wieku przy parafii został założony zespół uwielbieniowy, który występuje podczas nabożeństw.
Duszpasterzami zboru w Malince byli: ks. Andrzej Wantuła, ks. Robert Fiszkal, ks. Karol Samiec, ks. Jan Lech Klima, ks. Tadeusz Konik oraz ks. Leszek Czyż.
Parafia w Malince jako samodzielna jednostka powstała z dniem 1 stycznia 1995 w wyniku podziału parafii w Wiśle Centrum. Jej proboszczem-administratorem został jej ówczesny duszpasterz, ks. Leszek Czyż. Rok później został on wybrany proboszczem, a uroczystość jego wprowadzenia w urząd przez ks. bp. Jana Szarka miała miejsce 21 września 1996.
W 2006 zainaugurowano internetową transmisję nabożeństw.
W związku ze zbyt małą liczbą miejsc w kościele oraz niespełnianiem przez budynek norm bezpieczeństwa, postanowiono o powstaniu nowego obiektu. W 2012 zawiązany został komitet budowy, a w 2013 parafia dokonała zakupu działki naprzeciwko dotychczasowego kościoła. Prace budowlane rozpoczęto w 2014. Nowe centrum parafialne zostało uroczyście otwarte 5 września 2021 w obecności m.in. biskupa Kościoła Ewangelicko-Augsburskiego w RP ks. Jerzego Samca oraz biskupa diecezji ks. Adriana Korczago.

</doc>
<doc id="2308946" url="https://pl.wikipedia.org/wiki?curid=2308946" title="Ujęcie wody">
Ujęcie wody

Ujęcie wody – zespół budowli i powiązanych z nimi urządzeń, przeznaczonych do poboru wody dla potrzeb gospodarczych i bytowych. Ujęcia wody ze względu na źródło, z którego pobierana jest woda, można podzielić na ujęcia wód podziemnych i ujęcia wód powierzchniowych.
Z istnieniem ujęć wód powierzchniowych często wiąże się konieczność budowy stopnia wodnego w celu utrzymania stałego poziomu wody (stały eksploatacyjny poziom piętrzenia – normalny poziom piętrzenia: NPP), zapewniającego prawidłową pracę urządzeń ujęcia wody, zagwarantowanej zapewnieniem w ten sposób odpowiedniego zanurzenia smoków pomp. W takim przypadku ujęcie wody następuje ze stanowiska górnego stopnia wodnego, a wlot umożliwiający pobór wody zlokalizowany jest w pobliżu stopnia lub w pewnej odległości, ale zawsze w zasięgu oddziaływania budowli piętrzącej. W przypadku ujęć wody od dużym poborze, niezbędna może być budowa odpowiedniego zbiornika retencyjnego umożliwiającego gromadzenie wody w okresach zwiększonego zasilania w wodę (tj. na obszarze Polski w okresach dwóch fal powodziowych: roztopowej – wiosennej i opadowej – letniej), w celu zapewnienia dostaw wody na odpowiednim poziomie w okresach o zbyt małym zasilaniu w wodę. Przykładami takich zbiorników są w Polsce np. zbiorniki Goczałkowice, Tresna i Dziećkowice dla Górnego Śląska, zbiornik Dobczyce dla Krakowa, czy zbiornik Sulejów dla Łodzi.
Dla małych ujęć nie jest konieczna budowa wielu dodatkowych budowli hydrotechnicznych, często wystarczające jest wykonanie tylko niewielkich, odpowiednich budowli regulacyjnych. Ujęcie takie ma postać rurociągu wpuszczonego do cieku. Na jego końcu umieszcza się kosz ssący połączony z agregatem pompowym. Jego położenie musi być takie aby nie dochodziło do zamuleń i mechanicznych uszkodzeń.
Dla dużych ujęć wody stosuje się, na ile to możliwe grawitacyjny pobór wody, kanałem otwartym. Dodatkowy wymóg to eliminacja z pobieranej wody niesionego przez ciek rumowiska. Nie jest to możliwe aby całkowicie oddzielić rumowisko na tym etapie poboru wody, ale poprzez odpowiednie ukształtowanie wlotu i jego położenie względem cieku, a także zastosowanie dodatkowych budowli regulacyjnych, np. tam poprzecznych (ostróg), można znacząco zredukować ilość rumowiska dostającego się do kanału ujęcie wodnego. Niezbędna jest również możliwość regulacji ilości pobieranej wody. Stosuje się w tym celu na wlotach do kanału wodnego specjalną śluzę wodną – ujęciową, z urządzeniami do regulacji pobieranej wody z uwzględnieniem możliwości wahań wody na stanowisku górnym (wlotowym).

</doc>
<doc id="2308948" url="https://pl.wikipedia.org/wiki?curid=2308948" title="Parafia Ewangelicko-Augsburska w Pokoju">
Parafia Ewangelicko-Augsburska w Pokoju

Parafia Ewangelicko-Augsburska w Pokoju – parafia luterańska parafia w Pokoju, należąca do diecezji katowickiej Kościoła Ewangelicko-Augsburskiego w RP. Została utworzona w 1756. Znajduje się przy ulicy 1 Maja. W 2017 liczyła 90 wiernych.
Historia.
Pokój, został założony, jako letnia rezydencja Karola Wirtemberskiego, w 1752-1757 zbudowano murowany zamek, wokół którego założono osadę, do której napływali rzemieślnicy, z których przeważali mieszkańcy wyznania ewangelickiego, należący do parafii w Mąkoszycach. Nabożeństwa w Pokoju odbywały się jedynie w okresie letnim, kiedy książę przebywał w rezydencji. W pozostałych miesiącach ludność udawała się do kościoła w Mąkoszycach. Po włączeniu wsi Miodary do dóbr książęcych, objęła swoją administracją wiernych z Pokoju. 
Samodzielna parafia w Pokoju została powołana w 1756. W wyniku starań księżnej Zofii, 19 lipca 1764 król Fryderyk II Wielki wyraził zgodę na budowę ewangelickiego kościoła we wsi. Początkowo zbudowano budynek tymczasowej świątyni, poświęconej 21 kwietnia 1765, przez nadwornego kaznodzieję, Johana Benjamina Regehlyego.
2 maja 1765 rozpoczęła się budowa plebanii, a 15 maja 1765 roku miała miejsce uroczystość poświęcenia kamienia węgielnego pod budowę kościoła, połączona z nabożeństwem w języku polskim i niemieckim. 8 sierpnia 1775 prace zakończono, a kościół został poświęcony. Obok świątyni, założony został cmentarz.
Współczesność.
Nabożeństwa odbywają się w kościele im. Księżnej Zofii w każdą niedzielę i święta. Stanowisko proboszcza pełni ks. Eneasz Kowalski, sprawujący również obowiązki administratora parafii w Lubieni.
Organizowane są herbatki parafialne i spotkania rodzinne (m. in. w 2019 r. w domu parafialnym odbył się wykład dla parafian i mieszkańców Pokoju poświęcony dziejom protestantyzmu w powiecie namysłowskim). Prowadzone są szkółki niedzielne i lekcje religii dla dzieci, a w kościele odbywają się koncerty. Parafia bierze również udział w ogólnokościelnych akcjach charytatywnych.

</doc>
<doc id="2308955" url="https://pl.wikipedia.org/wiki?curid=2308955" title="HMS Nautilus (1914)">
HMS Nautilus (1914)

HMS Nautilus – doświadczalny okręt podwodny zamówiony przez Royal Navy w 1913. Zaprojektowany w zakładach Vickersa „Nautilus” był największym okrętem podwodnym Royal Navy ze wszystkich dotychczasowo zbudowanych, był prawie dwa razy większy od innych ówczesnych konstrukcji. „Nautilus” został zaprojektowany jako „pełnomorski” ("ocean-going") okręt podwodny o dużej dzielności morskiej nawet w trudnych warunkach pogodowych. Miał także spełniać założenia tzw. "fleet submarine" – okrętu podwodnego współpracującego z głównymi siłami floty. Z powodu wybuchu I wojny światowej prace nad okrętem zakończono dopiero w 1917 i nie wziął on udziału w działaniach wojennych.
„Nautilus” był pierwszym brytyjskim okrętem podwodnym który otrzymał nazwę, a nie tylko oznaczenia, choć w późniejszym czasie został przemianowany na „N1”.
Geneza projektu.
Na początku pierwszego dziesięciolecia XX wieku brytyjska firma Vickers miała "de facto" monopol na budowę okrętów podwodnych dla Royal Navy, co wywoływało pewne zaniepokojenie w Admiralicji, która obawiała się aby taki stan rzeczy nie doprowadził do stagnacji w zakresie projektowania i budowy okrętów podwodnych. Pomimo zadowolenia z osiągów budowanego w stoczni Vickersa typu "E", Admiralicja zdecydowała się na budowę szeregu licencyjnych i eksperymentalnych konstrukcji w stoczniach różnych firm. W stoczniach Scotts zamówiono trzy włoskie okręty (typ "S") oraz dodatkowo jeden eksperymentalny okręt o napędzie parowym (), a w stoczniach Armstrong-Whitworth zamówiono cztery francuskie okręty (typ "W"). W stoczniach Vickersa początkowo zamówiono tylko eksperymentalnego „Nautilusa”, ale po proteście firmy, która obawiała się konkurencji ze strony dwóch pozostałych firm, dodatkowo złożono u niej zamówienie na cztery „standardowe” okręty podwodne (typ "V").
„Nautilus” był pierwszym konstrukcją zamówioną przez Royal Navy, która miała wypełnić zapotrzebowania na duży, pełnomorski okręt podwodny, o znacznym zasięgu ale także o dużej prędkości nawodnej ("fleet submarine"), mogący współpracować bezpośrednio z głównymi siłami floty.
Opis konstrukcji.
„Nautilus” był pierwszym brytyjskim okrętem podwodnym z podwójnym kadłubem i bez zewnętrznych zbiorników balastowych. Kadłub zewnętrzny liczył prawie 79 m długości i 5,4 m szerokości, zanurzenie okrętu wynosiło prawie 8 m. Wewnętrzny kadłub podzielony był poziomo i pionowo. W dolnej części znajdowały się 352 akumulatory kwasowo-ołowiowe produkcji firmy Exide, część górna podzielona była dodatkowo na dziewięć przedziałów.
Napęd nawodny stanowiły dwa silniki wysokoprężne o łącznej mocy 3700 KM napędzające dwa wały śrubowe i ładujące akumulatory. Napęd podwodny stanowiły dwa silniki elektryczne o łącznej mocy 1000 KM.
Okręt uzbrojony był w osiem 18-calowych (450 mm) wyrzutni torped, po dwie w dziobie i na rufie oraz cztery w śródokręciu, po dwie na każdej burcie, z zapasem 16 torped. Oryginalnie uzbrojony był także w przeciwlotniczą armatę 3-calową (76,2 mm) umieszczoną przed kioskiem, według niektórych źródeł okręt został w późniejszym czasie przezbrojony w armatę 12-funtową (76,2 mm).
Budowa i służba.
Stępkę pod „Nautilusa” położono w marcu 1913, okręt wodowano 16 grudnia 1914. Jeszcze przed jego wodowaniem został on określony jako „niezmiernie ciekawy eksperyment”, był to wówczas największy okręt podwodny na świecie, prawie dwukrotnie dłuższy od innych konstrukcji z tego okresu.
Po wodowaniu okręt nie wszedł do służby z powodu przedłużających się problemów z silnikami i większość czasu spędził w porcie, ładując akumulatory innych okrętów podwodnych. W 1917 na życzenia Admiralicji zakończono prace nad okrętem i nigdy nie został on użyty operacyjnie.
W 1918 został przemianowany na „N1”, a 9 czerwca 1922 został sprzedany na złom.
Pomimo że okręt nigdy nie wszedł do służby, co nie pozwoliło na jego długotrwałą ewaluację, uważa się, że był on ważnym ogniwem pomiędzy konstrukcją małych i dużych okrętów podwodnych. W czasie jego budowy zdobyto ważne doświadczenia, które owocowały przy konstrukcji późniejszych typów okrętów podwodnych.

</doc>
<doc id="2308956" url="https://pl.wikipedia.org/wiki?curid=2308956" title="Sappemeer">
Sappemeer

Sappemeer - wieś w Holandii, w prowincji Groningen, w gminie Hoogezand-Sappemeer. Do 1949 roku Sappemeer stanowiło osobną jednostkę administracyjną.

</doc>
<doc id="2308957" url="https://pl.wikipedia.org/wiki?curid=2308957" title="Parafia Ewangelicko-Augsburska w Wodzisławiu Śląskim">
Parafia Ewangelicko-Augsburska w Wodzisławiu Śląskim

Parafia Ewangelicko-Augsburska w Wodzisławiu Śląskim – ewangelicko-augsburska parafia w Wodzisławiu Śląskim, należąca do diecezji katowickiej. Mieści się przy ulicy księdza Pośpiecha. Użytkuje zabytkowy dawny pofranciszkański kościół pw. św. Trójcy przy ulicy Minorytów. W 2017 liczyła około 800 wiernych.
Parafia zawiązała się w 1776 na kolonii Marusze (niem. "Dyhrngrund") dla osadników ewangelickich przybyłych w okolicę w procesie kolonizacji fryderycjańskiej. Wybudowano wówczas na Maruszach drewniany kościół, który już w 1805 był w złym stanie, a w 1818 roku został zamknięty i rozebrany. Rozpoczęto starania o budowę lub pozyskanie nowego kościoła. Ostatecznie udało się to w 1830, kiedy parafia ewangelicka otrzymała na swoje potrzeby zaniedbały kościół pofranciszkański w Wodzisławiu.
Od 1817 parafia przynależała do Ewangelickiego Kościoła Unii Staropruskiej. W okresie międzywojennym zaś do Ewangelickiego Kościoła Unijnego na polskim Górnym Śląsku.

</doc>
<doc id="2308959" url="https://pl.wikipedia.org/wiki?curid=2308959" title="Trolejbusy w Montreux/Vevey">
Trolejbusy w Montreux/Vevey

Trolejbusy w Montreux/Vevey − linia trolejbusowa łącząca szwajcarskie miasta Montreux, Vevey i Villeneuve.
Historia.
W 1938 podjęto decyzję aby linię tramwajową łączącą Vevey, Montreux z Villeneuve zastąpić trolejbusową, jednak z powodu wybuchu II wojny światowej prace projektowe przerwano. Dopiero w 1955 rozpoczęto zawieszanie sieci trakcyjnej. W kwietniu 1957 otrzymano pierwsze trolejbusy które stopniowo zastępowały tramwaje na tej trasie. Wiosną 1958 trolejbusy zostały uruchomione. W 1990 zmodernizowano zajezdnię.
Linia.
Trasa linii trolejbusowej:
Tabor.
Pierwsze trolejbusy otrzymano w kwietniu 1957. W 1966 otrzymano doczepy do trolejbusów. W 1995 zakupiono 18 przegubowych, całkowicie niskopodłogowych trolejbusów Van Hool serii AG 300T. Trolejbusy mają nr 1-18. W 2008 dwa z nich o nr 2 i 15 zostały przekazane do Salzburga.

</doc>
<doc id="2308960" url="https://pl.wikipedia.org/wiki?curid=2308960" title="Parafia Ewangelicko-Augsburska w Wirku">
Parafia Ewangelicko-Augsburska w Wirku

Parafia Ewangelicko-Augsburska w Wirku – luterańska parafia w Rudzie Śląskiej, w dzielnicy Wirek, należąca do diecezji katowickiej Kościoła Ewangelicko-Augsburskiego w RP. Mieści się przy ulicy 1 Maja. W 2019 liczyła około 200 wiernych.
Historia.
W osiedlu robotniczym Nowa Wieś pierwszą ewangelicką kaplicę wybudowano w 1855, co było możliwe dzięki wsparciu udzielonemu przez hrabiego Donnersmarcka. Świątynia obsługiwana była przez księży z parafii w Gliwicach.
W 1867 doszło do likwidacji miejscowego więzienia, na skutek czego w jego dawnej siedzibie urządzono nową, większą kaplicę. Opiekę nad miejscowymi wiernymi sprawowali w latach 1868–1870 duszpasterze z Bytomia, a w 1871 Nowa Wieś przeszła pod administrację parafii w Chorzowie. Posługi religijne sprawowane były zarówno w języku niemieckim, jak i polskim.
Samodzielna parafia została powołana 4 kwietnia 1896, a jej pierwszym proboszczem został ks. Haaze. Rozpoczęto wtedy starania o budowę własnego kościoła.
23 czerwca 1901 odbyła się uroczystość wmurowania kamienia węgielnego pod budowę nowej świątyni. Uroczyste poświęcenie budowli miało miejsce 5 października 1902, a kościołowi nadano imię Odkupiciela. Zbór liczył wówczas około 2000 członków. Obok kościoła powstały budynki plebanii, sali parafialnej oraz domu mieszkalnego.
Kiedy w 1922 Nowa Wieś weszła w skład II Rzeczypospolitej, nastąpił odpływ ludności ewangelickiej narodowości niemieckiej, jednocześnie zbór powiększył się o nowo przybyłych Polaków. Parafia stała się częścią Ewangelickiego Kościoła Unijnego na polskim Górnym Śląsku.
W 1934 urząd proboszcza objął Eryk Michalowski, który pełnił stanowisko do 1938.
W latach 1923–1934 raz w miesiącu organizowane były nabożeństwa polskojęzyczne. Od 1936 częstotliwość ta wzrosła do dwóch w miesiącu.
Według stanu na 1936 30% członków zboru było Polakami, natomiast 60% posługiwało się językiem polskim. W dwudziestoleciu międzywojennym przy parafii działały polskie organizacje, takie jak Towarzystwo Polaków Ewangelików, Stowarzyszenie Niewiast, Związek Polskiej Młodzieży Ewangelickiej.
W 1937 parafia posiadała 1215 wiernych. W 1938 stanowisko proboszcza sprawował ks. Wolfgang Graefe. Jego następcą został w 1939 ks. Swoboda, a latach 1942–1945 funkcję tę pełnił ks. Urlich Koch.
Po zakończeniu II wojny światowej wielu członków zboru zmuszonych było do wyjazdów na skutek akcji wysiedlania osób narodowości niemieckiej. Osoby, które nie opuściły kraju, pozbawiane były mieszkań.
Normalne życie zborowe zostało przywrócone dzięki objęciu opieką duszpasterską miejscowych wiernych przez ks. Zenona Dietricha w 1945, który do 1946 pełnił stanowisko proboszcza. W tym samym roku został on zastąpiony przez ks. Wilhelma Firlę. Ksiądz Firla w 1952 wyjechał do pracy na Mazurach, wskutek czego parafia zaczęła być administrowana przez proboszczów z parafii w Świętochłowicach.
W 1981 miały miejsce uroczystości związane z 85 rocznicą powołania parafii w Wirku. Obecny na nich był Biskup Kościoła ks. Janusz Narzyński, a także goście z parafii partnerskich w Holandii i RFN.
W 1990 w wyniku wybuchu gazu doszło do zniszczenia plebanii. 12 listopada 1995 podczas nabożeństwa z udziałem Biskupa Kościoła ks. Jana Szarka na jej miejscu oddano do użytku nowy dom parafialny.
15 września 2002 odbyły się obchody 200-lecia poświęcenia kościoła, nabożeństwo tego dnia poprowadził biskup diecezji katowickiej ks. Tadeusz Szurman.
Współczesność.
Nabożeństwa w Kościele Odkupiciela odbywają się w każdą niedzielę i święta. Zbór nie posiada własnego duszpasterza, parafia administrowana jest przez proboszcza parafii w Świętochłowicach.
Cmentarz.
W 1924 założono cmentarz parafialny przy obecnej ul. Osiedlowej. W 1978 z powodu bliskości nowo wybudowanego osiedla mieszkaniowego cmentarz został zlikwidowany. Obecnie na jego miejscu znajduje się park wraz z krzyżem oraz tablicą pamiątkową. Pochówki parafian odbywają się na cmentarzu parafialnym w Świętochłowicach.

</doc>
<doc id="2308961" url="https://pl.wikipedia.org/wiki?curid=2308961" title="Let Them Talk">
Let Them Talk

Let Them Talk – debiutancki album angielskiego aktora i muzyka Hugh Lauriego.
Album, który składa się z klasycznych bluesowych utworów, został wydany 9 maja 2011 roku. Gościnnie w niektórych utworach wystąpili Tom Jones, Irma Thomas i Dr. John. Laurie, oprócz śpiewu, gra także na pianinie oraz gitarze. Poza nim w tworzeniu albumu udział wzięli także Kevin Breit jako gitarzysta oraz Vincent Henry jako saksofonista. Producentem albumu jest Joe Henry, zaś autorem aranżacji Allen Toussaint.
Wydawnictwo w Polsce uzyskało status podwójnej platynowej płyty.

</doc>
<doc id="2308964" url="https://pl.wikipedia.org/wiki?curid=2308964" title="Parafia Ewangelicko-Augsburska w Pyskowicach">
Parafia Ewangelicko-Augsburska w Pyskowicach

Parafia Ewangelicko-Augsburska w Pyskowicach – ewangelicko-Augsburska parafia w Pyskowicach, należąca do diecezji katowickiej. Mieści się przy ulicy Sienkiewicza. Obejmuje swoim zasięgiem miasto Pyskowice oraz sąsiednie miejscowości położone w powiecie gliwickim. W 2015 liczyła 66 wiernych.
Historia.
Ewangelicy zamieszkujący Pyskowice od 1809 zostali objęci administracją parafii w Gliwicach. Po wybudowaniu w 1876 kościoła ewangelickiego w Toszku została powołana samodzielna parafia Toszek-Pyskowice. Wierni zamieszkujący Pyszkowice uczęszczali na nabożeństwa do Toszka, a także organizowali je na terenie swojego miasta w wynajmowanych salach.
Idea budowy kościoła w Pyskowicach powstała w drugiej połowie XIX wieku. Środki na budowę zostały pozyskane z funduszu Bratniej Pomocy im. Gustawa Adolfa. Prace rozpoczęto w 1894 i zakończono je uroczystym poświęceniem obiektu w dniu 6 stycznia 1897. Proboszczem został ks. Hoffman z Toszka. Przy budynku kościoła urządzono cmentarz.
Budynek parafialny powstał dzięki zakupieniu w 1914 od władz miejskich działki znajdującej się obok kościoła i dostosowaniu znajdującej się na niej nieruchomości. 
W 1926 Pyskowice zamieszkiwało 514 ewangelików, liczba ta utrzymywała się na stałym poziomie do 1945.
Podczas II wojny światowej kościół oraz dom parafialny uniknęły zniszczeń, zmniejszyła się jednak liczba wiernych parafii. Od 1945 parafia administrowana jest przez proboszczów z Gliwic. Pierwsze powojenne nabożeństwo miało miejsce 17 marca 1946.

</doc>
<doc id="2308968" url="https://pl.wikipedia.org/wiki?curid=2308968" title="Kochanie, zmniejszyłem dzieciaki">
Kochanie, zmniejszyłem dzieciaki

Kochanie, zmniejszyłem dzieciaki () – amerykański film fantastyczno-komediowy z 1989 roku w reżyserii Joego Johnstona.
Treść.
Wynalazca Wayne Szaliński pracuje nad maszyną do pomniejszania przedmiotów. Testowane urządzenie, przez przypadek zmniejsza do rozmiarów mikroskopijnych dzieci jego i sąsiadów...

</doc>
<doc id="2308970" url="https://pl.wikipedia.org/wiki?curid=2308970" title="Parafia Ewangelicko-Augsburska w Świętochłowicach">
Parafia Ewangelicko-Augsburska w Świętochłowicach

Parafia Ewangelicko-Augsburska w Świętochłowicach – Ewangelicko-Augsburska parafia w Świętochłowicach, należąca do diecezji katowickiej. Mieści się przy placu księdza Leopolda Raabe. W 2014 liczyła około 250 wiernych.
Historia.
Początkowo ewangelicy ze Świętochłowic należeli do parafii w Chorzowie i uczęszczali do tamtejszego kościoła im. Elżbiety. Po wybudowaniu ewangelickiej szkoły w Świętochłowicach, odbywały się tam nabożeństwa.
W związku z małym rozmiarem chorzowskiej świątyni, powstała potrzeba budowy własnego kościoła na terenie Świętochłowic. Kościół im. Jana Chrzciciela został postawiony latach 1900–1901. Uroczystość poświęcenia budowli miała miejsce 1 grudnia 1901 roku.
W 1902 powstaje chór. Budynek plebanii został wybudowany dwa lata później. W 1904 rozpoczęto również działania mające na celu założenie cmentarza. Teren przyszłej nekropolii został poświęcony 1 maja 1910.
22 września 1910 na mocy decyzji Konsystorza Śląskiej Prowincji Kościelnej Ewangelickiego Kościoła Unii Staropruskiej we Wrocławiu zostaje utworzona samodzielna parafia ewangelicka w Świętochłowicach.
Nabożeństwa w parafii były sprawowane zarówno w języku niemieckim, jak i polskim. Działały stowarzyszenia i związki kobiece, robotnicze, czy młodzieżowe. Ukazywało się tu również czasopismo kościelne "Kirche und Heimat". W 1912 budynek plebanii został powiększony o dwie sale parafialne.
Po 1922 na mocy plebiscytu na Górnym Śląsku Świętochłowice znalazły się w granicach II Rzeczypospolitej. Nastąpił spadek liczby ludności wyznania ewangelickiego.
W okresie międzywojennym parafia należała do Ewangelickiego Kościoła Unijnego na polskim Górnym Śląsku. Działały przy niej stowarzyszenia skupiające polskich ewangelików, jak Polskie Towarzystwo Oświaty i Sztuki „Jedność”, Towarzystwo Polaków Ewangelików, Ewangelickie Stowarzyszenie Niewiast, Związek Polskiej Młodzieży Ewangelickiej, Ewangelicka Kuźnica.
Po zakończeniu II wojny światowej członkowie zboru świętochłowickiego padają ofiarami represji, na cmentarzu ewangelickim utworzono zbiorowy grób ofiar Obozu Zgoda. Budynek kościoła został zabezpieczony przez wiernych, którzy pilnowali go przed odebraniem parafii. Stanowisko proboszcza objął ks. Leopold Raabe.
Od 1945 liczba członków zboru stale malała, a działalność parafii na polu charytatywnym i społecznym została ograniczona. Prężnie działał jednak chór, organizujący również bale, przedstawienia, czy zjazdy młodzieży. Rozwijała się również współpraca z parafią w Wirku.
Ksiądz proboszcz Leopold Raabe pełni urząd do 1977, w 1978 na stanowisku zastąpił go ks. Tadeusz Szurman.
W latach 80. XX wieku parafia zajmowała się rozdysponowaniem pomocy humanitarnej dla mieszkańców Górnego Śląska przekazanej przez kraje zachodnie.
Współczesność.
Nabożeństwa w Kościele Jana Chrzciciela odbywają się w każdą niedzielę i święta. Stanowisko proboszcza - administratora parafii pełni ks. Sebastian Olencki.
Prowadzone są lekcje religii dla dzieci, szkółki niedzielne oraz spotkanie młodzieżowe i lekcje pokonfirmacyjne. Organizowane są półkolonie oraz ferie dla dzieci, rekolekcje, koncerty, spotkania seniorów i Godzina Biblijna.
Pod kierownictwem Igi Eckert działa chór parafialny „Largo”.
Parafia utrzymuje partnerskie relacje ze zborami z Niemiec i Holandii – Parafię ewangelicką w Burgum (Holandia, od 1988), parafią Südostgemeinde w Darmstadt (Niemcy, od 1984) i parafią w Wittenberdze (Niemcy, od 1991).

</doc>
<doc id="2308971" url="https://pl.wikipedia.org/wiki?curid=2308971" title="Muzeum Solca im. księcia Przemysła">
Muzeum Solca im. księcia Przemysła

Muzeum Solca im. księcia Przemysła powstało 1 stycznia 2009, uroczyste otwarcie nastąpiło 12 marca 2009. Muzeum mieści się w budynku o nazwie Villa Anna, zbudowanym w 1911 roku przez Carla Juegrensa - soleckiego przemysłowca niemieckiego pochodzenia. Muzeum ma charakter regionalny - gromadzi głównie eksponaty związane z historią Solca Kujawskiego i okolicznych wsi. Jest jednostką samorządu terytorialnego, jego organem założycielskim jest Urząd Miasta i Gminy Solec Kujawski.
Patron.
Patronem Muzeum jest książę Przemysł, który w 1325 roku lokował Solec Kujawski na prawie magdeburskim. Logo Muzeum wzorowane jest na pieczęci pieszej Przemysła, przedstawiającej samego księcia, trzymającego w jednej ręce tarczę, a w drugiej miecz i hełm. Na tarczy umieszczono herb Kujaw. Nad księciem z lewej strony unosi się ręka, mająca symbolizować ochronę i boskie błogosławieństwo.
Drzewo genealogiczne Przemysła:
Działalność.
Głównymi celami działalności Muzeum są m.in.:
Ekspozycja.
Wystawa stała poświęcona jest dziejom miasta i jego okolic do końca XX wieku. Najstarszym prezentowanym eksponatem jest fragment motyki rogowej z okresu późnego paleolitu (9-8 tys. lat p.n.e.). W części poświęconej prehistorii na uwagę zasługują również fragmenty ceramiki oraz narzędzia krzemienne z okolic Kabatu. W dalszej części wystawy poznajemy historię Solca od momentu pierwszej informacji pisanej w 1263 roku, aż do czasów współczesnych. Plansze prezentują losy miasta na tle dziejów Polski i Kujaw. Całość uzupełniają pamiątki odnalezione w Solcu i okolicach. Muzeum posiada kolekcję monet z XV-XIX wieku.
Wystawy czasowe dotyczą głównie historii regionu i organizowane są zazwyczaj co dwa miesiące.
W Muzeum prowadzone są także wykłady, warsztaty oraz lekcje muzealne.

</doc>
<doc id="2308981" url="https://pl.wikipedia.org/wiki?curid=2308981" title="Porwanie (przestępstwo)">
Porwanie (przestępstwo)

Porwanie – przestępstwo polegające na bezprawnym pozbawieniu człowieka wolności i zmuszeniu do zmiany miejsca pobytu wbrew jego woli, w przeszłości jedno ze źródeł niewolnictwa. Porwanie, wiążące się z przetransportowaniem ofiary w inne miejsce, w niektórych krajach jest karane surowiej niż bezprawne pozbawienie wolności. Współcześnie porwania stały się jedną z metod działania terrorystów. W niektórych ustawodawstwach, np. w polskim Kodeksie karnym z 1997 roku, wyróżnia się szczególną formę porwania – uprowadzenie, gdy ofiarą jest osoba małoletnia lub nieporadna ze względu na swój stan fizyczny lub psychiczny.

</doc>
<doc id="2308983" url="https://pl.wikipedia.org/wiki?curid=2308983" title="Hoogezand-Sappemeer">
Hoogezand-Sappemeer

Hoogezand-Sappemeer (gro.: "Hogezaand-Sapmeer") - gmina w północno-wschodniej Holandii, w prowincji Groningen. Siedzibą władz gminy jest Hoogezand. Według spisu ludności z 2013 roku gmina liczy 34 363 mieszkańców. Ma powierzchnię 72,99 km²
Komunikacja.
Na terenie gminy znajdują się 4 stacje kolejowe : Kropswolde, Martenshoek, Hoogezand-Sappemeer i Sappemeer Oost.

</doc>
<doc id="2308986" url="https://pl.wikipedia.org/wiki?curid=2308986" title="Uniwersytet Chuo">
Uniwersytet Chuo



</doc>
<doc id="2308991" url="https://pl.wikipedia.org/wiki?curid=2308991" title="Rusa">
Rusa

Władcy urartyjscy

</doc>
<doc id="2308992" url="https://pl.wikipedia.org/wiki?curid=2308992" title="Mistrzostwa Świata w Wioślarstwie 2005">
Mistrzostwa Świata w Wioślarstwie 2005

35. Mistrzostwa Świata Seniorów w Wioślarstwie 2005 – odbywały się między 28 sierpnia i 4 września w japońskim mieście Gifu. Były to pierwsze mistrzostwa organizowane w Azji.

</doc>
<doc id="2308993" url="https://pl.wikipedia.org/wiki?curid=2308993" title="DH Astra">
DH Astra



</doc>
<doc id="2308995" url="https://pl.wikipedia.org/wiki?curid=2308995" title="Hoogezand">
Hoogezand

Hoogezand (Gro.: "Hogezaand") - wieś w Holandii, w prowincji Groningen, w gminie Hoogezand-Sappemeer, której stanowi siedzibę. Do 1949 roku Hoogezand stanowiło osobną jednostkę administracyjną. 

</doc>
<doc id="2308996" url="https://pl.wikipedia.org/wiki?curid=2308996" title="M-51">
M-51



</doc>
<doc id="2309002" url="https://pl.wikipedia.org/wiki?curid=2309002" title="Martenshoek">
Martenshoek

Martenshoek - wieś w Holandii, w prowincji Groningen, w gminie Hoogezand-Sappemeer. Położona jest około 2 km na zachód od Hoogezand.

</doc>
<doc id="2309004" url="https://pl.wikipedia.org/wiki?curid=2309004" title="Parafia Ewangelicko-Augsburska w Raciborzu">
Parafia Ewangelicko-Augsburska w Raciborzu

Parafia Ewangelicko-Augsburska w Raciborzu – ewangelicko-augsburska parafia w Raciborzu, należąca do diecezji katowickiej. Mieści się przy ulicy Starowiejskiej.
Historia.
Początki protestantyzmu na terenie Raciborza związane są z władcą ziemskim Jerzym Hohenzollernem-Ansbachem, któremu podlegał teren w okolicy miasta. Jako luteranin, pragnął zaprowadzić swoje wyznanie na terenie jemu podległym. Za jego przyczyną, w XVI wieku w Raciborzu powstały dwa zbory ewangelickie. Jednak w 1607 został ogłoszony przez Habsburgów zakaz osiedlania się na terenie miasta osób wyznania protestanckiego. 
Dopiero po 1742, w związku z przejściem tego terenu pod panowanie Prus, doszło do odrodzenia się luteranizmu w Raciborzu. W 1779 rozpoczęto budowę kościoła ewangelickiego, mającego służyć przede wszystkim stacjonującym tam żołnierzom. W związku z jego wadami konstrukcyjnymi i groźbą zawalenia budowli, został wyburzony.
W 1830 do potrzeb kultu luterańskiego został zaadaptowany kościół Świętego Ducha, uprzednio rzymskokatolicki. W 1895 na terenie miasta zamieszkiwało 3.538 ewangelików, co stanowiło 15% ludności miasta. W związku niewielkim rozmiarem świątyni luterańskiej w stosunku do liczby zborowników, zdecydowano o postawieniu nowego kościoła. 19 września 1909 wmurowany został kamień węgielny pod budowę, a 1 listopada 1911 odbyła się uroczystość poświęcenia nowego kościoła ewangelickiego. Ołtarz oraz dzwony przeniesione zostały z wcześniejszej świątyni. Obok budynku kościoła postawiona została plebania oraz dom parafialny, w którym umieszczono przedszkole i stację diakonijną.
W 1945 dom parafialny został podpalony przez żołnierzy radzieckich, a plebanię zdewastowano. W związku z wyjazdami oraz wysiedleniami osób narodowości niemieckiej, na terenie miasta pozostało niewielu luteran. Nie byli oni w stanie pokrywać kosztów utrzymania kościoła oraz remontu zniszczonych budynków parafii. Nabożeństwa prowadzone były na plebanii, która została również częściowo zajęta na mieszkania. 
W 1957 Cech Rzemiosł Różnych przystąpił do odbudowy budynku dawnego domu parafialnego, zakończonej w 1961. Umieszczono tam jego siedzibę.
Kościół parafialny niszczał, w związku z czym został w latach 60. XX wieku przejęty przez władze miejscowe z zamiarem przeznaczenia go na salę widowiskową. Budynek plebanii przekształcono 22 lipca 1969 w Urząd Stanu Cywilnego, w związku z czym jego mieszkańców wysiedlono, a miejscem odprawiania nabożeństw stała się kaplica położona na cmentarzu ewangelickim przy ul. Starowiejskiej.
Budynek kościoła ostatecznie rozebrano, a w latach 1973-1978 na jego miejscu wybudowano siedzibę Szkoły Muzycznej.
Współczesność.
Parafia w 2022 skupiała 8 wiernych. Nabożeństwa prowadzone są w ewangelickiej kaplicy na cmentarzu przy ul. Starowiejskiej w każdą drugą i czwartą niedzielę miesiąca oraz w święta. Zbór nie posiada własnego duszpasterza, stanowisko proboszcza-administratora pełni ks. Mirosław Sikora, proboszcz parafii w Rybniku.

</doc>
<doc id="2309006" url="https://pl.wikipedia.org/wiki?curid=2309006" title="Psia skóra">
Psia skóra

Psia skóra (alb. Lëkura e qenit) – powieść albańskiego pisarza Fatosa Kongoli. Po raz pierwszy została wydana w roku 2003, nakładem Wydawnictwa Toena. W Polsce pierwsze wydanie ukazało się w roku 2007 w przekładzie Doroty Horodyskiej, w nakładzie Wydawnictwa Czarne.
Fabuła.
Tytułowa psia skóra to przezwisko nadane kiepskiemu pisarzowi i scenarzyście, żyjącemu w Albanii, w okresie komunizmu i pierwszych lat transformacji ustrojowej. Bohater przekroczył pięćdziesiątkę, jego żona Marga umiera na raka, dzieci oddaliły się od niego, a on wspomina swoje życie, które poza historiami miłosnymi zdaje się nie mieć żadnej wartości.
Opowieść o alkoholizmie i kolejnych namiętnościach Krista Tupka, zwanego też pogardliwie Dupkiem (gra słów w języku albańskim: "Tarapi"-"Trapi") stanowi pretekst do ukazania mechanizmów zniewolenia społeczeństwa w okresie komunizmu i ciągłego poszukiwania normalności.
W ramach promocji "Psiej skóry" F. Kongoli w 2007 odwiedził Polskę. Powieść Kongoliego doczekała się także przekładu na język angielski i niemiecki. Niemiecki przekład został w czerwcu 2006 uznany w Niemczech za książkę miesiąca.

</doc>
<doc id="2309007" url="https://pl.wikipedia.org/wiki?curid=2309007" title="Wznowienie">
Wznowienie



</doc>
<doc id="2309009" url="https://pl.wikipedia.org/wiki?curid=2309009" title="Jackson Liberato Ramos">
Jackson Liberato Ramos

Jackson Liberato Ramos (ur. 3 marca 1958 w Porto Alegre) – brazylijski piłkarz występujący podczas kariery na pozycji pomocnika.
Kariera klubowa.
Karierę piłkarską Jackson zaczął w klubie Grêmio Porto Alegre w 1977. Z Grêmio dwukrotnie zdobył mistrzostwo stanu Rio Grande do Sul – Campeonato Gaúcho w 1977 i 1979. W latach 1980–1981 był zawodnikiem klubu América Natal. W lidze brazylijskiej zadebiutował 24 lutego 1980 w wygranym 1-0 meczu z Vila Nova Goiânia. Z Américą dwukrotnie zdobył mistrzostwo stanu Rio Grande do Norte – Campeonato Potiguar w 1980 i 1981. W latach 1981–1982 występował w Figueirense Florianópolis.
Kariera reprezentacyjna.
Jackson występował w olimpijskiej reprezentacji Brazylii. W 1979 uczestniczył w Igrzyskach Panamerykańskich, na których Brazylia zdobyła złoty medal. Na turnieju w San Juan wystąpił tylko w meczu z Kostaryką.

</doc>
<doc id="2309010" url="https://pl.wikipedia.org/wiki?curid=2309010" title="Moretele">
Moretele

Moretele – gmina w Republice Południowej Afryki, w Prowincji Północno-Zachodniej, w dystrykcie Bojanala Platinum. Siedzibą administracyjną gminy jest Makapanstad.

</doc>
<doc id="2309011" url="https://pl.wikipedia.org/wiki?curid=2309011" title="Madibeng">
Madibeng

Madibeng – gmina w Republice Południowej Afryki, w Prowincji Północno-Zachodniej, w dystrykcie Bojanala Platinum. Siedzibą administracyjną gminy jest Brits.

</doc>
<doc id="2309012" url="https://pl.wikipedia.org/wiki?curid=2309012" title="Kropswolde">
Kropswolde

Kropswolde (gro.: "Wolle") – wieś w Holandii, w prowincji Groningen, w gminie Hoogezand-Sappemeer. Położona około 3 km na południowy zachód od Hoogezand.

</doc>
<doc id="2309013" url="https://pl.wikipedia.org/wiki?curid=2309013" title="Rustenburg (gmina)">
Rustenburg (gmina)

Rustenburg – gmina w Republice Południowej Afryki, w Prowincji Północno-Zachodniej, w dystrykcie Bojanala Platinum. Siedzibą administracyjną gminy jest Rustenburg.

</doc>
<doc id="2309014" url="https://pl.wikipedia.org/wiki?curid=2309014" title="Parafia Ewangelicko-Augsburska w Chorzowie">
Parafia Ewangelicko-Augsburska w Chorzowie

Parafia Ewangelicko-Augsburska w Chorzowie – ewangelicko-augsburska parafia w Chorzowie, należąca do diecezji katowickiej. Mieści się przy ulicy gen. H. Dąbrowskiego 22. W 2019 liczyła około 480 wiernych.
Historia.
Organizację nabożeństw ewangelickich w Królewskiej Hucie rozpoczęto w 1801 w sali posiedzeń Huty Królewska. Następnie posługi religijne zostały przeniesione od 1804 do sali modlitewnej, urządzonej w budynku nowej szkoły. 28 sierpnia 1825 otwarto wspólny, ewangelicko-katolicki cmentarz. Wierni z miasta należeli początkowo do parafii w Tarnowskich Górach, następnie przeszli pod administrację parafii w Bytomiu .
Pierwszą świątynią ewangelicką na terenie Królewskiej Huty został poświęcony 13 listopada 1844 Kościół im. Elżbiety.
W latach 50. XX wieku wybudowano siedziby dwóch szkół. Kolejny budynek szkolny został otwarty w 1864 r., od 1870 stał się on ewangelicką szkołą gminną o charakterze publicznym.
Samodzielna parafia została utworzona dzięki wybudowaniu w latach 1876-1877 budynku plebanii. Pierwszym proboszczem został ks. Rudolf Feigs.
W ramach uczczenia 400 rocznicy urodzin Marcina Lutra, parafia przystąpiła do budowy sierocińca, który poświęcono 1 sierpnia 1884.
Z racji prężnego rozwoju parafii i dużej liczby jej członków, nie mogących się pomieścić w obecnej świątyni, podczas sprawowania urzędu proboszcza przez ks. Martin Zawada zdecydowano o budowie nowego kościoła. 21 marca 1897 odbyła się uroczystość położenia kamienia węgielnego, a budowę obiektu ukończono 10 listopada 1898, kiedy odbyło jego się poświęcenie jako kościoła im. ks. Marcina Lutra.
W 1905 na stanowisko proboszcza został wybrany ks. Fryderyk Schmidt.
W latach poprzedzających wybuch I wojny światowej parafia ewangelicka w Królewskiej Hucie liczyła około 14 tysięcy członków, co stanowiło piątą część mieszkańców miasta.
W okresie międzywojennym parafia należała do Ewangelickiego Kościoła Unijnego na polskim Górnym Śląsku. W 1930 roku dokonano wyboru ks. Jana Schichy na stanowisko proboszcza. Według danych dostarczonych przez władze województwa śląskiego, parafia w 1937 liczyła 5015 wiernych. 
Parafia planowała postawienie nowej sali parafialnej oraz budynku probostwa, położonych przy kościele Marcina Lutra, jednak w realizacji tych zamierzeń przeszkodził wybuch II wojny światowej.
Pierwszym powojennym proboszczem-administratorem parafii chorzowskiej został w lipcu 1945 ks. Józef Szeruda, zastąpiony na tym stanowisku jeszcze w tym samym roku przez ks. Roberta Fiszkala, pełniącego urząd do 1956. W 1950 liczba członków parafii wynosiła około 2500 wiernych, spadek ten w stosunku do liczby przedwojennej spowodowany był przede wszystkim wysiedleniami osób narodowości niemieckiej.
W 1956 na proboszcza wybrano ks. Rudolfa Mrowca. Liczba zborowników stale zmniejszała się, w 1960 osiągając liczbę ok. 1500 osób. Kolejnym duszpasterzem parafii został w 1970 ks. Wiktor Zeler, sprawujący urząd przez trzy lata i zastąpiony w 1973 przez ks. Jerzego Romańskiego. 
Na mocy uchwały Rady Miasta Chorzowa w 1997 siedziba parafii została przeniesiona z budynku przy ul. Katowickiej 96 na ul. Dąbrowskiego 22.
W 2008 do pełnienia funkcji proboszcza został powołany ks. Bogusław Cichy.
Współczesność.
Nabożeństwa w parafii odbywają się w każdą niedzielę i święta w kościele Marcina Lutra, ponadto w adwencie i czasie pasyjnym prowadzone są nabożeństwa tygodniowe. Ponadto w okresie od maja do listopada odprawiane są nabożeństwa w kościele Elżbiety.
Do innych aktywności parafialnych należy działalność Koła Pań, spotkania biblijne i modlitewne, spotkania rodzinne oraz herbatki parafialne. Prowadzony jest również chór mieszany "Cantate" oraz zespół młodzieżowy "Falstart".

</doc>
<doc id="2309015" url="https://pl.wikipedia.org/wiki?curid=2309015" title="Wolicki">
Wolicki

Wolicki:

</doc>
<doc id="2309017" url="https://pl.wikipedia.org/wiki?curid=2309017" title="Wolicka">
Wolicka



</doc>
<doc id="2309018" url="https://pl.wikipedia.org/wiki?curid=2309018" title="Kgetlengrivier">
Kgetlengrivier

Kgetlengrivier – gmina w Republice Południowej Afryki, w Prowincji Północno-Zachodniej, w dystrykcie Bojanala Platinum. Siedzibą administracyjną gminy jest Koster.

</doc>
<doc id="2309020" url="https://pl.wikipedia.org/wiki?curid=2309020" title="Druszkiewicz">
Druszkiewicz

Druszkiewicz:

</doc>
<doc id="2309021" url="https://pl.wikipedia.org/wiki?curid=2309021" title="Moses Kotane (gmina)">
Moses Kotane (gmina)

Moses Kotane – gmina w Republice Południowej Afryki, w Prowincji Północno-Zachodniej, w dystrykcie Bojanala Platinum. Siedzibą administracyjną gminy jest Mogwase.

</doc>
<doc id="2309022" url="https://pl.wikipedia.org/wiki?curid=2309022" title="Parafia Ewangelicko-Augsburska w Bytomiu-Miechowicach">
Parafia Ewangelicko-Augsburska w Bytomiu-Miechowicach

Parafia Ewangelicko-Augsburska w Bytomiu-Miechowicach – luterańska parafia w Bytomiu, w dzielnicy Miechowice, należąca do diecezji katowickiej Kościoła Ewangelicko-Augsburskiego w RP. Mieści się przy ulicy Matki Ewy. W 2012 liczyła około 150 wiernych. 
Historia.
Na terenie wsi Miechowice w 1890 powstały budynek ewangelickiego zakładu opiekuńczego "Ostoja Pokoju", będący darem dla Ewy von Tiele Winckler od jej ojca. W budynku powstała skromnie urządzona, neogotycka kaplica z witrażem, w której prowadzone były nabożeństwa. Społeczność luterańska Miechowic liczyła wówczas około 700 osób.
W 1892 oddano do użytku budynek szpitala Weleska, przeznaczonego dla 80 chorych. 
Na potrzeby zakładów, w 1896 rozpoczęto budowę kościoła ewangelickiego, zakończoną uroczystym poświęceniem w dniu 2 lutego 1898. Nabożeństwa przeniesiono do nowej świątyni, a kaplica w "Ostoi Pokoju" pełniła od tego czasu funkcje pomocnicze.
W 1902 obok szpitala wybudowano kolejny budynek dla chorych, natomiast 1 października 1905 miała miejsce uroczystość poświęcenia budynku "Cisza Syjonu". Mieścił on dużą salę, gdzie odbywały się ewangelizacje i inne uroczystości, natomiast w oddzielnych pokojach mieszkały diakonise. W przybudówce znajdowała się zakładowa kuchnia.
W miechowickim kompleksie powstało 28 budynków domu opieki. Na początku XX wieku oprócz zakładów opiekuńczych działał tam szpital, szkoła pielęgniarska, ochronka, domy pomocy dla dzieci, kobiet i mężczyzn. W 1927 parafia w Miechowicach liczyła 2300 wiernych.
W czasie I wojny światowej na terenie ośrodka działał szpital dla żołnierzy. Po II wojnie światowej w budynkach zakładu działał Państwowy Dom Dziecka. 
W latach 50. XX wieku kościół został zamknięty na czas remontu, a nabożeństwa i inne uroczystości kościelne, w tym konfirmacje i śluby odbywały się w budynku "Anielska Straż".
W latach 1984-1987 powstał nowy dom parafialny, poświęcony 16 sierpnia 1987. W 1991 parafia odzyskała prawo własności do budynku "Cisza Syjonu". W latach 90. XX wieku została rozebrana dawna siedziba domu dziecka. 
Od 1989 rozpoczęto czynności organizacyjne w celu powstania nowego budynku domu opieki. Prace rozpoczęto 21 października 1990 podczas poświęcenia kamienia węgielnego przez ks. bp. Janusza Narzyńskiego. Budowa trwała pięć lat, a nowy Ewangelicki Dom Opieki "Ostoja Pokoju" oddano do użytku 17 czerwca 1995.
Do 1987 księża zamieszkiwali zabytkowy budynek plebanii z 1894, mieszczący również sale katechetyczne, gdzie odbywały się lekcje religii oraz szkółki niedzielne. Po zakończeniu II wojny światowej przeniesiono tam również prowadzenie godzin biblijnych, Koła Pań oraz spotkań młodzieżowych. Po 1995 dla księży powstał nowy budynek, a w dotychczasowej plebanii urządzono mieszkania dla pracowników parafii i domu opieki.
Do parafii należał pochodzący z 1932 filialny kościół ewangelicki w Bytomiu-Bobrku. Z powodu małej liczby wiernych zamieszkujących filiał, będącej skutkiem wyprowadzki zborowników do innych dzielnic i uczęszczania do kościołów w Miechowicach i Centrum, a także śmierci części parafian z Bobrka, około 2011 zaprzestano prowadzenia w nim nabożeństw. Kościół ten został w 2014 zniszczony wskutek podpalenia i w 2017 zrekonstruowany na terenie Górnośląskiego Parku Etnograficznego w Chorzowie.
Współczesność.
Nabożeństwa w kościele ewangelickim w Miechowicach odbywają się w każdą niedzielę oraz święta.
Z powodu szkód górniczych wyburzonych zostało wiele budynków tworzących dawny zakład opiekuńczy, w związku z czym do czasów obecnych zachował się dom "Ostoja Pokoju", "Elim" i "Cisza Syjonu" oraz budynek starej plebanii, będące w posiadaniu parafii. Ponadto nadal istnieje siedziba dawnego szpitala "Waleska", która pozostaje własnością państwową.
Za kościołem położony jest niewielki cmentarz, będący miejscem pochówku miechowickich diakonis, w tym Matki Ewy.
Przy parafii działa Muzeum Domek Matki Ewy, mieszczące się w drewnianym domu z 1902 zamieszkałym dawniej przez tę diakonisę. Muzeum oprócz ekspozycji prowadzi również zwiedzanie szlaku Matki Ewy, zajęcia dla dzieci i młodzieży oraz warsztaty i szkolenia.

</doc>
<doc id="2309028" url="https://pl.wikipedia.org/wiki?curid=2309028" title="Ventersdorp (gmina)">
Ventersdorp (gmina)

Ventersdorp – gmina w Republice Południowej Afryki, w Prowincji Północno-Zachodniej, w dystrykcie Dr Kenneth Kaunda. Siedzibą administracyjną gminy jest Ventersdorp.

</doc>
<doc id="2309030" url="https://pl.wikipedia.org/wiki?curid=2309030" title="Tlokwe">
Tlokwe

Tlokwe (do 2007 roku Potchefstroom) – gmina w Republice Południowej Afryki, w Prowincji Północno-Zachodniej, w dystrykcie Dr Kenneth Kaunda. Siedzibą administracyjną gminy jest Potchefstroom.

</doc>
<doc id="2309031" url="https://pl.wikipedia.org/wiki?curid=2309031" title="Maquassi Hills">
Maquassi Hills

Maquassi Hills – gmina w Republice Południowej Afryki, w Prowincji Północno-Zachodniej, w dystrykcie Dr Kenneth Kaunda. Siedzibą administracyjną gminy jest Wolmaransstad.

</doc>
<doc id="2309032" url="https://pl.wikipedia.org/wiki?curid=2309032" title="Parafia Ewangelicko-Augsburska w Krakowie">
Parafia Ewangelicko-Augsburska w Krakowie

Parafia Ewangelicko-Augsburska w Krakowie – parafia luterańska w Krakowie, należąca do diecezji katowickiej Kościoła Ewangelicko-Augsburskiego. Jej siedziba mieści się przy ulicy Grodzkiej. W 2020 liczyła 710 wiernych.
Historia.
Pierwszy zbór.
Pierwsze kazania w duchu luteranizmu były głoszone w krakowskich kościołach w latach 1545 i 1547. Od 1552 rozpoczęło się prowadzenie nabożeństw domowych w Woli Justowskiej i Chełmie, na które przybywali mieszkańcy miasta. W 1556 w Krakowie zamieszkiwało około 1000 ewangelików, co stanowiło 5% jego ówczesnej populacji.
W drugiej połowie XVI wieku w Krakowie funkcjonował zbór kalwiński. 17 sierpnia 1557 nastąpiło ustanowienie własnego duszpasterza w osobie księdza Grzegorza Pawła, a w ogrodzie Jana Bonera, zwolennika kalwinizmu, odbyło się też pierwsze publiczne nabożeństwo. Pomocnicze funkcje duszpasterskie w zborze pełnił ks. Stanisław Wiśniowski, a od 1558 opiekę nad niemieckimi wiernymi objął ks. Daniel Biliński.
W 1564 założone zostało Gimnazjum Ewangelickie, kształcące na kierunkach humanistycznym i religijnym. Od 1569 za Bramą Mikołajską działał ewangelicki cmentarz.
Dzięki pozwoleniu wydanemu przez króla Zygmunta II Augusta 2 maja 1572 otwarto kościół św. Jana, nazywany brogiem, a dla protestantów zagwarantowana została wolność religijna. 29 września 1573 w Krakowie miał miejsce synod generalny, na którym została przyjęta ugoda sandomierska. W zebraniach synodu uczestniczył wojewoda Jan Firlej.
Kościół był wielokrotnie atakowany podczas zamieszek antyprotestanckich począwszy od 1574. Ostatecznie, został on 23 maja 1591 całkowicie zniszczony w trakcie tumultu krakowskiego. Rok później, 16 lipca 1575 katoliccy studenci dokonali tumultu cmentarnego, podczas którego zbezczeszczony został ewangelicki cmentarz. W kolejnych latach dochodziło do kolejnych aktów chuligańskich przeciwko członkom zboru oraz profanacji zwłok ewangelickich zmarłych. Do drugiego zniszczenia nekropolii doszło podczas zamieszek w dniu 21 czerwca 1577. 19 września 1579 przez uczniów szkół katolickich zostały wybite okna protestanckiej świątyni.
W święto Wniebowstąpienia Pańskiego 8 maja 1587 podczas kolejnego tumultu miało miejsce zniszczenie odbudowanego kościoła ewangelickiego oraz jego podpalenie. Powtórnie zrekonstruowana świątynia została ostatecznie zburzona po zamieszkach 23 maja 1591, w obecności króla Zygmunta III Wazy.
Z powodu bezpieczeństwa, siedziba zboru została przeniesiona do Aleksandrowic. W mieście dochodziło jednak w dalszym ciągu do profanacji cmentarza oraz napaści na wyznawców protestantyzmu, a 10 kwietnia 1607 zniszczony został szpital ewangelicki.
14 kwietnia 1613 miał miejsce atak na aleksandrowicki zbór oraz jego duchownych, którego dokonali przybili z Krakowa uczniowie oraz miejski plebs. Z tego powodu, w 1614 dokonano kolejnego przeniesienia miejsca sprawowania nabożeństw do Wielkanocy. W Wielkanocy około 1613 został zbudowany murowany budynek kościoła z wieżą, w której zawieszono trzy dzwony. Obok kościoła zlokalizowano cmentarz, a także dom dla duszpasterza zboru, dom dla służby oraz szkołę.
Oficjalną siedzibą parafii ewangelickiej wieś stała się w 1616.
Nabożeństwa w celu dogodniejszego dojazdu z Krakowa sprawowane były również na terenie majątku kalwińskiej rodziny Żeleńskich w Łuczanowicach
W wyniku realizacji postanowień zgody sandomierskiej, od 1615 zbór skupiał wiernych zarówno kalwinizmu, jak i luteranizmu. W 1636 liczył 229 wiernych, pośród których przeważali przedstawiciele niemieckiego, szkockiego i francuskiego mieszczaństwa. Wśród wiernych znajdowali się również członkowie kalwińskiej szlachty, natomiast nieliczne przedstawicielstwo posiadali mieszczanie polscy. Luteranami byli przede wszystkim mieszczanie pochodzenia niemieckiego. W tym okresie na terenie miasta nabożeństwa były sprawowane sporadycznie w budynkach prywatnych oraz wynajmowanym na ten cel kościele św. Scholastyki.
W 1626 w Łuczanowicach rozpoczęto wznoszenie ewangelickiej kaplicy, jednak z uwagi na przeszkody czynione przez przybywające tam z Krakowa antyprotestanckie bandy, proces ten trwał przez 10 lat. Kaplicę poświęcono w 1636 i stała się ona nowym miejscem sprawowania nabożeństw na terenie tej miejscowości.
Kościół i zabudowania zborowe w Wielkanocy zostały splądrowane przez wojska Karola X Gustawa podczas potopu szwedzkiego. W lipcu 1656 majątek zboru został podpalony przez podburzony tłum, w późniejszym czasie został jednak odbudowany.
Kaplica w Łuczanowicach została zamknięta w 1687 dla publicznych nabożeństw na mocy wyroku sądu, w którym odnoszono się do przepisu z 1632, zakazującego otwierania nowych zborów. Od tego czasu nabożeństwa w kaplicy prowadzono tylko dla członków rodziny Żeleńskich, a w późniejszym czasie została ona połączona z budynkiem łuczanowickiego dworu. W 1692 pomimo zakazu sądowego, na terenie wsi odbył się pogrzeb burgrabi Stanisława Żeleńskiego. Udział wzięli w nim przedstawiciele krakowskiej szlachty, a nabożeństwo żałobne poprowadzili ks. Jan Petrozelin, ks. Stanisław Wartensius i lektor Krzysztof Złotnicki. Na skutek oskarżenia o próbę reaktywacji miejscowego zboru, zostali oni skazani na banicję. W 1787 został tu założony cmentarz ewangelicki.
Zbór w Podgórzu.
Podczas I rozbioru Polski w 1772 Austriacy zajęli Kazimierz, uznając za granicę stare koryto Wisły. W 1774 Maria Teresa Habsburg wydała patent, który zezwalał kolonistom niemieckim wyznania protestanckiego na założenie zborów w czterech miastach rzemieślniczych, a Kazimierz był planowany jako kolejne z nich. W 1775 osiem rodzin protestanckich w Kazimierzu poprosiło władze o miejsce na cmentarz. W 1776 wojska austriackie musiały jednak opuścić miasto. Aby powetować tę stratę, na prawym brzegu Wisły założono Podgórze, a na mocy patentu tolerancyjnego z września 1781 wyrażono zgodę na założenie tu zboru protestanckiego z własnym księdzem i nauczycielem. Działalność parafii zainaugurowano w 1790, kiedy powstał tu prowizoryczny, drewniany kościół. Zbór podgórski posiadał już charakter luterański. Parafia otoczyła opieką duszpasterską również społeczność ewangelicką w Lednicy Niemieckiej, którą utworzyli osiedli tam koloniści pochodzenia niemieckiego.
W strukturze Kościoła ewangelickiego austriackiej Przedlitawii zbór w Podgórzu należał do powstałej w 1784 superintendentury morawsko-śląsko-galicyjskiej. W 1789 obszar Galicji został podzielony na dwa senioraty, a zbór podgórski podporządkowany został zachodniemu senioratowi bialskiemu. W 1804 wszedł w skład nowo powstałej Superintendentury Galicji i Bukowiny. W 1809 roku Podgórze weszło w granice Księstwa Warszawskiego, a w 1815 ponownie znalazło się w Austrii. Sto lat później Podgórze zostało przyłączone do Krakowa.
Na początku XIX wieku Kraków zamieszkiwało 243 ewangelików, w Podgórzu było ich 92, w Krzeszowicach 33, w Wieliczce 6, w Lednicy 58, w Myślenicach 10, w Niepołomicach 4, a w pięciu innych miejscowościach 28, którzy razem stawili 474 wiernych. Dodatkowo na terenie parafii przebywało też około 30 górników wyznania ewangelickiego pochodzących z terenów Księstwa Warszawskiego, przybyłych do pracy w kopalni siarki w Swoszowicach. Luteranami było również około 25 zamieszkałych tymczasowo w Krakowie Słowaków.
Parafia przy ul. Grodzkiej.
Czasy pod panowaniem austriackim.
27 lipca 1816 roku Senat Wolnego Miasta Krakowa przekazał ewangelikom nie używany i niszczejący kościół św. Marcina. W związku z tym zbór w Podgórzu został zlikwidowany i poprzedni dom modlitwy zamknięto. Życie religijne ewangelików skupiło się odtąd całkowicie wokół kościoła przy ul. Grodzkiej, a filiał w Lednicy Niemieckiej przeszedł pod administrację parafii w Nowym Gawłowie. Pierwszym proboszczem parafii przy ul. Grodzkiej został ks. Fryderyk Jakub Teichmann.
Krakowscy luteranie po pozyskaniu nowego kościoła spotykali się jednak ponownie z nietolerancją religijną. Podczas uroczystości jego poświęcenia musieli być chronieni przez gwardię miejską, z uwagi na zgromadzony tłum katolickich fanatyków. Ksiądz Feliks Jaroński z katolickiej parafii Wszystkich Świętych zażądał od Senatu Rządzącego Wolnego Miasta Krakowa dodatkowych wyjaśnień odnośnie do przekazania kościoła św. Marcina protestantom, wygłaszał również nienawistne wobec ewangelików kazania. Z uwagi na tę postawę, prawo wygłaszania kazań zostało mu odebrane, został usunięty także z pracy na uniwersytecie. Z powodu kolejnych antyprotestanckich wypowiedzi, nakazano mu opuszczenie miasta.
Dotychczasowy budynek kościoła w Podgórzu został rozebrany na przełomie lat 20. i 30. XIX wieku. Rozwijał się za to nowy ośrodek parafialny przy ul. Grodzkiej, gdzie prowadzone były przebudowy dotychczasowych kamienic parafialnych oraz powstawały nowe zabudowania. Czyniono zabiegi w celu otwarcia placówki edukacyjnej, mogącej spełnić wymagania zostania szkołą miejską. Szkoła, powstała z inicjatywy Jerzego Samuela Bandtkiego, rozpoczęła tu działalność w 1826. W 1829 następcą ks. Teichmanna na stanowisku proboszcza został ks. Karol Fryderyk Otremba.
W 1833 Senat Rządzący zatwierdził w mieście działalność Londyńskiego Towarzystwa Szerzenia Chrześcijaństwa wśród Żydów. Wówczas do Krakowa przybył misjonarz Welmerskirch, a po nim kolejni. Poskutkowało to falą konwersji z judaizmu na ewangelicyzm, członkami zboru stawały się głównie rodziny wywodzące się z wyższych warstw społecznych żydowskiego mieszczaństwa. Przy parafii utworzono stanowisko kaznodziei misji żydowskiej.
Po 1846, kiedy terytorium Wolnego Miasta Krakowa włączono w skład Cesarstwa Austrii, wyraźniej zaznaczyła się dominacja zborowników narodowości niemieckiej. Relacje pomiędzy nimi, a polskimi członkami parafii były jednak przyjazne. W każdą niedzielę przed południem odbywały się nabożeństwa w języku niemieckim, natomiast polskojęzyczne nabożeństwa prowadzono w co drugą niedzielę w godzinach popołudniowych.
W 1848 oficjalnie zlikwidowana została parafia ewangelicka w Wielkanocy. Księgi parafialne oraz naczynia liturgiczne zostały przeniesione do parafii w Krakowie, a w elewację kościoła św. Marcina zostały wmurowane również dwie tablice nagrobne pochodzące z tamtejszego cmentarza. Chrzcielnicę ufundowaną w 1707 przez miejscowych ewangelików pochodzenia szkockiego zakupiła parafia rzymskokatolicka w Bydlinie. Krzyż cmentarny, siedem tablic epitafijnych szkockich parafian oraz trzy nagrobki kupców narodowości niemieckiej zostały przekazane parafii ewangelio-reformowanej w Żychlinie.
Kolejnym proboszczem parafii został ks. Jerzy Gabryś. Dzięki jego przyjaźni z Henrykiem Siemiradzkim, w latach 80. XIX wieku artysta ten namalował specjalnie dla zboru krakowskiego obraz "Chrystus uciszający burzę", który został umieszczony w ołtarzu kościoła św. Marcina. W 1872 pod zarząd parafii powrócił filiał w Lednicy Niemieckiej.
14 października 1899 miała miejsce uroczystość położenia kamienia węgielnego pod nowy budynek szkoły, którą w nowej siedzibie otwarto 17 września 1900. Dzięki dwujęzycznemu nauczaniu, stała się jedną z najlepszych placówek edukacyjnych na terenie miasta. W 1902 utworzono ponadto schronisko prowadzone przez stowarzyszenie kobiet, przeznaczone dla ubogich i niepełnosprawnych.
Ksiądz Gabryś pełnił urząd proboszcza do czasu swojej śmierci w 1906. Jego następcą został ks. Karol Michejda, który rozpoczął pracę na tym stanowisku w 1908. 
Zgodnie z danymi podawanymi przez superintendenta galicyjsko-bukowińskiego Hermanna Fritschego, w pierwszych latach XX wieku parafia liczyła 721 wiernych, z których pod względem narodowości 358 było Polakami, 353 Niemcami a 10 innego pochodzenia. Według spisu ludności z 1910 w Krakowie mieszkało 1089 ewangelików, z czego 65 osób wyznania reformowanego.
I wojna światowa i okres II Rzeczypospolitej.
W trakcie I wojny światowej budynek szkoły został przeznaczony na potrzeby wojskowe, w związku z czym nauka prowadzona była w pomieszczeniach kancelarii parafialnej. Kościół był również odpłatnie wynajmowany władzom do prowadzenia nabożeństw dla wojska.
Po zakończeniu wojny parafia krakowska zdecydowała w grudniu 1918 roku o przystąpieniu do Kościoła Ewangelicko-Augsburskiego w RP, co zostało potwierdzone 2 kwietnia 1922, a zbór stał się częścią jego superintendentury śląskiej. Stało się to pomimo objęcia terenu województwa krakowskiego jurysdykcją Kościoła Ewangelickiego Augsburskiego i Helweckiego Wyznania w Małopolsce. Według spisu w 1921 roku Kraków liczył 726 ewangelików. Pomiędzy zborownikami polskojęzycznymi i niemieckojęzycznymi powstał jednak konflikt, wskutek czego zbór niemiecki, nie chcąc podporządkowywać się warszawskiemu konsystorzowi, ogłosił niezależność i przeszedł 23 lipca 1923 do Kościoła Ewangelickiego Augsburskiego i Helweckiego Wyznania w Małopolsce, wchodząc w skład jego senioratu zachodniego.
Funkcję proboszcza zboru polskiego ks. Karol Michejda pełnił do 1922, a w 1923 rozpoczął pracę na Wydziale Teologii Ewangelickiej Uniwersytetu Warszawskiego. Kolejnym proboszczem został w 1925 ks. Wiktor Niemczyk.
Obydwa zbory korzystały z kościoła św. Marcina. W 1937 zbór niemiecki liczył 300 wiernych i posiadał szkołę, natomiast zbór polski tworzyło wówczas 1600 członków i pozostawał on właścicielem kościoła, trzech kamienic parafialnych oraz jednego hektara ziemi. Częścią zboru polskiego pozostał filiał w Lednicy Niemieckiej, od 1934 włączonej w granice miasta Wieliczka, liczący około 100 wiernych. Krakowska szkoła prowadzona przez parafię była instytucją siedmioklasową, w której budynku funkcjonowała również biblioteka parafialna z czytelnią. Obiekt mieścił także siedziby wszystkich działających tu w tym okresie ewangelickich stowarzyszeń.
II wojna światowa i lata powojenne.
Po wybuchu II wojny światowej pierwsze nabożeństwo kościele św. Marcina odbyło się 17 września 1939 i poprowadził je ks. Karol Grycz-Śmiłowski. Pomimo migracji części wiernych, odnotowano na nim dobrą frekwencję. Jeszcze we wrześniu udało się rozpocząć prowadzenie nauki w szkole prowadzonej przez parafię, którą kierowała wówczas Alicja Obraczajówna, jednak już 24 listopada 1939 została ona zamknięta przez nowe władze okupacyjne. Przez nazistowską administrację przejęty został całkowity nadzór nad parafią, a dotychczasowych duchownych narodowości polskiej nie dopuszczono do pracy. Proboszcz Niemczyk zatrudniony został jako nauczyciel języka niemieckiego i sekretarz w szkole rolniczej w Czernichowie. Pełniącym obowiązki proboszcza został od 15 kwietnia 1940 ks. Emil Kowala. Polscy członkowie zboru byli zmuszeni do opuszczenia kościoła, a nabożeństwa dla nich przeniesiono do budynku rzymskokatolickiego kościoła św. Agnieszki, który za milczącą zgodą kardynała Adama Stefana Sapiehy został przystosowany przez członków zboru do liturgii luterańskiej. Pierwsze ewangelickie nabożeństwo w kościele św. Agnieszki poprowadził w Niedzielę Palmową 23 marca 1942 ks. Kowala. Kwestie administracyjne prowadzone były w mieszkaniach prywatnych. Stan ten utrzymywał się do stycznia 1945, a pierwsze powojenne nabożeństwo w kościele św. Marcina miało miejsce 25 stycznia 1945. Podczas okupacyjnego zarządu nad dawnym mieniem zboru doszło do zniszczenia ksiąg parafialnych, biblioteki, a także epitafium Mikołaja Reja oraz 30 polskich tablic nagrobnych w budynku kościoła. 
W 1945 ks. Emil Kowala wyjechał do Cieszyna, a nowym proboszczem został ks. Karol Grycz-Śmiłowski, oficjalnie sprawujący tę funkcję do 1949. Jednak w związku jego urlopem, od 15 września 1946 zastępcą proboszcza został ks. Karol Kubisz, który następnie objął stanowisko proboszcza-administratora. Ksiądz Kubisz został wybrany na urząd proboszcza parafii w 1950. Jego małżonka Janina zajęła się między innymi prowadzeniem szkółki niedzielnej. Do krakowskiej parafii należały wówczas filiały i stacje kaznodziejskie w Jaworznie, Jarosławiu, Nowym Sączu, Zakopanem i Wieliczce.
Okres Polskiej Rzeczypospolitej Ludowej i po 1989.
W 1952 terytorium parafii zostało włączone w skład diecezji katowickiej. W tym samym roku dzięki ks. Kubiszowi został uruchomiony także filiał w Tarnowie. Do jego członków należeli w większości wierni pochodzący z terenu Śląska Cieszyńskiego, którzy podjęli pracę na terenie tego miasta. Dwa razy w miesiącu prowadzone były nabożeństwa domowe, odbywały się też lekcje religii. W okresie PRL powstał również filiał w Rabce-Zdroju, założony w celu objęcia opieką duszpasterską ewangelickiej rodziny, która przeprowadziła się tam z powodów zdrowotnych. Nabożeństwa w Rabce miały miejsce raz na miesiąc i prowadzone były w domu prywatnym.
Proboszcz Kubisz brał udział w budowie ruchu ekumenicznego, prowadząc współpracę z duchownymi innych kościołów, w tym biskupem Karolem Wojtyłą. W 1962 na mocy decyzji Synodu został przedstawicielem Kościoła Ewangelicko-Augsburskiego w PRL w Polskiej Radzie Ekumenicznej. Był również autorem licznych artykułów opublikowanych na łamach "Zwiastuna Ewangelickiego", a także współautorem książki "400 lat reformacji pod Wawelem". Brał też udział w pracach kościelnej Komisji Liturgicznej i Komisji Ideologicznej, pełnił stanowisko wiceprezesa Towarzystwa Mazurów i Warmiaków, a także pozostawał członkiem zarządu Okręgu Związku Zachodniego w Krakowie. Prowadził wsparcie duszpasterskie i finansowe dla Zakładów Opiekuńczych w Miechowicach. W 1969 został odznaczony złotym Krzyżem Zasługi, a w 1979 - Krzyżem Kawalerskim Orderu Odrodzenia Polski.
W 1977 pracę duszpasterską w parafii rozpoczął ks. Roman Mikler, wybrany w 1983 na stanowisko proboszcza. Doprowadził on do nawiązania kontaktów partnerskich z parafią ewangelicko-reformowaną w Roden w Holandii. Kontynuował też pracę poprzednika na niwie relacji ekumenicznych.
Od 1982 parafia ewangelicka prowadziła bezpłatną aptekę leków pochodzących z darów, a także zajmowała się pośrednictwem w dystrybucji pomocy charytatywnej dla miejskich szpitali i domów opieki. Dwa lata później utworzono także koło Diakonii, prowadzące służbę odwiedzinową dla chorych i samotnych. W 1991 przez Radę Parafialną powołany został fundusz diakonijny, przeznaczony dla ubogich.
W 1993 został odnowiony cmentarz ewangelicki w Łuczanowicach. Od 1998 parafia Nowy Sącz-Stadło, dotychczas administrowana z Krakowa, dokonała wyboru własnego proboszcza i uzyskała niezależność.
1 grudnia 2002 miały tu miejsce obchody 445-lecia parafii, w których udział wziął Biskup Kościoła Ewangelicko-Augsburskiego w RP ks. Janusz Jagucki, jak również m.in. ks. Jan Hause, ks. Włodzimierz Nast, diakonise z Diakonatu Eben-Ezer razem ze swoim duszpasterzem, ks. Emilem Gajdaczem oraz goście ekumeniczni.
12 września 2005 ks. Mikler z powodów zdrowotnych zrezygnował z urzędu proboszcza parafii, w związku z czym 29 stycznia 2006 na jego następcę został wybrany ks. Roman Pracki. 19 marca 2006 odbyła się jego instalacja na tym stanowisku, a oficjalne przekazanie parafii nowemu proboszczowi miało miejsce 3 lipca tego samego roku. 
We wrześniu 2006 praktykę kandydacką zaczął tu pełnić Waldemar Wunsz, ordynowany na księdza 9 marca 2008 w kościele św. Marcina i od tej pory sprawujący stanowisko wikariusza. W nabożeństwie ordynacyjnym udział wziął Biskup Kościoła ks. Janusz Jagucki, a także biskup diecezji katowickiej ks. Tadeusz Szurman, prezes Synodu Kościoła Ewangelicko-Augsburskiego w RP ks. Jan Gross oraz ks. Marek Jerzy Uglorz i proboszcz ks. Roman Pracki. Ksiądz Waldemar Wunsz pełnił posługę wikariusza w Krakowie do czerwca 2008.
19 sierpnia 2007 odbyło się nabożeństwo z okazji 450-lecia powstania parafii. Razem z proboszczem poprowadzili je Biskup Kościoła ks. Janusz Jagucki oraz biskup diecezji katowickiej ks. Tadeusz Szurman.
We wrześniu 2007 praktykę w parafii rozpoczął Karol Niedoba, który po swojej ordynacji 28 grudnia 2009 stał się jej wikariuszem. Pracę pełnił tu do 31 sierpnia 2011. Jego następcą w posłudze wikariusza został z dniem 1 września 2012 ks. Dawid Baron, który pełnił ten urząd do końca czerwca 2019. Z momentem ordynacji 5 stycznia 2019 pracę na stanowisku diakona w parafii rozpoczęła odbywająca tu dotychczas praktyki dk. Wiktoria Matloch.
W związku z urlopem ks. Prackiego, od 1 listopada 2020 funkcję proboszcza-administratora krakowskiej parafii pełnił ks. bp. Marian Niemiec z parafii w Katowicach. Z dniem 30 czerwca 2021 ks. proboszcz Roman Pracki złożył rezygnację z pełnionego stanowiska.
Podczas zgromadzenia parafialnego 10 października 2021 dokonano wyboru nowego proboszcza, którym został ks. Łukasz Ostruszka. 18 grudnia 2021 miała miejsce uroczystość wprowadzenia go w urząd.
Diakon Wiktoria Matloch została ordynowana na księdza w dniu 7 maja 2022 i od tej chwili zaczęła pełnić stanowisko wikariusza w parafii, sprawując je do 31 sierpnia 2022. Od 1 września 2022 podjęła pracę jako wikariusz w parafii Wniebowstąpienia Pańskiego w Warszawie.
1 września 2022 praktykę kandydacką w parafii rozpoczął Filip Lipiński.
W styczniu 2023 zainaugurowano prowadzenie regularnych dodatkowych nabożeństw w języku angielskim, które od tej pory odbywają się w pierwszą niedzielę miesiąca.
Współczesność.
Nabożeństwa w kościele św. Marcina odbywają się w każdą niedzielę oraz święta. W okresie adwentu oraz czasie pasyjnym mają miejsce również nabożeństwa tygodniowe. Prowadzona jest transmisja internetowa nabożeństw.
Do parafii przynależy filiał w Wieliczce z kaplicą, w której nabożeństwa odbywają się regularnie w każdą niedzielę i święta.
Równolegle do głównego nabożeństwa odbywa się szkółka niedzielna dla dzieci. Prowadzone są również lekcje religii w Międzyszkolnym Punkcie Katechetycznym, a także w Prywatnej Szkole Podstawowej im. Mikołaja Reja oraz w VII Prywatnym Liceum Ogólnokształcącym.
Działają spotkania biblijne i młodzieżowe. Od 19 września 2010 prowadzony jest ponadto Klub Seniora. Wydawana jest gazeta parafialna "Ewangelicy w Krakowie".
Dwuwyznaniowość parafii.
Kościół Ewangelicko-Augsburski w RP jest w pełnej wspólnocie kazalnicy i stołu Pańskiego z Kościołem Ewangelicko-Reformowanym w RP. Od 1615 parafia skupia wiernych wyznania ewangelicko-augsburskiego, jak i ewangelicko-reformowanego. Ponadto zgodnie z postanowieniami Porozumienia Luterańsko-Reformowanego z 2012 ze względu na brak w okolicy własnych parafii, wierni Kościoła Ewangelicko-Reformowanego mogą być członkami parafii ewangelicko-augsburskiej nie zmieniając swojego wyznania, a także korzystać ze wszystkich praw członka luterańskiego zboru, posiadając w nim również czynne i bierne prawo wyborcze. 
Według spisu powszechnego z 1910 miasto zamieszkiwało 65 ewangelików reformowanych, natomiast w 1937 liczba zborowników wyznania kalwińskiego wynosiła 35 osób. W XXI wieku społeczność reformowaną w parafii stanowią członkowie kilku rodzin.
Krakowscy wierni tworzący grupę diasporalną Kościoła Ewangelicko-Reformowanego uczestniczą na co dzień w nabożeństwach luterańskich, a raz na kwartał dla wszystkich członków parafii nabożeństwo prowadzone jest przez ks. biskupa Marka Izdebskiego z parafii reformowanej w Bełchatowie. Opiekę duszpasterską nad miejscową wspólnotą reformowanych ewangelików pełni również ks. biskup Semko Koroza z parafii reformowanej w Łodzi.

</doc>
<doc id="2309034" url="https://pl.wikipedia.org/wiki?curid=2309034" title="City of Matlosana">
City of Matlosana

City of Matlosana – gmina w Republice Południowej Afryki, w Prowincji Północno-Zachodniej, w dystrykcie Dr Kenneth Kaunda. Siedzibą administracyjną gminy jest Klerksdorp.

</doc>
<doc id="2309035" url="https://pl.wikipedia.org/wiki?curid=2309035" title="Borgercompagnie">
Borgercompagnie

Borgercompagnie – wieś w Holandii, w prowincji Groningen. Miejscowość ma długość 7 km i leży na terenie 3 gmin: Hoogezand-Sappemeer, Veendam oraz Menterwolde.

</doc>
<doc id="2309037" url="https://pl.wikipedia.org/wiki?curid=2309037" title="Hesher (film)">
Hesher (film)

Hesher to zrealizowany w 2010 roku film dramatyczny wyreżyserowany przez Spencera Sussera, który napisał także scenariusz. W filmie wystąpili tacy aktorzy, jak Joseph Gordon-Levitt, Natalie Portman i Rainn Wilson. Po raz pierwszy film został zaprezentowany 22 stycznia 2010 roku na Sundance Film Festival. Premiera filmu miała miejsce 13 maja 2011 roku.
Fabuła.
T.J. jest trzynastoletnim chłopcem, którego matka nagle ginie w wypadku samochodowym. Zarówno on, jak i jego ojciec Paul są zdruzgotani tym wydarzeniem i przeprowadzają się do babci T.J.'a. Pewnego dnia wracając do domu ze szkoły, T.J. spotyka Heshera - dwudziestokilkuletniego mężczyznę, który jest samotnikiem, nienawidzącym świata i wszystkich którzy w nim żyją, o długich tłustych włosach, mającym domowej roboty tatuaże, który dużo pali i mieszka w swoim vanie. Staje się on zarówno mentorem jak i prześladowcą chłopaka oraz wciąga go w kłopoty, których ten, wcześniej, nawet nie umiał sobie wyobrazić. Jednak prawdziwe problemy zaczną się, dopiero gdy chłopcy spotykają Nicole. T.J. zacznie się w niej podkochiwać, lecz jego fantazje legną w gruzach za sprawą Heshera.
Odbiór filmu.
Hesher otrzymał bardzo mieszane opinie. Peter Travers z magazynu Rolling Stone pochwalił film oraz grę Gordona-Levitta, jednakże inni krytycy, jak choćby Robert Ebert nie byli już tak przychylni.
Powiązania z Metalliką.
W ścieżce dźwiękowej do filmu użyte zostało pięć utworów amerykańskiej grupy thrash metalowej Metallica. Są to "The Shortest Straw", "Fight Fire With Fire", "Anesthesia (Pulling Teeth)", "Battery" oraz "Motorbreath". Odtwórca roli tytułowej, Joseph Gordon-Levitt, przyznał w jednym z wywiadów, iż postać Heshera była w dużej mierze wzorowana na Cliffie Burtonie, tragicznie zmarłym basiście Metalliki.

</doc>
<doc id="2309038" url="https://pl.wikipedia.org/wiki?curid=2309038" title="Łukasz Burliga">
Łukasz Burliga

Łukasz Burliga (ur. 10 maja 1988 w Suchej Beskidzkiej) – polski piłkarz grający na pozycji obrońcy w klubie Widzew II Łódź.
Kariera klubowa.
Łukasz Burliga jest wychowankiem klubu Garbarz Zembrzyce, w którym zaczął trenować w wieku ośmiu lat. W 2000 roku przeniósł się do Wisły Kraków.
W sezonie 2007–08 Burliga zagrał w 18 meczach i strzelił jedną bramkę, w młodej drużynie Wisły Kraków, z którą zwyciężył w rozgrywkach Młodej Ekstraklasy. W rundzie jesiennej sezonu 2008–09 Burliga strzelił 12 bramek w 12 meczach w Młodej Ekstraklasie. 19 listopada 2008 roku Łukasz Burliga został włączony do kadry pierwszej drużyny Wisły Kraków.
W lutym 2009 roku Burliga został wypożyczony do Floty Świnoujście do końca czerwca, z opcją przedłużenia wypożyczenia o kolejne sześć miesięcy.
W sezonie 2010/2011 zdobył Mistrzostwo Polski z Wisłą Kraków. W następnym sezonie 2011/2012, został wypożyczony do Ruchu Chorzów z którym zdobył wicemistrzostwo Polski oraz grał w finale Pucharu Polski.
W przerwie zimowej sezonu 2015/2016 Łukasz Burliga związał się 4 letnim kontraktem z Jagiellonią Białystok.
W styczniu 2019 rozwiązał kontrakt z Jagiellonią Białystok za porozumieniem stron. Kilka dni później podpisał półroczny kontrakt z Wisła Kraków, w której ostatecznie występował do końca sezonu 2020/2021. W maju 2021 został zawodnikiem klubu Wieczysta Kraków, z którym wywalczył awans do III ligi, a po sezonie rozwiązał kontakt za porozumieniem stron. 26 lipca 2022 roku dołączył do czwartoligowych rezerw Widzewa Łódź, na zasadzie wolnego transferu.

</doc>
<doc id="2309040" url="https://pl.wikipedia.org/wiki?curid=2309040" title="Filip Kurto">
Filip Kurto

Filip Kurto (ur. 14 czerwca 1991 w Olsztynie) – polski piłkarz występujący na pozycji bramkarza w klubie Macarthur FC.
Kariera klubowa.
Filip Kurto zaczął trenować piłkę nożną w zespole Naki Olsztyn, w wieku 7 lat. Występował tam do 2005. Następnie przeniósł się do zespołu OKS-u 1945 Olsztyn, w którym grał przez rok. Kolejnym klubem na drodze młodego bramkarza była Warmia Olsztyn, której barw bronił również przez rok. W 2007 przeszedł do Promienia Opalenica. Po roku gry w drużynach juniorskich klubu z Opalenicy awansował do zespołu seniorskiego, w którym rozegrał 13 spotkań w III Lidze.
W grudniu 2008 przybył na testy do Wisły Kraków. W lutym 2009 ponownie był testowany przez Wisłę i pojechał razem z zespołem na zgrupowanie do Hiszpanii. W marcu podpisał półroczny kontrakt z "Białą Gwiazdą". W lipcu przedłużył umowę z Wisłą na trzy lata.
W sezonie 2010/2011 zdobył Mistrzostwo Polski z Wisłą Kraków.
W dniu 18 lipca 2018 przedstawiciele Wellington Phoenix ogłosili podpisanie dwuletniej umowy z polskim bramkarzem. Filip Kurto przeniósł się do Nowej Zelandii na zasadzie wolnego transferu z Rody Kerkrade. Zawodnik został trzecim Polakiem w historii A-League. W sezonie 2018/2019 Filip Kurto został wybrany bramkarzem sezonu Hyundai A-League, po czym wraz z trenerem Markiem Rudanem oraz kilkoma innymi zawodnikami Phoenix przeniósł się do nowego klubu ligi - Western United. W lipcu 2020 r. przedłużył o rok kontrakt z klubem z Melbourne.
Kariera reprezentacyjna.
Zadebiutował w reprezentacji Polski U-18 24 marca 2009 w meczu przeciwko Portugalii. W maju wystąpił w dwóch meczach z Belgią oraz w spotkaniu z Węgrami.
13 sierpnia 2009 zagrał swój pierwszy mecz w barwach reprezentacji Polski do lat 19. Następnie grał w reprezentacji U-20 oraz U-21.

</doc>
<doc id="2309041" url="https://pl.wikipedia.org/wiki?curid=2309041" title="Bajt Mahsir">
Bajt Mahsir

Bajt Mahsir (arab. بيت محسير) – nieistniejąca już arabska wieś, która była położona w Dystrykcie Jerozolimy w Mandacie Palestyny. Wieś została wyludniona i zniszczona podczas wojny domowej w Mandacie Palestyny, po ataku żydowskiej organizacji paramilitarnej Hagana w dniu 11 maja 1948.
Położenie.
Bajt Mahsir leżała w Górach Judzkich, w odległości 9 kilometrów na zachód od Jerozolimy. Według danych z 1945 do wsi należały ziemie o powierzchni 16 268 ha. We wsi mieszkało wówczas 2 400 osób.
Historia.
W XIX wieku była to średniej wielkości wieś, licząca około 450 mieszkańców. Korzystne położenie przy drodze z Jerozolimy do nadmorskiej równiny Szaron przyczyniło się do jej rozwoju. Tutejsza gospodarka opierała się na rolnictwie. Część ziem uprawnych znajdowała się na nizinnym obszarze położonym na zachód od wsi. W okresie panowania Brytyjczyków Bajt Mahsir była dużą wsią. We wsi znajdowały się trzy szkoły - dwie dla chłopców i jedna dla dziewcząt. Poza tym we wsi był jeden meczet. Mieszkańcy Bajt Mahsir byli dumni z tego, że ostatni imam z tego meczetu, szejk Khalil As'ad, był absolwentem Uniwersytetu al-Azhar w Kairze.
Podczas wojny domowej w Mandacie Palestyny we wsi znajdowała się jedna z baz Armii Świętej Wojny. Arabskie milicje atakowały stąd żydowskie konwoje do Jerozolimy. Jednym z ulubionych miejsc urządzania zasadzek był Sza’ar ha-Gaj. Aby przeciwdziałać tym atakom, dowództwo żydowskiej organizacji paramilitarnej Hagana, wyznaczyło Brygadę Harel do ataku na wieś Bajt Mahsir. Pierwszą próbę natarcie żołnierze 4 Batalionu przeprowadzili w nocy 8 maja 1948, nie zdołali jednak osiągnąć celu z powodu gęstej mgły. Następnego dnia przeprowadzono dwie nieudane próby zdobycia wioski. 10 maja żydowskie siły skoncentrowały się w kibucu Kirjat Anawim, skąd ciężarówkami dojechali w pobliże wioski. Zostali zatrzymani silnym ogniem karabinów, który zmusił ich do okopania się. Walki pozycyjne trwały przez cały dzień. Batalion poprosił o wsparcie lotnicze. Mały jednosilnikowy samolot Noresman okrążył wieś i podczas próby zrzucenia bomby rozbił się na szczycie góry Deir Amar. Wieczorem Batalion otrzymał posiłki i o północy rozpoczął systematyczne likwidowanie arabskich posterunków na grzbiecie górskim powyżej wioski. O świcie 11 maja wieś została zdobyta. Okazało się, że wieś została wcześniej opuszczona przez swoich mieszkańców. Żydowscy żołnierze wysadzili prawie wszystkie domy, aby w ten sposób uniemożliwić powrót arabskich milicji. Na początku I wojny izraelsko-arabskiej w rejonie zniszczonej wsi kończyła się trasa Drogi Birmańskiej prowadzącej do Jerozolimy z pominięciem arabskich pozycji w rejonie Latrun.
Miejsce obecnie.
Na gruntach należących do Bajt Mahsir powstały w 1950 moszawy Bet Me’ir i Mesillat Cijjon.
Palestyński historyk Walid Chalidi, tak opisał pozostałości wioski Bajt Mahsir: „Ocalało kilka domów i znajdują się one pomiędzy domami osady Bet Me’ir. Powyżej izraelskiej osady znajdują się dwa duże domy, wzniesione w kształcie prostokąta z kamienia wapiennego. Nadal można odnaleźć pozostałości młyna, maszyny wyposażone w metalowe koło zamachowe na kamiennej podstawie. Na szczycie góry we wschodniej części wsi, rosną zdziczałe stare drzewa. Wśród drzew znajduje się wraz z innymi grobami grobowiec al-Ajami”.

</doc>
<doc id="2309042" url="https://pl.wikipedia.org/wiki?curid=2309042" title="Kagisano">
Kagisano

Kagisano – dawna gmina w Republice Południowej Afryki, w Prowincji Północno-Zachodniej, w dystrykcie Dr Ruth Segomotsi Mompati. Siedzibą administracyjną gminy była Ganyesa. 
18 maja 2011 roku Kagisano zostało połączone z sąsiednią gminą Molopo, tworząc nową gminę Kagisano-Molopo.

</doc>
<doc id="2309043" url="https://pl.wikipedia.org/wiki?curid=2309043" title="Mamusa">
Mamusa

Mamusa – gmina w Republice Południowej Afryki, w Prowincji Północno-Zachodniej, w dystrykcie Dr Ruth Segomotsi Mompati. Siedzibą administracyjną gminy jest Schweizer-Reneke.

</doc>
<doc id="2309045" url="https://pl.wikipedia.org/wiki?curid=2309045" title="Serjical Strike Records">
Serjical Strike Records



</doc>
<doc id="2309046" url="https://pl.wikipedia.org/wiki?curid=2309046" title="Greater Taung">
Greater Taung

Greater Taung – gmina w Republice Południowej Afryki, w Prowincji Północno-Zachodniej, w dystrykcie Dr Ruth Segomotsi Mompati. Siedzibą administracyjną gminy jest Taung.

</doc>
<doc id="2309048" url="https://pl.wikipedia.org/wiki?curid=2309048" title="Molopo (gmina)">
Molopo (gmina)

Molopo – dawna gmina w Republice Południowej Afryki, w Prowincji Północno-Zachodniej, w dystrykcie Dr Ruth Segomotsi Mompati. Siedzibą administracyjną gminy była Tosca.
18 maja 2011 roku Molopo zostało połączone z sąsiednią gminą Kagisano, tworząc nową gminę Kagisano-Molopo.

</doc>
<doc id="2309049" url="https://pl.wikipedia.org/wiki?curid=2309049" title="Lekwa-Teemane">
Lekwa-Teemane

Lekwa-Teemane – gmina w Republice Południowej Afryki, w Prowincji Północno-Zachodniej, w dystrykcie Dr Ruth Segomotsi Mompati. Siedzibą administracyjną gminy jest Christiana.

</doc>
<doc id="2309050" url="https://pl.wikipedia.org/wiki?curid=2309050" title="Parafia Ewangelicko-Augsburska Nowy Sącz-Stadło">
Parafia Ewangelicko-Augsburska Nowy Sącz-Stadło

Parafia Ewangelicko-Augsburska Nowy Sącz-Stadło – parafia ewangelicko-augsburska w Nowym Sączu, należąca do diecezji katowickiej. Kościół parafialny mieści się przy ulicy Pijarskiej 21. W 2017 parafia liczyła 57 wiernych.
Historia.
Czasy reformacji.
Idee reformacyjne docierają do Nowego Sącza niezwykle szybko za sprawą bliskości Spiszu, w którym to dzięki węgierskiemu możnowładcy Jerzemu Turzo rozpoczyna się reformacja już w 1520 roku. 
Z Nowego Sącza pochodzi słynny ewangelicki teolog, drukarz i działacz polski na Mazurach Jan Sandecki, który w tym mieście słyszy ewangelicką naukę po raz pierwszy.
Przez cały XVI w. ewangelickie kościoły powstają w wielu sądeckich miejscowościach m.in. w: Bobowej, Chomranicach, Czchowie, Gorlicach, Jakubkowicach (dzisiejsza Łososina Dolna), Męcinie, Rożnowie, Wielogłowach. 
W połowie XVI w. w Nowym Sączu wśród protestantów dominowali ewangelicy wyznania augsburskiego (luteranie); to w tym mieście odbył się zjazd małopolskich luteran 8.02.1558 r.. A znacząca większość sądeckich posłów i kasztelanów była wyznania ewangelickiego.
Konwersje na arianizm i kontrreformacja.
Na początku XVII w. rozpoczyna swą działalność Stanisław Farnowski - wyznawca dyteizmu. W Nowym Sączu działalność zaczyna ariański zbór i szkoła, a miejscem sprawowania nabożeństw staje się sądecki zamek.
Zburzenie ewangelickiego kościoła w Krakowie w 1591 roku uważa się za punkt zwrotny w dziejach polskiego protestantyzmu. Rozpoczyna się wzmożona akcja kontrreformacyjna, a kolejne polskie, ewangelickie parafie Sądecczyzny stopniowo zostają zlikwidowane - „Na lada pozew, o lada co skazywano szlachtę kalwińską na grzywny, plebeljuszów tego wyznania na infamię, więzienie, a nawet śmierć”. Z blisko stu sądeckich parafii ewangelickich okres kontrreformacji przetrwały dwie - Jodłówka, inaczej Szczepanowice (rok upadku 1809 lub 1808).
Kolonizacja józefińska.
Nowy Sącz znalazł się już we wrześniu 1772 roku pod panowaniem Imperium Habsburgów. Cesarz Józef II podejmuje decyzję o konieczności zasiedlenia Galicji bez względu na wyznanie - tak rodzi się idea kolonizacji józefińskiej. Od 1781 roku w Stadłach zaczęli osiedlać się osadnicy niemieccy. W 1786 r. miejscowa kaplica zostaje przebudowana na kościół ewangelicki, który staje się miejscem zgromadzeń parafii. 
Życie sądeckich parafii od XIX w. do II Wojny Światowej.
Nowy Sącz.
W dniu 30.10.1800 roku ewangelicy zamieszkujący Nowy Sącz i okolice zakupili zabudowania poklasztorne, opustoszałe z powodu kasaty józefińskiej. Dawna kaplica Przemienienia Pańskiego i przylegające budynki stały się wkrótce siedzibą parafii i miejscem odprawiania nabożeństw. Zbór w Nowym Sączu oddzielił się od zboru w Stadłach finalnie w 1802 roku, gdy nastąpiło poświęcenie Kościoła Przemienienia Pańskiego. Obie ewangelickie parafie były w strukturze Kościoła ewangelickiego austriackiej Przedlitawii, należały do senioratu zachodniego superintendentury lwowskiej. Parafia nowosądecka liczyła wtedy 1.100 osób, prowadziła własną szkołę i otaczała pomocom ubogich. W roku 1869 rada parafialna postanawia założyć filialny zbór w Strzeszycach-Żbikowicach wraz ze szkołą. W 1893 roku zostaje powołany zbór w Krynicy - oba filiały były obsługiwane przez duchownych z Nowego Sącza. Po zakończeniu I Wojny Światowej oba sądeckie zbory w 1920 roku przystąpiły do Kościoła Ewangelickiego Augsburskiego i Helweckiego Wyznania w Małopolsce. W 1926 roku w Nowym Sączu powstaje Polskie Towarzystwo Ewangelickie, a parafianie polskiego pochodzenia i spolonizowani Niemcy walczą o polskie nabożeństwa. W 1930 roku parafia ewangelicka w Nowym Sączu była miejscem obrad Dni Kościoła z okazji 400-lecia konfesji augsburskiej. 
Stadła.
W 1850 roku zgromadzenie parafialne powołuje do życia zbór filialny w Gołkowicach, obok niego powstaje także szkoła wyznaniowa. W 1889 roku ewangelicy w Stadłach podejmują się trudu budowy nowej szkoły. Rok 1945 zamyka dzieje licznych dwóch sądeckich parafii na skutek przesiedlenia ludności niemieckiej i działań wojennych liczba parafian zmniejszyła się do najmniejszej od czasów kontrreformacji.
Czasy współczesne.
W 1948 roku kościół Przemienienia Pańskiego został odbudowany ze zniszczeń wojennych i poświęcony. 2 lata później rada parafialna postanawia zachować w swojej nazwie drugi człon Nowy Sącz-Stadło. Nowosądecka parafia stała się filiałem krakowskiej parafii ewangelickiej aż do 1998 roku. W 2008 roku bp Tadeusz Szurman dokonał rekonsekrakcji kościoła ewangelickiego ze Stadeł, który zrekonstruowany, znajduje się w Sądeckim Parku Etnograficznym.
Po staniu się na powrót parafią nowosądecki zbór liczył kilkunastu wiernych. Początkiem 2009 roku rozpoczęto prace remontowe budynków kościoła, zamontowano nowe dzwony. W 2015 roku w budynku parafii zaczął działać nowosądecki Dom Historii. A od 2018 roku prowadzony jest remont budynku kościoła.
Nabożeństwa są otwarte dla wszystkich i odbywają się w każdą niedzielę o godzinie 10:00 w budynku kościoła przy ulicy Pijarskiej 21.

</doc>
<doc id="2309051" url="https://pl.wikipedia.org/wiki?curid=2309051" title="Hesher">
Hesher



</doc>
<doc id="2309053" url="https://pl.wikipedia.org/wiki?curid=2309053" title="Ratlou">
Ratlou

Ratlou – gmina w Republice Południowej Afryki, w Prowincji Północno-Zachodniej, w dystrykcie Ngaka Modiri Molema. Siedzibą administracyjną gminy jest Stella.

</doc>
<doc id="2309054" url="https://pl.wikipedia.org/wiki?curid=2309054" title="Tswaing (gmina)">
Tswaing (gmina)

Tswaing – gmina w Republice Południowej Afryki, w Prowincji Północno-Zachodniej, w dystrykcie Ngaka Modiri Molema. Siedzibą administracyjną gminy jest Delareyville.

</doc>
<doc id="2309055" url="https://pl.wikipedia.org/wiki?curid=2309055" title="Mahikeng (gmina)">
Mahikeng (gmina)

Mafikeng – gmina w Południowej Afryce, w Prowincji Północno-Zachodniej, w dystrykcie Ngaka Modiri Molema. Siedzibą administracyjną gminy jest Mahikeng.

</doc>
<doc id="2309057" url="https://pl.wikipedia.org/wiki?curid=2309057" title="Ditsobotla">
Ditsobotla

Ditsobotla – gmina w Republice Południowej Afryki, w Prowincji Północno-Zachodniej, w dystrykcie Ngaka Modiri Molema. Siedzibą administracyjną gminy jest Lichtenburg.

</doc>
<doc id="2309058" url="https://pl.wikipedia.org/wiki?curid=2309058" title="Ramotshere Moiloa">
Ramotshere Moiloa

Ramotshere Moiloa – gmina w Republice Południowej Afryki, w Prowincji Północno-Zachodniej, w dystrykcie Ngaka Modiri Molema. Siedzibą administracyjną gminy jest Zeerust.

</doc>
<doc id="2309061" url="https://pl.wikipedia.org/wiki?curid=2309061" title="Parafia Ewangelicko-Augsburska w Łasku">
Parafia Ewangelicko-Augsburska w Łasku

Parafia Ewangelicko-Augsburska w Łasku – luterańska parafia w Łasku, należąca do diecezji warszawskiej Kościoła Ewangelicko-Augsburskiego w RP. Mieści się przy placu 11 Listopada. W 2017 liczyła około 25 wiernych.
Historia.
Osadnictwo ewangelickie rozpoczęło się w okolicach Łasku pod koniec XVIII wieku w związku z przybyciem do okolicznych wsi emigrantów z Turyngii, Saksonii, Pomorza oraz Wielkopolski, którzy zasiedlili wsie Chorzeszów, Anielin, Rembów, Zalesie, Jesionna, Rokitnica, Teodory, Erywangród, Mierzączka, Zabłoty, Bocianicha, czy Okup.
Parafia ewangelicka w Łasku została powołana w 1809. Miasto zamieszkiwało wówczas 19 ewangelickich rodzin, a wliczając okoliczne miejscowości, społeczność luterańską stanowiło około 3000 wiernych. Proboszczem został ks. Johann Karl Ulrich. 10 sierpnia 1811 własnością zboru stała się dawna rzymskokatolicka kaplica szpitalna Świętego Ducha.
Dotychczasowy proboszcz zmarł 12 marca 1816. Na jego miejsce 1 września 1818 obrano ks. Friedricha Christopha Rudigera, pełniącego tę funkcję do 1824. W kolejnych latach parafia pozbawiona była własnego duchownego, czynności duszpasterskie były sprawowane przez księży z Pabianic i Zduńskiej Woli.
W okresie międzywojennym parafia należała do superintendentury (diecezji) kaliskiej. W 1927 na rzecz parafii został przekazany przez Emilię Grass budynek położony przy placu 11 listopada 35. Zaistniała wtedy możliwość pozyskania duchownego dla zboru. 8 grudnia 1927 w Łasku zamieszkał ks. Alfred Freyde, 30 maja 1929 mianowany proboszczem parafii, sprawujący funkcję do 1939.
Do parafii należało sześć kantoratów. Drewniane kościoły zostały wybudowane w kantoratach filiach wybudowano 2 drewniane kościoły w Chorzeszowie w Pelagii. Domy modlitwy powstały w Zabłotach, Drzewocinach i Rokitnicy, natomiast sale modlitwy w Okupie i Anielinie. W Rokitnicy, Chorzeszowie i Okupie działały szkoły, w których naukę pobierało 300 uczniów. Oprócz cmentarza ewangelickiego w Łasku, każdy z filiałów posiadał własną nekropolię. W 1928 parafia liczyła 2800 wiernych.
W dwudziestoleciu międzywojennym w parafii działały cztery chóry, trzy zespoły puzonistów, trzy stowarzyszenia młodzieżowe oraz dwa kościelne.
Po zakończeniu II wojny światowej majątek parafii został uznany za mienie poniemieckie i zajęty na rzecz państwa. Po 1945 kościół św. Ducha stał się na powrót świątynią rzymskokatolicką.
Na mocy umowy z 1950 parafia ewangelicka uzyskała prawo do prowadzenia w jej dawnym kościele jednego nabożeństwa miesięcznie. Ze względu na zły stan techniczny świątyni zakończono jej użytkowanie do czasu remontu, a jedynym miejscem sprawowania ewangelickich posług religijnych stała się kaplica urządzona w parafialnej kamienicy przy placu 11 listopada.
Z czasem parafia utraciła samodzielność i jako filiał weszła w struktury parafii w Zduńskiej Woli. Ponownie niezależność uzyskała 1 lipca 2008.
Współczesność.
Nabożeństwa w kaplicy ewangelickiej w Łasku odbywają się w każdą niedzielę i święta. Opiekę duszpasterską nad wiernymi sprawuje diak. Paweł Gumpert. Parafia nie posiada własnego proboszcza, jest administrowana przez duszpasterza parafii w Pabianicach, ks. bp. Jana Cieślara.
Przy parafii działa stacja diakonijna, prowadząca wypożyczalnię sprzętu rehabilitacyjnego.

</doc>
<doc id="2309062" url="https://pl.wikipedia.org/wiki?curid=2309062" title="Jérson Garcia da Conceição">
Jérson Garcia da Conceição

Jérson Garcia da Conceição (ur. 11 czerwca 1959 w Rio de Janeiro) – piłkarz brazylijski występujący podczas kariery na pozycji pomocnika.
Kariera klubowa.
Karierę piłkarską Jérson zaczął w klubie Botafogo FR w 1979. W lidze brazylijskiej zadebiutował 23 marca 1980 w przegranym 1-2 meczu z Cruzeiro EC. W 1982 występował krótko w CR Vasco da Gama, z którym zdobył mistrzostwo Rio de Janeiro - Campeonato Carioca. W latach 1984–1986 występował kolejno w Internacionalu Limeira i Portuguesie São Paulo.
W Portuguesie 26 listopada 1986 w przegranym 0-2 meczu z Cruzeiro wystąpił po raz ostatni w lidze. Ogółem w latach 1980–1986 w lidze brazylijskiej João Luiz rozegrał 65 spotkania, w których strzelił 5 bramek. Późniejszych latach występował w Atlético Goianiense, Vili Nova Goiânia i Paysandu SC.
Kariera reprezentacyjna.
Jérson występował w olimpijskiej reprezentacji Brazylii. W 1979 uczestniczył w Igrzyskach Panamerykańskich, na których Brazylia zdobyła złoty medal. Na turnieju w San Juan wystąpił we wszystkich pięciu meczach z Gwatemalą, Kubą, Kostaryką (bramka), Portoryko (bramka) i Kubą.

</doc>
<doc id="2309063" url="https://pl.wikipedia.org/wiki?curid=2309063" title="David Mutua">
David Mutua



</doc>
<doc id="2309066" url="https://pl.wikipedia.org/wiki?curid=2309066" title="Menterwolde">
Menterwolde

Menterwolde – gmina w północno-wschodniej Holandii, w prowincji Groningen. Siedzibą władz gminy jest Muntendam.
Miejscowości.
Beneden Veensloot, Borgercompagnie, Boven Veensloot, Duurkenakker, Korengarst, Meeden, Muntendam, Noordbroek, Spitsbergen, Stootshorn, Tripscompagnie, Tusschenloegen, Tussenklappen, Uiterburen i Zuidbroek.

</doc>
<doc id="2309067" url="https://pl.wikipedia.org/wiki?curid=2309067" title="Kościół św. Elżbiety Węgierskiej w Kluczach">
Kościół św. Elżbiety Węgierskiej w Kluczach



</doc>
<doc id="2309068" url="https://pl.wikipedia.org/wiki?curid=2309068" title="Parafia Ewangelicko-Augsburska w Aleksandrowie Łódzkim">
Parafia Ewangelicko-Augsburska w Aleksandrowie Łódzkim

Parafia Ewangelicko-Augsburska w Aleksandrowie Łódzkim – parafia luterańska w Aleksandrowie Łódzkim.
Zbór w Aleksandrowie Łódzkim jest jednostką administracyjną Kościoła Ewangelicko-Augsburskiego w RP, a należy do diecezji warszawskiej. W 2017 liczył około 15 członków.
Siedziba parafii mieści się przy ul. Wojska Polskiego w Aleksandrowie Łódzkim; nabożeństwa w tamtejszej kaplicy odbywają się w pierwszą i trzecią niedzielę miesiąca. 
Historia.
Parafia została założona przez kolonistów niemieckich z Rudy. Pierwotnie jej siedzibą była Brużyca. Głównym organizatorem placówki i jej pierwszym pastorem był w latach 1801-1830, Fryderyk Tuve. 
Początkowo nabożeństwa odbywały się w sali szkoły niemieckiej w Rudzie, a od 1817 roku w wybudowanym z drewna kościele w Rudzie. W 1824 roku pastor Fryderyk Tuve zorganizował filiał parafii w nowo powstałym Aleksandrowie Łódzkim. Z czasem rozpoczęto tam budowę ceglanego kościoła, a następnie w latach 1824-1829 przeniesiono ośrodek duszpasterski z Brużycy. W tym czasie zbór liczył około 3800 wiernych pochodzących z 29 miejscowości.
W latach 1830-1947 kolejnymi proboszczami parafii byli: Henryk Rauh, Heinrich Zander, Edmund Holz, August Schufer, Juliusz Buse. Po II wojnie światowej parafia utraciła większą część wiernych oraz kościół przy miejskim rynku, który przeszedł w posiadanie parafii rzymskokatolickiej św. Archaniołów Rafała i Michała. W latach 60. XX wieku luteranie swoją świątynię parafialną odzyskali jednak z braku możliwości jej utrzymania pozostawili w dzierżawie katolikom. W 2002 roku kościół został sprzedany.
Od 1945 roku nabożeństwa odprawiane są w dawnej parafialnej kaplicy pogrzebowej. Znajduje się ona przy bramie cmentarza ewangelickiego. Funkcję pastorów w Aleksandrowie Łódzkim pełnią proboszczowie z Parafii Ewangelicko-Augsburskiej św. Mateusza w Łodzi.

</doc>
<doc id="2309069" url="https://pl.wikipedia.org/wiki?curid=2309069" title="Wał Pomorski">
Wał Pomorski

Wał Pomorski (właśc. niem. "Pommernstellung") – część systemu umocnień wschodniej granicy III Rzeszy, powiązana na południu z Międzyrzeckim Rejonem Umocnionym i z linią odrzańską, rozbudowaną na rubieży: Szczecinek, Wałcz, Tuczno, Gorzów Wielkopolski.
Opis umocnień.
Planowanie budowy umocnień wzdłuż swojej granicy wschodniej Niemcy rozpoczęli już pod koniec lat dwudziestych. Prace wstępne przy budowie umocnień rozpoczęto w 1930. Ekipy geodezyjne uaktualniające mapy i wytyczające przebieg przyszłych linii obrony na pograniczu Pomorza Zachodniego pojawiły się wiosną 1931. Rok później rozpoczęto budowę około 20 schronów żelbetowych na przejściach w okolicach Strączna, Prusinowa i Strzalin. Równocześnie powstały lekkie stanowiska obserwacyjno-bojowe na przesmyku między jeziorami Zdbiczno i Dobre.
Latem 1934 rozpoczął się nowy etap budowy fortyfikacji wzdłuż całej granicy z Polską. Pozycja główna Wału Pomorskiego biegła od Gorzowa wzdłuż Noteci i Drawy na zachód od Człopy poprzez Strzaliny, Strączno do Wałcza. Następnie linia umocnień wiodła na północ wzdłuż jezior: Łubianka, Smolno, Zdbiczno i Dobre (zachodnie brzegi), docierała do Nadarzyc, a stamtąd kierowała się w stronę Szczecinka, Białego Boru, Polanowa i Darłowa.
Pozycja ta w założeniu twórców miała być tylko tzw. pozycją umocnioną, rozbudowaną pozycją polową osłaniającą rejony koncentracji wojsk i osłaniającą Pomorze Zachodnie w razie uderzenia wojsk polskich. Umocnienia tworzyło kilka rubieży budowanych w różnych okresach i o różnym przeznaczeniu. W 1935 ukończono rozbudowę głównej pozycji, opartej o naturalne przeszkody terenowe, wielkie kompleksy leśne, tereny bagniste, rzeki, jeziora, zapory wodne (Grudna, Jastrowie) oraz sztuczne kanały. W 1936 rozpoczęto budowę bunkrów wzdłuż północnych zboczy pradoliny Noteci i toru kolejowego Krzyż-Gorzów Wlkp. Do 1937 zrealizowano budowę fortyfikacji od Gorzowa Wlkp. na południu, aż do okolic Białego Boru i Polanowa (południowy brzeg Jeziora Bobięcińskiego Wielkiego). Dalej Wał Pomorski miał być tylko tzw. odcinkiem mobilizacyjnym wzmacnianym fortyfikacją polową na wypadek wojny i biegł w stronę Darłówka, gdzie miał stykać się z Bałtykiem.
Na zachód od Nadarzyc ciągnęła się ona wzdłuż brzegów jeziora: Dobre, Zdbiczno, Smolno Małe, Smolno Wielkie, Lubianki i obejmowała miejscowości Wałcz i Tuczno. W celu zamknięcia kierunku na Kołobrzeg i utworzenia podstawy wyjściowej do ewentualnych przeciwuderzeń w skrzydło wojsk, które przełamałyby pozycję główną w 1944 zbudowano pozycję ryglową na rubieży: Nadarzyce, Wierzchowo, Żabin, Żeńsko, Orla, Łowicz Wałecki, Kalisz Pomorski. W tym samym roku przed frontem pozycji głównej rozbudowano pas przesłaniania wzdłuż brzegu rzeki Gwdy i północnego brzegu Noteci. Do pasa tego włączono umocnione miejscowości: Podgaje, Jastrowie, Ptuszę i pasmo wzgórz nad Gwdą. Główna pozycja składała się z systemu żelbetowych schronów rozmieszczonych zespołami. Najwięcej schronów było w rejonie Nadarzyc i w wąskich przesmykach między jeziorami. Schrony w rejonie Nadarzyc, Wałcza i Strzalin posiadały kilka podziemnych kondygnacji (do 15 m), ściany o grubości nawet ponad 200 cm i stropy o grubości ok. 190 cm. Każdy z tych schronów uzbrojony był w dwa działka obrotowe, 3 karabiny maszynowe, wyrzutnie granatów i peryskop. Wewnątrz znajdowały się pomieszczenia dla około setki żołnierzy. Schrony były połączone systemem polowych fortyfikacji, starannie zamaskowane, a ich przedpole uzbrojone było w pola minowe, zasieki, płoty i przeszkody przeciwczołgowe.
Wykorzystanie bojowe.
W 1945 w pasie natarcia 1. Armii WP były trzy główne rubieże obronne. Pierwsza, nazywana przez dowództwo niemieckie „Pommernstellung – d1”, była najbardziej rozbudowana i przebiegała wzdłuż linii: Słupsk, Szczecinek, Krągi, Dudylany, Nadarzyce, zachodni brzeg jezior – Dobre, Zdbiczno, Smolno i Lubianka; dochodziła do Wałcza, stąd linia schronów biegła wzdłuż zachodniego brzegu Drawy do rygla na północnym brzegu Noteci. Na obszarze tym rozbudowano system żelbetowych i drewniano-ziemnych schronów wyposażonych w kopuły pancerne i uzbrojone w ciężkie karabiny maszynowe. Właściwą budowę tych umocnień Niemcy rozpoczęli w 1934, od 1944 rozbudowywano dodatkowe umocnienia zarówno betonowe, jak i ziemne. Schrony zostały połączone rowami ciągłymi i okopami, a poszczególne miejscowości przekształcone w punkty oporu. Druga rubież, nazwana przez Niemców „Pommersche Seenstellung – d2”, przebiegała od twierdzy Kołobrzeg przez Karlino, Połczyn-Zdrój, Złocieniec, Drawno, Pełczyce, Gorzów Wlkp. Rubież ta nie została w pełni rozbudowana pod względem inżynieryjnym. Gotowe były samodzielne punkty oporu i zapory przeciwpancerne. Trzecia rubież, nazwana „Oder-Stellung”, rozciągała się wzdłuż Odry i składała się z umocnień typu polowo-fortyfikacyjnego. Była to główna linia oporu ze względu na naturalne walory obronne (szeroka i głęboka przeszkoda wodna). W pasie działania 1. Armii Wojska Polskiego rubieże obrony obsadzone zostały jednostkami 15. dywizji grenadierów SS „Lettland” i innych wchodzących w skład 10. Korpusu SS i Grupy Korpuśnej „Tettau”, które 7 marca 1945 zostały rozbite przez jednostki 1. Armii Wojska Polskiego i część sił 1. armii pancernej gwardii oraz 3. armii uderzeniowej.

</doc>
<doc id="2309071" url="https://pl.wikipedia.org/wiki?curid=2309071" title="Parafia Ewangelicko-Augsburska w Zelowie-Bełchatowie">
Parafia Ewangelicko-Augsburska w Zelowie-Bełchatowie

Parafia Ewangelicko-Augsburska w Zelowie-Bełchatowie – luterańska parafia w Zelowie, należąca do diecezji warszawskiej Kościoła Ewangelicko-Augsburskiego w RP. Mieści się przy ulicy Żeromskiego. W 2018 liczyła około 20 wiernych.
Historia.
Zelów.
Do czasu likwidacji luterańsko-reformowanej unii kościelnej w Królestwie Polskim w 1849, luteranie zamieszkujący Zelów należeli do tamtejszej parafii ewangelicko-reformowanej. Następnie stali się członkami parafii ewangelicko-augsburskiej w Bełchatowie.
W 1857 powołany został zbór filialny w Pożdżenicach z kaplicą, podległy bełchatowskiej parafii ewangelickiej. Po 1870 filiał administrował również kantoratami w Korablewie, Pawłowej i Zelowie. Kantorat w Pawłowej posiadał własną, wolnostojącą drewnianą kaplicę, natomiast nabożeństwa w Korablewie i Zelowie odbywały się w tamtejszych szkołach.
Wierni zamieszkali w Zelowie objęci byli opieką duszpasterską miejscowego kantora, a kilkanaście razy w roku do Pożdżenic dojeżdżał również ksiądz z Bełchatowa. Pożdżenice zaczęły jednak z czasem tracić znaczenie jako miejsce koncentracji ludności luterańskiej na rzecz rozwijającego się Zelowa. Filiał w Pożdżenicach wraz z kantoratami skupiał w 1918 około 1000 wiernych, na terenie przez niego obejmowanym poza czterema domami modlitwy znajdowało się pięć cmentarzy.
Na początku lat 30. XX wieku Zelów zamieszkiwało około 500 osób wyznania ewangelicko-augsburskiego, głównie narodowości niemieckiej. Uciążliwość dojazdów do Pożdżenic na nabożeństwa spowodowała rozpoczęcie starań o budowę własnego kościoła. Dzięki zgodzie władz gminy, rozpoczęto organizację nabożeństw w jednej z sal szkoły. W celu pozyskania środków na budowę świątyni zborownicy zelowscy wprowadzili specjalny podatek kościelny. Wsparcie pieniężne zostało udzielone również przez parafię ewangelicko-reformowaną, a także innych darczyńców prywatnych.
Kamień węgielny pod budowę został położony w 1931. Kościół ewangelicko-augsburski im. Gustawa Adolfa w Zelowie został oddany do użytku w maju 1936 jako świątynia filiału Pożdżenice. Kościół został poświęcony 17 maja 1936. W uroczystości tej udział wziął biskup Kościoła Ewangelicko-Augsburskiego w RP ks. Juliusz Bursche. W 1940 powołano tutaj jednak samodzielną parafię, której proboszczem został Robert Liersch. 
Po zakończeniu II wojny światowej nabożeństwa były kontynuowane, jednak większość dotychczasowych członków parafii opuściła Zelów wraz ze zbliżającym się frontem, a pozostali na miejscu spotykali się z wrogością innych mieszkańców. Dochodziło do aktów dewastacji, wybijane były szyby w kościele, co czyniono również podczas trwania nabożeństw. Z powodu chęci uniknięcia ostracyzmu, część ewangelików zmieniła wyznanie na katolicyzm. Ostatecznie funkcjonowanie parafii zamarło. 
Zelów został objęty działalnością duszpasterską parafii w Piotrkowie Trybunalskim. Do wznowienia prowadzenia nabożeństw doszło tu w 1951, kiedy służbę wikariusza zaczął pełnić w Zelowie ks. Jerzy Gryniakow. Przywrócenie działania miejscowego zboru luterańskiego było możliwe dzięki wsparciu księży z zelowskiej parafii reformowanej. Od 1 grudnia 1953 ks. Gryniakow został administratorem parafii w Piotrkowie. W 1954 reaktywowano samodzielną parafię w Zelowie.
Bełchatów.
Ewangelickie osadnictwo w rejonie Bełchatowa rozpoczęło się przed okresem wojen napoleońskich, podczas gdy rejon ten wchodził w skład Królestwa Prus. Luterańscy koloniści byli tymczasowo obsługiwani przez rzymskokatolickiego duszpasterza z Grocholic. Do kolejnej fali osadniczej ewangelików doszło po przyłączeniu tego obszaru do Imperium Rosyjskiego, kiedy przybyli tu niemieccy rolnicy i rzemieślnicy z terenu pruskiej Prowincji Poznańskiej, a w rejon Kleszczowa – polsko i czeskojęzyczni osadnicy pochodzący ze Śląska Opolskiego.
Kościół ewangelicki w Bełchatowie został wybudowany w latach 1829–1832. Samodzielna parafia została powołana 15 kwietnia 1837 na podwalinach działającego tu wcześniej zboru. Jednostka obejmowała również Kleszczów, co trwało do czasu usamodzielnienia się tamtejszego zboru w 1847. Kleszczowska parafia początkowo skupiała również wiernych wyznania ewangelicko-reformowanego, jednak po likwidacji unii kościelnej w 1849 założyli oni osobną parafię kalwińską z siedzibą w Kucowie.
W 1852 w sąsiedztwie kościoła wzniesiono budynek mieszczący szkołę ewangelicką. W II połowie XIX wieku został założony również cmentarz wyznaniowy. Do parafii należał także filiał w Pożdżenicach.
Początkowo parafia posiadała znaczną liczbę kantoratów, które stanowiły mniejsze jednostki z nauczycielami pełniącymi rolę kantorów, co uprawniało ich do prowadzenia nabożeństw lektorskich. Kantoraty posiadały własne szkoły i cmentarze. Do zamknięcia części z nich doszło po 1870 w efekcie wyjazdu części należących do nich wiernych na Wołyń, w wyniku panującej tu epidemii cholery oraz głodu. Pozostały kantoraty w Hucie Porajskiej, Kałdunach, Myszakach i Pawłowie Szkolnym. Kolejne trzy kantoraty były administrowane przez filiał w Pożdżenicach: Korablew, Pawłowa i Zelów. W większości kantoratów nabożeństwa prowadzone były w budynkach miejscowych szkół, osobne kaplice powstały w Kałdunach i Pawłowej.
Podczas I wojny światowej doszło do pogorszenia się kondycji finansowej parafii, jednak uniknęła ona zaprzestania działalności.
Według danych z 1923 parafia bełchatowska należała do superintendentury piotrkowskiej Kościoła Ewangelicko-Augsburski w RP i bez filiału w Pożdżenicach i podległych mu kantoratów liczyła 2309 wiernych.
W latach 1924–1941 stanowisko proboszcza w Bełchatowie sprawował ks. Jakob Gerhardt, który doprowadził do zaktywizowania się parafii po kryzysie spowodowanym działaniami wojennymi, a także do budowy kościoła w Zelowie dla filiału w Pożdżenicach. Należał on jednak do zwolenników narodowego socjalizmu, negatywnie odnosił się też do państwa polskiego. Został skazany za nielegalny obrót walutami obcymi oraz przemyt ludzi przez granicę. Po rozpoczęciu okupacji niemieckiej w 1939 został jednak przywrócony na poprzednie stanowisko, a także mianowany burmistrzem miasta. Wstęp do kościoła ewangelickiego w Bełchatowie został zakazany dla Polaków, a na bramie prowadzącej do niego została umieszczona tabliczka z napisem "Für Polen verbotten". Proboszcz jednak wraz z obserwowaniem działalności hitlerowców zmienił swoje poglądy i zaczął bronić Polaków i Żydów, na skutek czego w 1941 w wyniku zatargu z władzami na tym tle przeniesiono go do Sieradza. Później zaczął sprawować funkcję proboszcza w parafii w Orłowej na Śląsku Cieszyńskim, zastępując jej wcześniejszych duszpasterzy, Józefa i Władysława Fierlę, aresztowanych przez Gestapo. W Orłowej ks. Jakob Gerhardt organizował tajne nabożeństwa w języku polskim, ponieważ miejscowi wierni byli niechętni wprowadzonym przez okupanta niemieckojęzycznym posługom. Po zakończeniu wojny ks. Gerhardt pracował w parafiach we wschodnich Niemczech, a później objął stanowisko duszpasterza polsko-niemieckiej parafii ewangelickiej w Nowym Jorku. Finalnie zamieszkał w Gronau w RFN.
W 1941 ostatnim proboszczem parafii został ks. Robert Liersch, pochodzący z Wołynia. Do końca II wojny światowej parafia skupiała około 4000 członków zamieszkałych na terytorium zbliżonym do współczesnego powiatu bełchatowskiego, z których większość wyjechała przed jej zakończeniem w głąb Niemiec w związku ze zbliżającym się frontem.
Po zakończeniu wojny i wysiedleniach osób narodowości niemieckiej, pozbawiona wiernych parafia zakończyła działalność. Pozostali w Bełchatowie luteranie stali się członkami parafii w Zelowie. Ostatnie pogrzeby na bełchatowskim cmentarzu miały miejsce w 1945, następnie ulegał on stopniowemu niszczeniu. Budynek kościoła luterańskiego został przejęty przez katolików, następnie zwrócono go jednak ewangelikom, do czego przyczynił się ks. Jerzy Gryniakow z parafii w Piotrkowie Trybunalskim. Ze względu na zły stan techniczny dawnej bełchatowskiej świątyni ewangelickiej i niemożność przeprowadzenia jej remontu przez niewielką wspólnotę, w latach 70. XX wieku została ona sprzedana miastu, a w 1984 zdewastowany obiekt wyburzono. Rozebrano również budynek pastorówki.
Budynek mieszczący dawniej szkołę ewangelicką po 1945 został przeznaczony na siedzibę szkoły zawodowej, a w latach 90. XX wieku otwarto w nim sklep odzieżowy. Został wyburzony w pierwszym dziesięcioleciu XXI w. Wiejskie kaplice i inne obiekty należące do kantoratów zostały rozebrane po wojnie przez osoby trzecie w celu pozyskania drewna. Jedynie murowany budynek domu zborowego należący do filiału w Pożdżenicach został przeznaczony na siedzibę szkoły podstawowej, działającej tu do początku lat dwutysięcznych.
Współczesność.
Parafia pozostaje pod administracją proboszcza parafii w Piotrkowie Trybunalskim.
Nabożeństwa w kościele w Zelowie odbywają się w każdą drugą i czwartą niedzielę miesiąca oraz w święta.
Z uwagi na brak własnej nekropolii, pochówki wiernych kościoła ewangelicko-augsburskiego odbywają się na cmentarzu ewangelicko-reformowanym.
Od 2006 w Zelowie organizowany jest corocznie Tydzień Ewangelizacyjny. W jego ramach odbywają się koncerty, prelekcje, spotkania ewangelizacyjne, zajęcia dla dzieci i młodzieży oraz inne wydarzenia.

</doc>
<doc id="2309073" url="https://pl.wikipedia.org/wiki?curid=2309073" title="Shrek the Third">
Shrek the Third



</doc>
<doc id="2309074" url="https://pl.wikipedia.org/wiki?curid=2309074" title="Grand Prix Szwecji na Żużlu 2011">
Grand Prix Szwecji na Żużlu 2011

FIM Meridian Lifts Swedish Speedway Grand Prix był drugą imprezą w sezonie 2011 z cyklu Grand Prix.
Zawody odbyły się 14 maja 2011 na stadionie Ullevi w Göteborg. Zwycięzcą został Chris Holder, wyprzedzając Grega Hancocka. Trzeci na podium był Antonio Lindbäck. Zawody zostały przerwane po 16 biegach z powodu dużych opadów deszczu.
Losowanie pozycji startowych odbyło się 13 maja przez menedżera stadionu.
Komisja Speedway Grand Prix nominowała Thomasa Jonassona dziką kartą. Zawodnikami rezerwowymi byli Simon Gustafsson i Dennis Andersson.

</doc>
<doc id="2309077" url="https://pl.wikipedia.org/wiki?curid=2309077" title="Vulamehlo">
Vulamehlo

Vulamehlo – gmina w Republice Południowej Afryki, w prowincji KwaZulu-Natal, w dystrykcie Ugu. Siedzibą administracyjną gminy jest Scottburgh.

</doc>
<doc id="2309080" url="https://pl.wikipedia.org/wiki?curid=2309080" title="Parafia Ewangelicko-Augsburska w Węgrowie">
Parafia Ewangelicko-Augsburska w Węgrowie



</doc>
<doc id="2309082" url="https://pl.wikipedia.org/wiki?curid=2309082" title="I Am Legend">
I Am Legend



</doc>
<doc id="2309083" url="https://pl.wikipedia.org/wiki?curid=2309083" title="UMdoni">
UMdoni

uMdoni – gmina w Republice Południowej Afryki, w prowincji KwaZulu-Natal, w dystrykcie Ugu. Siedzibą administracyjną gminy jest Scottburgh.

</doc>
<doc id="2309085" url="https://pl.wikipedia.org/wiki?curid=2309085" title="Umzumbe (gmina)">
Umzumbe (gmina)

Umzumbe – gmina w Republice Południowej Afryki, w prowincji KwaZulu-Natal, w dystrykcie Ugu. Siedzibą administracyjną gminy jest Hibberdene.

</doc>
<doc id="2309086" url="https://pl.wikipedia.org/wiki?curid=2309086" title="The Bourne Ultimatum">
The Bourne Ultimatum



</doc>
<doc id="2309087" url="https://pl.wikipedia.org/wiki?curid=2309087" title="Nordyckie">
Nordyckie



</doc>
<doc id="2309088" url="https://pl.wikipedia.org/wiki?curid=2309088" title="Meeden">
Meeden

Meeden, dialekt groningski de Maiden - wieś w Holandii, w prowincji Groningen, w gminie Menterwolde. Pierwsza wzmianka o miejscowości pochodzi z 1390 roku. Do 1990 roku Meeden stanowiło osobną jednostkę administracyjną.

</doc>
<doc id="2309091" url="https://pl.wikipedia.org/wiki?curid=2309091" title="UMuziwabantu">
UMuziwabantu

uMuziwabantu – gmina w Republice Południowej Afryki, w prowincji KwaZulu-Natal, w dystrykcie Ugu. Siedzibą administracyjną gminy jest Harding.

</doc>
<doc id="2309093" url="https://pl.wikipedia.org/wiki?curid=2309093" title="Alvin and the Chipmunks">
Alvin and the Chipmunks



</doc>
<doc id="2309094" url="https://pl.wikipedia.org/wiki?curid=2309094" title="Parafia Ewangelicko-Augsburska w Piotrkowie Trybunalskim">
Parafia Ewangelicko-Augsburska w Piotrkowie Trybunalskim

Parafia Ewangelicko-Augsburska w Piotrkowie Trybunalskim – Ewangelicko-Augsburska parafia w Piotrkowie Trybunalskim, należąca do diecezji warszawskiej. Mieści się przy ulicy Rwańskiej. W 2018 parafia liczyła około 100 wiernych.
Historia.
Pierwsze wzmianki na temat zamieszkania księdza ewangelickiego w Piotrkowie Trybunalskim pochodzą z 1793. Prowadził on posługi religijne nie tylko na terenie miasta, ale również w okolicznych miejscowościach, jak Meszcze, Polichno, Grabica, Łaznów, zamieszkałych przez protestanckich osadników pochodzenia niemieckiego. W koloniach tych budowano szkoły, które pełniły również funkcję domów modlitwy.
W 1795 na rzecz parafii został przekazany dawny kościół ojców pijarów. W tym czasie został założony również ewangelicki cmentarz, położony przy ul. Cmentarnej 14.
Proboszcz opuścił Piotrków na przełomie lat 1798-1799, po tej dacie miasto pozbawione było stałego duchownego. Zbór był obsługiwany przez księży dojeżdżających z Iłowa, Łasku, Brużycy, a kościół przekształcono na magazyn. Następnie od 1813 stał się on szpitalem wojskowym. Dzięki działaniom urzędników wyznania ewangelickiego oraz parafian, kościół został w 1817 zwrócony zborowi.
W 1824 do Piotrkowa przybyli członkowie Misji Barbikańskiej, zajmujący się nawracaniem żydów na chrześcijaństwo. Misja uzyskała wydane przez władze kościelne pozwolenie na sprawowanie czynności religijnych w budynku piotrkowskiego kościoła. Dzięki temu świątynię wyremontowano, przebudowano oraz zakupiono dodatkowe wyposażenie.
21 października 1827 doszło do instalacji drugiego w historii parafii własnego proboszcza, którym został ks. Jan Jakub Benni. W parafii nastąpiło ożywienie, należeli do niej również wierni z Tomaszowa oraz Radomia. W 1830 od zakonu pijarów został zakupiony plac, gdzie planowano budowę mieszkania dla księdza, jednak z braku wystarczających środków została ona odłożona.
W 1833 ks. Benni wyjechał do Tomaszowa i rozpoczął posługę w tamtejszej parafii ewangelickiej. Jego następcą został rok później ks. Karol Zander. Liczba członków zboru zmniejszała, co spowodowane było przez utworzenie nowych parafii w Zelowie i Kleszczowie. Ksiądz Zander pełnił urząd proboszcza do 1838 roku i przeniósł się do parafii w Aleksandrowie Łódzkim. Na stanowisku zastąpił go ks. Jan Rother, pracujący w Piotrkowie do 1844. Duża rotacja duchownych w tym czasie spowodowana była fatalną sytuacją finansową zboru, wynagrodzenia dla księży nie były wypłacane, a długi nagromadzone przez lata wobec ks. Zandera i Benniego zostały spłacone dopiero w 1843.
27 listopada 1844 proboszczem został ks. Leopold Otto. Dzięki swoim kazaniom doprowadził on do napływu nowych członków parafii, wybudowano wtedy dom parafialny z mieszkaniem dla księdza oraz kantora, a także pomieszczeniami szkolnymi. Ksiądz Otto w 1847 zebrał środki na remont kościoła, ufundował również pierwszy z dzwonów, a kolejny został zakupiony przez właściciela majątku Żeromin, Ernesta Krapacza. Dzwony zostały umieszczone w nowo wybudowanej wieży kościelnej.
11 sierpnia 1849 dotychczasowy proboszcz objął stanowisko duszpasterza w parafii warszawskiej. Piotrkowski zbór, po krótkim okresie zarządzania przez administratorów, został 19 sierpnia 1851 objęty przez ks. Ludwika Müllera, który w latach 1890-1905 pełnił dodatkowo funkcję superintendenta kaliskiego. W 1851 wraz z parafianami założył szkołę elementarną, mieszczącą się w budynku parafialnym. Szkoła została w 1883 przekształcona w placówkę świecką.
Proboszcz doprowadził również do powstania kantoratów położonych w miejscowościach takich jak Jarosty, Lubiaszów, Leonów, Klementynów i Lesiopole, które obsługiwał kilka razy w roku, a w pozostałym okresie opiekę nad nimi pełnili miejscowi kantorzy. W 1857 utworzony został zbór filialny w Pilicy, który w 1876 został oddany pod administrację parafii w Kielcach. 
W 1877 zbór piotrkowski liczył 3800 członków, a oprócz tego do parafii należeli wierni z filiałów:
W 1877 do Sakramentu Ołtarza przystąpiło 1351 osób w Piotrkowie oraz 1210 w filiałach, 72 osoby konfirmowano w Piotrkowie, a 39 w filiałach, udzielono 72 ślubów (z czego 27 w filiałach) oraz 169 chrztów (79 z nich miało miejsce w filiałach).
Na przełomie XIX i XX wieku zbory filialne w Częstochowie i Dąbrowie usamodzielniły się, tworząc niezależne parafie. Parafia Ewangelicko-Augsburska w Częstochowie została powołana 22 czerwca 1905.
Ksiądz Ludwik Müller odszedł na emeryturę w 1905. Stanowisko proboszcza objął w 1906 ks. Jan Buse. 2 stycznia 1907 rozpoczęło działalność Piotrkowskie Ewangelicko-Augsburskie Towarzystwo Dobroczynności, które 23 października 1909 otwarło dom starców, umieszczony w budynku zakupionym już 6 sierpnia 1896. Towarzystwo zajmowało się również pomocą charytatywną dla biednych. W 1911 wybudowano kościół filialny w Gieskach.
W latach 1915-1921 funkcję proboszcza pełnił ks. Edmund Wentzel. W związku z I wojną światową sytuacja finansowa parafii była opłakana i aby nie doprowadzić do sprzedaży domu parafialnego w celu wypłaty wynagrodzeń dla księdza oraz pracowników kościelnych, wysokość składki parafialnej została wówczas potrojona. Po śmierci ks. Wentzla w 1921 wskutek zarażenia się podczas odwiedzin dwupasterskich u chorego, na krótki okres parafia przeszła pod administrację ks. Wannagata z Brzezin.
Kolejnym proboszczem został w 1922 ks. Henryk Otto, pełniący stanowisko do 1933. W tym czasie nadal trwały problemy finansowe zboru, a część parafian przystąpiła do tzw. Wolnego Kościoła Ewangelicko-Augsburskiego. 
W 1923 do piotrkowskiej parafii należało 3660 wiernych, oprócz kościoła w Piotrkowie pod parafię polegał także kościół w Gieskach oraz sześć domów modlitwy oraz siedem cmentarzy. Filiał w Kamocinie liczył 730 członków i dysponował własnym kościołem oraz dwoma cmentarzami.
Następcą ks. Otto powołany został w 1933 ks. Max Petznik. Doprowadził on do remontu budynków parafii zarówno w mieście, jak i w kantoratach.
Po zakończeniu II wojny światowej funkcję administratora parafii pełnił od 1945 ks. Otton Krenz, a po jego wyjeździe w 1949 do Warszawy przejął ją ks. Woldemar Gastpary z parafii w Tomaszowie Mazowieckim. Z dniem 10 lipca 1950 powołany został nowy proboszcz dla Piotrkowa, którym został ks. Jerzy Gryniakow. W 1951 rozpoczęto prowadzenie nabożeństw w Zelowie i Kleszczowie, które stały się filiałami podległymi parafii piotrkowskiej. W 1954 powołano samodzielną parafię w Zelowie, natomiast Kleszczów zachował status filiału. W 1958 parafia w Piotrkowie liczyła 480 wiernych.
Ksiądz Woldemar Gastpary został zastąpiony na stanowisku proboszcza w 1991 przez ks. Roman Pawlas, pełniącego tę funkcję przez trzy lata. Kolejnym duszpasterzem został ks. Sławomir Sikora, a od 1998 stanowisko to pełni ks. Wiesław Żydel.

</doc>
<doc id="2309095" url="https://pl.wikipedia.org/wiki?curid=2309095" title="Ezingoleni">
Ezingoleni

Ezingoleni – gmina w Republice Południowej Afryki, w prowincji KwaZulu-Natal, w dystrykcie Ugu. Siedzibą administracyjną gminy jest Izingolweni.

</doc>
<doc id="2309097" url="https://pl.wikipedia.org/wiki?curid=2309097" title="Hibiscus Coast">
Hibiscus Coast

Hibiscus Coast – gmina w Republice Południowej Afryki, w prowincji KwaZulu-Natal, w dystrykcie Ugu. Siedzibą administracyjną gminy jest Port Shepstone.

</doc>
<doc id="2309101" url="https://pl.wikipedia.org/wiki?curid=2309101" title="The Simpsons Movie">
The Simpsons Movie



</doc>
<doc id="2309102" url="https://pl.wikipedia.org/wiki?curid=2309102" title="Wild Hogs">
Wild Hogs



</doc>
<doc id="2309103" url="https://pl.wikipedia.org/wiki?curid=2309103" title="Parafia Ewangelicko-Augsburska w Pabianicach">
Parafia Ewangelicko-Augsburska w Pabianicach

Parafia ewangelicko-augsburska w Pabianicach – parafia kościoła ewangelicko-augsburskiego pod wezwaniem świętych Piotra i Pawła, należąca do diecezji warszawskiej. W 2018 parafia liczyła około 100 wiernych.
Historia.
Na początku XIX wieku, wraz z gwałtownym rozwojem przemysłu, w Pabianicach zaczęła się zwiększać liczba imigrantów z Niemiec, będących wyznania protestanckiego. Od 1804 nabożeństwa ewangelickie odprawiane były w Zamku Kapituły Krakowskiej przez ks. Friedricha Wilhelma Schramma, dojeżdżającego z Piotrkowa. Parafia ewangelicko-augsburska w Pabianicach została erygowana w 1818. Pomimo spełnienia formalności administracyjnych parafia nie zaczęła funkcjonować. Dopiero w 1827 została reerygowana i zapadła decyzja o wybudowaniu kościoła parafialnego. W chwili powstania parafia obejmowała 320 rodzin z Pabianic i okolicznych miejscowości (m.in. Markówki, Starowej Góry, Bukowca). Kościół świętych Piotra i Pawła wzniesiono w latach 1827–1832, a w kolejnych dziesięcioleciach rozbudowywano i wyposażano. Równocześnie utworzono cmentarz ewangelicki, w sąsiedztwie istniejącego, katolickiego. W latach 70. XIX wieku na terenie należącym do parafii powstał ogród spacerowy przy ul. Zamkowej. W 1904 zbór pabianicki liczył około 12400 wiernych i był jednym z większych w kraju. Zaczęto odprawiać nabożeństwa poranne i wieczorne, również w języku polskim. Wprowadzono godziny biblijne, nabożeństwa dla dzieci, godziny i święta misyjne. Oprócz posługi duchowej parafia prowadziła działalność oświatową. Na przełomie XIX i XX wieku prowadzono dziesięć szkół elementarnych i jeden kantorat, w których uczyło się 1100 dzieci. Zorganizowano Ochronkę Ewangelicką dla dzieci w wieku przedszkolną. W 1900 otworzono dom starców. Funkcjonowało też Ewangelicko-Augsburskie Towarzystwo Opieki nad Dziewczętami ("Jungfrauenverein") i Ewangelicko-Augsburskie Towarzystwo Młodych Mężczyzn ("Jünglingsverein"), a także Stowarzyszenie Kobiet Wyznania Ewangelickiego ("Frauenverein"), którego zadaniem była przede wszystkim opieka nad ubogimi i chorymi. 
Rozkwit wspólnoty protestanckiej w Pabianicach przerwała II wojna światowa. W 1943 proboszcz został skierowany na front z powodu braku uległości wobec nazistów i konfliktu z pabianickim gestapo. W latach powojennych parafia pozbawiona była stałego proboszcza. Mieczysław Moczar wydał zakaz odprawiania nabożeństw ewangelickich. W okresie PRL posługę duszpasterską sprawowali księża dojeżdżający ze Zduńskiej Woli. Stałego proboszcza parafia ponownie otrzymała w 1973.
Współczesna działalność.
Obecnie nabożeństwa odprawiane są w każdą niedzielę w kościele parafialnym w Pabianicach przy ul. Zamkowej 8. W każdą ostatnią niedzielę miesiąca odbywają się koncerty z cyklu "Muzyczna Niedziela" pod artystycznym kierownictwem Magdaleny Hudzieczek-Cieślar. Rokrocznie, w październiku, wspólnie z Urzędem Miejskim, parafia organizuje Międzynarodowy Festiwal "Muzyka Świata w Pabianicach" goszcząc instrumentalistów i wokalistów z Francji, Holandii, Wielkiej Brytanii, Korei, Słowacji, Rosji, Ukrainy, Gruzji, Grecji, a także Polski. Parafia posiada również chór parafialny, występujący na zjazdach chórów diecezjalnych oraz uroczystościach ekumenicznych. 
Obok kościoła znajduje się dom mieszkalny pastorów (wzniesiony w stylu neogotyckim w latach 1900–1902), w którym do dziś mieści się kancelaria parafialna oraz mieszkanie księdza.

</doc>
<doc id="2309104" url="https://pl.wikipedia.org/wiki?curid=2309104" title="Knocked Up">
Knocked Up



</doc>
<doc id="2309105" url="https://pl.wikipedia.org/wiki?curid=2309105" title="Kaplica Matki Bożej Bolesnej w Świdniku">
Kaplica Matki Bożej Bolesnej w Świdniku

Kaplica Matki Bożej Bolesnej w Świdniku – murowana świątynia rzymskokatolicka w miejscowości Świdnik w powiecie limanowskim, administrowana przez parafię św. Andrzeja Apostoła w Łukowicy.
Kamień węgielny pod budowę kaplicy w Świdniku poświęcił 22 czerwca 1983 papież Jan Paweł II.
W ołtarzu głównym znajduje się duży krzyż z figurą Jezusa Ukrzyżowanego. Poniżej zawieszono obraz Matki Bożej Bolesnej oraz wizerunek Jezusa Miłosiernego.

</doc>
<doc id="2309106" url="https://pl.wikipedia.org/wiki?curid=2309106" title="17-hydroksysteroidy">
17-hydroksysteroidy



</doc>
<doc id="2309107" url="https://pl.wikipedia.org/wiki?curid=2309107" title="17-OHCS">
17-OHCS



</doc>
<doc id="2309108" url="https://pl.wikipedia.org/wiki?curid=2309108" title="Rush Hour 3">
Rush Hour 3



</doc>
<doc id="2309109" url="https://pl.wikipedia.org/wiki?curid=2309109" title="Noordbroek">
Noordbroek

Noordbroek (dialekt groningski Noordbrouk) – wieś w Holandii, w prowincji Groningen, w gminie Menterwolde. Do 1965 roku Noordbroek stanowiło osobną gminę. Po reformie administracyjnej wieś weszła w skład gminy Oosterbroek.

</doc>
<doc id="2309113" url="https://pl.wikipedia.org/wiki?curid=2309113" title="Parafia Ewangelicko-Augsburska w Tomaszowie Mazowieckim">
Parafia Ewangelicko-Augsburska w Tomaszowie Mazowieckim

Parafia Ewangelicko-Augsburska w Tomaszowie Mazowieckim – ewangelicko-augsburska parafia w Tomaszowie Mazowieckim, należąca do diecezji warszawskiej. Mieści się przy ulicy św. Antoniego. W 2018 parafia liczyła około 110 wiernych.
Historia.
Początek obecności ewangelików na terenie Tomaszowa Mazowieckiego związany jest ze sprowadzeniem z terenu Prus osadników przez hrabiego Antoni Ostrowski, założyciela miasta.
Ewangelickie kolegium kościelne zostało powołane w 1820. Budowę własnej świątyni rozpoczęto w 1823, a zakończono uroczystym poświęceniem w 1829. Równocześnie powstał budynek parafialny oraz siedziba szkoły wyznaniowej. Samodzielną parafię w Tomaszowie powołano 15 lipca 1830. Jej pierwszym proboszczem został ks. Jan Jakub Benni, zastąpiony na tym stanowisku w 1863 przez ks. Hermanna Benniego, sprawującego urząd do 1870.
W okolicznych miejscowościach zakładano kantoraty, w których sprawowane były nabożeństwa. Kantoraty posiadały własne domy modlitwy, szkoły oraz cmentarze.
Krótkotrwale, w latach 1870-1871 stanowisko proboszcza zboru tomaszowskiego pełnił ks. Władysław Wernitz. Od 1871 objął je ks. Eugeniusz Biedermann.
W 1892 na 19 000 mieszkańców miasta przypadało 5506 ewangelików, co stanowiło więcej niż czwartą część ludności. W związku z tak dużą liczbą członków zboru, nie mieszczących się w niewielkim kościele św. Trójcy, powstanowiono o budowie nowej, większej świątyni. Po trwających osiem lat staraniach o uzyskanie pozwolenia, zostało ono wydane 27 listopada 1896, a w czerwcu 1897 po uroczystym nabożeństwie poprowadzonym przez ks. Eugeniusza Biedermanna przystąpiono do pracy. Obiekt został poświęcony przez superintendenta ks. generalnego Gustaw Manitiusa 15 sierpnia 1902 przez jako kościół Zbawiciela. Od 1908 prowadzono także parafialny dom opieki. Przy parafii funkcjonowały różne stowarzyszenia, jak choćby sportowe, młodzieżowe, pań, śpiewacze, orkiestry.
W 1912 funkcję proboszcza po ks. Biedermannie przejął ks. Hermann Knothe, następnie od 1913 - ks. Leon Witold May.
W 1923 parafia w Tomaszowie liczyła 10 tysięcy wiernych i dysponowała dwoma kościołami, dziewięcioma salami modlitwy oraz dwudziestoma cmentarzami. Posiadała trzy domy parafialne oraz inne zabudowania zborowe. W 1932 pracę na stanowisku wikariusza rozpoczął ks. Woldemar Gastpary. Przed wybuchem II wojny światowej liczba parafian osiągnęła 12 tysięcy.
Po rozpoczęciu wojny, we wrześniu 1939 ks. Leon Witold May i wikary ks. Woldemar Gastpary zostali aresztowani. Księdza Maya osadzono w Piotrkowie Trybunalskim i Łodzi. Później uwięziono go w Dachau, gdzie zmarł 19 grudnia 1940. 
Po 1945 nastąpiło zmniejszenie się liczby członków zboru do poziomu kilkuset wiernych. Funkcję duszpasterza pełnił dotychczasowy wikariusz, ks. Woldemar Gastpary. Od 1954 przejął ją ks. Eugeniusz Jungto, a jego następcą został w 1964 ks. Henryk Czembor, pełniący stanowisko do 1983. W latach 1983-1987 zborem administrował ks. Jerzy Gryniakow.
Do powołania na stanowisko kolejnego proboszcza doszło w 1987, kiedy został nim ks. Roman Jan Pawlas, który pełnił to stanowisko do 2015.
Stan obecny.
Nabożeństwa prowadzone są w każdą niedzielę i święta w kościele ewangelicko-augsburskim Zbawiciela w Tomaszowie Mazowieckim. Administratorem parafii jest ks. Wiesław Żydel, proboszcz parafii w Piotrkowie Trybunalskim.
Własnością parafii pozostaje również kościół Świętej Trójcy w Tomaszowie Mazowieckim.
Prowadzona jest charytatywna praca diakonijna, parafia włącza się również w działalność ekumeniczną oraz kulturalną.

</doc>
<doc id="2309115" url="https://pl.wikipedia.org/wiki?curid=2309115" title="Lądowanie na Księżycu">
Lądowanie na Księżycu



</doc>
<doc id="2309117" url="https://pl.wikipedia.org/wiki?curid=2309117" title="Muntendam">
Muntendam

Muntendam – wieś w Holandii, w prowincji Groningen, w gminie Menterwolde, której stanowi siedzibę. 

</doc>
<doc id="2309118" url="https://pl.wikipedia.org/wiki?curid=2309118" title="Parafia Ewangelicko-Augsburska w Rawie Mazowieckiej">
Parafia Ewangelicko-Augsburska w Rawie Mazowieckiej

Parafia Ewangelicko-Augsburska w Rawie Mazowieckiej – parafia luterańska w Rawie Mazowieckiej, należąca do diecezji warszawskiej Kościoła Ewangelicko-Augsburskiego w RP. W 2019 liczyła 20 wiernych.
Historia.
Koniec XVIII i pierwsza połowa XIX wieku przyniosły na ziemiach polskich ożywiony ruch osadniczy. Powstały wtedy nowe miasta i osiedla przemysłowe, zakładano nowe wsie. wśród osadników przybyłych z przeludnionego zachodu Europy znajdowała się także ludność wyznania ewangelickiego. Zazwyczaj w poszukiwaniu nowej ojczyzny osiedlali się większymi grupami w miastach bądź tworzyli oddzielne kolonie wiejskie. Na zasiedlonych terenach częstokroć brak było parafii ewangelickich, a tym samym opieka duszpasterska nad nowo przybyłymi była utrudniona czy wręcz niemożliwa. Chcieli oni jednak pozostać wierni wierze ojców, dlatego rychło po osiedleniu się rozpoczynali starania o zakładanie szkół i parafii ewangelickich.
Tak było też w Rawie oraz w jej bliższych i dalszych okolicach. Z początkiem XIX wieku osiedlili się ewangelicy – tkacze w samej Rawie, powstały też wiejskie kolonie: Franciszkanów (1800), Strobów (1800), Kochanów i Brzozów (1802). Nieco później (ok. 1820) założono następne kolonie ewangelickie w tych okolicach: Annosław, Kaleń, Łochów, Raducz, Stanisławów, Studzianki i Franopol. Zaistniała konieczność zapewnienia tym wszystkim ewangelikom odpowiedniej opieki duszpasterskiej. Wobec braku w pobliżu parafii ewangelickiej jedynie założenie jej w Rawie Mazowieckiej mogło ten problem rozwiązać.
W roku 1821 pragnienia i dążenia 314 rodzin ewangelickich Rawy i okolicy przybrały konkretne kształty. Wybrano nieformalną radę parafialną, która miała reprezentować ewangelików rawskich wobec władz państwowych.
W jej skład weszli: aptekarz Daniel Jende, burmistrz Rawy – Rutkowski, Jan Kinastowski, Leopold Gorgas i Fryderyk Eckhold. Wystąpiono też do władz państwowych o oddanie ewangelikom ruin katolickiego kościoła Św. Ducha w Rawie. Po pięciu latach starań ewangelicy uzyskali je wraz z należącym do nich terenem za sumę 1200 złotych polskich. Podjęto natychmiast odbudowę i zajęto się wyposażeniem tego kościoła. Mimo poważnych trudności już w roku 1828 za sumę 24 860 złotych kościół został odbudowany, a w następnym roku rząd formalnie zatwierdził istnienie Ewangelicko-Augsburskiej Parafii w Rawie Mazowieckiej. Wybudowano też drewnianą plebanię z mieszkaniem dla księdza i kantora.
Następne lata to okres stopniowego rozwoju Parafii i jej stabilizacji. Działalność Parafii utrudniał fakt, że stanowisko proboszcza często wakowało. W latach 1909–1929 parafia kierowana była przez administratorów – proboszczów sąsiednich, dość odległych parafii w Tomaszowie Mazowieckim, Brzezinach czy Łowiczu.
Około roku 1860 Parafia w Rawie liczyła 3500 dusz. Na jej terenie zorganizowano 18 szkół ewangelickich, do których w tym czasie uczęszczało 540 dzieci. W szkołach tych odbywały się też nabożeństwa. Poszczególne kolonie oprócz szkół miały także swoje cmentarze, których było na terenie Parafii także 18. W roku 1860 wybudowano murowaną plebanię, a dwa lata później przeprowadzono remont kościoła.
Parafia w Rawie poważnie ucierpiała podczas I wojny światowej; kościół i plebania zostały poważnie uszkodzone, wielu parafian zostało deportowanych w głąb Rosji, a ich domy i gospodarstwa uległy zniszczeniu podczas działań wojennych. Wielu z nich nie powróciło już z wojennej tułaczki i liczba dusz spadła w roku 1923 do 3000. Istniejące trudności były tym większe, że dopiero od roku 1929 miała Rawa znowu własnego proboszcza. Dopiero więc od tego roku prace remontowe na plebanii i w kościele nabrały tempa. Ożywiło się też życie religijne, m.in. powstał chór parafialny i orkiestra puzonistów.
Szczególne ożywienie w życiu Parafii wywołał obchód 100-lecia jej istnienia. Obchodzono go z dwuletnim opóźnieniem – 31 maja 1931 roku z udziałem między innymi ks. bp. dr. J. Burschego i ks. superintendentów: A. Schoeneicha i J. Dietricha.
Na tę rocznicę wyremontowano kościół, wybudowano nową wieżę kościelną, ufundowano dwa dzwony i wyposażono na nowo wnętrze kościoła. Przy tej okazji dała o sobie znać znaczna ofiarność ewangelików rawskich.
Pomyślny rozwój Parafii został przerwany przez II wojnę światową. Zdziesiątkowała ona zbór i spowodowała znaczne straty w majątku parafialnym. Kościół został w roku 1945 zbombardowany; pracę parafialną utrudniał brak miejscowego duchownego i zakwestionowanie praw Parafii co do jej majątku, w szczególności plebanii i kościoła.
Ewangelicy z Rawy i okolicy przez siedem lat po wojnie uczęszczali na nabożeństwa do odległego o 34 kilometry Tomaszowa Mazowieckiego. Tam też byli chrzczeni, konfirmowani, tam udzielano im ślubu itp. Ówczesny proboszcz Parafii tomaszowskiej ks. dr Woldemar Gastpary został też administratorem Parafii w Rawie. Jego wysiłkom Parafia ta zawdzięcza odzyskanie na drodze sądowej kościoła i plebanii wraz z należącymi do nich gruntami, a także odbudowę kościoła Św. Ducha. 12 czerwca 1952 roku odbyło się pierwsze nabożeństwo i poświęcenie odbudowanego kościoła przez ks. bp. Karola Kotulę. Było to wielkie wydarzenie dla liczącej wtedy jeszcze ponad czterysta dusz Parafii.
Od 2014 roku nabożeństwa w Rawie odbywają się co tydzień (w 1, 2, 3 i 4 niedzielę miesiąca o godz. 14:00).

</doc>
<doc id="2309120" url="https://pl.wikipedia.org/wiki?curid=2309120" title="Willis Van Devanter">
Willis Van Devanter

Willis Van Devanter (ur. 17 kwietnia 1859, zm. 8 lutego 1941) – amerykański prawnik. 
Prezydent William Taft wysunął jego kandydaturę do Sądu Najwyższego Stanów Zjednoczonych 16 grudnia 1910 roku i uzyskała ona formalną akceptację Senatu Stanów Zjednoczonych 3 stycznia 1911. W Sądzie Najwyższym Stanów Zjednoczonych zasiadał przez ponad 26 lat do 2 czerwca 1937 roku, kiedy ustąpił.

</doc>
<doc id="2309121" url="https://pl.wikipedia.org/wiki?curid=2309121" title="Parafia Ewangelicko-Augsburska w Ozorkowie">
Parafia Ewangelicko-Augsburska w Ozorkowie

Parafia Ewangelicko-Augsburska w Ozorkowie – Ewangelicko-Augsburska parafia w Ozorkowie, należąca do diecezji warszawskiej. Mieści się przy ulicy Zgierskiej. W 2017 liczyła około 30 wiernych.
Historia.
Osadnicy zaczęli przybywać do Ozorkowa od 1807. Byli to przede wszystkim pracownicy przemysłu sukienniczego. Wśród nich było wielu pochodzenia zagranicznego. Emigracja kontynuowana była po uzyskaniu przez Ozorków praw miejskich w 1816. Ludność osiedlała się również w okolicznych miejscowościach, takich jak Słowik, Pustkowa Góra, Tkaczewska Góra, Wladysławów, Mariampol czy Bądków.
Ludność napływowa była w większości wyznawcami luteranizmu, w związku z czym w 1814 powstał związek ewangelików, obejmujący oprócz miasta również pobliskie wsie. Ich duszpasterzem został ks. Fryderyk Ferdynand Schulz. Samodzielną parafię w Ozorkowie powołano 5 czerwca 1826 na mocy decyzji Państwowej Komisji do spraw Religii i Kultury. Właściciel miasta, Ignacy Starzyński, przekazał na rzecz parafii ziemię oraz ogród dla jej księdza, ponadto zobowiązał się do wypłacania dla niego pensji. Wraz z utworzeniem parafii wybudowano kościół, przy którym postawiono drewnianą dzwonnicę. Proboszczem parafii został ks. Karol Fryderyk Haberfeld, pracujący wcześniej w Warszawie. Jego następcą został w 1836 ks. Edward Stiller.
Parafia była zamieszkiwana przez majętne rodziny fabrykanckie, które przeznaczały znaczne środki na jej rzecz. Wskutek tego w latach 1840-1842 przeprowadzono budowę nowej świątyni, poświęconej 9 października 1842 przez ks. superintendenta Módla z Kalisza. Wewnątrz kościoła zostały umieszczone dwie tablice pamiątkowe na cześć jego fundatorów.
W 1841 do parafii ozorkowskiej przyłączony został filiał w Łęczycy. W 1850 wybudowano także murowaną plebanię.
Proboszcz Stiller pełnił posługę aż do śmierci w 1879, został pochowany na cmentarzu w Ozorkowie. Funkcję duszpasterza parafii objął po nim ks. Edward Wilhelm Władysław Lemon. W 1882 radny parafialny Henryk Schlosser własnym kosztem wybudował nową, murowaną dzwonnicę. Wtedy najmniejszy z jej dzwonów przeniesiono na teren cmentarza. Schlosser zfinansował również remont kościoła, szkołę trzyklasową oraz poświęcony 15 kwietnia 1889 dom starców.
W 1891 na terenie cmentarza powstał budynek domu grabarza oraz kaplica. W okresie przed wybuchem I wojny światowej parafia w Ozorkowie stanowi jedną z najzamożniejszych parafii w kraju.
Proboszcz Edward Lemon zmarł 15 kwietnia 1910, od 1911 jego obowiązki przejął ks. Leon Witold May. W 1916 działalność rozpoczął chór, którym kierował Adolf Modro. W 1913 stanowisko proboszcza objął ks. Adolf Henryk Rondthalter i pełnił je do 1918. Kolejnym duszpasterzem zboru został w 1919 ks. Paweł Otto, funkcję proboszcza sprawował do 1924.
Od 1925 kolejnym proboszczem został ks. Teodor Bergmann. Natomiast stanowisko wikariusza rezydującego w Łęczycy pełnił w latach 1935-1936 ks. Adolf Cerecki.
W 1935 powstał budynek domu modlitwy filiału Władysławów-Kwilno, mieszczący również siedzibę szkoły, w której pracował Julian Witzke, będący również kantorem filiału. Kantoraty istniały także w pozostałych wsiach zamieszkałych przez ludność ewangelicką, nabożeństwa niedzielne były w nich sprawowane przez kantorów, natomiast posługi świąteczne oraz komunijne sprawował ksiądz z Ozorkowa.
W 1936 filiał w Łęczycy został przekształcony w samodzielną parafię, której administratorem został ks. Adolf Cerecki.
Po II wojnie światowej budynek kościoła w Ozorkowie został odebrany parafii i przekształcony na obóz dla ludności pochodzenia niemieckiego. Budynki parafialne również zostały zajęte i zamieniono je w mieszkania lokatorskie. Zbór pozbawiony był opieki duszpasterskiej. Po likwidacji obozu świątynia została przejęta przez kościół rzymskokatolicki.
Pierwsze powojenne nabożeństwa ewangelickie zaczęły odbywać się na przełomie lat 1947 i 1948 na terenie cmentarza. Prowadzone były przez ks. Karola Kotulę z Łodzi, który został decyzją Konsystorza administratorem parafii. W 1953 kościół parafialny został zwrócony luteranom.
Funkcję administratorów parafii pełnili po wyborze ks. Kotuli w 1953 na biskupa księża łódzcy. W 1954 stanowisko to objął ks. Woldemar Gastpary, który działał razem z parafianką Anną Sznajder na rzecz rewindykacji mienia zboru. W parafii pracowali wtedy dwaj praktykanci - na przełomie lat 1954-1955 Janusz Narzyński oraz od 6 maja 1955 Janusz Werner, który od czasu ordynacji w dniu 15 kwietnia 1956 został wikariuszem, a od 1958 administratorem ozorkowskiej parafii. l lipca 1980 stanowisko wikariusza objął ks. Marcin Undas, natomiast w 1987 został on administratorem.
W 1997 w Ozorkowie odbył się Zjazd Chórów Diecezji Warszawskiej. W latach 1999-2000 dokonano remontu budynku plebanii. Kolejnym remontem objęto w 2005 salę parafialną.
Współczesność.
Nabożeństwa w Kościele Dwunastu Apostołów odbywają się w każdą niedzielę i święta.
Parafia włącza się w akcje charytatywne, jak przygotowanie prezentów świątecznych dla dzieci na Ukrainie. Działa także na rzecz dzieci z Ozorkowa. Działają godziny biblijne, lekcje religii oraz spotkania dla dzieci prowadzone w ramach "Ozorkowskiego Klubu Dobrej Nowiny" przez Chrześcijańskie Stowarzyszenie Miłość Edukacja Dojrzałość. Czynna jest wypożyczalnia sprzętu rehabilitacyjnego.
Parafia administruje dwoma czynnymi cmentarzami ewangelickimi:
Parafianie byli ongiś chowani na nieczynnych już cmentarzach m.in.: 

</doc>
<doc id="2309123" url="https://pl.wikipedia.org/wiki?curid=2309123" title="Tripscompagnie">
Tripscompagnie

Tripscompagnie (Gro.: "Tripskomnij") – wieś w Holandii, w prowincji Groningen. Miejscowość leży na terenie 3 gmin: Hoogezand-Sappemeer, Veendam oraz Menterwolde.

</doc>
<doc id="2309124" url="https://pl.wikipedia.org/wiki?curid=2309124" title="Parafia Ewangelicko-Augsburska w Kutnie">
Parafia Ewangelicko-Augsburska w Kutnie

Parafia Ewangelicko-Augsburska w Kutnie – ewangelicko-augsburska parafia w Kutnie, należąca do diecezji warszawskiej. Mieści się przy ulicy Sienkiewicza. W 2017 liczyła około 30 wiernych.
Historia.
Ewangelicy na terenie Kutna i okolic zamieszkiwali już w okresie II rozbioru Polski. W mieście znajdowało się 63 luteran, dzięki ogłoszonemu w 1768 patentowi gwarantującemu wolność religijną. Osadnicy ewangeliccy mieli zagwarantowany zwykle darmowy przydział drewna na budowę szkoły i domu modlitwy, a teren cmentarza i gospodarstwa dla nauczyciela zwolniony był dla nich z podatku od gruntu.
W 1797 powołano filiał w Kutnie, posiadający drewnianą kaplicę oraz plebanię z wydzieloną salą, w której prowadzono zajęcia szkolne.
W 1879 rozpoczęła się budowa murowanego kościoła, zakończona uroczystością poświęcenia obiektu 10 listopada 1880 przez generalnego superintendenta ks. Woldemara Evertha. Filiał podlegał parafii w Łowiczu, jedynie w latach 1841-1857 administrowany był przez parafię w Gostyninie. 
W 1923 zbór filialny w Kutnie liczył 800 wiernych, a nabożeństwa sprawowane były w języku niemieckim i polskim. Filiał administrował siedmioma cmentarzami. W 1929 odbyło się 10 chrztów, 8 ślubów, 15 pogrzebów, 9 osób konfirmowano, a Sakrament Ołtarza przyjęło 250. Składka kościelna była opłacona przez 240 członków zboru.
Znaczny wzrost liczby parafian nastąpił w okresie II wojny światowej, kiedy do miasta przesiedlono dużą liczbę mieszkańców Wołynia i Besarabii w ramach akcji Heim ins Reich. 
Po zakończeniu działań wojennych opiekę nad wiernymi przejął ks. Karol Messerschmidt-Buczyński, proboszcz Parafii Wniebowstąpienia Pańskiego w Warszawie. Następnie zbór był obsługiwany przez ks. Emil Dawid z parafii we Włocławku, a następnie ks. Eugeniusza Sautera z Piastowa. W latach 1967-1987 funkcję proboszcza-administratora pełnił ks. Mariusz Werner, początkowo proboszcz parafii w Zgierzu, a następnie w Łodzi. Jego następcą na stanowisku administratora parafii został ks. Marcin Undas ze Zgierza. 
30 czerwca 2001 parafia w Łowiczu straciła niezależność i została przyłączona do parafii w Kutnie jako jej zbór filialny. 
W 2006 administrację parafią objął ks. Artur Woltman z Płocka, funkcję pełnił do 2012. 
Przez kilkanaście lat parafia korzystała z gościny parafii mariawickiej pw. Przenajświętszego Sakramentu w Kadzidłowej, gdzie gromadzili się wierni z okolic Krzewaty. 
Współczesność.
Nabożeństwa w kościele ewangelickim w Kutniesprawowane są w każdą niedzielę oraz święta. 
Do parafii przynależy także filiał w Łowiczu z kaplicą przy ul. Podrzecznej 15, gdzie nabożeństwa odbywają się w każdą niedzielę miesiąca.
Parafia nie posiada własnego proboszcza, administrowana jest przez duszpasterza parafii ewangelickiej w Płocku, ks. Szymona Czembora. 
Parafia użycza gościny lokalnej wspólnocie Kościoła Starokatolickiego Mariawitów, która należy do parafii św. Mateusza Apostoła i Ewangelisty w Nowej Sobótce.

</doc>
<doc id="2309125" url="https://pl.wikipedia.org/wiki?curid=2309125" title="Parafia Ewangelicko-Augsburska w Wieluniu">
Parafia Ewangelicko-Augsburska w Wieluniu

Parafia Ewangelicko-Augsburska w Wieluniu – ewangelicko-augsburska parafia w Wieluniu, należąca do diecezji warszawskiej. Mieści się przy ulicy Ewangelickiej. W 2017 liczyła około 15 wiernych.
Historia.
Osadnictwo ewangelickie w Wieluniu pojawiło się w końcu XVI wieku, dzięki położeniu miasta w pobliżu granicy ze Śląskiem. Śląscy ewangelicy przesiedlili się tam w wyniku napiętych stosunków religijnych panujących na ich rodzimym terenie. Zostali oni jednak zabici w podczas wojny polsko-szwedzkiej, w wyniku podejrzenia o sprzyjanie okupantowi, kiedy miasto zostało odbite przez Polaków w 1656.
Jednak podczas wizytacji zorganizowanych w 1720 i 1753 przez archidiakonat wieluński, stwierdzona została obecność wyznawców ewangelicyzmu obu konfesji. W 1753 zamieszkiwało tutaj pięć rodzin kalwińskich oraz ponad 40 osób wyznania luterańskiego. 
Liczba luteran zwiększyła się w wyniku przejścia Wielunia pod władzę Prus. Miasto w 1793 liczyło 12 luteran, których stanowili pruscy urzędnicy wraz z rodzinami. Później osiedlali się tu również protestanccy rzemieślnicy, rolnicy oraz żołnierze. 
18 sierpnia 1818 ewangeliccy wierni z Wielunia wystąpili o oddanie im w użytkowanie kościoła pobernardyńskiego wraz z wyposażeniem, który miał zostać przekształcony w siedzibę zakładu przemysłowego. Nie byli oni jednak w stanie udźwignąć ciężaru finansowego utrzymania parafii. W mieście znajdowało się wtedy 40 luterańskich rodzin, a jego okolice zamieszkiwało kolejne kilka rodzin reformowanych. Założenie parafii argumentowano jednak wpływem na przyszłe powiększenie się liczby wyznawców. Komisja Województwa Kaliskiego zażądała jednak gwarancji możliwości zgromadzenia przez zbór odpowiednich środków. - listy zawierającej nazwiska członków oraz sumę składki, jaką są w stanie przeznaczyć na świątynię. Lista została przedstawiona w marcu 1820 i zawierała 401 osób oraz sumę 1151 złotych polskich.
W 1820, pomimo dalszego braku oficjalnej zgody, przystąpiono do napraw w kościele. Zezwolenie zostało wydane w lipcu 1820 i dotyczyło poza budynkiem świątyni również części znajdujących się w jego otoczeniu budynków oraz połowy ogrodu. Pierwsze nabożeństwo miało miejsce 14 grudnia 1821.
W kwietniu 1822 do miasta przyjechał ks. S.G. Sachs, jednak ze względu na jego niedoświadczenie oraz młody wiek, władze postanowiły o poddaniu go egzaminowi. Oficjalnie na stanowisku proboszcza został zainstalowany 28 marca 1824.
W 1854 powstał filiał w Pankach, który w 1865 liczył 364 wiernych.
W 1913 parafia liczyła około 50 rodzin. Należała do superintendentury kaliskiej, oprócz kościoła parafialnego, posiadała także kościół filialny w Krzeczowie, domy modlitwy w Wolnicy Grabowskiej i Marianowie oraz kantorat w Janowie. Prowadziła dwie szkoły elementarne położone w Wieluniu i w Świątkowicach. Nabożeństwa w kościele w Wieluniu odbywały się w 1914 naprzemiennie, w pierwszą i trzecią niedzielę w mięsiącu po polsku, a w drugą i piątą - po niemiecku. Czwarta niedziela służyła na prowadzenie nabożeństw w domach modlitwy i kantoratach. Prowadzono nabożeństwa dla dzieci oraz lekcje przygotowania konfirmacyjnego.
W 1923 liczba członków parafii wynosiła 3000 wiernych, w jej posiadaniu znajdowały się kościoły w Wieluniu i Krzeczowie, ponadto liczba domów modlitwy wzrosła do czterech. Zarządzano również 11 cmentarzami.
Współczesność.
Nabożeństwa w kościele ewangelickim w Wieluniu odbywają się w każdą niedzielę i święta. Funkcję administratora parafii pełni ks. Cezary Jordan, proboszcz parafii w Zduńskiej Woli.

</doc>
<doc id="2309127" url="https://pl.wikipedia.org/wiki?curid=2309127" title="Harry Mason (Silent Hill)">
Harry Mason (Silent Hill)

Harrold „Harry” Mason – fikcyjna postać i główny bohater pierwszej części gry "Silent Hill", a także "rebootu" tej gry – "". Harry Mason po premierze pierwszego "Silent Hilla" na PlayStation stał się jedną z najbardziej rozpoznawalnych postaci z serii, pojawiając się w innych częściach serii gościnnie lub jako tzw. easter egg. W "Shattered Memories" po raz drugi powrócił jako grywalny bohater, lecz jego rola i postać sama w sobie znacząco różni się od pierwowzoru.
Historia.
Silent Hill.
W pierwszym "Silent Hill" Harry Mason został przedstawiony jako 32-letni pisarz, któremu przed siedmiu laty zmarła żona Jodie. Po jej śmierci samotnie wychowuje 7-letnią córkę Cheryl, z którą pewnego dnia postanowił przyjechać do miasta Silent Hill. W czasie jazdy, tajemnicza postać staje mu niespodziewanie na drodze, przez co Harry powoduje wypadek i traci przytomność. Gdy się budzi, zauważa, że Cheryl zniknęła.
Poszukując w Silent Hill Cheryl, Harry spotyka na swojej drodze wielu ludzi: policjantkę Cybil Bennett, tajemniczą Dahlię Gillespie, doktora Michaela Kaufmanna i pielęgniarkę Lisę Garland, którzy zdają się mieć wiele wspólnego z wydarzeniami dziejącymi się w mieście.
Na końcu gry, "Incubator" (Alessa Gillespie) oddaje Harry’emu dziecko będące jej własną reinkarnacją, po czym ten (z Cybil lub bez niej – w zależności od zakończenia) ucieka z miasteczka.
Portland i morderstwo.
Po wydarzeniach w Silent Hill, Harry Mason wraz z dzieckiem przenosi się do miasta Portland. Organizacja religijna "The Order" postanowiła odnaleźć Harry’ego i odebrać mu nowe wcielenie Alessy. Pięć lat po wydarzeniach z gry, Harry w samoobronie zabija jednego z członków kultu który ich odnalazł, po czym przeniósł się z córką do innego miasta, zmienił jej kolor włosów na blond i zmienił jej imię na Heather.
Silent Hill 3.
Mija 12 lat po wydarzeniach w Portland i 17 lat po wydarzeniach w Silent Hill. Fakt, że ojcem głównej bohaterki Heather jest Harry Mason, zostaje wyjawiony dopiero podczas podróży Heather do Silent Hill. Na początku gry dzwoni do córki, chcąc upewnić się, że nic jej nie jest. Po powrocie do domu, Heather odnajduje jego ciało – został zabity przez potwora zwanego Misjonarzem, na rozkaz Claudii Wolf, antagonistki gry.
Na końcu gry Heather wyjawia Douglasowi, że chce by nazywano ją imieniem nadanym jej przez Harry’ego – Cheryl. W napisach końcowych widać obrazek prezentujący Heather kładącą kwiaty na grób ojca.
W bonusowym zakończeniu "Revenge", Heather po powrocie do domu zastaje swojego ojca siedzącego z kosmitami i Jamesem Sunderlandem, protagonistą "Silent Hill 2". Harry pyta córkę, czy nic jej nie jest. Gdy Heather kończy opowieść, Harry wraz z obcymi przy pomocy statków kosmicznych niszczą doszczętnie Silent Hill.
Silent Hill: Shattered Memories.
Harry Mason w "Shattered Memories" jest tzw. fałszywym protagonistą, gdyż – jak się okazuje na końcu gry – był on cały czas manifestacją wspomnień jego dorosłej córki Cheryl, a prawdziwy Harry zginął w wypadku samochodowym 18 lat wcześniej. Jego charakter różni się od tego z pierwowzoru i od oryginalnego Harry’ego Masona, gdyż zależy od poczynań gracza – w zależności od rozwiązywanych testów, Harry może być m.in. przykładnym ojcem, nie potrafiącym poradzić sobie z rolą głowy rodziny mężem, typowym macho-casanovą, lub nie dbającym o rodzinę alkoholikiem. Jego cel jest jednak taki sam – chce odnaleźć córkę, co jest dla Cheryl swoistym pogodzeniem się z prawdą o jego śmierci.
Pozostałe.
Origins.
W grze będącej prequelem serii, głos Harry’ego jest słyszany w najlepszym zakończeniu gry. Był to moment w którym wraz ze swoją żoną znajdują niemowlę, dając jej na imię Cheryl.
Restless Dreams.
W bonusowym zakończeniu "UFO" dodanym do rozszerzonego wydania "Silent Hill 2", Harry przylatuje statkiem kosmicznym z innymi kosmitami i rozpoczyna rozmowę z Jamesem Sunderlandem (protagonistą części drugiej), po czym porywają go na statek.
Book of Memories.
Harry pojawia się wraz z wieloma innymi postaciami z całej serii w żartobliwym zakończeniu.

</doc>
<doc id="2309129" url="https://pl.wikipedia.org/wiki?curid=2309129" title="Zuidbroek">
Zuidbroek

Zuidbroek, dialekt groningski Zuudbrouk - wieś w Holandii, w prowincji Groningen, w gminie Menterwolde. Do 1965 roku Zuidbroek stanowiło osobną gminę. Po reformie administracyjnej wieś weszła w skład gminy Oosterbroek.

</doc>
<doc id="2309131" url="https://pl.wikipedia.org/wiki?curid=2309131" title="Amane">
Amane

 – żeńskie imię japońskie, może być używane także jako nazwisko.
Możliwa pisownia.
Amane można zapisać, używając wielu różnych znaków kanji i może znaczyć m.in.:

</doc>
<doc id="2309132" url="https://pl.wikipedia.org/wiki?curid=2309132" title="Kościół św. Stanisława Biskupa i Męczennika w Młyńczyskach">
Kościół św. Stanisława Biskupa i Męczennika w Młyńczyskach

Kościół św. Stanisława Biskupa i Męczennika w Młyńczyskach – murowana świątynia rzymskokatolicka w miejscowości Młyńczyska w powiecie limanowskim, będąca kościołem parafialnym miejscowej parafii.
Historia.
Początkowo wierni parafii w Młyńczyskach gromadzili się w drewnianym kościele, jednak szybko okazał się on niewystarczający dla dynamicznie rozwijającej się społeczności. W latach 1982–1984 wzniesiono więc nową świątynię murowaną. 16 czerwca 1996 kościół został poświęcony przez biskupa Józefa Życińskiego.
Architektura.
Kościół w Młyńczyskach jest przykładem nowoczesnej architektury sakralnej. Jego front zdobią ceremonialne schody, w których niszy umieszczono posąg Matki Bożej z Dzieciątkiem, oraz wysoka ostrosłupowa wieża, pełniąca funkcję dzwonnicy. Dach kościoła pokryty jest blachą.
Wnętrze.
Pierwotnie wnętrze świątyni urządzono prosto – pomalowane zostało ono na biało i wykończone w drewnie.
W ołtarzu głównym umieszczono wizerunek "Oblicze Chrystusa Przemienionego", który otacza metalowa cierniowa korona. Z obu jego stron umieszczono kolejne obrazy: "Święty Stanisław i uzdrowienie Piotrowina" oraz "Matka Boża Nieustającej Pomocy".
W 2013 roku wnętrze kościoła wyremontowano. Zmianie uległ wygląd ołtarza – usunięto "Oblicze Chrystusa Przemienionego", który został zastąpiony trzymetrową figurą Chrystusa Zmartwychwstałego. Obraz "Matka Boża Nieustającej Pomocy" został przeniesiony do nowego ołtarza bocznego w nawie głównej, a na jego miejscu umieszczono "Matkę Bożą Siedmiu Boleści", pochodzącą z ołtarza głównego starego kościoła. Po drugiej stronie nawy umieszczono obraz "Jezus Miłosierny".
Na ścianach wiszą stacje Drogi Krzyżowej, zaprojektowane i wykonane przez miejscowego artystę Stanisława Tokarczyka, absolwenta szkoły artystycznej im. Antoniego Kenara w Zakopanem.

</doc>
<doc id="2309133" url="https://pl.wikipedia.org/wiki?curid=2309133" title="Oosterbroek (Groningen)">
Oosterbroek (Groningen)

Oosterbroek – gmina w Holandii, w prowincji Groningen, istniejąca w latach 1965–1991.
Historia.
Gmina Oosterbroek powstała w 1965 roku z połączenia gmin Noordbroek i Zuidbroek. W 1990 roku do gminy przyłączono Meeden i Muntendam. W 1991 roku Oosterbroek przekształcono w gminę Menterwolde.

</doc>
<doc id="2309136" url="https://pl.wikipedia.org/wiki?curid=2309136" title="Hornung">
Hornung

Ludzie o nazwisku Hornung:

</doc>
<doc id="2309140" url="https://pl.wikipedia.org/wiki?curid=2309140" title="Salonik Historii Pielęgniarstwa Collegium Medicum Uniwersytetu Jagiellońskiego">
Salonik Historii Pielęgniarstwa Collegium Medicum Uniwersytetu Jagiellońskiego

Salonik Historii Pielęgniarstwa – stała ekspozycja muzealna Instytutu Pielęgniarstwa i Położnictwa Wydziału Nauk o Zdrowiu Collegium Medicum Uniwersytetu Jagiellońskiego zlokalizowana w Krakowie przy ul. Kopernika 25. Eksponaty pochodzą z ostatnich 100 lat działalności pielęgniarstwa w Krakowie (m.in. oryginalne dokumenty, kroniki, protokoły, listy, fotografie, portrety, albumy, meble, mundury pielęgniarek z lat 30. XX wieku oraz przedmioty użytkowe).

</doc>
<doc id="2309142" url="https://pl.wikipedia.org/wiki?curid=2309142" title="Paul Bruce Dickinson">
Paul Bruce Dickinson



</doc>
<doc id="2309143" url="https://pl.wikipedia.org/wiki?curid=2309143" title="Muzeum Uniwersytetu Medycznego">
Muzeum Uniwersytetu Medycznego



</doc>
<doc id="2309145" url="https://pl.wikipedia.org/wiki?curid=2309145" title="Łysenko">
Łysenko

Łysenko:

</doc>
<doc id="2309147" url="https://pl.wikipedia.org/wiki?curid=2309147" title="Millenium Nocturne">
Millenium Nocturne

Millenium Nocturne – trzeci album studyjny norweskiego zespołu Hades Almighty, pierwszy wydany pod tą nazwą (wcześniej jako "Hades").

</doc>
<doc id="2309153" url="https://pl.wikipedia.org/wiki?curid=2309153" title="Roaccutane">
Roaccutane



</doc>
<doc id="2309154" url="https://pl.wikipedia.org/wiki?curid=2309154" title="Pietà (obraz Pietra Perugina)">
Pietà (obraz Pietra Perugina)

Pietà – obraz włoskiego malarza, przedstawiciela szkoły umbryjskiej, Pietro Perugino.
Obraz został namalowany w 1493 roku, w szczytowym okresie popularności Perugina. Zgodnie z obowiązującą ikonografią, scenie opłakiwania towarzyszą m.in. Maria, Maria Magdalena i Jan Ewangelista. Scena wyjątkowo natomiast rozgrywa się pod arkadami ujętymi w skrócie perspektywicznym, a jego skromny krajobraz ma nawiązywać do nieskończoności.

</doc>
<doc id="2309155" url="https://pl.wikipedia.org/wiki?curid=2309155" title="Accutane">
Accutane



</doc>
<doc id="2309156" url="https://pl.wikipedia.org/wiki?curid=2309156" title="Izotek">
Izotek



</doc>
<doc id="2309159" url="https://pl.wikipedia.org/wiki?curid=2309159" title="Fu Lei">
Fu Lei

Fu Lei (ur. 7 kwietnia 1908, zm. 3 września 1966) – chiński krytyk literacki i tłumacz literatury francuskiej. Ojciec pianisty Fu Conga.
Życiorys.
Pochodził ze wsi Wanglou, położonej na obszarze dzisiejszej szanghajskiej dzielnicy Pudong. W latach 1928-1932 przebywał we Francji, gdzie studiował na wydziale sztuki Uniwersytetu Paryskiego. Po powrocie do Chin osiedlił się w Szanghaju, gdzie pracował jako dziennikarz i krytyk literacki. Tłumaczył na język chiński literaturę francuską, m.in. Woltera, Balzaca i Rollanda.
W 1957 roku, podczas kampanii przeciwko prawicowcom, został oficjalnie potępiony. Po rozpoczęciu rewolucji kulturalnej poddany nagonce i zmuszony do popełnienia samobójstwa. W 1979 roku został pośmiertnie zrehabilitowany.
Listy Fu Leia, wydane po raz pierwszy w 1981 roku, stały się w Chinach bestsellerem.

</doc>
<doc id="2309164" url="https://pl.wikipedia.org/wiki?curid=2309164" title="Roakutan">
Roakutan



</doc>
<doc id="2309166" url="https://pl.wikipedia.org/wiki?curid=2309166" title="Grootegast">
Grootegast

Grootegast - gmina w północno-wschodniej Holandii, w prowincji Groningen. Siedzibą władz gminy jest Grootegast.
Miejscowości.
Doezum, Faan, Grootegast, Kornhorn, Kuzemer, Kuzemerbalk, Lutjegast, Niekerk, Oldekerk, Opende, Peebos, Sebaldeburen i De Snipperij.

</doc>
<doc id="2309167" url="https://pl.wikipedia.org/wiki?curid=2309167" title="Ulica Ostrów Tumski w Poznaniu">
Ulica Ostrów Tumski w Poznaniu

Ulica Ostrów Tumski - ulica w Poznaniu, na Ostrowie Tumskim. Rozpoczyna się przy ulicy Prymasa Stefana Wyszyńskiego, a na wysokości kościoła NMP rozwidla się. Północna odnoga otacza plac i archikatedrę, południowa biegnie obok pałacu arcybiskupiego. Obydwie łączą się za katedrą i ulica kończy się na moście Biskupa Jordana. Na całej długości jest wyłożona brukiem.

</doc>
<doc id="2309170" url="https://pl.wikipedia.org/wiki?curid=2309170" title="Tramwaje w La Chaux-de-Fonds">
Tramwaje w La Chaux-de-Fonds

Tramwaje w La Chaux-de-Fonds − zlikwidowany system komunikacji tramwajowej w szwajcarskim mieście La Chaux-de-Fonds, działający w latach 1897–1950.
Historia.
Tramwaje w La Chaux-de-Fonds uruchomiono 1 stycznia 1897 na trasie Usine à gaz - Métropole oraz z cul-de-sac do Gare. Łączna długość uruchomionych linii wynosiła 1,4 km. Uruchomione tramwaje były elektryczne i kursowały po torach o szerokości 1000 mm. Kolejne odcinki tras tramwajowych oddano do eksploatacji:
Również w tych latach zbudowano nową zajezdnię tramwajową z 4 torami, warsztatami oraz biurami. 24 września 1912 oddano do eksploatacji odcinek Stand - Bel Air. W 1915 wprowadzono do eksploatacji wagony doczepne. 24 listopada 1924 oddano do eksploatacji kolejne dwa odcinki sieci:
W 1928 wprowadzono numerację linii. 27 listopada 1937 po raz ostatni rozbudowano sieć tramwajową w La Chaux-de-Fonds uruchamiając odcinek z Charrière do Parc des Sports, wówczas sieć tramwajowa osiągnęła swoją największą długość wynoszącą 5,3 km. Pierwszy odcinek sieci tramwajowej zlikwidowano 21 grudnia 1949 z Casino do Bel Air o długości 1,3 km. Ostatnie linie zlikwidowano 15 czerwca 1950 Charrière, Usine à gas – Succès, Grand Moulin. Zajezdnię sprzedano w 1951. 
Tabor.
Tabor tramwajowy składał się z 10 wagonów tramwajowych. Tramwaje były malowane na żółto-brązowo.

</doc>
<doc id="2309173" url="https://pl.wikipedia.org/wiki?curid=2309173" title="Nealsomyia">
Nealsomyia

Nealsomyia – rodzaj muchówek z rodziny rączycowatych (Tachinidae).

</doc>
<doc id="2309175" url="https://pl.wikipedia.org/wiki?curid=2309175" title="Grootegast (wieś)">
Grootegast (wieś)

Grootegast - wieś w Holandii, w prowincji Groningen, w gminie Grootegast, której stanowi siedzibę. 
Historia.
Pierwsza wzmianka o miejscowości pochodzi z roku 1000. We wsi znajduje się kościół z XVII wieku, określany jako Biały Kościół. W 1829 roku obiekt przebudowano.

</doc>
<doc id="2309178" url="https://pl.wikipedia.org/wiki?curid=2309178" title="Parafia Ewangelicko-Augsburska w Zduńskiej Woli">
Parafia Ewangelicko-Augsburska w Zduńskiej Woli

Parafia Ewangelicko-Augsburska w Zduńskiej Woli – Ewangelicko-Augsburska parafia w Zduńskiej Woli, należąca do diecezji warszawskiej. Mieści się przy alei Kościuszki. W 2017 liczyła około 45 wiernych.
Historia.
Ewangelicy przybyli w okolice Zduńskiej Woli na przełomie XVIII i XIX w. Byli to głównie mieszkańcy z Saksonii i Czech. Początkowo podlegali oni parafii w Słupcy, ale niedługo po założeniu Zduńskiej Woli, rozpoczęto działania umożliwiające utworzenie nowej samodzielnej parafii. Ziemię pod kościół i cmentarz ofiarował podprefekt powiatu Szadkowskiego Stefan Złotnicki.
28 października 1827 dzięki staraniom Dawida Trauma, Marcina Trelenberga, Augusta France’a, Ernesta Seidela oraz pastora piotrkowskiego Jerzego Wendta doszło do erygowania parafii. Rozpoczęto zbiórkę pieniędzy na organizację parafii, budowę kościoła, szkoły oraz domu parafialnego. Dzięki pozyskanym składkom wzniesiono budynek parafialny przy ówczesnej ul. Maurycego (obecnie ul. Getta Żydowskiego), który mieścił w sobie kaplicę, salę szkolną oraz mieszkanie dla nauczyciela.
Parafia ewangelicka zrzeszała na samym początku swojego istnienia około 400 rodzin ewangelickich. Grono to niedługo potem powiększyło się o współwyznawców z pobliskiego Łasku. W 1831 pierwszym proboszczem parafii został Wilhelm Biedermann, który funkcję tę pełnił tylko do roku 1836, po czym został przeniesiony do miejscowości Dąbie. W latach 1836–1856 proboszczami byli kolejno księża: Herman Otto Hintz, Eduard Künzel oraz Jerzy Wendt. Do końca drugiej wojny światowej parafia należała do superintendentury kaliskiej.
Na skutek wzrastającej liczby wiernych postanowiono rozpocząć budowę nowego kościoła. W tym czasie proboszczem był od 1856 ks. Eduard Boerner, funkcję tę pełnił do 1910. Kamień węgielny pod budowę nowej świątyni położono 13 czerwca 1866. Kościół przy ówczesnej ul. Zamkowej (dzisiejsza al. Kościuszki) powstał w stosunkowo szybkim czasie. 31 marca 1868 miała miejsce uroczysta konsekracja nowo powstałego obiektu. Sąsiadujący z nowym kościołem dom zakupiono oraz przeznaczono na mieszkanie dla księdza. Dzięki działalności ks. Boernera w pobliżu kościoła przy ul. Zamkowej wzniesiono budynek parafialny mieszczący szkołę ewangelicką oraz mieszkania przeznaczone dla personelu parafialnego (obecnie w budynku mieści się Państwowa Szkoła Muzyczna). Żona księdza Boernera Maria (z domu Rauh) zainicjowała kolejną budowę budynku parafialnego. Tym razem jego przeznaczeniem miało być utworzenie domu opieki dla sierot i starców. Budynek powstał w sąsiedztwie cmentarza ewangelickiego.
Pierwsza wojna światowa znacznie przerzedziła grono wyznawców. Zduńska Wola znalazła się pod ostrzałem artyleryjskim, w wyniku czego uszkodzony został kościół oraz szkoła. Całkowitemu zniszczeniu uległ natomiast cmentarz. Ocalałe budynki parafialne w okresie wojny służyły Niemcom jako obiekty wojskowe. Po zakończeniu wojny parafia odzyskała swoje budynki.
W 1927 od Zduńskiej parafii odłączyli się współwyznawcy z Łasku i tam założyli swoją własną parafię. Druga wojna światowa również okazała się zgubna w skutkach dla parafii. Na bramie wejściowej kościoła pojawił się napis w języku niemieckim „Polakom wstęp wzbroniony”. Wskutek działań wojennych budynek kościoła zubożał o trzy dzwony oraz chrzcielnicę. Rozległym uszkodzeniom uległ krzyż ołtarzowy oraz organy.
Po wojnie kościół służył jako więzienie dla jeńców wojennych, a niedługo potem przekazany został parafii rzymskokatolickiej Wniebowzięcia Marii Panny. Wierni ostali w Zduńskiej Woli, aby zachować swoją wspólnotowość, zaczęli się spotykać w kościele w Sieradzu. Wojna przyczyniła się również połączenia parafii w Zduńskiej Woli z parafią w Łasku, przy czym ta druga stała się filiałem parafii. W 1965 r. za sprawą ks. Jana Drzewieckiego zainicjowano remont kościoła oraz plebanii. W 1981 r. parafia otrzymała nowe organy ufundowane przez pochodzącego ze Zduńskiej Woli ks. Zenona Dietricha. W 1983 proboszczem został ks. Mieczysław Cieślar, a rok później ks. Cezary Jordan, który funkcję tę sprawował aż do dnia jego śmierci 20 lutego 2021. Aktualnie administratorem parafii jest ks. bp Jan Cieślar. 

</doc>
<doc id="2309180" url="https://pl.wikipedia.org/wiki?curid=2309180" title="Oldekerk">
Oldekerk

Oldekerk, dialekt groningski Ollekerk - wieś w Holandii, w prowincji Groningen, w gminie Grootegast. Do 1990 roku Oldekerk stanowiło osobną gminę.

</doc>
<doc id="2309181" url="https://pl.wikipedia.org/wiki?curid=2309181" title="Marek Mikulski (zapaśnik)">
Marek Mikulski (zapaśnik)

Marek Mikulski (ur. 18 marca 1981 w Lidzbarku Warmińskim) – polski zapaśnik, żołnierz, olimpijczyk z Aten 2004 i Pekinu 2008.
Życiorys.
Zawodnik walczący w stylu klasycznym walczący w najcięższej kategorii wagowej. Reprezentuje klub Legia Warszawa. Mistrz Polski w latach 2005 (kategoria do 130 kg), 2006 - 2007 (kategoria wagowa 120 kg), brązowy medalista mistrzostw Polski w latach 2000, 2003-2004.
Uczestnik mistrzostw świata w 2005 roku, gdzie zajął 21 miejsce (kategoria 120 kg) oraz w 2007 roku, gdzie zajął 29 miejsce (kategoria 120 kg). Trzykrotny uczestnik mistrzostw Europy w latach: 2003 (13 miejsce), 2004 (10 miejsce), 2005 (10 miejsce) i w 2006 (8 miejsce).
Na igrzyskach olimpijskich w Atenach 2004 zajął 20 miejsce w kategorii 120 kg, a na igrzyskach w roku 2008 zajął w tej samej kategorii wagowej 12 miejsce.

</doc>
<doc id="2309182" url="https://pl.wikipedia.org/wiki?curid=2309182" title="Parafia Ewangelicko-Augsburska w Żyrardowie">
Parafia Ewangelicko-Augsburska w Żyrardowie

Parafia Ewangelicko-Augsburska w Żyrardowie – ewangelicko-augsburska parafia w Żyrardowie, należąca do diecezji warszawskiej. Mieści się przy ulicy Żeromskiego. W 2016 liczyła 59 członków.
Historia.
Początek osadnictwa ewangelickiego na Mazowszu.
Osadnictwo protestanckie w okolicy obecnego Żyrardowa rozpoczęło się w XVIII wieku. W 1759 została założona osada Troszyn Niemiecki, w tym okresie powstały również kolonie ewangelickie położone w rejonie Gąbina. Na mocy dekretu z dnia 28 lipca 1796 nastąpiła kasata dóbr duchownych i królewskich, które przeszły na rzecz skarbu pruskiego. Nowi właściciele ziemscy byli zobligowani do przyjęcia osadników, w liczbie zależnej od wielkości ich majątku. Nastąpiła intensywna fala kolonizacji, trwająca do lat trzydziestych XIX wieku.
Nowi mieszkańcy pochodzili z Pomorza, Wielkopolski, Śląska, Badenii, Hesji i Wittenbergi. Była to przeważnie ludność wyznania luterańskiego, z niewielkim udziałem reformowanych oraz mennonitów. Ich życie religijne toczyło się w zamieszkiwanych przez nich osadach, gdzie powstawały budynki domów modlitwy, w których w niedziele odbywały się nabożeństwa prowadzone przez kantora, a w pozostałe dni pełniły one funkcję szkoły. Administracja kościelna była prowadzona przez parafie rzymskokatolickie, tam też początkowo odbywały się chrzty, śluby i pogrzeby, co prowadziło do konfliktów. W tamtym czasie najbliższa parafia ewangelicka znajdowała się w Węgrowie.
Pierwszy kościół ewangelicki na terenie Mazowsza Zachodniego został wybudowany w 1775 w Iłowie, erygowanie parafii zostało potwierdzone w 1782 przez kasztelana Adama Lasockiego, który zobowiązał się łożyć środki na jej utrzymanie. Powstała kancelaria parafialna, szkoła i cmentarz. Parafia obejmowała do początku XIX wieku terytorium całej części południowo-zachodniej Mazowsza, w związku z czym podzielona została na kilka kantoratów.
Parafia ewangelicka w Wiskitkach.
W 1804 hrabia Feliks Łubieński wystąpił o powołanie parafii ewangelickiej w Wiskitkach, zamieszkałych przez kolonistów trudniących się sukiennictwem. W 1805 zobowiązał się on do przekazania funduszy na jej funkcjonowanie oraz budowę kościoła, co ograniczyło się jednak do przyznania na ten cel parceli z zabudowaniami tzw. „wójtostwa”. Nabożeństwa odbywały się w specjalnie przystosowanym do tego celu budynku, który uległ spaleniu w 1823. Z powodu niezamożności parafii, nie było możliwości budowy własnego obiektu kościelnego. Obszar parafii obejmował tereny położone pomiędzy Mszczonowem, Błoniem, Nieborowem i Sochaczewem. W 1823 powiększono go Łowicz, gdzie działalność prowadził filiał tej parafii, obejmujący także wsie wokół miasta zamieszkane przez ludność ewangelicką. Na terenie parafii wiskitkiej w latach 1830–1833 powstały osady Żyrardów oraz Sokule.
W związku z trudną sytuacją finansową parafii w Wiskitkach, w 1836 została utworzona parafia ewangelicko-augsburska w Łowiczu, a Wiskitki zostały przekształcone w jej filiał, gdzie nabożeństwa odbywały się w co trzecią niedzielę oraz w co drugie święto.
Na poprawę sytuacji ośrodka w Wiskitkach miał wpływ rozwój osady fabrycznej w Żyrardowie, który w 1840 roku zamieszkiwało 21 rodzin ewangelickich, które tworzyło 85 osób. Filiał wiskicki zrzeszał w sumie 366 rodzin, co stanowiło 1849 wiernych. W 1844 proponowano likwidację filiału i powołanie nowej parafii z siedzibą w Żyrardowie, co miało spowodować większy napływ do miasta nowych mieszkańców wyznania luterańskiego. W 1854 rozpoczęto jednak budowę kościoła ewangelickiego w Wiskitkach. Czas budowy przeciągał się z powodu problemów finansowych, ukończono ją w 1862. Podczas jej trwania, w 1855 doszło do przywrócenia samodzielnej parafii wiskickiej.
Powstanie parafii w Żyrardowie.
W 1890 Żyrardów zamieszkiwało 1852 ewangelików, czyniąc go największym skupiskiem wyznawców luteranizmu na terenie parafii. W wyniku uciążliwości związanych z podróżami do kościoła w Wiskitkach, w 1888 ówczesny proboszcz Juliusz Bursche rozpoczął budowę kościoła w Żyrardowie, dokończoną z powodu przeniesienia go do pracy w parafii w Warszawie przez jego następcę, księdza Rudolfa Gustawa Gundlacha. Kościół Wniebowstąpienia Pańskiego został poświęcony 25 września 1898 przez superintendenta generalnego Kościoła Ewangelicko-Augsburskiego Karola Gustawa Manitiusa. Była to budowla w stylu neogotyckim, a środki na jej powstanie pochodziły z darowizn właścicieli zakładów oraz robotników i pozostałych parafian.
Parafia wiskicka w 1897 liczyła 6418 wiernych. Rok później jej siedziba została przeniesiona do Żyrardowa. Częstotliwość prowadzenia nabożeństw w kościele w Wiskitkach została zmniejszona do jednego w miesiącu, świątynia popadła w zaniedbanie i ostatecznie została zamknięta. Działający przy kościele dom dla sierot i starców przeszedł pod opiekę żyrardowskich zakładów włókienniczych.
Po przeniesieniu siedziby parafii następował jej prężny rozwój. W niedziele odbywały się dwa nabożeństwa – główne z Sakramentem Ołtarza oraz popołudniowe dla dzieci, w środy i piątki prowadzono nabożeństwa tygodniowe. Nabożeństwo w języku polskim prowadzono raz w miesiącu.
W 1901 nowym proboszczem żyrardowskim został ks. Hugo Wosch. Dokończył on budowę sali konfirmacyjnej oraz mieszkań dla organisty i kościelnego.
W efekcie sytuacji spowodowanej przez wojnę rosyjsko-japońską oraz rewolucję 1905 roku, część parafian wyemigrowała na Wołyń i do Ameryki Północnej. W 1905 liczba członków zboru wynosiła około 4500 osób i utrzymywała się na tym poziomie do 1914.
I wojna światowa.
W związku z wydarzeniami I wojny światowej, w 1915 rozpoczęto akcję deportacyjną ludności ewangelickiej w głąb Imperium Rosyjskiego. Wysiedlenia dotknęły 64 rodziny żyrardowskie, również proboszcza Hugo Woscha. Opustoszała parafia była obsługiwana przez duszpasterza wojskowego z Warszawy. W momencie zakończenia wojny w mieście pozostało 300 ewangelików.
Okres międzywojenny.
Od 1918 parafianie zaczęli wracać z wygania, jednak część z nich nie przeżyła wywózki, a inni zdecydowali się na emigrację. Następowała odbudowa działalności parafii, funkcję proboszcza objął ks. Feliks Teodor Gloeh. W 1922 na stanowisku zastąpił go ks. Otto Wittenberg. Obszar parafii obejmował wtedy terytorium pomiędzy Sochaczewem, Mszczonowem, Milanówkiem i Grodziskiem Mazowieckim. Działały filie w Wiskitkach, Grodzisku Mazowieckim, Brwinowie, Józefowie i Karolewie. Prowadzono szkółki niedzielne dla dzieci, odbywające się w budynku sali konfirmacyjnej. W 1923 parafia zrzeszała 2861 wiernych. Do czasu wybuchu II wojny światowej, liczba parafian zwiększyła się do około 4000.
II wojna światowa.
Po rozpoczęciu II wojny światowej, w pierwszych dniach walk doszło do przeszukania kościoła przez wojsko polskie, ponieważ z jego wieży miały być rzekomo dawane sygnały wojskom niemieckim. We wrześniu 1939 doszło również do internowania przez władze polskie wielu mężczyzn z parafii jako elementu niepewnego i uwięzienia ich w obozie w Berezie Kartuskiej. Część z nich zginęła podczas nalotu niemieckiego w okolicy Garwolina, co po wkroczeniu wojsk niemieckich zostało wykorzystane w celach propagandowych. Poinformowano, że nalotu dokonało lotnictwo polskie, a zwłoki zostały w 1940 ekshumowane i przeniesione na cmentarz ewangelicki w Iłowie.
16 grudnia 1939 doszło do aresztowania proboszcza Otto Wittenberga przez wojsko niemieckie, a następnie umieszczenia go w warszawskim więzieniu Pawiak. Prawdopodobną tego przyczyną było wykrycie i zgłoszenie przez niego przed wybuchem wojny organizacji hitlerowskiej działającej na plebanii, przygotowującej listy „niebezpiecznych Polaków”.
Ludność ewangelicka była z różnym skutkiem nakłaniana przez okupantów do podpisania volkslisty, czego odmowa skutkowała wysiedleniem.
Żyrardowska parafia pozostawała pozbawiona duszpasterza przez okres okupacji. Została uznana za niemiecką i podporządkowana administracji warszawskiej. Plebanię zamieszkiwał wtedy ordynowany w 1939 wikary ks. Edward Romański, jednak z racji polskiego pochodzenia nie mógł sprawować czynności duszpasterskich. W związku z tym wikary podjął inną pracę, jednak we współpracy z Kolegium Kościelnym starał się opiekować wiernymi zamieszkującymi miasto.
2 lutego 1940 parafianie wystąpili z wnioskiem do Kolegium Kościelnego o przywrócenie nabożeństw dla osób narodowości polskiej, stanowiących większość zborowników. Rozpoczęto więc prowadzenie polskojęzycznych nabożeństw porannych, jednak jeszcze w tym samym roku zakazano tej praktyki. Od 1941 odbywały się one jednak pod pretekstem udzielania Wieczerzy Pańskiej. Zakaz czynności kościelnych w języku polskim obejmował również inne uroczystości, przede wszystkim pogrzeby. Na nabożeństwa niemieckie uczęszczała niewielka liczba parafian, z racji nieznajomości przez nich tego języka.
W 1944 w wyniku nadejścia frontu wschodniego, większość członków zboru została ewakuowana na zachód, w związku z czym w lipcu 1944 parafia zakończyła działalność.
Pod koniec 1944 wikariusz Edward Romański rozpoczął organizację polskiej parafii ewangelickiej, co utrudniały jednak walki podziemia z okupantami – obydwie strony stosowały zasady zbiorowej odpowiedzialności. Na terenie miasta pozostawali ewangelicy pochodzący z Warszawy, przybyli tu po powstaniu.
Lata powojenne.
16 stycznia 1945 roku w wyniku działań na froncie, został uszkodzony budynek kościoła. W Żyrardowie mieszkało wówczas 120 luteran. Kilka tygodni później rozpoczęto rejestrację parafian oraz prowadzenie polskich nabożeństw. We wspólnym nabożeństwie wielkanocnym zorganizowanym z udziałem wiernych kościoła ewangelicko-reformowanego wzięło udział 90 osób.
Wielu parafian padło ofiarą powojennych samosądów, jako że ewangelicy byli kojarzeni z Niemcami. W 1946 stanowisko administratora parafii objął ks. Karol Messerschmidt. Rozpoczął on odbudowę jej działalności. Prowadzono wówczas dwa nabożeństwa w miesiącu (w jedną niedzielę miesiąca było to nabożeństwo przedpołudniowe, w drugą – popołudniowe). Ksiądz Messerschmidt obsługiwał również dwie inne parafie i pełnił funkcję kapelana Wojska Polskiego.
Do 1948 liczba członków parafii wzrosła dwukrotnie. Prowadzono kursy dla analfabetów, odbywały się lekcje religii oraz przygotowania do konfirmacji. Organizowano pomoc dla osób chorych i starszych, rozszerzoną później na mieszkańców Mazur. Naprawiono wieżę kościelną uszkodzoną przez pociski oraz odnowiono organy. Brakowało jednak funduszy na remont generalny, jak również naprawę kościoła w Wiskitkach. Wobec bardzo złego stanu technicznego świątyni wiskickiej, 1 sierpnia 1948 Zgromadzenie Parafialne zatwierdziło decyzję proboszcza o jej rozbiórce. Wykonanie tego zostało jednak odroczone, co nastąpiło w wyniku zainteresowania wynajęciem budowli na skład surowców oraz możliwością przeznaczenia porozbiórkowej cegły na powstanie szkoły. Zgoda na rozbiórkę została ostatecznie wydana 27 lipca 1951 przez Prezydium Wojewódzkiej Rady Narodowej, z zastrzeżeniem przeznaczenia pozyskanych środków i materiałów na remont kościoła w Żyrardowie.
Okres Polskiej Rzeczypospolitej Ludowej i po 1990 roku.
W październiku 1953 roku administratorem parafii został ks. Otto Krenz, pełniący urząd do września 1958 roku. W październiku na jego następcę został ponownie wybrany ks. Karol Messerschmidt.
Grunty parafialne położone w Wiskitkach i Nowym Oryszewie, uprzednio wydzierżawiane, zostały sprzedane w celu pozyskania środków na remonty oraz sprawy hipoteczne.
W 1967 zbór żyrardowski liczył 60 członków. Wobec groźby zawalenia wieży i sklepienia kościoła, połączonej z brakiem pieniędzy na ich remont generalny, postanowiono o sprzedaży świątyni. Prezydium Miejskiej Rady Narodowej wystosowało propozycję przekształcenia jej w dom kultury, jednak została ona odrzucona z uwagi na charakter tej instytucji, nieprzystającej do budynku kościelnego.
Od początku 1968 administratorem został ks. Bogusław Wittenberg, syn poprzedniego proboszcza. Na Zgromadzeniu Parafialnym 4 lutego 1968 zaproponowano zamianę kościoła z rzymskokatolicką parafią św. Karola Boromeusza, dysponującą dużo mniejszym budynkiem. 3 sierpnia 1969 zadecydowano jednak o przeniesieniu własności kościoła ewangelickiego na rzecz Skarbu Państwa, który planował przeznaczenie go na archiwum. Prezydium Miejskiej Rady Narodowej miało dokonać remontu sali konfirmacyjnej, gdzie miały być przeniesione nabożeństwa. Akt przekazania kościoła podpisano w 1970, został on jednak unieważniony z powodu niewywiązania się władz miejskich z obietnicy remontu budynku sali.
W 1974 kupnem ewangelickiej świątyni zainteresował się kościół rzymskokatolicki. Transakcja została zawarta w 1976, a obiekt został poświęcony jako katolicki 27 marca 1976 przez prymasa Stefana Wyszyńskiego z zachowaniem imienia Wniebowstąpienia Pańskiego. Działalność parafii ewangelickiej została przeniesiona do budynku mieszczącego uprzednio salę konfirmacyjną.
Następcą proboszcza Bogusława Wittenberga został w 1977 ks. Edward Busse, sprawujący obowiązki do 1984. W latach 1986–1995 stanowisko to pełnił ks. Jan Hause. Od 1995 do 2010 parafia administrowana była przez proboszcza parafii Wniebowstąpienia Pańskiego w Warszawie, ks. Adama Pilcha.
Współczesność.
Parafia jest administrowana przez proboszcza parafii w Zgierzu, ks. Marcina Undasa. 
Od 1998 roku bezpośrednią opiekę duszpasterską nad żyrardowskimi wiernymi pełni ks. Halina Radacz (do 7 maja 2022 r. jako diakonka). 
Nabożeństwa prowadzone są w każdą niedzielę w budynku kaplicy, położonym obok dawnego kościoła ewangelickiego. Odbywają się też koncerty, prelekcje, zajęcia dla dzieci, prowadzone są akcje charytatywne. Parafia bierze udział w obchodach Tygodnia Modlitw o Jedność Chrześcijan.

</doc>
<doc id="2309184" url="https://pl.wikipedia.org/wiki?curid=2309184" title="Kto przyprowadził Doruntinę?">
Kto przyprowadził Doruntinę?

Kto przyprowadził Doruntinę? () – powieść albańskiego pisarza Ismaila Kadare. Po raz pierwszy została wydana w roku 1979. Polski przekład powieści, dokonany z języka francuskiego przez Annę Laurent i wydany w 1991 r., był trzecim przekładem powieści Kadarego na język polski.
Opis fabuły.
Powieść Kadare nawiązuje do średniowiecznej przeszłości Albanii, w której rozgrywają się wydarzenia związane z legendą o Konstantynie i jego siostrze Doruntinie. Spośród dziesięciorga dzieci starej Albanki została przy życiu tylko jej córka Doruntina i syn Konstantyn. Córka poślubia mężczyznę z dalekich stron, ale matka obawia się o jej los. Wtedy syn Konstantyn składa uroczystą przysięgę, że przyprowadzi siostrę do domu, jeśli tylko matka zechce ją zobaczyć. Przedwczesna śmierć Konstantyna wprowadza matkę w rozpacz. Złorzeczy zmarłemu synowi, że nie dotrzymał "besy" (przysięgi), choć przysięga w prawie zwyczajowym jest ważniejsza niż śmierć. Ktoś, kto przypomina zmarłego Konstantyna jednak przyprowadza do domu Doruntinę. W powieści Kadare główną rolę odgrywa lokalny urzędnik, kapitan Gjergj Stres, który na polecenie Księcia ma sporządzić raport na temat tajemniczych okoliczności śmierci matki i córki, które zmarły w ciągu jednej październikowej nocy. Krążące plotki o naruszeniu grobu Konstantyna i o kazirodztwie skłaniają Stresa do szczególnej ostrożności, ale i zatuszowania ewentualnego skandalu.
Podobnie jak w innych utworach pisarza z początkowej fazy jego twórczości podstawą jest przekaz folklorystyczny i atmosfera tajemniczości, w której żadne z podstawowych pytań nie ma jednoznacznej odpowiedzi. Powieść należy do najczęściej tłumaczonych dzieł Ismaila Kadare - doczekała się przekładu na trzynaście języków. Na motywach powieści w 1989 zrealizowano film pod tym samym tytułem (reż. Llazi Sërbo).

</doc>
<doc id="2309185" url="https://pl.wikipedia.org/wiki?curid=2309185" title="Onychogonia">
Onychogonia

Onychogonia – rodzaj muchówek z rodziny rączycowatych (Tachinidae).

</doc>
<doc id="2309186" url="https://pl.wikipedia.org/wiki?curid=2309186" title="Opende">
Opende

Opende, dialekt groningski De Penne - wieś w Holandii, w prowincji Groningen, w gminie Grootegast. 

</doc>
<doc id="2309191" url="https://pl.wikipedia.org/wiki?curid=2309191" title="Jerani">
Jerani

Jerani (gr. "Γεράνι", tur. "Turunlar") – wieś na Cyprze, w dystrykcie Famagusta, 8 km na południowy wschód od Trikomo. Położona jest na terenie republiki Cypru Północnego.

</doc>
<doc id="2309193" url="https://pl.wikipedia.org/wiki?curid=2309193" title="Pales (rodzaj)">
Pales (rodzaj)

Pales – rodzaj muchówek z rodziny rączycowatych (Tachinidae).

</doc>
<doc id="2309195" url="https://pl.wikipedia.org/wiki?curid=2309195" title="Ejalusa">
Ejalusa

Ejalusa lub Jalusa (gr. "Αιγιαλούσα" lub "Γιαλούσα", tur. "Yeni Erenköy") – wieś na Cyprze, w dystrykcie Famagusta. Położona jest na terenie republiki Cypru Północnego.

</doc>
<doc id="2309196" url="https://pl.wikipedia.org/wiki?curid=2309196" title="Lista czasopism o mandze">
Lista czasopism o mandze

Poniżej znajduje się lista czasopism o mandze publikowanych w Japonii i innych krajach. Tytuły podane są w kolejności alfabetycznej.

</doc>
<doc id="2309197" url="https://pl.wikipedia.org/wiki?curid=2309197" title="OXY-001">
OXY-001



</doc>
<doc id="2309198" url="https://pl.wikipedia.org/wiki?curid=2309198" title="Kyle Bartley">
Kyle Bartley

Kyle Louis Bartley (ur. 22 maja 1991 w Manchesterze) to angielski piłkarz występujący na pozycji obrońcy w walijskim klubie Swansea City. Były młodzieżowy reprezentant Anglii.
Kariera klubowa.
Początki.
Bartley rozpoczął swoją karierę w Boltonie Wanderers, jednakże 31 lipca 2007 roku przeszedł do Arsenalu. Bartley był kapitanem drużyny rezerw i wraz z nią w 2009 roku zdobył FA Youth Cup.
Sezon 2009/10.
9 grudnia 2009 roku Bartley zadebiutował w barwach Arsenalu w oficjalnym spotkaniu. Stało się to podczas meczu z greckim Olympiakosem rozegranym w ramach Ligi Mistrzów. W lutym 2010 roku Bartley został wysłany na trzymiesięczne wypożyczenie do Sheffield United. W okresie wypożyczenia występował regularnie i powrócił do Arsenalu z ogólnym bilansem 14 spotkań.
Sezon 2010/11.
W przeddzień kolejnego sezonu Bartley został ponownie wypożyczony do Sheffield United, tym razem na cały sezon. Pod koniec września Bartley doznał złamania kości policzkowej w starciu z napastnikiem Nottingham Forest Dele Adebolą. Po miesięcznej absencji powrócił do składu i regularnie w nim występował aż do styczniowego okienka transferowego, gdy jego klub kupił Neilla Collinsa. W związku z tym Bartley zdecydował się opuścić Bramall Lane, gdyż bał się utraty miejsca w podstawowej jedenastce. Jego wniosek o skrócenie wypożyczenia został ostatecznie przyjęty i ostatniego dnia zimowego okienka transferowego Bartley został wypożyczony ponownie, tym razem do szkockiego Rangers, wcześniej jednak zdążył rozegrać 23 spotkania w barwach Sheffield.. 6 marca 2011 roku Bartley zdobył swojego pierwszego gola w serniorskim futbolu. Stalo się to w wygranym 1:0 ligowym spotkaniu z St. Mirren. Bartley powrócił do Arsenalu pod koniec marca, gdy doznał kontuzji więzadeł stawu kolanowego, która wyłączyła go z gry do końca sezonu.
Kariera reprezentacyjna.
Bartley ma za sobą występy w młodzieżowych reprezentacjach Anglii do lat 16 i do lat 17.

</doc>
<doc id="2309199" url="https://pl.wikipedia.org/wiki?curid=2309199" title="Gufes">
Gufes

Gufes (gr. "Γούφες", tur. "Çamlıca") – wieś na Cyprze, w dystrykcie Famagusta, 6 km na północny zachód od Lefkoniko. Położona jest na terenie republiki Cypru Północnego.

</doc>
<doc id="2309201" url="https://pl.wikipedia.org/wiki?curid=2309201" title="Hydrowęzeł">
Hydrowęzeł

Hydrowęzeł – wyodrębniony układ i związany z nim zespół powiązań, odnoszący się do przepływu wody; układ ten jest ukształtowany w celu gospodarczego wykorzystania i kontrolowania zasobów wodnych. W języku potocznym może dotyczyć różnych obiektów i elementów instalacji wodnej. Bywa utożsamiany z pojęciem węzła wodnego w hydrotechnice, ale tylko w jednym ze znaczeń tego pojęcia rozumianego jako zespół śródlądowych budowli hydrotechnicznych lub jako stopień wodny.
I tak pojęcie to stosowane jest w odniesieniu do:
Według słownika hydrogeologicznego hydrowęzeł to zespół składający się z otworu pompowego hydrogeologicznego i otworów obserwacyjnych. W ich obrębie wykonuje się pompowanie badawcze.
Z użyciem tego terminu tworzone bywają również nazwy własne dla określonych budowli lub ich zespołów, niejednokrotnie w połączeniu z nazwą miejscowości, w której położone są wybrane budowle hydrotechniczne, np. Hydrowęzeł Dychów, Hydrowęzeł Bydgoszcz i inne.

</doc>
<doc id="2309202" url="https://pl.wikipedia.org/wiki?curid=2309202" title="Obizzo II d’Este">
Obizzo II d’Este

Obizzo II d’Este (ur. ok. 1247, zm. 20 lutego 1293) – senior Ferrary w latach 1264-1293 (jako Obizzio I), od 1288 roku senior Modeny, a od 1290 roku – Reggio.
Życie.
Obizzo był wnukiem Azza VII, który w 1240 roku zdobył władzę w Ferrarze. Ojciec Obizza Rinaldo I został w 1238 roku wraz z żoną Adelasią da Romano uwięziony w Apulii przez cesarza Fryderyka II. Obizzo urodził się ze związku pozamałżeńskiego Rinalda z nieznaną kobietą, w czasie pobytu ojca w więzieniu. W 1251 roku Rinaldo wraz z żoną zostali zamordowani z rozkazu cesarza. Obizzo przebywał przez jakiś czas wraz z matką w Rawennie, po jej śmierci w Adriatyku został przygarnięty przez dziadka.
Przed śmiercią Azzo VII wyznaczył opiekunem małoletniego Obizza Aldingherego de Fontana. Po pogrzebie Azza, 17 lutego 1264 roku lud został zwołany na główny plac Ferrary dla dokonania wyboru nowego władcy. Aby zapewnić wybór Obizza, Aldingheri nakazał otoczyć plac zbrojnymi i nie wpuszczać nikogo, kto by miał broń w ręku. Lud wybrał 17-letniego młodzieńca panującym, dając mu, jak pisze kronikarz, tyle władzy ile sam Pan Bóg nie ma, gdyż Bóg nie może czynić niesprawiedliwości, a markiz mógł czynić wszystko, co dobre i co złe wedle swej woli. Ponieważ Estowie stali na czele ferraryjskich gwelfów papież Urban IV nie sprzeciwił się wyborowi i zatwierdził Obizza jako swego namiestnika w Ferrarze.
Kiedy później Aldingheri zanadto wzrósł w potęgę Obizzo nakazał go otruć, a jego rodzinę wygnać z Ferrary. Jeden z wygnańców przeniósł się do Florencji. Po nim wziął nazwisko, szlachectwo i nienawiść do Estów najwybitniejszy włoski poeta Średniowiecza Dante Alighieri. Obizza umieścił on w piekle w towarzystwie największego okrutnika włoskiego tego czasu Ezzelina, w rzece wrzącej krwi, i kazał jednemu z centaurów, Nessowi, szyć do obydwu z łuku jeśliby się który wychylił z ukropu.
W 1288 roku rody Rangoni, Boschetti i Guidoni oddały Modenę w ręce Obizza. W 1290 roku Obizzo został też seniorem Reggio.
Obizzo miał dwie żony. Więcej informacji przekazali współcześni o jego kochance, pięknej Ghisoli. Dante pisze, że Venedico Caccianemico skłonił ją podstępem, by się oddała markizowi, za co umieścił go w piekle.
Obizzo II został uduszony w łóżku przez swoich dwóch starszych synów, ponieważ swoim następcą ogłosił najmłodszego syna Franciszka.
Rodzina.
Obizzo II poślubił w 1263 roku Giacominę Fieschi (zm. w grudniu 1287 roku), córkę Mikołaja Fieschi di Lavagna i jego żony Leonory. Miał z nią pięcioro dzieci:
Po raz drugi Obizzo II poślubił w 1289 roku Konstancję della Scala, córkę Alberta della Scala, seniora i kapitana Werony.

</doc>
<doc id="2309204" url="https://pl.wikipedia.org/wiki?curid=2309204" title="Dynamo Zagrzeb">
Dynamo Zagrzeb



</doc>
<doc id="2309205" url="https://pl.wikipedia.org/wiki?curid=2309205" title="Maria Sułkowska-Dmochowska">
Maria Sułkowska-Dmochowska



</doc>
<doc id="2309207" url="https://pl.wikipedia.org/wiki?curid=2309207" title="Andrzej Wolski">
Andrzej Wolski

Andrzej Wolski pseudonim "Jur" (ur. 5 października 1924 w Warszawie, zm. 28 kwietnia 2011 w Montrealu w Kanadzie) – polski harcerz, żołnierz Szarych Szeregów i AK, więzień polityczny w okresie stalinizmu, działacz polonijny w Kanadzie, prezes Oddziału Kongresu Polonii Kanadyjskiej w Quebecku w latach 1990–1996, autor książek wspomnieniowych.
II wojna światowa.
W momencie wybuchu wojny miał za sobą ukończoną trzecią klasę III Gimnazjum Miejskiego. Naukę kontynuował w ramach tak zwanych tajnych kompletów. W 1943 r., uzyskał świadectwo dojrzałości i podjął dalszą naukę w tajnej Państwowej Szkole Technicznej w Warszawie (naukę przerwał wybuch powstania warszawskiego).
W konspiracji działał od 1939 r., początkowo w niezorganizowanych strukturach harcerskich, a po sformowaniu Szarych Szeregów wstąpił w ich skład. Czynny uczestnik akcji małego sabotażu w ramach drużyny CR 200. Następnie po sformowaniu Grup Szturmowych w ramach Wielkiej Dywersji uczestniczył między innymi w akcji pod Arsenałem w ramach grupy „Ubezpieczenie”, akcji w Celestynowie, Sieczychy, Rogoźno (akcja „Jula”), Pol 47 (jako dowódca akcji), Pogorzel, akcji pod Szymanowem.
W 1944 r., ukończył konspiracyjną szkołę podchorążych „Agrikola” uzyskując stopień kaprala podchorążego.
Uczestnik powstania warszawskiego, gdzie walczył w składzie batalionu „Zośka” w Zgrupowaniu „Radosław”. Początkowo dowodził drużyną, a potem był kolejnym dowódcą plutonu „Felek”. Walczył najpierw na Woli, a potem na Starówce. 31 sierpnia z grupą żołnierzy dokonał przebicia się ze Starówki przez Ogród Saski do Śródmieścia. Dwukrotnie ranny. Brał udział w obronie przyczółka czerniakowskiego w oczekiwaniu na desant żołnierzy sowieckich. 24 września 1944 r., dostał się do niewoli niemieckiej na Czerniakowie i został wywieziony do obozu dla jeńców wojennych. Wyzwolony 25 kwietnia przez armię brytyjską, wyjechał do Francji, gdzie został oddelegowany na studia w Université de Grenoble.
Okres powojenny.
Do Warszawy powrócił w lipcu 1946 r., i podjął studia na Politechnice Warszawskiej. Aresztowany 3 stycznia 1949 r., przez UB, jednocześnie z Henrykiem Kozłowskim ps. „Kmita” i Andrzejem Sowińskim ps. „Zagłoba”. Była to kontynuacja akcji UB skierowanej w byłych żołnierzy batalionu „Zośka” i Zgrupowania „Radosław” po aresztowaniu Jana Rodowicza ps. „Anoda”. Andrzeja Wolskiego skazano na 10 lat więzienia za próbę obalenia systemu. Z więzienia został zwolniony w 1954 r.
Po wyjściu z więzienia powrócił na studia na Wydziale Elektroniki PW, gdzie najpierw uzyskał tytuł magistra, a następnie w 1966 r., tytuł doktora nauk technicznych. Od 1967 r., przebywał na kontrakcie w Afryce, gdzie pracował jako profesor elektroniki na Uniwersytecie w Zairze.
Od 1970 r., mieszkał w Kanadzie, gdzie był profesorem na Université de Moncton, po czym, jako dziekan, stworzył Wydział Elektryczny w École de Technologie Supérieure na Université du Québec à Montréal.
Zmarł 28 kwietnia 2011 r. w Kanadzie. Jego prochy zostały sprowadzone do Polski i 5 września zostały złożone na warszawskich Powązkach (kwatera D 18 KOL LEWE B - 5 - 3).

</doc>
<doc id="2309208" url="https://pl.wikipedia.org/wiki?curid=2309208" title="Asami">
Asami

 – żeńskie imię japońskie, może być używane także jako nazwisko.
Możliwa pisownia.
Asami można zapisać, używając wielu różnych znaków kanji i może znaczyć m.in.:

</doc>
<doc id="2309212" url="https://pl.wikipedia.org/wiki?curid=2309212" title="Warosia">
Warosia

Warosia (gr. "Βαρώσια", tur. "Maraş" lub "Kapalı Maraş") – opuszczona dzielnica Famagusty na Cyprze, w dystrykcie Famagusta. "De facto" pod kontrolą Cypru Północnego. Przed 1974 był to nowoczesny obszar turystyczny miasta. Mieszkańcy uciekli stąd podczas inwazji tureckiej. Wstęp ludności cywilnej był zakazany od 1974 do 2020 roku.
6 października 2020 Ersin Tatar, premier Cypru Północnego, ogłosił, że plaża Varosha zostanie ponownie otwarta dla ludności 8 października 2020. Prezydent Turcji Recep Tayyip Erdoğan ogłosił, że Turcja w pełni popiera tę decyzję. W lipcu 2021 r. teren dzielnicy został zdemilitaryzowany. Do 2 czerwca 2022 r. Warosię odwiedziło 500 tys. turystów.

</doc>
<doc id="2309214" url="https://pl.wikipedia.org/wiki?curid=2309214" title="Doezum">
Doezum

Doezum – wieś w Holandii, w prowincji Groningen, w gminie Grootegast. 
Trąba powietrzna.
W niedzielę 3 sierpnia 2008 roku nad miejscowościami Doezum, Lutjegast oraz Sebaldeburen przeszła trąba powietrzna, która całkowicie zniszczyła 15 budynków i przyniosła milionowe straty. Nie było ofiar w ludziach.

</doc>
<doc id="2309218" url="https://pl.wikipedia.org/wiki?curid=2309218" title="Pietro Bonfante">
Pietro Bonfante

Pietro Bonfante (ur. 29 czerwca 1864 w Poggio Mirteto, zm. 1932 w Rzymie) – prawnik włoski, profesor prawa rzymskiego na uniwersytetach w Camerino, Parmie, Turynie, Pawii, a od 1916 roku w Rzymie, gdzie wykładał aż do śmierci. Duże zasługi w badaniach nad prawem rzymskim i jego historią. Autor wielu monografii, głównie dotyczących rzymskiego prawa rodzinnego rzeczowego i spadkowego. Opublikował m.in.: "Instituzioni di diritto romano", "Storia del diritto romano", "Corso di diritto romano".
Członek "Accademia Nazionale dei Lincei", "Accademia d'Italia", prezydent Towarzystwa Postępu Nauk oraz doktor "honoris causa" uniwersytetów w Wilnie, Warszawie i Paryżu.

</doc>
<doc id="2309219" url="https://pl.wikipedia.org/wiki?curid=2309219" title="Trolejbusy w Smoleńsku">
Trolejbusy w Smoleńsku

Trolejbusy w Smoleńsku − system komunikacji trolejbusowej działający w rosyjskim mieście Smoleńsk.
Pierwszą linię trolejbusową w Smoleńsku uruchomiono 8 kwietnia 1991. Obecnie w mieście są dwie linie:
Tabor.
Obecnie w Smoleńsku jest 47 trolejbusów:

</doc>
<doc id="2309222" url="https://pl.wikipedia.org/wiki?curid=2309222" title="Eiji (imię)">
Eiji (imię)

 – męskie imię japońskie.
Możliwa pisownia.
Eiji można zapisać, używając wielu różnych znaków kanji i może znaczyć m.in.:

</doc>
<doc id="2309227" url="https://pl.wikipedia.org/wiki?curid=2309227" title="Inwazja turecka na Cypr">
Inwazja turecka na Cypr

Inwazja turecka na Cypr (operacja Atilla) – kolejne desanty tureckich sił zbrojnych na terytorium Cypru w lipcu, następnie w sierpniu 1974, przedstawiane jako reakcja na zamach stanu, inspirowany i współorganizowany na wyspie przez grecką juntę czarnych pułkowników. Zamach stanu, rozpoczęty 15 lipca, zakończył się niepowodzeniem 22 lipca 1974. Nie powstrzymało to trwania rozpoczętej 20 lipca inwazji, z kulminacją w dniach 14-16 sierpnia, gdy to zajęto 37% powierzchni wyspy. Niezwłocznie prowadzono czystki etniczne, następnie rozległą akcję kolonizacyjną, głęboko zmieniającą strukturę demograficzną wyspy. 
Historia.
Do lat 60. XX wieku wyspa znajdowała się pod brytyjskim panowaniem i była zamieszkiwana przez Greków oraz Turków. W połowie lipca 1974 miał miejsce zamach stanu na Cyprze, którego celem była natychmiastowa unia Cypru z Grecją (enosis).
Przed atakiem premier Turcji, Bülent Ecevit skonsultował swoją decyzję o interwencji zbrojnej na Cyprze z liderami największych tureckich partii politycznych. Część z nich przeciwstawiła się wizji ataku na Cypr. Szef rządu Turcji przekonywał jednak wówczas o potrzebie utworzenia przyczółka, w którym schronienie znaleźliby Turcy cypryjscy. 
Podczas inwazji więcej niż jedna czwarta ludności Cypru została usunięta z zajętej północnej części wyspy, gdzie Grecy cypryjscy stanowili 80% ludności. Oprócz tego około 60 tys. Turków cypryjskich wyemigrowało z południa na północ po zakończeniu konfliktu.
Siły tureckie stanowiły 40 tys. żołnierzy i 20 tys. bojowników Turków cypryjskich, a po drugiej stronie stanęło 12 tys. żołnierzy cypryjskich i 2 tys. greckich. Najazd turecki zakończył się proklamowaniem uznawanej jedynie przez Turcję Tureckiej Republiki Cypru Północnego i podziałem wyspy wzdłuż monitorowanej przez ONZ zielonej linii o długości 180 km. Na wyspie stacjonuje 35 tys. wojsk tureckich.

</doc>
<doc id="2309241" url="https://pl.wikipedia.org/wiki?curid=2309241" title="Jägala (rzeka)">
Jägala (rzeka)

Jägala (est. "Jägala jõgi") – rzeka w północnej Estonii.
Rzeka ma długość 97 km i powierzchnię zlewni 1570 km², w odległości 4,3 km od ujścia znajduje się 8 metrowy wodospad Jägala.
Dopływy:

</doc>
<doc id="2309243" url="https://pl.wikipedia.org/wiki?curid=2309243" title="21st Street">
21st Street

21st Street – stacja metra nowojorskiego, na linii G. Znajduje się w dzielnicy Queens, w Nowym Jorku i zlokalizowana jest pomiędzy stacjami Court Square i Greenpoint Avenue. Została otwarta 19 sierpnia 1933.

</doc>
<doc id="2309246" url="https://pl.wikipedia.org/wiki?curid=2309246" title="Greenpoint Avenue (stacja metra)">
Greenpoint Avenue (stacja metra)

Greenpoint Avenue – stacja metra nowojorskiego, na linii G. Znajduje się w dzielnicy Greenpoint okręgu Brooklyn w Nowym Jorku. Zlokalizowana jest pomiędzy stacjami 21st Street i Nassau Avenue. Została otwarta 19 sierpnia 1933.

</doc>
<doc id="2309248" url="https://pl.wikipedia.org/wiki?curid=2309248" title="Faan">
Faan

Faan, dialekt groningski t Foan - wieś w Holandii, w prowincji Groningen, w gminie Grootegast. 

</doc>
<doc id="2309251" url="https://pl.wikipedia.org/wiki?curid=2309251" title="Szpot">
Szpot

Szpot "(Spot, Spott, Łabędź odmienny)" − polski herb szlachecki, używany w ziemi sandomierskiej oraz w Prusach Królewskich (Kaszuby), odmiana herbu Łabędź.
Opis herbu.
Herb występował w co najmniej ośmiu wariantach. Poniżej zamieszczono opisy, sporządzone z wykorzystaniem zasad blazonowania, zaproponowanych przez Alfreda Znamierowskiego:
Szpot I "(Spot, Łabędź odmienny)": "W polu czerwonym łabędź srebrny z dwiema koronami złotymi; jedną na szyi, jedną na głowie i takimż pierścieniem z kamieniem w dziobie. Klejnot: nad hełmem w koronie samo godło. Labry: czerwone, podbite srebrem."
Szpot Ia "(Spott, Łabędź odmienny)": Godło i klejnot w lewo, łabędź w godle stoi na murawie zielonej.
Szpot Ib "(Łabędź odmienny)": Godło i klejnot w lewo, łabędź w klejnocie na czterech piórach strusich.
Szpot Ic "(Spott, Łabędź odmienny)": Łabędź bez korony na szyi i pierścienia, inny klejnot: kopia złota między takimiż półksiężycami barkami do siebie w pas.
Szpot Id "(Spot, Spott, Szpot-Gliszinski, Szpot-Gliszczyński, Łabędź odmienny)": Łabędź w godle i klejnocie ma skrzydła rozpostarte.
Szpot Ie "(Spot, Spott, Szpot-Gliscinski, Szpot-Gliszczyński, Łabędź odmienny)": Łabędź w godle i klejnocie ma skrzydła rozpostarte, łabędź w klejnocie na ogonie pawim, nieznane barwy pola i labrów.
Szpot II "(Spott, Łabędź odmienny)": Pole błękitne, łabędź w godle stoi na poduszce (lub żółwiu) czerwonej, łabędź w klejnocie na ogonie pawim, labry o wierzchu błękitnym.
Szpot IIa "(Spott, Spot-Studzieński, Szpot-Studzieński, Łabędź odmienny)": Pole błękitne, łabędź w godle i klejnocie ma rozpostarte skrzydła, łabędź w klejnocie na ogonie pawim, wierzch labrów błękitny.
Najwcześniejsze wzmianki.
Wariant podstawowy pojawia się u Niesieckiego oraz u Chrząńskiego ("Tablice odmian herbowych", w lustrzanym odbiciu). Wariant Ia przytoczył Dachnowski ("Herbarz szlachty Prus Królewskich"). Wariant Ib pochodzi z nagrobka Feliksa Konarskiego (zm. 1609) katedry w Oliwie (herb babki), podobny herb jest też na nagrobku Mikołaja Kosa (zm. 1599), ale z koroną na szyi na opak. Wariant Ic był przytaczany przez Niesieckiego na podstawie wizerunku z kościoła w Pelplinie. Wizerunek ten powtórzyli Chrząński i Żernicki ("Der polnische Adel"). Identyczny co do godła, ale bez klejnotu herb był na pieczęci Mikołaja Szpota, wojewody pomorskiego z 1514 roku. Warianty Id, Ie i IIa są przytaczane w "Nowym Siebmacherze". Używać miały ich odpowiednio rodziny: Szpot-Gliszinski z Gliśna Małego (1820), Spott-Gliscinski z Gliśna Małego (Nikolaus von Spott Gliscinski, 1772) i Szpotowie osiedli w XVII wieku w Studzienicach i Kłącznie, mający być gałęzią Szpotów z Prus Królewskich. Wariant II opisany przez Dachnowskiego, który dał, prawdopodobnie błędnie, żółwia u podstawy. Chrząński tej wersji nie dał ogona pawiego, koron i pierścienia w dziobie. Podobny herb przytaczany jest przez "Siebmachera", gdzie zamiast żółwia jest poduszka. Wydaje się to bardziej prawdopodobne niż żółw.
Rodzina Szpotów.
Szpotowie to gałąź polskiego rodu Duninów z Woli i Krajowa. Na Pomorzu pojawili się już w czasach krzyżackich. Do rodu tego należał wojewoda pomorski w latach 1512–1518 Mikołaj Szpot który w dokumencie z 1516 roku był pisany jako Niclas Spoth, synem Mikołaja Szpota był Achacy Szpot który był starostą nowskim, w 1526 roku Jerzy Szpot(Georgio Spoth) otrzymał od króla Zygmunta Starego potwierdzenie praw majątkowych w Małym GliśnieWzmianki o członkach rodu pochodzą następnie z lat , 1559 (Bartos, Hans i Urban Spott), 1560 (Balzer, Bartes, Christke Spott i Simon Spotte), 1603 (George, Hans i Urban Spott). Rodzina występowała jako wolni pankowie, ale także jako poddani z książęcych działów wsi. Rodzina przyjmowała nazwiska odmiejscowe, znane są wzmianki z lat 1607 (Szpot-Studziński), 1610 (Szpot-Radoszewski), 1613 (Szpot-Gliszczyński, także Deszpot i Despot). Studziński pojawiało się też jako samodzielne nazwisko. Kolejne wzmianki o rodzinie pochodzą z lat 1621 (Spot), 1658 (Hans Spott), 1688 (Paul Spott).
Szpot-Gliszczyńscy.
Szpot-Gliszczyńscy to gałąź Szpotów, która przyjęła nazwisko od wsi Małe Gliśno w początkach XVIII wieku. Pierwszym opisanym z rodu Szpot w Małym Gliśnie był szlachcic Jerzy Szpot, który w 1526 roku otrzymał od króla Zygmunta Starego potwierdzenie praw majątkowych w Małym Gliśnie. Zbigniew Leszczyc w swoim herbarzu wydanym w 1908 roku dołącza Szpot Gliszczyńskich jako gałąź Sandomierskich Szpotów. W 1772 roku po I rozbiorze Polski szlachta pomorska złożyła hołd królowi Prus Fryderykowi II, wśród niej był też Mikołaj Szpot Gliszczyński herbu Łabędź z Małego Gliśna
Herbowni.
Herbowni to Szpot (Spat, Spod, Spot, Spoth, Spott, Spotte, Szpoth), a ponadto Tadeusz Gajl przytacza spolszczone nazwisko Szpotowski. Rodzina przyjmowała też nazwiska odmiejscowe: Studziński, Radoszewski, Gliszczyński, zamieniając pierwotne nazwisko na przydomek (Gliszczyńscy także na Deszpot, Despot), lub całkowicie je zarzucając.
Niektóre odmiany herbu udało się przyporządkować konkretnym gałęziom rodu. Odmiany Id, Ie miały przysługiwać Szpotom-Gliszczyńskim, zaś odmiana IIa – Studzińskim. Radoszewskim mogła przysługiwać odmiana podstawowa. Odmiany Ia mieli według Dachnowskiego używać Szpotowie z Krajowa, wspólnego pochodzenia z Duninami-Modliszewskimi.
Rodzinom o nazwiskach odmiejscowych przypisywano wiele innych herbów. Pełna lista herbów Gliszczyńskich znajduje się w artykule Gliszczyński III, lista herbów Radoszewskich w haśle Radoszewski, Studzińskich w haśle Czirson.

</doc>
<doc id="2309254" url="https://pl.wikipedia.org/wiki?curid=2309254" title="Kornhorn">
Kornhorn

Kornhorn - wieś w Holandii, w prowincji Groningen, w gminie Grootegast. 
Historia.
Wieś do 1 stycznia 1930 roku stanowiła część wsi Doezum i nosiła nazwę Curringehorne.

</doc>
<doc id="2309255" url="https://pl.wikipedia.org/wiki?curid=2309255" title="Kyle Hunter Martino">
Kyle Hunter Martino



</doc>
<doc id="2309256" url="https://pl.wikipedia.org/wiki?curid=2309256" title="Portrety ojca i matki">
Portrety ojca i matki

Portrety matki i ojca – dyptyk niemieckiego malarza i grafika, Albrechta Dürera. 
Pierwotnie był to dyptyk, jeden z najwcześniejszych dzieł Dürera. Powstał, gdy malarz miał 19 lat. Przedstawia jego ojca Alberta Dürera Starszego (1427–1502) oraz matkę Barbarę Holper. Dyptyk został namalowany zaraz przed odjazdem malarza z Norymbergi. Po 1588 roku dyptyk prawdopodobnie trafił do kolekcji Willibalda Imhoffa w Norymberdze (świadczy o tym spis inwentaryzacji kolekcji Imhoffa). Po roku 1628 dzieło zostało podzielone na dwa portrety. W 1630 Willibald Imhof próbował sprzedać obraz Maksymilianowi I, lecz transakcja nie została sfinalizowana. Od tego czasu podobizna matki pozostała w kolekcji Imhoffa aż do roku 1923, kiedy to została przekazana Muzeum Narodowemu w Norymberdze. Dopiero w 1979 obraz został rozpoznany jako dzieło Albrechta Dürera. Losy drugiej części dyptyku były bardziej złożone. Od 1628 roku obraz ojca trafił do kolekcji Rudolfa II. W 1675 znajdował się w kolekcji kardynała Leopolda de 'Medici. Następnie dzieło zostało przeniesione do willi Poggio Imperiale, a w 1773 roku przekazane do Muzeum Uffizi. 
W tryptyku widać jeszcze niedociągnięcia warsztatowe artysty: tułów ojca jest za cienki, a głowa w porównaniu z barkami za duża. Zwiastunem późniejszego mistrzostwa i kunsztu malarskiego jest za to jego twarz, z której emanuje ekspresja i powaga zadumanego mężczyzny. W rękach portretowany trzyma czerwony różaniec co ma wskazywać na pobożność mężczyzny. Kobieta ubrana jest w typowy dla regionu strój: czerwona suknia z widoczną pod niej białą szatą i z białym welonem na głowie ściśle zasłaniającym włosy. W dłoniach matki również znajduje się czerwony różaniec. Obie postacie są zwrócone ku sobie. 
Z tyłu obrazu umieszczono herb rodziny Dürerów - otwarte drzwi i kozica 

</doc>
<doc id="2309257" url="https://pl.wikipedia.org/wiki?curid=2309257" title="Kaito">
Kaito

 lub – męskie imię japońskie.
Możliwa pisownia.
Jako męskie imię japońskie, może być zapisane na wiele sposobów, na przykład:

</doc>
<doc id="2309259" url="https://pl.wikipedia.org/wiki?curid=2309259" title="Diphetogo Selolwane">
Diphetogo Selolwane



</doc>
<doc id="2309263" url="https://pl.wikipedia.org/wiki?curid=2309263" title="Miłość – zawiłość">
Miłość – zawiłość

Miłość – zawiłość (ros. "Любовь-морковь", "Lubow-morkow") – rosyjska komedia z 2007 roku w reżyserii Aleksandra Striżenowa. W roli Mariny zagrała rosyjska piosenkarka i aktorka Kristina Orbakaitė.
Film doczekał się dwóch kontynuacji filmów: "Miłość – zawiłość 2" z 2008 roku oraz "Miłość – zawiłość 3" z 2011 roku.
Fabuła.
Andriej (Gosza Kucenko) i Marina (Kristina Orbakaitė) po siedmiu latach małżeństwa przeżywają poważny kryzys. Nim jednak zapadnie decyzja o rozwodzie, pragną dać sobie ostatnią szansę i udają się do tajemniczego psychologa reklamującego swoje usługi w telewizji. W dzień po spotkaniu małżonkowie z prawdziwym przerażeniem odkrywają, że... zamienili się ciałami! A ponieważ życie toczy się dalej, oboje muszą się wzajemnie zastępować w życiu zawodowym.
Obsada.
i inni

</doc>
<doc id="2309265" url="https://pl.wikipedia.org/wiki?curid=2309265" title="Borås centralstation">
Borås centralstation

Borås centralstation – węzeł transportowy w Borås, w regionie Västra Götaland, w Szwecji.
Centrum Podróży obejmuje dworzec kolejowy Borås C znajdujący się na Kust till kust-banan, Älvsborgsbanan i Viskadalsbanan, oraz dworzec autobusowy obsługiwany przez firmy Swebus i Bus4You.

</doc>
<doc id="2309268" url="https://pl.wikipedia.org/wiki?curid=2309268" title="Hair (utwór Lady Gagi)">
Hair (utwór Lady Gagi)

Hair – promocyjny singel amerykańskiej piosenkarki Lady Gagi z jej drugiego albumu "Born This Way". Premiera odbyła się 16 maja 2011 roku na antenie radiowej w USA. Jest to singel promocyjny, nie przeznaczony do sprzedaży. Utwór zadebiutował na miejscu 12 listy Billboard Hot 100.

</doc>
<doc id="2309272" url="https://pl.wikipedia.org/wiki?curid=2309272" title="Port lotniczy Dezful">
Port lotniczy Dezful

Port lotniczy Dezful (IATA: DEF, ICAO: OIAD) – port lotniczy Dezful, w ostanie Chuzestan, w Iranie.

</doc>
<doc id="2309274" url="https://pl.wikipedia.org/wiki?curid=2309274" title="Gaetano Bresci">
Gaetano Bresci

Gaetano Bresci (ur. 10 listopada 1869 w Coiano di Prato w Toskanii, zm. 22 maja 1901 na Ventotene) – włoski illegalista. Większą część życia spędził na emigracji w USA, w mieście Paterson.
28 lipca 1900 podczas konkursu gimnastycznego w Monzy zastrzelił Humberta I, króla Włoch. Chciał w ten sposób pomścić ofiary strajku robotniczego w 1898 r. w Mediolanie, podczas których generał Bava Beccaris użył przeciw protestującym armat.
Za ten czyn Bresciego skazano 29 sierpnia 1900 r. na ciężkie roboty i umieszczono w więzieniu Santo Stefano. Nie jest jasne, czy powiesili go strażnicy, czy popełnił w ten sposób samobójstwo.
Zamachem Bresciego interesował się Leon Czołgosz, inny anarchista i zabójca Williama McKinleya.

</doc>
<doc id="2309275" url="https://pl.wikipedia.org/wiki?curid=2309275" title="Katie Tannehill">
Katie Tannehill



</doc>
<doc id="2309277" url="https://pl.wikipedia.org/wiki?curid=2309277" title="Eurowizja 2012">
Eurowizja 2012



</doc>
<doc id="2309280" url="https://pl.wikipedia.org/wiki?curid=2309280" title="Tapiraí (São Paulo)">
Tapiraí (São Paulo)

Tapiraí – miasto i gmina w Brazylii, w stanie São Paulo. Znajduje się w mezoregionie Macro Metropolitana Paulista i mikroregionie Piedade.

</doc>
<doc id="2309283" url="https://pl.wikipedia.org/wiki?curid=2309283" title="Tapiraí">
Tapiraí



</doc>
<doc id="2309284" url="https://pl.wikipedia.org/wiki?curid=2309284" title="Ryszard Holzer">
Ryszard Holzer

Ryszard Ignacy Holzer (ur. 1955) – polski dziennikarz, publicysta, działacz opozycji demokratycznej w okresie PRL.
Życiorys.
Ukończył studia z zakresu filologii polskiej na Uniwersytecie Warszawskim.
W 1981 był dziennikarzem "Tygodnika Solidarność" i "Informatora Kulturalnego Solidarności". Po wprowadzeniu stanu wojennego współtworzył "Tygodnik Wojenny", współpracował też z prasą niezależną. Działał też w redakcji niezależnego pisma "PWA – Przegląd Wiadomości Agencyjnych". Pod pseudonimem "Mayer Marek" wydał tomik wierszy w drugoobiegowym Przedświcie, a pod własnym nazwiskiem zbiór opowiadań w Niezależnej Oficynie Wydawniczej.
Od lat 90. związany z tytułami prasowymi. Był zastępcą redaktora naczelnego "Super Expressu" oraz "Pulsu Biznesu", a także wiceszefem różnych działów w "Gazecie Wyborczej". Później podjął współpracę z "Tygodnikiem Powszechnym", został też publicystą portalu finansowego należącego do NBP. Zajął się również komentowaniem na antenie stacji telewizyjnych (TVN24, TVP Info i innych). W 2010 objął kierownictwo działu ekonomicznego tygodnika "Wprost", w 2012 przeszedł do redakcji tygodnika "Newsweek Polska".
W 2011 prezydent Bronisław Komorowski odznaczył go Krzyżem Kawalerskim Orderu Odrodzenia Polski.
Jest synem Jerzego Holzera.

</doc>
<doc id="2309286" url="https://pl.wikipedia.org/wiki?curid=2309286" title="Łada Granta">
Łada Granta

Łada Granta – samochód osobowy rosyjskiej marki Łada produkowany przez zakłady AwtoWAZ od 2011 roku.
Historia i opis modelu.
Projekt roboczy pojazdu posiadał tytuł "Low Cost" (z ang. „niski koszt”). Na nazwę auta ogłoszono konkurs, który wygrał Paweł Zacharow otrzymując w nagrodę Ładę Kalinę. Granta (oznaczenie fabryczne WAZ-2190) zastąpiła w gamie marki Kalinę w wersji sedan, zaś w kategorii cenowej tzw. wersje klasyczne (2105 i 2107).
Premiera samochodu odbyła się 11 maja 2011 roku w Togliatti, a sam samochód testował osobiście ówczesny premier, a obecny prezydent Rosji – Władimir Putin. 16 maja 2011 roku ruszył montaż próbny, a w październiku tego samego roku produkcja seryjna.
W 2012 roku podczas zawodów WTCC na Węgrzech, miał miejsce debiut wyścigowej wersji Granty z silnikiem 1.6 o mocy 235 KM.
11 listopada 2012 roku rozpoczęła się produkcja Granty sedan w zakładach Czeczenawto w Argun na terenie Republiki Czeczeńskiej.
14 maja 2014 roku w zakładach w Iżewsku rozpoczęła się produkcja wersji liftback (oznaczenie fabryczne WAZ-2191).
Od 2014 roku zakłady WAZInterSerwis specjalizujące się w produkcji Ład z nadwoziem typu pick-up produkują Grantę w wersji dwudrzwiowy pick-up z kilkoma rodzajami zabudowy jako WIS-2349.
W lipcu 2018 roku Łada Granta przeszła gruntowny facelifting - zmienione zostały reflektory, zderzak, elementy dekoracyjne, tylna klapa bagażnika i światła. Sylwetka Granty upodobniła się do sztandarowego modelu Łady Vesta. Zmiany uległy przeprowadzone wyposażenie standardowe: podgrzewane siedzenia, ogrzewaną przednią szybę i lusterka, czujniki deszczu i światła oraz zestaw głośnomówiący. Oprócz tego Granta będzie wyposażona w rosyjski odpowiednik systemu e-Call, wzywający pomoc w razie wypadku.
Sprzedaż w Europie.
W 2013 roku rozpoczęto sprzedaż modelu Granta w Europie Zachodniej (w tym krajach UE). Samochód miał konkurować przede wszystkim z Dacią Logan.
W 2020 roku samochód został wycofany ze sprzedaży na rynkach krajów Unii Europejskiej Powodem mają być przede wszystkim wprowadzone z dniem 1 stycznia nowe limity dotyczących emisji spalin. Ostatnie Łady homologowane według starych wytycznych trafiły do europejskich dealerów pod koniec pierwszego kwartału bieżącego roku, od tego czasu dealerzy nie przyjmują nowych zamówień na samochody.
Wersje wyposażeniowe.
Pojazd dostępny jest w czterech wersjach wyposażeniowych. Podstawowa wersja pod nazwą Standard obejmuje m.in. 13-calowe koła, pasy bezpieczeństwa, poduszkę powietrzną dla kierowcy oraz światła do jazdy dziennej. Wersja Norma obejmuje m.in. 14-calowe koła, filtr kabinowy, centralny zamek, elektrycznie sterowane przednie szyby, komputer pokładowy. Najbogatsza wersja Lux posiada m.in. podgrzewane siedzenia, klimatyzację, ABS, BAS, centralny zamek, 4 poduszki powietrzne, elektrycznie opuszczane wszystkie szyby, aluminiowe felgi, radio CD, dzieloną tylną kanapę oraz tylne zagłówki. Dostępna jest także wersja Sport wyposażona w silnik 1.6 16V o mocy 118 KM.
Opcjonalnie auto wyposażyć można w nawigację GPS, ESP, boczne kurtyny powietrzne.

</doc>
<doc id="2309287" url="https://pl.wikipedia.org/wiki?curid=2309287" title="Atibaia">
Atibaia

Atibaia – miasto i gmina w Brazylii, w stanie São Paulo. Znajduje się w mezoregionie Macro Metropolitana Paulista i mikroregionie Bragança Paulista.

</doc>
<doc id="2309292" url="https://pl.wikipedia.org/wiki?curid=2309292" title="Bom Jesus dos Perdões">
Bom Jesus dos Perdões

Bom Jesus dos Perdões – miasto i gmina w Brazylii, w stanie São Paulo. Znajduje się w mezoregionie Macro Metropolitana Paulista i mikroregionie Bragança Paulista.

</doc>
<doc id="2309295" url="https://pl.wikipedia.org/wiki?curid=2309295" title="Z innej beczki">
Z innej beczki

Z innej beczki (ang. "So Random!") to serial z rodziny Disney Channel Original Series, będący koprodukcją serialu "Słoneczna Sonny". Produkcja nowego serialu została zapowiedziana, gdy Demi Lovato zrezygnowała z głównej roli, jako Słoneczna Sonny.
2 maja 2012 roku Tiffany Thornton ogłosiła, że serial nie będzie już produkowany, a seria pierwsza jest zarazem ostatnią.
Koncepcja i produkcja.
W "Słonecznej Sonny" Demi Lovato grała rolę główną, Sonny Munroe, nowej członkini ekipy serialu komediowego "Z innej beczki". Serial ukazywał losy Sonny i jej przyjaciół w Hollywood. W październiku 2010, Lovato poddała się jednak leczeniu z powodu „fizycznych i emocjonalnych problemów”, wydając oficjalne oświadczenie odejścia z serialu w kwietniu 2011. Mówiła wtedy, że powrót do serialu nie byłby dobry dla jej powrotu do zdrowia.
Po odejściu Lovato z serii, "So Random!" zostało przedstawione jako całkiem nowy serial, który, w przeciwieństwie do "Słonecznej Sonny", skupiał się będzie tylko na skeczach. Produkcja serialu rozpoczęła się 30 stycznia 2011 roku. Każdy odcinek składał się będzie również z muzycznego występu gościa specjalnego. Serial był pierwotnie produkowany jako trzecia seria "Słonecznej Sonny", jednak Disney postanowił całkowicie oddzielić obydwa seriale po wydaniu oficjalnego oświadczenia o odejściu Demi Lovato.
Obsada.
Pozostali:
Polski dubbing.
Wersja polska: SDI Media Polska
Udział wzięli:
Lektor: Artur Kaczmarski

</doc>
<doc id="2309296" url="https://pl.wikipedia.org/wiki?curid=2309296" title="Antoni Paleń">
Antoni Paleń

Antoni Paleń ps. „Jastrząb” (ur. 9 sierpnia 1920 w Lipie pow. Janów Lubelski, zm. 25 października 1943) – oficer Gwardii Ludowej.
Biografia.
Na początku 1942 utworzył kilkuosobową grupę wypadową, której został dowódcą przybierając pseudonim „Jastrząb”. Od marca 1942 grupa „Jastrzębia” działała w rejonie Lasów Lipskich i Janowskich, a w maju 1942 podporządkowała się Polskiej Partii Robotniczej (PPR) i Gwardii Ludowej (GL). 22 czerwca 1942 oddział „Jastrzębia” uwolnił z aresztu w Zaklikowie 18 chłopów. Po kilku akcjach grupa „Jastrzębia” stała się polowym oddziałem partyzanckim przybierając imię gen. Jarosława Dąbrowskiego. Pod koniec sierpnia 1942 oddział Palenia połączył się z oddziałem Grzegorza Korczyńskiego „Grzegorza”, który objął dowództwo nad całością. Paleń został jego zastępcą, a oddział przybrał imię Tadeusza Kościuszki. Oddział ten na przełomie lat 1942/1943 m.in. atakował skutecznie niemieckie środki transportu drogowego i kolejowego. W Grupie Operacyjnej, w jaką przekształcił się oddział im. T. Kościuszki w okresie luty-marzec 1943 „Jastrząb” dowodził samodzielnym oddziałem im. Jarosława Dąbrowskiego, działając na terenie Lasów Janowskich, Lipskich i Gościeradowskich, a także powiatów: Biłgoraj, Kraśnik i Puławy. 
Oddział Palenia stoczył wiele potyczek oraz przeprowadził liczne udane akcje dywersyjne, m.in. w marcu 1943 na dwa samochody niemieckie na szosie koło Biłgoraja, w maju 1943 na garnizon niemiecki w Lipie pow. Kraśnik. Poza tym prowadził działania skierowane przeciw działaczom polskiego podziemia niepodległościowego, m.in. 24 marca 1943 podczas napadu rabunkowego na dwór w Zarzeczu koło Niska Paleń zamordował 74-letniego Stanisława Jerzego Hofmokla, działacza Rady Głównej Opiekuńczej, a następnie zaatakował Hutę Krzeszowską, gdzie zastrzelono miejscowego działacza narodowego, jego matkę i pięciu polskich policjantów należących do Armii Krajowej. W lipcu 1943 „Jastrząb” został mianowany komendantem powiatowym GL w pow. kraśnickim. Równocześnie powołano go do pracy w dowództwie Okręgu GL nr 5 Janów, obejmującego południową część Lubelszczyzny. 22 października 1943 w walce pod Kochanami pow. Nisko został ciężko ranny i po trzech dniach zmarł. Pochowano go w Rzeczycy. Pośmiertnie został odznaczony Orderem Krzyża Grunwaldu III klasy i awansowany na podpułkownika. Jego imię nadano Szkole Podstawowej we wsi Lipa.
Według zeznań jednego z dowódców lubelskiej GL-AL Andrzeja Flisa „Maksyma” z 11 czerwca 1950, „Jastrząb” „miał opinie złodzieja kieszonkowego” i „ogólna opinia członków AL o „Jastrzębiu” była taka, że jest w oddziale po to, aby coś zrabować i zawieźć do domu. Stale nosił na ręku jeden zegarek, a w kieszeni drugi oraz kilka pierścionków na palcach”. M.in. na tej podstawie Piotr Gontarczyk określa grupę Antoniego Palenia jako rabunkową.

</doc>
<doc id="2309298" url="https://pl.wikipedia.org/wiki?curid=2309298" title="Postacie z serialu So Random!">
Postacie z serialu So Random!



</doc>
<doc id="2309299" url="https://pl.wikipedia.org/wiki?curid=2309299" title="Itatiba">
Itatiba

Itatiba – miasto i gmina w Brazylii, w stanie São Paulo. Znajduje się w mezoregionie Macro Metropolitana Paulista i mikroregionie Bragança Paulista. 

</doc>
<doc id="2309300" url="https://pl.wikipedia.org/wiki?curid=2309300" title="Jarinu">
Jarinu

Jarinu – miasto i gmina w Brazylii, w stanie São Paulo. Znajduje się w mezoregionie Macro Metropolitana Paulista i mikroregionie Bragança Paulista.

</doc>
<doc id="2309302" url="https://pl.wikipedia.org/wiki?curid=2309302" title="Joanópolis">
Joanópolis

Joanópolis – miasto i gmina w Brazylii, w stanie São Paulo. Znajduje się w mezoregionie Macro Metropolitana Paulista i mikroregionie Bragança Paulista.

</doc>
<doc id="2309304" url="https://pl.wikipedia.org/wiki?curid=2309304" title="Kuzemer">
Kuzemer

Kuzemer - wieś w Holandii, w prowincji Groningen, w gminie Grootegast. 

</doc>
<doc id="2309305" url="https://pl.wikipedia.org/wiki?curid=2309305" title="Morungaba">
Morungaba

Morungaba – miasto i gmina w Brazylii, w stanie São Paulo. Znajduje się w mezoregionie Macro Metropolitana Paulista i mikroregionie Bragança Paulista.

</doc>
<doc id="2309307" url="https://pl.wikipedia.org/wiki?curid=2309307" title="Lekkoatletyka na Letnich Igrzyskach Olimpijskich 1960">
Lekkoatletyka na Letnich Igrzyskach Olimpijskich 1960

Lekkoatletyka na Letnich Igrzyskach Olimpijskich 1960 – zawody lekkoatletyczne rozgrywane podczas igrzysk olimpijskich w Rzymie. Odbywały się od 31 sierpnia do 8 września. Areną zmagań lekkoatletów był stadion olimpijski w Rzymie. Przeprowadzono 34 konkurencje, w których wystartowało 1016 zawodników (812 mężczyzn i 204 kobiety) z 72 krajów. Najlepszy wynik medalowy osiągnęła amerykańska sprinterka Wilma Rudolph, która zdobyła 3 złote medale.

</doc>
<doc id="2309308" url="https://pl.wikipedia.org/wiki?curid=2309308" title="Nazaré Paulista">
Nazaré Paulista

Nazaré Paulista – miasto i gmina w Brazylii, w stanie São Paulo. Znajduje się w mezoregionie Macro Metropolitana Paulista i mikroregionie Bragança Paulista.

</doc>
<doc id="2309310" url="https://pl.wikipedia.org/wiki?curid=2309310" title="Bernard Parmegiani">
Bernard Parmegiani

Bernard Parmegiani (ur. 27 października 1927 w Paryżu, zm. 21 listopada 2013 tamże) – francuski kompozytor tworzący muzykę elektroniczną oraz akusmatyczną. Jest on m.in. twórcą sygnału dźwiękowego poprzedzającego, do roku 2005, zapowiedzi w terminalu 1 paryskiego lotniska de Gaulle’a.

</doc>
<doc id="2309313" url="https://pl.wikipedia.org/wiki?curid=2309313" title="Piracaia">
Piracaia

Piracaia – miasto i gmina w Brazylii, w stanie São Paulo. Znajduje się w mezoregionie Macro Metropolitana Paulista i mikroregionie Bragança Paulista.
Po 1939 w części miejscowości założył osiedle przemysłowo-mieszkalne Jan Baťa. Nazwano je Baťatuba ("ojciec Baťa"). W osiedlu wybudowano zakład produkcji obuwia ("Cia Industrial, Mercantil e Agrícola"), które następnie było sprzedawane pod marką Alpargatas, garbarnię, budynki administracji, magazyny, sto domów dla pracowników, szkołę, hotel, kino, klub rekreacyjno-sportowy, restaurację, lądowisko dla małych samolotów, wydziały budowlany i usług komunalnych, gospodarstwo hodowlano-warzywnicze.
Zobacz też.
Jan Baťa założył w Brazylii 6 osiedli przemysłowych, również w:

</doc>
<doc id="2309314" url="https://pl.wikipedia.org/wiki?curid=2309314" title="Niekerk (Grootegast)">
Niekerk (Grootegast)

Niekerk (dialekt groningski Naikerk) – wieś w Holandii, w prowincji Groningen, w gminie Grootegast. 

</doc>
<doc id="2309318" url="https://pl.wikipedia.org/wiki?curid=2309318" title="Tuiuti">
Tuiuti

Tuiuti – miasto i gmina w Brazylii, w stanie São Paulo. Znajduje się w mezoregionie Macro Metropolitana Paulista i mikroregionie Bragança Paulista.

</doc>
<doc id="2309320" url="https://pl.wikipedia.org/wiki?curid=2309320" title="Always Never the Same">
Always Never the Same

Always Never the Same – trzynasty studyjny album amerykańskiej grupy wykonującej rock progresywny, Kansas, wydany 19 maja 1998 roku. Jest to wyjątkowe wydawnictwo zawierające nowe utwory grupy oraz covery poprzednich utworów Kansas nagranych wraz z London Symphony Orchestra. Dodatkowo na albumie można znaleźć cover grupy The Beatles, "Eleanor Rigby".

</doc>
<doc id="2309321" url="https://pl.wikipedia.org/wiki?curid=2309321" title="Proces informacyjny">
Proces informacyjny

Proces informacyjny – pojęcie z dziedziny ekonomiki informacji. Oznacza proces gospodarczy, który realizuje przynajmniej jedną spośród następujących funkcji:
W gospodarce procesy informacyjne zawsze występują jako elementy systemów informacyjnych. Nigdy nie występują autonomicznie.
Proces informacyjny zazwyczaj powiązany jest z innymi procesami. Powiązania te mogą obejmować podstawy prawne, organizację, wspólne normy informacyjne, źródła informacji, użytkowników albo kanały informacyjne.
Procesy informacyjne zachodzące w gospodarce można podzielić na procesy:
Ekonomika informacji bada je z czterech punktów widzenia, jako procesy:

</doc>
<doc id="2309322" url="https://pl.wikipedia.org/wiki?curid=2309322" title="Viza">
Viza

Viza – (do 2009 roku – Visa) amerykański zespół muzyczny wykonujący muzykę rockową. Założycielem zespołu jest K'noup Tomopoulos. Zespół składa się z dziewięciu muzyków. W swojej twórczości łączy muzykę rockową z brzmieniami tradycyjnej muzyki greckiej, arabskiej, armeńskiej i Europy wschodniej. Wydał dwa minialbumy i pięć albumów studyjnych. W marcu 2011 roku rozpoczęli prace nad kolejnym albumem zespołu – "Carnivalia", który pojawił się 10 grudnia 2011 roku. 5 grudnia 2011 roku zespół udostępnił w sieci jedyny singiel "Carnivalia" z płyty o tym samym tytule.
W 2012 roku Viza wyruszyła w trasę koncertową po Stanach Zjednoczonych i Europie jako support przed Serj'em Tankianem. W roku 2014 po udanej kampanii na Kickstarterze, zespół wydał swój najnowszy album - "Aria"

</doc>
<doc id="2309323" url="https://pl.wikipedia.org/wiki?curid=2309323" title="Krzyż Wolności">
Krzyż Wolności



</doc>
<doc id="2309330" url="https://pl.wikipedia.org/wiki?curid=2309330" title="Phil Ehart">
Phil Ehart

Phillip W. Ehart (ur. 4 lutego 1951) - perkusista progresywno rockowego amerykańskiego zespołu Kansas. On i Rich Williams są jedynymi muzykami, którzy pojawili się na każdym albumie Kansas. W ostatnich latach zajmował się również managementem zespołu. Jego ojciec służył w Air Force, co było przyczyną częstych przeprowadzek Eharta. Phil Ehart ma jednego syna (Noah), który cierpi na autyzm.

</doc>
<doc id="2309331" url="https://pl.wikipedia.org/wiki?curid=2309331" title="Talpijjot">
Talpijjot

Talpijjot (hebr. תלפיות) – osiedle mieszkaniowe w Jerozolimie w Izraelu, znajdujące się na terenie Zachodniej Jerozolimy.
Położenie.
Osiedle leży w południowej części miasta. Na południu znajduje się kibuc Ramat Rachel, na zachodzie osiedle Mekor Chajjim, na północy osiedle Ge’ulim, a na wschodzie osiedla Arnona i Wschodni Talpijjot.
Historia.
Osiedle zostało założone w 1922 przez żydowskich imigrantów, będących członkami ruchu syjonistycznego. Podczas arabskich rozruchów w 1929 osiedle zostało ewakuowane, jednak po uspokojeniu się sytuacji, mieszkańcy powrócili do swoich domów.
Podczas wojny domowej w Mandacie Palestyny osiedle Talpijjot zostało całkowicie odcięte od pozostałej żydowskiej części miasta. Dostawy z zaopatrzeniem i żywnością miały duże trudności z dotarciem do tej całkowicie odizolowanej żydowskiej enklawy. O północy 14 maja 1948, brytyjskie władze mandatowe ogłosiły zakończenie sprawowania władzy wojskowej i administracyjnej w Jerozolimie. Rano Brytyjczycy zorganizowali dwa konwoje i ewakuowali swoich żołnierzy. Jeden konwój pojechał w stronę Hajfy, natomiast drugi skierował się do Betlejem. Brytyjczycy przedstawili Żydom harmonogram ewakuacji, co pozwoliło na wcześniejsze zaplanowanie operacji. Natychmiast po ich wyjechaniu z miasta, żydowskie organizacje paramilitarne Hagana, Irgun i Lechi rozpoczęły wspólną operację Kilszon. Bardzo szybko opanowano tereny na północ i zachód od osiedla Talpijjot, tworząc jednolitą linię frontu i zabezpieczając linie komunikacyjne w tej części miasta. Jednak największym osiągnięciem było zajęcie opuszczonej brytyjskiej bazy wojskowej w Talpijjot, nazywanej bazą Mahane Allenby. Było to jedno z najważniejszych strategicznie miejsc zajętych podczas całej operacji.
W wyniku wojny o niepodległość w 1948, osiedle znajdowało się na samej granicy z Transjordanią. Podczas wojny sześciodniowej w 1967 całą okolicę opanowały wojska izraelskie. W następnych latach rozpoczęto rozbudowę osiedla, tworząc między innymi dużą strefę przemysłową.

</doc>
<doc id="2309334" url="https://pl.wikipedia.org/wiki?curid=2309334" title="Armadillo – wojna jest w nas">
Armadillo – wojna jest w nas

Armadillo – wojna jest w nas - duński film dokumentalny reżyserii Janusa Metza nakręcony w 2009. Opowiada o losach żołnierzy wysłanych na misję do Afganistanu. Premiera filmu odbyła się 27 maja 2010 roku na Festiwalu Filmowym w Cannes, gdzie wygrał nagrodę publiczności.
Film ukazujący duńskich żołnierzy niepotrafiących rozróżnić zwykłych Afgańczyków od Talibów oraz dobijających rannych wrogów zszokował Danię i wywołał dyskusję o zasadności udziału Danii w afgańskiej operacji.
Film rozpoczyna się tydzień przed wyjazdem do Afganistanu. Żołnierze biorą udział w imprezie pożegnalnej, w której uczestniczy również striptizerka. Zostają ulokowani w tytułowej bazie Armadillo, gdzie stacjonuje w sumie 270 osób z Danii i Wielkiej Brytanii.
Żołnierze w wolnym czasie między patrolami zajmują się głównie czyszczeniem sprzętu, oglądaniem pornografii, graniem w brutalne gry komputerowe oraz ćwiczeniami w siłowni.
Podczas jednego z patrolów napotykają na grupkę Talibów i rozpoczyna się wymiana ognia. Jeden z żołnierzy rzuca granat w stronę rannych przeciwników. Gdy staje się jasne, że nie żyją, następuje scena, w której żołnierze przewracają ich rozerwane szczątki w poszukiwaniu broni. Wracają do bazy ciesząc się, że „rozwalili wrogów”, jednak zaczynają się bać, gdy pojawiają się oskarżenia o dobijanie przeciwnika.

</doc>
<doc id="2309338" url="https://pl.wikipedia.org/wiki?curid=2309338" title="Pałka teleskopowa">
Pałka teleskopowa

Pałka teleskopowa, baton – nowoczesny rodzaj składanej broni obuchowej, znany w Polsce po zakończeniu I wojny światowej, na świecie rozpowszechniany od 1950. 
Budowa.
Pałka teleskopowa wykonana jest najczęściej z lekkiego i mocnego metalu (na przykład aluminium), czasem z tworzyw sztucznych. W formie złożonej ma długość około 15–20 centymetrów, a w formie rozłożonej – około 40–60 centymetrów. Produkowana na masową skalę często różni się jakością wykonania i stylistyką. Zbudowana jest z rękojeści, zakończenia rękojeści, ramienia dwuczłonowego, zakończenia ramienia. Trzy segmenty (rękojeść, pierwszy człon i drugi człon ramienia) łączą się w tak zwanym "układzie kielichowym", gdzie podczas rozkładania szerszy koniec jednej części jest hamowany wewnątrz węższej części kolejnego segmentu. Rozłożenie pałki następuje w wyniku jednego szybkiego ruchu wysuwająco-wstrząsającego. Złożenie następuje po silnym uderzeniu wewnętrzną stroną dłoni w zakończenie dwuczłonowego ramienia lub przez prostopadłe uderzenie końcem pałki o twarde podłoże.
Zastosowanie.
Oficjalna broń w formacjach ochrony porządku publicznego: służb specjalnych (w tym policji) i ochroniarskich (w szczególności tak zwanych "bramkarzy"). Używana przez adeptów sztuk walki, kierowców komunikacji miejskiej, kierowców taksówek.
Sytuacja prawna w Polsce.
W Polsce jej sprzedaż jest koncesjonowana. Na zakup i posiadanie pałek teleskopowych nie jest wymagane uzyskanie pozwolenia (nie trzeba też zakupionych pałek rejestrować), o ile nie mają wkładki lub końcówki z ciężkiego i twardego materiału. Z powodu braku doprecyzowania kryteriów oceny „ciężkości i twardości materiału” czy szerzej – zakończenia pałek, ustawa wymaga interpretacji. W przypadku wniosku o ukaranie posiadacza „nielegalnej” pałki, sądy zmuszone są powoływać biegłych. Nieuprawnione posiadanie pałki będącej bronią w rozumieniu Ustawy o broni i amunicji nie jest jednak przestępstwem, a jedynie wykroczeniem, za które grozi kara grzywny lub aresztu.
Użycie pałki teleskopowej przeciw człowiekowi, w sytuacji innej niż obrona konieczna, może zostać uznane za przestępstwo popełnione przy użyciu niebezpiecznego przedmiotu w rozumieniu artykułu 280 oraz 159 Kodeksu karnego. Kwalifikacja taka ma miejsce, gdy popełniający przestępstwo używał pałki w sposób bezpośrednio zagrażający życiu ludzkiemu.

</doc>
<doc id="2309341" url="https://pl.wikipedia.org/wiki?curid=2309341" title="Kościół św. Kingi w Krakowie">
Kościół św. Kingi w Krakowie

Kościół św. Kingi – parafialny kościół rzymskokatolicki znajdujący się w Krakowie, w Dzielnicy XIII przy ul. Siemomysła 37.
Parafia została erygowana przez ks. kardynała Franciszka Macharskiego 22 lipca 2001 roku. 
Od 2003 trwa budowa kościoła parafialnego, który poświęcił 19 maja 2007 ks. kardynał Stanisław Dziwisz. 
Projekt świątyni wyszedł z pracowni architektonicznej Krzysztofa Ingardena i Jacka Ewý'ego.

</doc>
<doc id="2309350" url="https://pl.wikipedia.org/wiki?curid=2309350" title="San José del Cabo">
San José del Cabo

San José del Cabo – miasto w Meksyku położone na Półwyspie Kalifornijskim w stanie Kalifornia Dolna Południowa. Miasto położone jest na samym końcu półwyspu. Jest siedzibą gminy Los Cabos. W 2015 roku ludność miasta liczyła 93069 mieszkańców, co stanowiło blisko 1/3 ludności gminy.
Historia miasta sięga roku 1730. Powstała wówczas Misión San José del Cabo Añuití - jedna z jezuickich misji w hiszpańskiej Kalifornii. W czasie wojny amerykańsko-meksykańskiej miasto zostało na krótki czas zajęte przez żołnierzy amerykańskiej piechoty morskiej. W końcu lat 70. XX wieku w mieście zaczęła rozwijać się turystyka.
Miasto, razem z sąsiednim Cabo San Lucas, jest obsługiwane przez Międzynarodowy Port Lotniczy Los Cabos.

</doc>
<doc id="2309354" url="https://pl.wikipedia.org/wiki?curid=2309354" title="Samba Diawara">
Samba Diawara

Samba Diawara (ur. 15 marca 1978 w Paryżu) – malijski piłkarz grający na pozycji obrońcy.
Kariera klubowa.
Diawara urodził się w Paryżu, w rodzinie pochodzenia malijskiego. Karierę piłkarską rozpoczął w paryskim klubie Red Star 93. W sezonie 1995/1996 zadebiutował w jego barwach w drugiej lidze francuskiej. Grał w nim do 1999 roku i wtedy też odszedł do pierwszoligowego Troyes AC. W ekstraklasie francuskiej zadebiutował 5 sierpnia 1999 w przegranym 1:2 domowym meczu z Olympique Lyon. W 2000 roku zaczął grać w rezerwach Troyes i grał w nich do 2001 roku.
Latem 2001 Diawara odszedł do drugoligowego FC Istres. Po sezonie gry w tym zespole ponownie zmienił barwy klubowe i odszedł do grającego w trzeciej lidze CS Louhans-Cuiseaux. W Louhans-Cuiseaux grał przez dwa lata.
W 2004 roku Diawara zaczął występować w Belgii. Jego pierwszym klubem w tym kraju był AFC Tubize, którego piłkarzem był przez 3 lata. W 2007 roku przeszedł do ROC Charleroi-Marchienne, z którym w 2009 roku spadł z drugiej do trzeciej ligi. W 2010 roku został piłkarzem innego trzecioligowca, Unionu St. Gilloise.
Kariera reprezentacyjna.
W reprezentacji Mali Diawara zadebiutował w 2000 roku. W 2002 roku został powołany do kadry na Puchar Narodów Afryki 2002. Na nim wystąpił w 2 meczach: półfinale z Kamerunem (0:3) i o 3. miejsce z Nigerią (0:1). Z Mali zajął 4. miejsce w tym turnieju.

</doc>
<doc id="2309356" url="https://pl.wikipedia.org/wiki?curid=2309356" title="Bitwa pod Nikiu">
Bitwa pod Nikiu

Bitwa pod Nikiu – starcie zbrojne, które miało miejsce w roku 646 w trakcie walk bizantyjsko-arabskich, w trakcie próby odzyskania Egiptu przez Cesarstwo Bizantyjskie.
Sytuacja przed bitwą.
Po zwycięstwie w bitwie pod Heliopolis i kapitulacji Aleksandrii w listopadzie roku 641, wojska arabskie zajęły Egipt. W listopadzie 644 umarł kalif Umar, a jego następca Usman wycofał Amra Ibn al-Asa, dowódcę wojska arabskich w Egipcie, zastępując go swoim mlecznym bratem Abd Allahem ibn Sadem. Cesarz bizantyjski Konstans II podjął próby odzyskania utraconej prowincji. Na czele silnej ekspedycji postawił Armeńczyka - Mauela, który w roku 645 zaskoczył arabskich obrońców Aleksandrii i zdobył to miasto. Odbyło się to tym łatwiej, że Cesarstwo ciągle miało przewagę na morzu. Spotkał się on w Aleksandrii z przychylnym przyjęciem. Na wieść o zdobyciu Aleksandrii przez Bizantyjczyków, ponownie dowodzący siłami arabskimi (liczącymi 15 000 wojowników) Amr Ibn al-As z pośpiechem skierował się z Mekki do Egiptu. W tym czasie Manuel skupił się na plądrowaniu okolicy, co nie przysporzyło mu popularności. 
Bitwa pod Nikiu.
Do spotkania obu armii doszło pod murami twierdzy Nikiu, na drodze z Aleksandrii do Fustat. Po długiej walce Arabom udało się rozbić przeciwnika i zmusić go do odwrotu do Aleksandrii. 
Konsekwencje.
Resztki armii bizantyjskiej schroniły się w Aleksandrii, która została oblężona przez Arabów i w lecie 646 roku wpadła w ich ręce. Nieudana ekspedycja na wiele lat położyła kres próbom odzyskania Egiptu przez Bizancjum. Jej znaczny koszt dodatkowo obciążył skarbiec Cesarstwa.

</doc>
<doc id="2309357" url="https://pl.wikipedia.org/wiki?curid=2309357" title="Daouda Diakité">
Daouda Diakité



</doc>
<doc id="2309363" url="https://pl.wikipedia.org/wiki?curid=2309363" title="Kościół Matki Bożej Różancowej w Rusowie">
Kościół Matki Bożej Różancowej w Rusowie



</doc>
<doc id="2309366" url="https://pl.wikipedia.org/wiki?curid=2309366" title="Centralny Szpital Kliniczny im. prof. Kornela Gibińskiego w Katowicach">
Centralny Szpital Kliniczny im. prof. Kornela Gibińskiego w Katowicach

Centralny Szpital Kliniczny im. prof. Kornela Gibińskiego w Katowicach – samodzielny publiczny zakład opieki zdrowotnej znajdujący się w katowickiej dzielnicy Ligota-Panewniki przy ul. Medyków 14, szpital Śląskiego Uniwersytetu Medycznego.
Historia.
Decyzję o budowie zespołu klinicznego wraz z zakładami teorii medycyny w katowickiej Ligocie została podjęta przez Radę Ministrów na początku 1960. Akt erekcyjny wmurowano w październiku 1966. Autorem projektu był architekt mgr inż. J. Przygoda. Centralny Szpital Kliniczny utworzono 20 grudnia 1973. Pierwszego pacjenta przyjęto w sierpniu 1974. W 1998 szpital przekształcono w Samodzielny Publiczny Centralny Szpital Kliniczny Śląskiej Akademii Medycznej w Katowicach. Patronem szpitala został ogłoszony w 2006 prof. dr hab. n. med. Kornel Gibiński.
Ordynatorem oddziału neurologii jest prof. dr hab. n. med. Grzegorz Opala.
1 marca 2016 roku doszło do połączenia Centralnego Szpitala Klinicznego w Katowicach z Uniwersyteckim Centrum Okulistyki i Onkologii w Katowicach, w wyniku czego powstało Uniwersyteckie Centrum Kliniczne im. prof. Kornela Gibińskiego w Katowicach.
Dyrektorzy CSK.
W ponad trzydziestoletniej historii szpitala zarządzali nim:
Oddziały CSK.
W szpitalu znajduje się czternaście oddziałów:

</doc>
<doc id="2309369" url="https://pl.wikipedia.org/wiki?curid=2309369" title="Daouda Diakité (ur. 1977)">
Daouda Diakité (ur. 1977)

Daouda Diakité (ur. 20 marca 1977) – malijski piłkarz grający na pozycji obrońcy. W latach 1996-2005 występował w reprezentacji Mali.
Kariera klubowa.
Karierę piłkarską rozpoczął w klubie AS Real Bamako. W 1995 roku zadebiutował w jego barwach w malijskiej Première Division. Grał w nim bez sukcesów do końca 1999 roku, a na początku 2000 roku odszedł do Djoliby AC, także wywodzącego się ze stolicy kraju, Bamako. Grał w nim w latach 2000-2001. W 2002 roku został zawodnikiem Cercle Bamako i w tym samym roku wywalczył z nim mistrzostwo Mali. W 2005 roku odszedł na sezon do francuskiego piątoligowego Stade Briochin. W 2006 roku ponownie grał w Djolibie AC. W 2007 roku został z nim mistrzem kraju, a w 2008 roku oprócz mistrzostwa zdobył także Puchar Mali i Superpuchar Mali. W 2008 roku zakończył karierę.
Kariera reprezentacyjna.
W reprezentacji Mali zadebiutował w 1996 roku. W 2002 roku został powołany do kadry na Puchar Narodów Afryki 2002. Na nim wystąpił w 3 meczach: Nigerią (0:0), Algierią (2:0) i półfinale z Kamerunem (0:3). Z Mali zajął 4. miejsce w tym turnieju. W kadrze narodowej grał do 2005 roku.

</doc>
<doc id="2309370" url="https://pl.wikipedia.org/wiki?curid=2309370" title="Daouda Diakite (ur. 1977)">
Daouda Diakite (ur. 1977)



</doc>
<doc id="2309372" url="https://pl.wikipedia.org/wiki?curid=2309372" title="Przejęcie">
Przejęcie



</doc>
<doc id="2309374" url="https://pl.wikipedia.org/wiki?curid=2309374" title="USS St. Lawrence">
USS St. Lawrence

USS St. Lawrence – fregata floty Stanów Zjednoczonych, ukończona w 1848 roku. Zbudowana na podstawie planów fregaty USS "Brandywine".
Budowa fregaty rozpoczęła się w 1826 roku w stoczni w Norfolk, jednak z powodu braku funduszy, jej budowa trwała z przerwami do roku 1848.
W trakcie wojny secesyjnej fregata wzięła udział w bitwie w zatoce Hampton Roads.

</doc>
<doc id="2309375" url="https://pl.wikipedia.org/wiki?curid=2309375" title="Ski Jump International">
Ski Jump International

Ski Jump International – seria komputerowych gier zręcznościowych o tematyce skoków narciarskich, przeznaczona na komputery osobiste. Pierwsza część serii została wydana w 1994 roku. Autorem gier jest fiński programista Ville Könönen. Pierwsza część serii została wydana na licencji freeware, natomiast kolejne dwie na licencji shareware. W grudniu 2013 roku trzecia wersja gry została udostępniona na licencji freeware.
Tryby gry.
Pierwsza część serii oferowała tryb Pucharu Świata, Turniej drużynowy oraz praktykę. W części drugiej na wzór Turnieju Czterech Skoczni pojawiły się "Cztery Skocznie Ameryki". W części trzeciej Turniej Czterech Skoczni zastąpił "Cztery Skocznie Ameryki", dodane zostały również tryby "Własny Puchar" oraz "Król Skoczni". Trzecia część gry posiada 20 skoczni powiązanych z zawodami Pucharu Świata.

</doc>
<doc id="2309376" url="https://pl.wikipedia.org/wiki?curid=2309376" title="Abdoulaye Diakité">
Abdoulaye Diakité

Abdoulaye Diakité (ur. 13 stycznia 1977) – piłkarz malijski grający na pozycji bramkarza. Jest wychowankiem klubu Djoliba AC.
Kariera klubowa.
Karierę piłkarską Diakité rozpoczął w klubie Djoliba AC. W 1997 roku zadebiutował w jego barwach w malijskiej Première Division. Od lat jest podstawowym bramkarzem Djoliby. W swojej karierze sześciokrotnie wywalczył tytuł mistrza Mali w latach 1997, 1998, 1999, 2004, 2008 i 2009. Sześć razy zdobył Puchar Mali (1998, 2003, 2004, 2007, 2008, 2009) oraz trzy razy superpuchar (1997, 1999, 2008).
Kariera reprezentacyjna.
W reprezentacji Mali Diakité zadebiutował w 2000 roku. W 2002 roku został powołany do kadry na Puchar Narodów Afryki 2002. Na nim był rezerwowym bramkarzem dla Mahamadou Sidibè i nie rozegrał żadnego spotkania. Z Mali zajął 4. miejsce w tym turnieju.

</doc>
<doc id="2309377" url="https://pl.wikipedia.org/wiki?curid=2309377" title="Abdoulaye Diakite">
Abdoulaye Diakite



</doc>
<doc id="2309379" url="https://pl.wikipedia.org/wiki?curid=2309379" title="Ski Jump International 2">
Ski Jump International 2



</doc>
<doc id="2309380" url="https://pl.wikipedia.org/wiki?curid=2309380" title="Ski Jump International 3">
Ski Jump International 3



</doc>
<doc id="2309387" url="https://pl.wikipedia.org/wiki?curid=2309387" title="Luxtorpeda (zespół muzyczny)">
Luxtorpeda (zespół muzyczny)

Luxtorpeda – polska grupa wykonująca szeroko pojętą muzykę rockową. Powstała w 2010 roku z inicjatywy gitarzysty i wokalisty Roberta Friedricha, znanego z zespołów: Acid Drinkers, Arka Noego, Kazik na Żywo i 2Tm2,3. Muzyk do współpracy zaprosił związanych z zespołem 2Tm2,3 gitarzystę Roberta Drężka i basistę Krzysztofa Kmiecika oraz ówczesnego perkusistę Turbo i zespołu Armia Tomasza Krzyżaniaka. W 2011 roku w trakcie nagrywania albumu skład uzupełnił wokalista Przemysław „Hans” Frencel, raper znany z duetu Pięć Dwa.
Debiutancki album formacji zatytułowany "Luxtorpeda" ukazał się 9 maja 2011 roku. W sesji nagraniowej wziął udział także Maciej Jahnz, który zarejestrował partie solowe gitary elektrycznej. Pod koniec 2011 roku grupa rozpoczęła prace nad drugim albumem pt. "Robaki", który ukazał się 9 maja 2012 roku. W dwóch teledyskach promujących płytę role fabularne odegrali sportowcy: drużyny rugby na wózkach Balian i Jokers („Hymn”) oraz zawodnicy mieszanych sztuk walki, m.in. Michał Materla („Wilki dwa”).
W 2021 roku z okazji dziesięciolecia zespół nagrał covery własnych utworów na płytę "Elekroluxtorpeda". W tym samym roku zespół utworzył dla swoich fanów aplikację, dzięki której kontaktują się z fanami, w miejsce usuniętego konta na Facebooku.

</doc>
<doc id="2309388" url="https://pl.wikipedia.org/wiki?curid=2309388" title="George Crumb">
George Crumb

George Henry Crumb (ur. 24 października 1929 w Charleston, zm. 6 lutego 2022 w Media) – amerykański kompozytor i pedagog.
Życiorys.
Kształcił się w Mason College of Music and Fine Arts w Charleston (Wirginia Zachodnia). Po ukończeniu w roku 1959 studiów kompozycji w klasie R.L Finneya w University of Michigan studiował kompozycję u Borisa Blachera w Hochschule für Musik Berlinie Zachodnim. Wykładał przez kilka lat przedmioty muzyczne (kompozycja, fortepian, teoria) w University of Colorado (1959-64), a następnie związał się od 1965 z katedrą kompozycji w University of Pennsylvania w Filadelfii. Od 1983 był profesorem Annenberg School of Communication w Filadelfii.
Był laureatem stypendiów i zamówień fundacji Fullbrighta, Rockefellera, Guggenheima, Coolidge’a oraz National Inst. of Arts and Letters.
Crumb publikował swoje kompozycje w Edition Peters.
Twórczość.
O utworach z lat 50. Crumb pisał: "Moja muzyka brzmiała bardzo podobnie do Bartóka. Wpływ kompozytorów wiedeńskich pojawił się później, ale nigdy naprawdę nie pisałem muzyki 12-tonowej". ("Down Beat", X 1976).
W napisanych dla pianisty D. Burge'a Five Pieces for Piano (1962) po raz pierwszy wykorzystał efekt uzyskany grą wewnątrz fortepianu.
Wśród utworów z lat 60. wyróżnia się grupa dzieł wokalno-instrumentalnych opartych na poezji Federico Garcii Lorki: "Night Music I ("1963), cztery księgi "Madrigals" (I i II - 1965, II i IV - 1969), "Songs, Drones and Refrains of Death" (1968), "Night of the Four Moons" (1969) oraz "Ancient Voices of Children" (1970).
Dzieła Crumba cechuje myślenie archetypiczne. Kompozytor sięgał do kulturowych archetypów ludzkiej egzystencji przybranych w poetyckie symbole, a za ich pośrednictwem - do sfery kosmicznego uniwersum. Łączył figury dźwiękowe i ich projekcję (ruch w wymiarze wertykalnym, horzontalnym i ukośnym) z fizycznym czasem i przestrzenią. Środkom muzycznym nadał znaczenie daleko wykraczające poza obszar materii dźwiękowej (np. wyobrażenie Słońca czy ulubionego toposu poetyckiego Lorki - Księżyca). 
Symbolikę kompozycji Crumba uwydatnia ich wieloznaczna strona graficzna, nawiązująca do XIV- i XV-wiecznej symbolicznej piktografii (tzw. "eye-notation").
Crumb eksplorował mało znane obszary brzmienia (efekty gry wewnątrz fortepianu, użycie przystawek mikrofonowych, instrumenty egzotyczne), tzw. polifonię barw.
W 1968 otrzymał Nagrodę Pulitzera za utwór "Echoes of Time and the River", w 1971 nagrodę na Międzynarodowej Trybunie Kompozytorów Unesco za "Ancient Voices of Children" (1971) oraz nagrodę im. Kusewickiego za nagranie płytowe tego utworu.
Jedną z najbardziej znanych kompozycji jest kwartet "Black Angels" (1970) na amplifikowany kwartet smyczkowy. Kompozytor wykorzystuje w nim kabalistykę liczb 7 i 13 determinując nimi długości fraz, liczbę dźwięków w grupach, czas trwania, wzory repetycji, następstwa interwałów (dis-a-e). Satanistyczna wymowa kompozycji reprezentowana jest przez "trillo di diabolo" i "diabolus in musica". Utwór składa się z trzech części: "Departure" (utrata łaski), "Absence" (unicestwienie duchowe), "Return" (odkupienie).

</doc>
<doc id="2309397" url="https://pl.wikipedia.org/wiki?curid=2309397" title="Liceum im. Narcyzy Żmichowskiej">
Liceum im. Narcyzy Żmichowskiej



</doc>
<doc id="2309403" url="https://pl.wikipedia.org/wiki?curid=2309403" title="Opolski Festiwal Skoków 2011">
Opolski Festiwal Skoków 2011

VI Opolski Festiwal Skoków – zawody lekkoatletyczne, które odbyły się 12 czerwca 2011 w Opolu.
W ramach mityngu rozegrane zostały konkursy skoku wzwyż mężczyzn i kobiet.

</doc>
<doc id="2309414" url="https://pl.wikipedia.org/wiki?curid=2309414" title="Komemijjut (Jerozolima)">
Komemijjut (Jerozolima)

Komemijjut (hebr. קוממיות), nieoficjalnie At-Talibijja – osiedle mieszkaniowe w Jerozolimie w Izraelu, znajdujące się na terenie Zachodniej Jerozolimy.
Położenie.
Osiedle leży w centralnej części miasta. Na południu znajdują się osiedla Ha-Moszawa ha-Germanit i Ha-Moszawa ha-Jewanit, na zachodzie osiedla Gonen i Kirjat Szemu’el, na północy osiedla Rechawia i Miszkenot Sza’ananim, a na wschodzie osiedle Abu Tur.
Historia.
Osiedle zostało założone w latach 20. XX wieku na gruntach zakupionych przez Constantine Salameha od Patriarchy Konstantynopola. Osiedlali się tutaj zamożni arabscy chrześcijanie, którzy budowali eleganckie rezydencje z ogrodami. W ten sposób At-Talibijja stała się ekskluzywnym osiedlem Jerozolimy.
W pierwszych dniach wojny o niepodległość, w trakcie bitwy o Jerozolimę, osiedle zostało zajęte przez siły żydowskich organizacji paramilitarnych Hagana, Irgun i Lechi. Większość arabskich mieszkańców osiedla uciekła wówczas do Wschodniej Jerozolimy. Po wojnie utracili oni prawo do swoich własności, z powodu wprowadzenia przez Izrael prawa o utracie własności przez nieobecnych. Constantine Salameh udowodnił jednak, że nie uciekli oni z kraju, lecz tylko wyjechali w celach biznesowych. Z tego powodu państwo Izrael wypłaciło większości z nich odszkodowania za pozostawione mienie.

</doc>
<doc id="2309421" url="https://pl.wikipedia.org/wiki?curid=2309421" title="Akta sprawy H.">
Akta sprawy H.

Akta sprawy H. () – powieść albańskiego pisarza Ismaila Kadare. Po raz pierwszy została wydana w roku 1990. Polski przekład powieści, dokonany z języka francuskiego przez Annę Laurent i wydany w 1994 r., był czwartym przekładem powieści Kadarego na język polski.
Fabuła.
W połowie lat 30. do jednej ze wsi północnej Albanii przyjeżdża dwóch irlandzkich badaczy kultury starożytnej: Max Roth i Willy Norton. W toku badań nad twórczością Homera chcą dowieść, czy jest możliwe aby niewidomy śpiewak był twórcą wielkich poematów. Badacze są przekonani, że Albania należy do tych nielicznych miejsc, gdzie pieśń przekazywana z pokolenia na pokolenie przez guślarzy przetrwała od starożytności. Przybysze zatrzymują się w oberży "Bawola Kość", gdzie są pod ścisłą obserwacją agenta Dul Uchobylskiego (Dulle Baxhaj), śledzącego obcych na polecenie podprefekta miejscowej policji. Władze podejrzewają przybyszy o szpiegostwo. Tylko Daisy, żona podprefekta, marząca o światowym życiu pragnie ugościć Irlandczyków najlepiej jak potrafi. Wyprawa kończy się splądrowaniem ich pokojów w gospodzie i zniszczeniem taśm, na których nagrywano wypowiedzi miejscowej ludności. Powieść zawiera szereg aluzji do ekspedycji Milmana Parry'ego i Alberta Lorda, którzy prowadzili badania nad tradycją oralną Bośni.
Peter Morgan określił powieść mianem "Ezopowej krytyki reżimu komunistycznego".

</doc>
<doc id="2309422" url="https://pl.wikipedia.org/wiki?curid=2309422" title="Ha-Moszawa ha-Amerika’it (Jerozolima)">
Ha-Moszawa ha-Amerika’it (Jerozolima)

Ha-Moszawa ha-Amerika’it (hebr. המושבה האמריקאית בירושלים, pol. Kolonia Amerykańska) – osiedle mieszkaniowe w Jerozolimie w Izraelu, znajdujące się na terenie Wschodniej Jerozolimy.
Położenie.
Osiedle leży w północnej części miasta. Na południu znajduje się osiedle Bab az-Zahira, na zachodzie osiedla Bet Jisra’el i Arze ha-Bira, na północy osiedle Asz-Szajch Dżarrah, a na wschodzie osiedle Wadi al-Dżauz.
Historia.
Osiedle zostało założone w 1881 przez członków amerykańskiej grupy chrześcijańskiej, na czele której stali Anna i Horatio Spafford. Marzyli oni o stworzeniu utopijnej społeczności chrześcijańskiej w Jerozolimie, którą zaczęto nazywać Kolonią Amerykańską. Mieszkańcy byli mocno zaangażowani w działalność filantropijną na rzecz mieszkańców Jerozolimy. Nie zwracali oni przy tym uwagi na narodowość lub wyznanie osoby potrzebującej pomocy, dzięki czemu szybko zdobyli zaufanie lokalnej społeczności muzułmańskiej, żydowskiej i chrześcijańskiej.
Podczas I wojny światowej prowadzili szpitale, domy dziecka i stołówki dla bezdomnych. Ha-Moszawa ha-Amerika’it przestała funkcjonować jako wspólnota religijna pod koniec lat 40. XX wieku. Pomimo to, jej poszczególni członkowie nadal byli aktywni w swojej działalności na rzecz mieszkańców Jerozolimy.
W pierwszych dniach wojny o niepodległość w 1948, w trakcie bitwy o Jerozolimę, osiedle zostało zajęte przez siły żydowskich organizacji paramilitarnych Hagana, Irgun i Lechi. Jednak w następnych dniach jordański Legion Arabski przejął kontrolę nad osiedlem, które po wojnie pozostało pod okupacją Transjordanii. Pod koniec lat 50. kolonię przekształcono w Hotel Kolonii Amerykańskiej.
Po wojnie sześciodniowej w 1967 osiedle zostało zajęte przez wojska izraelskie, i od tamtej pory znajduje się w państwie Izrael.

</doc>
<doc id="2309424" url="https://pl.wikipedia.org/wiki?curid=2309424" title="Cudowna podróż (powieść)">
Cudowna podróż (powieść)

Cudowna podróż (szw. "Nils Holgerssons underbara resa genom Sverige") – powieść autorstwa Selmy Lagerlöf napisana w dwóch częściach w l. 1906-1907. Pierwsze polskie wydanie powieści miało miejsce już w 1910 r., tłumaczyła Janina Mortkowiczowa.
Akcja powieści toczy się w drugiej połowie XIX wieku. Główny bohater opowiadania – 14-letni Nils Holgersson mieszka z rodzicami w wiosce w Skanii na południu Szwecji. Chłopiec ma zły charakter, nie słucha rodziców i dręczy zwierzęta. Pewnego dnia, kiedy chłopiec nie chce pójść z rodzicami do kościoła, ojciec zgadza się, lecz nakazuje mu przeczytać wskazany fragment z Biblii. Nils zostaje sam w domu i znużony perspektywą czytania Pisma Świętego obmyśla, jaki figiel mógłby znowu spłatać. Przeszukując starą skrzynię niespodziewanie spotyka w niej krasnoludka, którego łapie i chce zamknąć w klatce. Krasnoludek zmienia go wówczas w człowieczka własnego wzrostu. Kiedy Nils wychodzi na zewnątrz, zwierzęta, które dotychczas były bezbronnymi ofiarami jego „zabaw” – teraz usiłują wziąć odwet na bezbronnym Nilsie. Z opresji ratuje go gąsior Marcin, który zabiera go w podróż, przyłączając się do stada dzikich gęsi lecących na północ – do Laponii. W trakcie tej niezwykłej podróży Nils poznaje Szwecję i przeżywa rozmaite przygody, a następnie powraca do domu całkowicie odmieniony. Wtedy krasnoludek przywraca go do pierwotnych rozmiarów.
Adaptacje filmowe.
Wyprodukowano cztery filmy lub seriale oparte na powieści – radziecki (1955), szwedzki (1962), japońsko-austriacki (1980) oraz szwedzko-niemiecki (2011)

</doc>
<doc id="2309426" url="https://pl.wikipedia.org/wiki?curid=2309426" title="Kontron">
Kontron

Kontron AG – międzynarodowa firma projektująca i produkująca wbudowane komputery modułowe, płyty oraz systemy.
Kontron AG obsługuje firmy typu OEM (ang. Original Equipment Manufacturer), integratorów systemów, oraz dostawców rozwiązań, działających na wielu rynkach oraz wielu branżach takich jak komunikacja, energia, automatyka przemysłowa, informatyka użytkowa, medycyna, wojsko, transport. Kontron projektuje, produkuje i sprzedaje swoje produkty na całym świecie. Kontron jest najważniejszym członkiem aliansu "Intel Communications".
Główna siedziba holdingu znajduje się w Niemczech w miejscowości Eching (powiat Freising). Pozostałe lokalizacje to m.in. Roding, Deggendorf, Kaufbeuren, Pittsburgh, San Diego, Montreal, Toulon, Tajpej, Moskwa oraz Pekin. Globalna sprzedaż wspierana jest przez liczne regionalne biura sprzedaży mające swoją lokalizację w więcej niż dwudziestu krajach na całym świecie, m.in. w Polsce.

</doc>
<doc id="2309434" url="https://pl.wikipedia.org/wiki?curid=2309434" title="Edmund Kaczmarek">
Edmund Kaczmarek

Edmund Kaczmarek (ur. 1935, zm. 10 maja 2011) – polski urzędnik konsularny.
Był absolwentem Wydziału Dyplomatyczno-Konsularnego Szkoły Głównej Służby Zagranicznej w Warszawie. Wieloletni pracownik służby zagranicznej, w której pełnił funkcje m.in. Konsula Generalnego RP w Mumbaju i Konsula Generalnego RP w Kantonie (1997–2001). Urzędnik Kancelarii Prezesa Rady Ministrów. 
Żonaty z Teresą, miał syna Dariusza. Pochowany na cmentarzu komunalnym Północnym w Warszawie. 

</doc>
<doc id="2309435" url="https://pl.wikipedia.org/wiki?curid=2309435" title="Jan Tomasz Hołowiński">
Jan Tomasz Hołowiński

Jan Tomasz Hołowiński (ur. 1 stycznia 1924 w Krośnie, zm. 6 maja 2011) – polski ekonomista, prof. dr hab., specjalista w zakresie ekonomii i prawa morskiego, wykładowca Wyższej Szkoły Handlu Morskiego w Sopocie, Instytutu Morskiego w Gdańsku, Akademii Ekonomicznej w Poznaniu (obecnie Uniwersytet Ekonomiczny w Poznaniu) oraz Wyższej Szkoły Zarządzania i Bankowości. Został pochowany na Cmentarzu Junikowo w Poznaniu. Był synem inżyniera Jana Włodzimierza Hołowińskiego.
Życiorys.
Ojciec inż. Jan Włodzimierz Hołowiński 1892-1960; realizator idei min. E. Kwiatkowskiego Polski na morzu, współbudowniczy i organizator rozwoju portu Gdynia, wicedyrektor Polsko-Skandynawskiego Towarzystwa Transportowego w Gdańsku i Gdyni /1925-1939/; organizator przerzutu informacji antyniemieckich do Szwecji podczas wojny 1940-1944; matka Kazimiera z Czelnych /1902-1991/; siostra Zofia Hołowińska ur. 1928 w Gdańsku, dr archeologii, pracownik Politechniki Gdańskiej /1952-1999/. Syn Jan Antoni Hołowiński ur. 1965, mgr-inż. współwłaściciel firmy dealerskiej szwedzkich samochodów ciężarowych Scania. Żona Elżbieta Maria Hołowińska z Gasińskich, ur. 1929, mgr geografii ekon. regionalnej. 
1933-1936 Polskie Gimnazjum im. J. Piłsudskiego w Wolnym Mieście Gdańsku, 1936-1939 Dulwich College London, 1944 tajna matura w Krośnie n/W; 1945-1949 studia na Wydziale prawno-ekonomicznym Uniwersytetu Poznańskiego oraz w Akademii Handlowej w Poznaniu; dr /kand./ prawa 1957; habilitacja i docentura 1964; prof. tytularna 1974 ("wyrokiem" KW PZPR wszelki awans od 1983 zablokowany - za krytykę prawną i polityczną Stanu Wojennego i jego autorów).
Wyższa Szkoła Handlu Morskiego w Sopocie asyst. 1949-1950; Wyd. Morskie w Gdańsku 1950; Związek Spółdzielni Rybołówstwa Morskiego w Gdyni 1951-1952 planista; Instytut Morski w Gdańsku 1952-1958, adiunkt; z powrotem WSHM jako Wyższa Szkoła Ekonomiczna Sopot 1958-1963. 
Z powodu prześladowań politycznych wewn.-krajowa emigracja do poznańskiej Akademii Ekonomicznej 1963-2000 jako docent i prof. nadzw.
Ponad 970 pozycji w różnych językach zach. z zakresu prawa morskiego, ekonomii, ubezpieczeń, w tym 20 zwartych /książkowych i skryptów/, 5 pozycji tłum. i wydanych za granicą.
Rada Naukowa Instytutu Morskiego w Gdańsku; Rada Naukowa Instytutu Międzynarodowego Prawa Transportowego w Rouen (Francja). Współredaktor miesięcznika "Technika i Gospodarka Morska" Gdańsk 1958-1976, sędzia klasy międzynarodowej rugby 1956-1974; arbiter Organizacji Arbitrażu Morskiego przy Międzynarodowej Izbie Handlowej w Paryżu i w arbitrażach ad hoc.

</doc>
<doc id="2309438" url="https://pl.wikipedia.org/wiki?curid=2309438" title="Ha-Moszawa ha-Germanit">
Ha-Moszawa ha-Germanit

Ha-Moszawa ha-Germanit (hebr. המושבה הגרמנית; arab. هموشفا هجرمنيت; tłum. "kolonia niemiecka") – osiedle mieszkaniowe w Jerozolimie w Izraelu, znajdujące się na terenie Zachodniej Jerozolimy.
Położenie.
Osiedle leży w południowej części miasta. Na południu znajduje się osiedle Ge’ulim, na zachodzie osiedle Ha-Moszawa ha-Jewanit, na północy osiedle Komemijjut, a na wschodzie osiedle Abu Tur.
Historia.
Osiedle zostało założone pod koniec XIX wieu przez członków niemieckiej grupy chrześcijańskiej Templers (niem. "Tempelgesellschaft"). Po założeniu w 1873 kolonii w Hajfie i Jafie, członkowie tej grupy zakupili dużą działkę ziemi w Jerozolimie, od Arabów z Bajt Safafa. Utworzyli tutaj kolonię, budując domy w niemieckim stylu, ze skośnymi dachami. Utrzymywali się z rolnictwa i rzemiosła. Podczas II wojny światowej brytyjskie władze Mandatu Palestyny uznały niemieckich kolonistów za wrogów i deportowały ich do Australii. Ich miejsce zajęli zamożni chrześcijańscy Arabowie.
W pierwszych dniach wojny o niepodległość w 1948, w trakcie bitwy o Jerozolimę, osiedle zostało zajęte przez siły żydowskich organizacji paramilitarnych Hagana, Irgun i Lechi. W następnych dniach osiedle było atakowane przez siły jordańskiego Legionu Arabskiego. W trakcie walk większość arabskich mieszkańców uciekła do Wschodniej Jerozolimy. Po wojnie w opuszczonych domach zamieszkali żydowscy imigranci.

</doc>
<doc id="2309439" url="https://pl.wikipedia.org/wiki?curid=2309439" title="Sonnenfeld">
Sonnenfeld



</doc>
<doc id="2309440" url="https://pl.wikipedia.org/wiki?curid=2309440" title="Naddunajskie księstwa">
Naddunajskie księstwa



</doc>
<doc id="2309442" url="https://pl.wikipedia.org/wiki?curid=2309442" title="Belgia na Zimowych Igrzyskach Olimpijskich 1964">
Belgia na Zimowych Igrzyskach Olimpijskich 1964

Belgię na Zimowych Igrzyskach Olimpijskich 1964 reprezentowało 8 zawodników.

</doc>
<doc id="2309443" url="https://pl.wikipedia.org/wiki?curid=2309443" title="Wykres Evansa">
Wykres Evansa

Wykres Evansa (wykres potencjał/gęstość prądu) – opracowany przez brytyjskiego naukowca Ulicka R. Evansa ("Father of Corrosion Science"), sposób graficznego przedstawiania wpływu procesów polaryzacji katody i anody ogniwa korozyjnego na maksymalną szybkość korozji, wyrażaną przez wartość prądu korozyjnego. Wykresy są sporządzane w układzie współrzędnych potencjał–logarytm gęstości prądu. Są to albo krzywe aktywacyjnej polaryzacji elektrod – proste zgodne z równaniem Tafela albo zależności nieliniowe, charakterystyczne dla polaryzacji stężeniowej lub pasywacji. W ogniwie krótkozwartym obie linie przecinają się w punkcie, który wskazuje wartość „prądu korozji”. Linie nie osiągają punktu przecięcia w tych przypadkach, gdy o szybkości korozji decyduje rezystancja elementów obwodu elektrycznego (np. oporność elektrolitu).
Polaryzacja elektrod.
Ogniwa korozyjne są ogniwami krótkozwartymi, w których rolę anody i katody odgrywają fragmenty powierzchni korodującej konstrukcji, które kontaktują się ze sobą bezpośrednio (np. sąsiednie ziarna różnych faz stopów wielofazowych lub wnętrze ziarna jego granica międzyfazowa) i przez środowisko przewodzące prąd (elektrolit). Taki obwód elektryczny jest układem oddalonym od stanu równowagi. Potencjały miejsc anodowych i katodowych różnią się od wartości równowagowych (stacjonarnych), określanych np. na podstawie równania Nernsta lub odpowiednich wykresów Pourbaix.
Potencjał formula_1 anod jest większy, a potencjał katod – mniejszy od potencjału równowagowego formula_2 o wartość nadpotencjału (nadnapięcia, formula_3), spowodowanego polaryzacją elektrod:
Przyczyną nadnapięcia jest ograniczona szybkość reakcji chemicznych, przemian fazowych oraz dyfuzji, dzięki której substraty docierają do strefy reakcji, a produkty ją opuszczają (nadnapięcie aktywacyjne, stężeniowe, oporowe i pseudooporowe).
Wielkość nadnapięcia zależy od gęstości prądu. W przypadku nadnapięcia aktywacyjnego formula_5 zależność tę opisują równania Butlera-Volmera i Tafela. Równanie Tafela jest przedstawiane w najprostszej postaci jako:
gdzie:
Wartość nadnapięcia stężeniowego (ηc) zależy od różnicy stężeń lub substratów i produktów reakcji elektrodowych przy powierzchni elektrody w stanie równowagi i w stanie polaryzacji (w ogniwie zamkniętym). Jest wyrażane zależnością:
gdzie:
Gdy szybkość reakcji elektrodowych jest większa od szybkości dyfuzji reagentów tych reakcji w elektrolicie, największą rolę odgrywa polaryzacja stężeniowa. Przy powierzchni katodowego fragmentu powierzchni, na którym zachodzi szybkie utlenianie metalu M, stężenie powstających jonów Mz+ może być dużo większe od stężenia w głębi roztworu. W przypadku szybkiej redukcji (obszar katodowy) redukowanych stężenie jonów jest mniejsze w pobliżu powierzchni. Istnieje taka wartość gęstości prądu (szybkości redukcji), przy której stężenie przyelektrodowe Mz+ (lub innego depolaryzatora katody) jest równe zeru. W tej sytuacji szybkość korozji osiąga wartość maksymalną (tzw. prąd graniczny). Największą wartość ma wówczas gradient stężeń, który jest siłą napędową dyfuzji.
Wykresy Evansa w przypadkach polaryzacji aktywacyjnej.
Elektrodami ogniw korozyjnych są fragmenty powierzchni metalu, na których zachodzi jego utlenianie (korozja elektrochemiczna) i redukcja depolaryzatora (np. jonów wodorowych lub cząsteczkowego tlenu). Wpływ polaryzacji tych elektrod na szybkość korozji jest przedstawiany na wykresach Evansa, które sporządza się w układzie współrzędnych: potencjał elektrody formula_1 – logarytm z gęstości prądu formula_20.
Zgodnie z równaniem Tafela, dotyczącym aktywacyjnej polaryzacji elektrod, w układzie formula_21 – formula_22 otrzymuje się linie proste, o ujemnym współczynniku nachylenia dla katody ogniwa korozyjnego i nachyleniu dodatnim dla anody. Proste przecinają się w punkcie, w którym potencjały obu elektrod są jednakowe (formula_23 „potencjał mieszany” powierzchni korodującego metalu). Odpowiadająca temu potencjałowi wartość gęstości prądu jest miarą maksymalnej szybkości korozji (formula_24 „prąd korozyjny”).
Szybkość korozji jest mniejsza, gdy większe jest nadnapięcie formula_25 na jednej lub na obu elektrodach (większe nachylenie prostych). Ilustruje to przykład wpływu rtęci jako dodatku stopowego do cynku, na nadnapięcie wodoru na katodach korozyjnych (redukcja jonów H+). Działanie przeciwne mają dodatki miedzi lub żelaza, zwiększające szybkość korozji stopów cynku w kwasach.
Szybkość korozji nie osiąga wartości maksymalnej, gdy w obwodzie elektrycznym ogniwa korozyjnego znajduje się element o dużej rezystancji („kontrola omowa” korozji).
Wykresy Evansa w przypadkach polaryzacji stężeniowej.
Rola polaryzacji stężeniowej, jako czynnika decydującego o szybkości korozji, jest ilustrowana przykładem dotyczącym tlenowej depolaryzacji katod ogniw korozyjnych. Gdy dostęp tlenu do tej części powierzchni metalu jest utrudniony, na krzywej polaryzacji występuje bardzo stromy odcinek – utrzymuje się graniczna wartość prądu katodowego (dyfuzyjna kontrola szybkości procesu katodowego). Sprawia to, że szybkość korozji niemal nie zależy od rodzaju metalu. Różne krzywe polaryzacji anod przecinają krzywą polaryzacji katody na różnym poziomie (różne są poziomy „potencjału mieszanego”), lecz wartości prądu korozyjnego są podobne. Mniejsze szybkości korozji występują wtedy, gdy obniży się stężenie tlenu w elektrolicie (zmniejszenie siły napędowej dyfuzji tlenu w kierunku katody).
Wykresy Evansa w przypadkach pasywacji.
W przypadku takich metali, jak chrom, nikiel, aluminium i ich stopy produktami utleniania są produkty stałe, które tworzą szczelne warstwy ochronne (pasywacja). Na krzywej polaryzacji tych metali w układzie z elektrodą tlenową występuje początkowy okres wzrostu potencjału, który kończy się gwałtownie w chwili osiągnięcia potencjału równowagi metalu z jego tlenkiem. Powstająca warstwa tlenku oddziela metal od elektrolitu i utlenianie zostaje zahamowane. Ponowny wzrost natężenia prądu anodowego może nastąpić dopiero po osiągnięciu górnej granicy obszaru termodynamicznej trwałości wody. Po przekroczeniu linii formula_8 na wykresie Pourbaix rozpoczyna się rozkład wody z wydzieleniem tlenu i związane z tym reakcje niszczenia warstwy ochronnej.

</doc>
<doc id="2309445" url="https://pl.wikipedia.org/wiki?curid=2309445" title="Belgia na Zimowych Igrzyskach Olimpijskich 1956">
Belgia na Zimowych Igrzyskach Olimpijskich 1956

Belgię na Zimowych Igrzyskach Olimpijskich 1956 reprezentowało 4 zawodników.

</doc>
<doc id="2309446" url="https://pl.wikipedia.org/wiki?curid=2309446" title="Belgia na Zimowych Igrzyskach Olimpijskich 1952">
Belgia na Zimowych Igrzyskach Olimpijskich 1952

Belgię na Zimowych Igrzyskach Olimpijskich 1952 reprezentowało 9 zawodników.

</doc>
<doc id="2309447" url="https://pl.wikipedia.org/wiki?curid=2309447" title="Belgia na Zimowych Igrzyskach Olimpijskich 1948">
Belgia na Zimowych Igrzyskach Olimpijskich 1948

Belgię na Zimowych Igrzyskach Olimpijskich 1948 reprezentowało 11 zawodników: 10 mężczyzn i jedna kobieta. Był to piąty start reprezentacji Belgii na zimowych igrzyskach olimpijskich. Para sportowa Micheline Lannoy, Pierre Baugniet zdobyła pierwszy złoty medal zimowych igrzysk olimpijskich dla reprezentacji Belgii.
Skład kadry.
Bobsleje.
Mężczyźni
Łyżwiarstwo szybkie.
Mężczyźni
Narciarstwo alpejskie.
Mężczyźni

</doc>
<doc id="2309459" url="https://pl.wikipedia.org/wiki?curid=2309459" title="Metoda Cranka-Nicolsona">
Metoda Cranka-Nicolsona



</doc>
<doc id="2309461" url="https://pl.wikipedia.org/wiki?curid=2309461" title="Yoshitsugu Saito">
Yoshitsugu Saito



</doc>
<doc id="2309463" url="https://pl.wikipedia.org/wiki?curid=2309463" title="Walter Hammer">
Walter Hammer

Walter Hammer (ur. 30 czerwca 1907 w Hagen, zm. 21 lutego 2003) – SS-Obersturmbannführer oraz Regierungsrat, w 1939 roku był dowódcą 2 oddziału podporządkowanego Einsatzgruppe IV pod dowództwem SS-Brigadeführera Lothara Beutela działającej przy 4 Armii. W czasie okupacji Polski był komendantem SD w Warszawie.
Życiorys.
Syn sędziego studiował prawo we Fryburgu Bryzgowijskim. Po uzyskaniu doktoratu w Getyndze pracował w sądzie w Hagen, a w maju 1933 wstąpił do NSDAP (nr 3.196.199) i SS nr 280 155, nr NSDAP - 3 196 199. Od 9 listopada 1936 do 1938 był asesorem rządowym na komisariacie policji państwowej w Erfurcie. W maju 1945 roku Hammer trafił do niewoli sowieckiej. Został skazany przez radziecki sąd wojskowy na 25 lat łagru. Dzięki porozumieniu między kanclerzem Konradem Adenauerem i ministrem obrony Nikołajem Aleksandrowiczem Bułganinem mógł wrócić do Niemiec w grudniu 1955 r.

</doc>
<doc id="2309468" url="https://pl.wikipedia.org/wiki?curid=2309468" title="Biebelsheim">
Biebelsheim

Biebelsheim – miejscowość i gmina w Niemczech, w kraju związkowym Nadrenia-Palatynat, w powiecie Bad Kreuznach, wchodzi w skład gminy związkowej Bad Kreuznach.

</doc>
<doc id="2309469" url="https://pl.wikipedia.org/wiki?curid=2309469" title="Hackenheim">
Hackenheim

Hackenheim – miejscowość i gmina w Niemczech, w kraju związkowym Nadrenia-Palatynat, w powiecie Bad Kreuznach, wchodzi w skład gminy związkowej Bad Kreuznach.

</doc>
<doc id="2309471" url="https://pl.wikipedia.org/wiki?curid=2309471" title="Pleitersheim">
Pleitersheim

Pleitersheim – miejscowość i gmina w Niemczech, w kraju związkowym Nadrenia-Palatynat, w powiecie Bad Kreuznach, wchodzi w skład gminy związkowej Bad Kreuznach.

</doc>
<doc id="2309472" url="https://pl.wikipedia.org/wiki?curid=2309472" title="Volxheim">
Volxheim

Volxheim – miejscowość i gmina w Niemczech, w kraju związkowym Nadrenia-Palatynat, w powiecie Bad Kreuznach, wchodzi w skład gminy związkowej Bad Kreuznach.

</doc>
<doc id="2309473" url="https://pl.wikipedia.org/wiki?curid=2309473" title="Czołg (film)">
Czołg (film)

Czołg – amerykański film akcji z 1984 roku w reż. Marvina J. Chomsky'ego.
Opis fabuły.
Zack Carey jest sierżantem armii amerykańskiej z wieloletnim stażem służby. Właśnie otrzymał swój ostatni przed emeryturą przydział – jednostka wojskowa w niedużym prowincjonalnym miasteczku stanu Georgia, gdzie przyjeżdża wraz z żoną LaDonną, synem Billym i własnym czołgiem. Pojazd ten, to weteran II wojny światowej – Sherman, który Carey kupił i remontował przez 15 lat. W miasteczku cywilną władzę sprawuje psychopatyczny i sadystyczny szeryf Buelton. Pewnego dnia Carey staje w barze w obronie prostytutki Sary, którą napastuje jeden z ludzi szeryfa – Baker. Dochodzi do bijatyki z której zwycięsko wychodzi Carey. Szeryf nie ma zamiaru puścić płazem pobicia swojego człowieka. Kiedy armia odmawia wydania sierżanta, podrzuca w miejscowej szkole synowi Careya narkotyki i aresztuje chłopaka za ich posiadanie. Zack nie chce konfliktu i próbuje załagodzić sprawę, przeprasza szeryfa za swój "wybryk" i proponuje łapówkę za wypuszczenie syna. Buelton zgadza się na 10 000 dolarów, jednak żona Careya, samowolnie nasyła na szeryfa adwokata. Wszechwładny Buelton, który może dyktować warunki lokalnemu sędziemu (swojemu krewnemu), rozsierdzony postępowaniem żony Zacka, załatwia Billy'emu 3-letni wyrok na miejscowej farmie karnej. Zdesperowany Zack, rankiem wsiada na swój czołg, rozwala komisariat i uprowadza z farmy swojego syna. Nikt nie może go zatrzymać – czołg jest uzbrojony, a stary sierżant nie waha się przed użyciem jego armaty i karabinów maszynowych. Wraz z synem i Sarą, próbuje się przedrzeć do sąsiedniego stanu, gdzie władza szeryfa nie sięga. Chce sprawiedliwego procesu dla syna. Jego żona rozpoczyna kampanię medialną w celu uzyskania przychylności gubernatora. Sam Zack, dzięki pomocy okolicznych mieszkańców, którzy całą sprawę znają z mediów, dociera w końcu nad granicę stanu. Tu jednak oczekuje go szeryf wraz ze swoimi ludźmi. Przy pomocy pancerzownicy, tuż przed linią graniczną, celnym strzałem udaje się im zatrzymać czołg. Wydaje się, że wszystko stracone – Billy zaczyna negocjować z szeryfem warunki poddania się. Jednak nieoczekiwanie, mieszkańcy sąsiedniego stanu wraz z samym gubernatorem przychodzą im z pomocą ściągając przy pomocy przerzuconej liny holowniczej i ciągnika czołg na swoją stronę.

</doc>
<doc id="2309474" url="https://pl.wikipedia.org/wiki?curid=2309474" title="Azzo VII d’Este">
Azzo VII d’Este

Azzo VII d’Este (ur. ok. 1205/1210, zm. 17 lutego 1264) – senior Ferrary w latach 1215-1222, 1240-1264.
Życie.
Azzo VII był synem Azza VI d’Este i jego żony Aix de Châtillon. W 1215 roku objął marchię esteńską po śmierci starszego brata Aldobrandina I. W 1217 roku został "signorem" Ankony, w 1236 podestą w Vicenzy. W 1240 roku Azzo wypędził z Ferrary Salinguerra Torreli i został "signorem" Ferrary. W latach 1247-1253 sprawował funkcję podesty Mantui.
Syn Azza Rinaldo I został w 1238 roku wraz z żoną Adelasią da Romano uwięziony w Apulii przez cesarza Fryderyka II. Około 1247 roku urodził mu się w więzieniu ze związku pozamałżeńskiego syn Obizzo. W 1251 roku Rinaldo wraz z żoną zostali zamordowani z rozkazu cesarza. Obizzo przebywał przez jakiś czas wraz z matką w Rawennie, po jej śmierci w Adriatyku został przygarnięty przez dziadka, który nie miał męskiego potomka. Przed śmiercią Azzo VII, chcąc zapewnić wnukowi następstwo władzy w Ferrarze, wyznaczył jego opiekunem Aldingherego de Fontana. Zmarł 17 lutego 1264 roku i został pochowany w kościele San Francesco w Ferrarze.
Na dworze Azza VII śpiewał i tworzył jeden z ostatnich trubadurów włoskich, Ferrarino da Ferrara, autor zbioru liryków prowansalskich "Florilegio" i ułożonej w 1254 roku antologii poezji trubadurów prowansalskich, znanej jako "Canzoniere".
Rodzina.
Azzo VII poślubił około 1221 roku bliżej nieznaną Joannę (zm. w 1233 roku), z którą niał czworo dzieci:
Po raz drugi Azzo VII poślubił w 1238 roku Mabilię Pallavicini, córkę Guido Pallaviciniego.

</doc>
<doc id="2309477" url="https://pl.wikipedia.org/wiki?curid=2309477" title="Frei-Laubersheim">
Frei-Laubersheim

Frei-Laubersheim – miejscowość i gmina w Niemczech, w kraju związkowym Nadrenia-Palatynat, w powiecie Bad Kreuznach, wchodzi w skład gminy związkowej Bad Kreuznach.

</doc>
<doc id="2309479" url="https://pl.wikipedia.org/wiki?curid=2309479" title="Cmentarz przy ul. Le Ronda w Katowicach">
Cmentarz przy ul. Le Ronda w Katowicach

Cmentarz przy ul. Henryka Le Ronda w Katowicach − cmentarz parafialny parafii św. Antoniego w Dąbrówce Małej, zlokalizowany przy ulicy gen. Henryka Le Ronda, w katowickiej dzielnicy Dąbrówka Mała.
Cmentarz powstał w 1913, na terenie podarowanym przez hrabiego Tiele-Wincklera. Teren poświęcił w maju 1913 ksiądz Wawrzyniec Pucher, pierwszy proboszcz parafii w Dąbrówce.
Obecnie cmentarz zajmuje powierzchnię 2,1135 ha. Znajdują się na nim:
Na cmentarzu spoczywają m.in.: doktor Emanuel Wilczok − historyk przemysłu cynkowego, autor wielu monografii i opracowań, dotyczących przemysłu terenów Górnego Śląska oraz Augustyn Rzepka − przedwojenny naczelnik gminy Dąbrówka Mała. 
W 2010 wybrukowano główną aleję cmentarną od ul. Techników do ul. gen. H. Le Ronda.

</doc>
<doc id="2309480" url="https://pl.wikipedia.org/wiki?curid=2309480" title="Szymon Stanisław Makowski">
Szymon Stanisław Makowski

Szymon Stanisław Makowski (ur. ?, zm. 1683) – profesor teologii i rektor Akademii Krakowskiej, polski duchowny katolicki.
Po ukończeniu studiów w Akademii Krakowskiej od 1645 roku był proboszczem kolegiaty pw. Wszystkich Świętych, łącząc tę funkcję z obowiązkami kaznodziei katedralnego. W 1682 roku został kanonikiem krakowskim.
Występował przeciwko zakładaniu szkół jezuickich we Lwowie.
W kulturze masowej.
Na jego cześć powstały panegiryki: Góreckiego "Idea eruditae probitatis et probae eruditionis" (Krak. 1671), Brockiego "Lux academiae corruscans" (ib. 1681) i "Dolor Palladis academicae maximus" (ib. 1683), a także Warzyńskiego, "Echo publici doloris" (ib. 1683).

</doc>
<doc id="2309481" url="https://pl.wikipedia.org/wiki?curid=2309481" title="Frei (ujednoznacznienie)">
Frei (ujednoznacznienie)

Norwegia:
Osoby:
Muzyka:
Zobacz też:

</doc>
<doc id="2309485" url="https://pl.wikipedia.org/wiki?curid=2309485" title="Neu-Bamberg">
Neu-Bamberg

Neu-Bamberg – miejscowość i gmina w Niemczech, w kraju związkowym Nadrenia-Palatynat, w powiecie Bad Kreuznach, wchodzi w skład gminy związkowej Bad Kreuznach.

</doc>
<doc id="2309488" url="https://pl.wikipedia.org/wiki?curid=2309488" title="Oblężenie Smoleńska 1632">
Oblężenie Smoleńska 1632



</doc>
<doc id="2309491" url="https://pl.wikipedia.org/wiki?curid=2309491" title="Pfaffen-Schwabenheim">
Pfaffen-Schwabenheim

Pfaffen-Schwabenheim – miejscowość i gmina w Niemczech, w kraju związkowym Nadrenia-Palatynat, w powiecie Bad Kreuznach, wchodzi w skład gminy związkowej Bad Kreuznach.

</doc>
<doc id="2309492" url="https://pl.wikipedia.org/wiki?curid=2309492" title="Użycie Niekomercyjne">
Użycie Niekomercyjne



</doc>
<doc id="2309493" url="https://pl.wikipedia.org/wiki?curid=2309493" title="Roberto Alonso">
Roberto Alonso

Roberto Alonso, Roberto Alonso Bustillo (ur. 23 sierpnia 1950) – kubański dysydent i działacz antykomunistyczny. Zdeklarowany przeciwnik braci Castro i Hugo Chaveza. Mieszka w Miami na Florydzie.
Życiorys.
Urodził się w Cienfuegos. Jego rodzice – Ricardo i Conchita uciekli w 1961 roku wraz z dziećmi przed reżimem Castro do Wenezueli. Przedtem cały swój majątek (którego nie mogli zabrać ze sobą) rozdali sąsiadom, aby nie wpadł on w ręce reżimu. Gdy miał 15 lat rodzice wysłali go Stanów Zjednoczonych na studia. Studiował marketing na uniwersytecie w Spokane, a następnie produkcję filmową i telewizyjną w Monachium oraz komunikację społeczną w Szkocji. W 1973 powrócił do Wenezueli, gdzie zawarł trwający do dziś związek małżeński. W tym samym czasie stał się aktywnym działaczem ruchu antycastrowskiego w Wenezueli i jak sam przyznaje współpracownikiem CIA. Wraz z początkiem kubańskiej interwencji w Angoli (1976) brał udział w organizowanych przez CIA szkoleniach żołnierzy południowoafrykańskich. Uczestniczył także w weryfikacji kubańskich dezerterów. Z ramienia Agencji „podróżował służbowo” do Afganistanu, Boliwii, Grenady, Zimbabwe. Na pytanie o charakter tej współpracy odpowiada wymijająco, że „nie jest to tak jak pokazują w filmach i że są rzeczy o których mówić nie należy”. Sama CIA na pytanie o współpracę z Alonso odmawia komentarza. Współpraca Alonso z CIA osłabła w 1986 gdy żona zagroziła rozwodem, a ustała w 1988 roku wraz z postępującym końcem „zimnej wojny”. Osiadł na stałe w Baruta koło Caracas, gdzie kupił plantację kawy. Zajął się również hodowlą koni i psów, poświęcił życiu rodzinnemu. W 1992 i 1994 urodzili się jego kolejni synowie. Podczas wyborów prezydenckich w 1998 jawnie występował przeciwko Chávezowi. Gdy ten wygrał, Alonso przez kolejnych kilka lat żył na swojej plantacji niepokojony. W 2002 roku, po niedanej próbie obalenia Chaveza w kwietniu, rozpoczął jawną działalność antyprezydencką w ruchu obywatelskiego nieposłuszeństwa „La Guarimba”, za którego ojca jest obecnie uważany. W lutym 2004 roku na skutek pogarszającej się sytuacji ekonomicznej kraju, w Caracas wybuchły zamieszki, w wyniku których zginęło 13 osób. O ich zorganizowanie Chavez oskarżył CIA i ich agenta Alonso. W lutym 2004 Roberto wysłał rodzinę do Stanów Zjednoczonych, a sam rozpoczął z ukrycia walkę z reżimem. Stanął na czele antyprezydenckiego ruchu „Brygada Daktari”. W kwietniu 2004 wyjechał do Kolumbii, a stamtąd do USA, mając nadzieją na zorganizowanie pomocy dla organizacji. Zaledwie miesiąc później, w maju, „Brygada Daktari” została rozbita przez DISIP – policję polityczną Chaveza. W październiku 2004 Wenezuela zażądała jego ekstradycji wraz rodziną, jednak Waszyngton odmówił, przyznając Alonsom w 2005 roku prawo stałego pobytu.
W sierpniu 2006 Roberto Alonso został zatrudniony jako redaktor w "Wenezuela Sin Mordaza". Pisze artykuły i książki krytykujące reżim Chaveza, występuje w radio i telewizji. Swoje skromne, trzypokojowe mieszkanie w dzielnicy Miami Coral Gables wyposażone w używane meble, często przytacza jako dowód, że nie jest opłacany przez CIA.
Według rządu Chaveza jest „zdrajcą i terrorystą oraz agentem CIA od 1972 roku”. W 2004 roku został oskarżony przez Chaveza o udział w szkoleniu terrorystów przygotowujących zamach na jego życie.
Autor: "Los Generales de Castro", "Memorias de Cienfuegos", "Alertas", "Los Evangélicos" i "Regresando del Mar de la Felicidad".
Życie osobiste.
Jest żonaty (Simora) i ma córkę Carolinę (ur. 1976) i synów: Carlosa (ur. 1979), Alejandro (1992) i Eduardo (1994). Brat aktorki Marii Conchity Alonso, która podziela jego polityczne poglądy.

</doc>
<doc id="2309494" url="https://pl.wikipedia.org/wiki?curid=2309494" title="Uznanie Autorstwa">
Uznanie Autorstwa



</doc>
<doc id="2309496" url="https://pl.wikipedia.org/wiki?curid=2309496" title="Fürfeld (Nadrenia-Palatynat)">
Fürfeld (Nadrenia-Palatynat)

Fürfeld – miejscowość i gmina w Niemczech, w kraju związkowym Nadrenia-Palatynat, w powiecie Bad Kreuznach, wchodzi w skład gminy związkowej Bad Kreuznach.
Współpraca.
Miejscowości partnerskie:

</doc>
<doc id="2309498" url="https://pl.wikipedia.org/wiki?curid=2309498" title="Fürfeld">
Fürfeld

Niemcy:

</doc>
<doc id="2309500" url="https://pl.wikipedia.org/wiki?curid=2309500" title="Fuerfeld">
Fuerfeld



</doc>
<doc id="2309501" url="https://pl.wikipedia.org/wiki?curid=2309501" title="Tiefenthal (powiat Bad Kreuznach)">
Tiefenthal (powiat Bad Kreuznach)

Tiefenthal – miejscowość i gmina w Niemczech, w kraju związkowym Nadrenia-Palatynat, w powiecie Bad Kreuznach, wchodzi w skład gminy związkowej Bad Kreuznach.

</doc>
<doc id="2309503" url="https://pl.wikipedia.org/wiki?curid=2309503" title="Mikołaj (Dobronrawow)">
Mikołaj (Dobronrawow)

Mikołaj, imię świeckie Nikołaj Pawłowicz Dobronrawow (ur. 21 listopada 1861 w Ignatowce, zm. 10 grudnia 1937 na poligonie Butowo) – rosyjski biskup prawosławny, nowomęczennik.
Życiorys.
Urodził się w rodzinie kapłana prawosławnego. W 1881 ukończył moskiewskie seminarium duchowne, zaś w 1885 uzyskał tytuł kandydata nauk teologicznych w Moskiewskiej Akademii Duchownej. Rok później obronił dysertację magisterską poświęconą Księdze Joela. Od momentu ukończenia Akademii był wykładowcą Wifańskiego Seminarium Duchownego. Przed 1889 ożenił się, po czym przyjął święcenia kapłańskie i w wymienionym roku był już jednym z duchownych parafii przy soborze katedralnym w Permie. W 1891 został rektorem seminarium duchownego w Permie i otrzymał godność protoprezbitera.
Od 1892 do 1918 służył w różnych parafiach w Moskwie oraz prowadził pracę dydaktyczną (nauka religii) w różnych szkołach gimnazjalnych i Aleksandrowskiej Szkole Wojskowej. Był członkiem Rady Przedsoborowej, przygotowującej Sobór Lokalny Rosyjskiego Kościoła Prawosławnego, po czym brał aktywny udział w jego obradach. Występował przeciwko restauracji Patriarchatu Moskiewskiego. W 1918 został proboszczem cerkwi Wszystkich Świętych w Moskwie przy placu Warwarskim. W tym samym roku zmarła jego żona. W sierpniu tego samego roku został uwięziony przez Czeka na podstawie nakazu przeszukania cerkwi. Do 1919 był uwięziony w więzieniu na Butyrkach, chociaż nie postawiono mu zarzutów karnych.
31 lipca 1921 miała miejsce jego chirotonia na biskupa zwienigorodzkiego, wikariusza eparchii moskiewskiej. Dwa lata później powierzono mu zarząd eparchii włodzimierskiej i suzdalskiej. W 1925 został aresztowany w Moskwie razem z grupą innych hierarchów kościelnych na czele z metropolitą krutickim, "locum tenens" Patriarchatu Moskiewskiego Piotrem (Polańskim). Był przetrzymywany w więzieniu na Łubiance, a następnie skazany na trzyletnią zsyłkę do Kraju Turuchańskiego. Na zesłaniu przebywał razem z biskupami głuchowskim Damaskinem i czystopolskim Joazafem.
Autor szeregu artykułów na tematy teologiczne, przeciwnik Żywej Cerkwi, prowadził surowy, ascetyczny tryb życia.
Aresztowany ponownie 27 października 1937, 7 grudnia tego samego roku został skazany na śmierć przez rozstrzelanie za „prowadzenie agitacji kontrrewolucyjnej” oraz „uczestnictwo w kontrrewolucyjnej organizacji monarchistycznej”. Został stracony w masowej egzekucji na poligonie Butowo i tam pochowany.
30 czerwca 1989 został w pełni zrehabilitowany. W 2000 Rosyjski Kościół Prawosławny zaliczył go do Soboru Świętych Nowomęczenników i Wyznawców Rosyjskich.

</doc>
<doc id="2309504" url="https://pl.wikipedia.org/wiki?curid=2309504" title="Simon Kernick">
Simon Kernick

Simon Kernick (ur. 1966 w Slough, Berkshire) – brytyjski autor powieści sensacyjnych i kryminalnych. Obecnie mieszka w Oxfordshire wraz z żoną i dwiema córkami. Uczęszczał do Gillotts School w Oxfordshire, a następnie ukończył Brighton Polytechnic z dyplomem nauk humanistycznych. Początkowo pracował w Kernick MMT Computing w Londynie, lecz mimo że był cenionym pracownikiem, opuścił firmę by poświęcić się karierze pisarskiej.

</doc>
<doc id="2309510" url="https://pl.wikipedia.org/wiki?curid=2309510" title="Richard Yates (gubernator)">
Richard Yates (gubernator)

Richard Yates (ur. 18 stycznia 1815, zm. 27 listopada 1873) – amerykański polityk, trzynasty gubernator stanu Illinois, pełnił tę funkcję latach 1861-1865. Senator Stanów Zjednoczonych 
w latach 
1865–1871.

</doc>
<doc id="2309511" url="https://pl.wikipedia.org/wiki?curid=2309511" title="Ken’ichi">
Ken’ichi

 – męskie imię japońskie.
Możliwa pisownia.
Ken’ichi można zapisać używając wielu różnych znaków kanji i może znaczyć m.in.:

</doc>
<doc id="2309512" url="https://pl.wikipedia.org/wiki?curid=2309512" title="Kuzemerbalk">
Kuzemerbalk

Kuzemerbalk – wieś w Holandii, w prowincji Groningen, w gminie Grootegast. 

</doc>
<doc id="2309514" url="https://pl.wikipedia.org/wiki?curid=2309514" title="Nassau Avenue">
Nassau Avenue

Nassau Avenue – stacja metra nowojorskiego, na linii G. Znajduje się w dzielnicy Brooklyn, w Nowym Jorku i zlokalizowana jest pomiędzy stacjami Greenpoint Avenue i Metropolitan Avenue. Została otwarta 19 sierpnia 1933.

</doc>
<doc id="2309515" url="https://pl.wikipedia.org/wiki?curid=2309515" title="Patrycja Gulak-Lipka">
Patrycja Gulak-Lipka

Patrycja Anna Gulak-Lipka (ur. 16 maja 1982 w Olsztynie) – polska koszykarka grająca na pozycji środkowej, reprezentantka Polski, medalistka mistrzostw Polski.
Kariera sportowa.
Jest wychowanką TSK Olsztyn, w jej barwach debiutowała w sezonie 1996/1997 w II lidze. W latach 1997-1999 była uczennicą Szkoły Mistrzostwa Sportowego w Warszawie (I i II klasa liceum), w latach 1999-2001 występowała w II-ligowej Łączności Olsztyn. W 2001 wyjechała do USA, w latach 2001-2003 była zawodniczką amerykańskiej drużyny St. John's University, w sezonie 2003/2004 pauzowała z uwagi na przepisy NCAA, w latach 2004-2006 była zawodniczką drużyny University of Massachusetts. Następnie powróciła do Europy, w sezonie 2006/2007 była zawodniczką hiszpańskiej drużyny Acis Incosa León (7 miejsce w ekstraklasie), w sezonie 2007/2008 Lotosu Gdynia. Z gdyńską drużyną zdobyła w 2008 wicemistrzostwo Polski. W latach 2008-2010 występowała w zespole Energa Toruń, zdobywając w 2010 brązowy medal mistrzostw Polski. Odeszła z klubu w grudniu 2010. W rundzie wiosennej sezonu 2010/2011 była zawodniczką francuskiej I-ligowej drużyny Charleville-Mézières (11 miejsce w ekstraklasie), w sezonie 2011/2012 włoskiej Basket Alcamo (przedostatnie miejsce w ekstraklasie ostatecznie utrzymując drużynę w najwyższej lidze włoskiej), w sezonie 2012/2013 włoskiej Ceprini Costruzioni Orvieto (8 miejsce w sezonie zasadniczym, drużyna odpadła w I rundzie play-off). W sezonie 2013/2014 ponownie występowała w Enerdze Toruń (4 miejsce w ekstraklasie). W październiku 2014 urodziła syna i nie powróciła już do gry.
Z reprezentacją Polski kadetek zajęła 9 miejsce na mistrzostwach Europy w 1997, z reprezentacją Polski juniorek zajęła 6 miejsce na mistrzostwach Europy w 1998, a na mistrzostwach Europy w 2000 zdobyła brązowy medal. Na mistrzostwach świata juniorek w 2001 zajęła z drużyną 10 miejsce. Z reprezentacją Polski seniorek wystąpiła na mistrzostwach Europy w 2011 (11 miejsce).

</doc>
<doc id="2309516" url="https://pl.wikipedia.org/wiki?curid=2309516" title="Peebos">
Peebos

Peebos – wieś w Holandii, w prowincji Groningen, w gminie Grootegast. 

</doc>
<doc id="2309517" url="https://pl.wikipedia.org/wiki?curid=2309517" title="Jan Makowski">
Jan Makowski

Jan Makowski (ur. 1588 w Łobżenicy, zm. 24 czerwca 1644 we Franeker w Holandii) – polski filozof i teolog ewangelicko-reformowany.
Życie.
Urodził się w kalwińskiej rodzinie. Naukę podjął w 1607, a więc już w dojrzałym wieku, wstępując do gimnazjum w Gdańsku, kierowanym wówczas przez Bartłomieja Keckermanna. W okresie nauki przysłuchiwał się prowadzonym wtedy w Gdańsku sporom pomiędzy jezuitami a socynianiami.
Następnie zatrudnił się u rodziny Sienieńskich (a później Gorajskich) jako nauczyciel synów szlacheckich i wraz z nimi podróżował po Europie (Praga, Lublin, Heidelberg, Marburg, Lipsk, Wirtembergia, Jena). Podczas podróży uczestniczył w licznych dyskusjach na tematy religijne, toczonym między katolikami, socynianami, luteranami i kalwinistami.
W 1613 rozpoczął studia na Uniwersytecie we Franekerze pod kierunkiem Sibrandusa Lubbertusa, zakończone uzyskaniem stopnia doktora teologii (1614), pierwszego na tej uczelni. Rok później został tam profesorem teologii, a jego wykłady gromadziły liczne grono studentów z Niderlandów, Niemiec i Europy Środkowo-Wschodniej.
Jan Makowski zasłynął z umiejętności szermierczych. Jego bratem był kalwiński lekarz i senior lubelskiej parafii kalwińskiej, Samuel Makowski, skazany w 1633 przez Trybunał Lubelski na karę śmierci, zamienioną na publiczną pokutę, za udział w obronie zboru podczas tumultu w 1633 roku. Trzeci z braci, Maciej, był przez pewien czas rektorem gimnazjum kalwińskiego w Bełżycach.
Twórczość.
Makowski był głównym twórcą i przedstawicielem filozofii scholastycznej kalwinizmu. Filozoficznie opracował argumenty broniące kalwińskiej ortodoksji i tworzące jej teologię. Był reprezentantem nurtu kalwinizmu, starającego się łączyć argumenty rozumowe z wiarą religijną.
Początkowo, w 1616, został oskarżony przez Lubbertusa o brak ortodoksji kalwińskiej. Zarzuty wobec jego nauczania zostały zredagowane w 50 punktach. Zasadnicze kwestie dotyczyły doktryny predestynacji. Zarzuty były rozpatrywane przez synod w Dordrechcie (13 listopada 1618 – maj 1619). Synod uwolnił Makowskiego od zarzutów, wskazując, że błędy nie były jego poglądami, lecz wynikiem niejasnych pojęć i obcych teologii określeń.
Dzieła.
Makowski pisał po łacinie. Większość jego dzieł wydana została pośmiertnie. Prace Jana Makowskiego do czasów współczesnych są przedmiotem studiów w Holandii, przez wpływ jaki wywarły na tamtejszą myśl teologiczną.

</doc>
<doc id="2309518" url="https://pl.wikipedia.org/wiki?curid=2309518" title="Lorimer Street / Metropolitan Avenue">
Lorimer Street / Metropolitan Avenue

Lorimer Street / Metropolitan Avenue – stacja metra nowojorskiego, na linii G i L. Znajduje się w dzielnicy Brooklyn, w Nowym Jorku i zlokalizowana jest pomiędzy stacjami Nassau Avenue, Bedford Avenue oraz Broadway i Graham Avenue. Została otwarta 21 września 1924.

</doc>
<doc id="2309519" url="https://pl.wikipedia.org/wiki?curid=2309519" title="Nikodem (Krotkow)">
Nikodem (Krotkow)

Nikodem, imię świeckie: Nikołaj Wasiliewicz Krotkow (ur. 29 listopada 1868 - zm. 21 sierpnia 1938) – rosyjski biskup prawosławny, nowomęczennik.
Urodził się w rodzinie kapłana prawosławnego. W 1889 ukończył seminarium duchowne w Kostromie i podjął pracę nauczyciela w szkole parafialnej. W 1896 rozpoczął studia w Kijowskiej Akademii Duchownej. Jako student IV roku złożył wieczyste śluby mnisze, przyjmując imię Nikodem. Decyzję tę podjął po śmierci swojej żony i rocznej córki. W 1900 uzyskał tytuł kandydata nauk teologicznych. W 1902 otrzymał godność archimandryty i został rektorem Aleksandrowskiego misyjnego seminarium duchownego w Ardonie. Od 1905 kierował jako rektor seminarium duchownym w Pskowie.
11 listopada 1907 miała miejsce jego chirotonia na biskupa akermańskiego, wikariusza eparchii kiszyniowskiej, w której jako konsekratorzy wzięli udział biskup kiszyniowski Włodzimierz, emerytowany biskup akermański Arkadiusz, biskup nowomyrhorodzki Sergiusz oraz biskup kaniowski Innocenty. W 1911 został przeniesiony do eparchii kijowskiej jako jej wikariusz z tytułem biskupa czehryńskiego.
Po rewolucji październikowej, mimo namów metropolity kijowskiego Antoniego, nie udał się na emigrację. W 1921 objął katedrę taurydzką i symferopolską. Rok później otrzymał godność arcybiskupią. W tym samym roku został aresztowany pod zarzutem sprzeciwiania się konfiskacie majątku Rosyjskiego Kościoła Prawosławnego i przez dziesięć lat przebywał w więzieniach radzieckich (m.in. na Wyspach Sołowieckich). 10 czerwca 1932 objął zarząd eparchii kostromskiej. W okresie zarządzania przez niego eparchią miejscowe władze bolszewickie przeprowadziły zmasowane prześladowania prawosławnych, m.in. niszcząc katedralny sobór Zaśnięcia Matki Bożej w Kostromie. Arcybiskup Nikodem zdołał jedynie uratować przed zniszczeniem Fiodorowską Ikonę Matki Bożej, przechowywany w nim otoczony szczególnym kultem wizerunek. W 1936 aresztowany ponownie; w związku z tym w styczniu 1937 został przeniesiony w stan spoczynku. W toku przedłużającego się śledztwa, po wielu wyczerpujących przesłuchaniach, duchowny zmarł 21 sierpnia 1938 w więzieniu.
Kanonizowany w 2000 jako nowomęczennik.

</doc>
<doc id="2309520" url="https://pl.wikipedia.org/wiki?curid=2309520" title="Altenbamberg">
Altenbamberg

Altenbamberg – miejscowość i gmina w Niemczech, w kraju związkowym Nadrenia-Palatynat, w powiecie Bad Kreuznach, wchodzi w skład gminy związkowej Bad Kreuznach. Do 31 grudnia 2016 wchodziła w skład gminy związkowej Bad Münster am Stein-Ebernburg.

</doc>
<doc id="2309522" url="https://pl.wikipedia.org/wiki?curid=2309522" title="Duchroth">
Duchroth

Duchroth – miejscowość i gmina w Niemczech, w kraju związkowym Nadrenia-Palatynat, w powiecie Bad Kreuznach, wchodzi w skład gminy związkowej Rüdesheim. Do 31 grudnia 2016 wchodziła w skład gminy związkowej Bad Münster am Stein-Ebernburg.

</doc>
<doc id="2309523" url="https://pl.wikipedia.org/wiki?curid=2309523" title="Sebaldeburen">
Sebaldeburen

Sebaldeburen – wieś w Holandii, w prowincji Groningen, w gminie Grootegast. 
Trąba powietrzna.
W niedzielę 3 sierpnia 2008 roku nad miejscowościami Doezum, Lutjegast oraz Sebaldeburen przeszła trąba powietrzna, która całkowicie zniszczyła 15 budynków i przyniosła milionowe straty. Nie było ofiar w ludziach.

</doc>
<doc id="2309524" url="https://pl.wikipedia.org/wiki?curid=2309524" title="Feilbingert">
Feilbingert

Feilbingert – miejscowość i gmina w Niemczech, w kraju związkowym Nadrenia-Palatynat, w powiecie Bad Kreuznach, wchodzi w skład gminy związkowej Bad Kreuznach. Do 31 grudnia 2016 wchodziła w skład gminy związkowej Bad Münster am Stein-Ebernburg.

</doc>
<doc id="2309528" url="https://pl.wikipedia.org/wiki?curid=2309528" title="De Snipperij">
De Snipperij

De Snipperij - wieś w Holandii, w prowincji Groningen, w gminie Grootegast. 

</doc>
<doc id="2309529" url="https://pl.wikipedia.org/wiki?curid=2309529" title="Uniwersytet Hohenheim">
Uniwersytet Hohenheim

Universität Hohenheim – uniwersytet kampusowy położony jest w Stuttgarcie, w okręgu administracyjnym Plieningen, w dzielnicy Hohenheim. Większość uniwersyteckich wydziałów mieści się w zamku Hohenheim. Do najważniejszych i najbardziej znaczących należą wydziały: nauk rolnictwa, nauk przyrodniczych oraz komunikacji i gospodarki. Szczególnie dobrą renomę w rankingach niemieckich i światowych ma wydział rolnictwa.

</doc>
<doc id="2309530" url="https://pl.wikipedia.org/wiki?curid=2309530" title="Hochstätten">
Hochstätten

Hochstätten – miejscowość i gmina w Niemczech, w kraju związkowym Nadrenia-Palatynat, w powiecie Bad Kreuznach, wchodzi w skład gminy związkowej Bad Kreuznach. Do 31 grudnia 2016 wchodziła w skład gminy związkowej Bad Münster am Stein-Ebernburg.

</doc>
<doc id="2309531" url="https://pl.wikipedia.org/wiki?curid=2309531" title="Hochstaetten">
Hochstaetten



</doc>
<doc id="2309532" url="https://pl.wikipedia.org/wiki?curid=2309532" title="Anasuja">
Anasuja

Anasuja – (dewanagari अनसूया, trl. anasūyā, tłum. "wolna od zazdrości; an=nie asuja=zazdrość lub zawiść"), jedną z dziewięciu córek Kardamy muniego (dewanagari कर्दम, trl. kārdama) oraz jego żony Dewahuti (dewanagari देवहूति, trl. devahūti ang. Devahuti). Jej bratem i nauczycielem był ryszi Kapila (dewanagari कपिल, trl. kāpila). Za zgodą swoich rodziców poślubiła brahmarsziego Atri.
Była wcieleniem doskonałości i cnoty, absolutnie nieskazitelna, tak jak jej imię. Nie było w niej nawet najmniejszego śladu zazdrości czy zawiści i miała w sobie bezgraniczną matczyną miłość dla wszystkich. Była bardzo pobożna i zawsze praktykował wyrzeczenia i poświęcenie. Jest najbardziej szanowaną i uznawaną za najlepszą wśród Pati-Wratas (kobiety, których oddanie dla ich mężów jest nieskazitelne i w oczach których są oni bogami). Ze względu na swoje oddanie i poświęcenie mężowi Anasuja znana jest również jako Sati (dewanagari सती, trl. satī, tłum. "całkowicie poświęcona lub oddana").
Test wierności i czystości małżeńskiej.
Pewnego razu gdy mędrca Atri nie było a Anasuja była sama w aśramie przybyła do niej, ukryta pod postacią braminów, Boska Trójca ("Trimurti") Brahma, Wisznu i Śiwa. Chcieli oni zbadać jak bardzo Anasuja jest oddana swemu mężowi. Poprosili ją o bhiksza (dewanagari भिक्षा, trl. bhikṣā ang. bhiksha), czyli jedzenie dla żebrzących sadhu. Jednakże postawili jeden warunek - Anasuja miała obsługiwać ich bez jakiegokolwiek odzienia. Według tradycji kobieta mogła być rozebrana tylko w obecności dziecka nie tracąc przy tym swojej godności. Anasuja dzięki mocy nabytej poprzez oddanie swojemu mężowi rozpoznała Boską Trójcę i zaakceptowała warunek postawiony przez wędrownych braminów. Jednak aby nie utracić swej godności zamieniła ich w małe dzieci i będąc nago wykarmiła je. Trzech bogów zostało uwięzionych przez Anasuję w dziecięcych ciałach i nie mogli powrócić do swoich siedzib.
Na pomoc swoim mężom do aśramu mędrca Atri przybyły żony bogów - Saraswati, Lakszmi i Parwati prosząc aby Anasuja przywróciła ich do pierwotnej dorosłej formy. Anasuja wysłuchała prośby trzech bogiń i przywróciła ich mężów do wcześniejszej postaci.
Gdy bogowie powrócili do swych oryginalnych form zapytali Anasuję czy ma jakieś życzenie, które mogą dla niej spełnić. Ona odpowiedziała, że "gdy opiekowałam się wami pod postacią dzieci, to obudził się we mnie instynkt macierzyński. Chwiałabym abyście urodzili się jako moi synowie." Bogowie udzielili swego błogosławieństwa Anasuji i w przyszłości urodziła ona syna Dattatreję (dewanagari दत्तात्रेय, trl. dattātreja, ang. Dattatreya, tłum. "Datta=dany Atreja=Atri" czyli: "ten który został dany Atri"), który był wcieleniem Trimurti.
Rama odwiedza Atri i Anasuję.
Gdy Rama, podczas swojego czternastoletniego pobytu w lesie, wędrował ze swojej dotychczasowej siedziby na zboczach góry Ćitrakuta (dewanagari चित्रकूट, trl. citrakūṭa, ang. Chitrakuta lub Chitrakoot) w kierunku lasu Dandaka (dewanagari दंडक), zatrzymał się w aśramie mędrca Atri i jego żony Anasuji. Oboje bardzo serdecznie przywitali swoich gości Ramę, jego żonę Sitę i brata Ramy Lakszmana. Rama wychwalał zalety Anasuji i pytał o rady dotyczące kobiecości i oddania swojemu mężowi. Sita spędzała czas z Anasują i uczyła się od niej o obowiązkach i oczekiwaniach idealnej małżonki. Anasuja podarowała Sicie boskie szaty jakie otrzymała od Indry, które nigdy się nie gniotły, zawsze wyglądały jak nowe i posiadały bogate ozdoby. Sita w tych szatach zawsze wyglądała olśniewająco.
Była matką mędrców ("ryszich") - Dattatreji, Ćandry i Durwasy (dewanagari दुर्वास, trl. durvāsa, ang. Durvasa znany również jako "Krysznatreja" lub "Krysznatre").
Anasuja był także przyjaciółką Śakuntali (dewanagari शकुन्तला, trl. śakuntalā, ang. Shakuntala).

</doc>
<doc id="2309536" url="https://pl.wikipedia.org/wiki?curid=2309536" title="Hugo LaFayette Black">
Hugo LaFayette Black



</doc>
<doc id="2309538" url="https://pl.wikipedia.org/wiki?curid=2309538" title="Babenhausen (stacja kolejowa)">
Babenhausen (stacja kolejowa)

Babenhausen (niem: "Bahnhof Babenhausen") – stacja kolejowa w Babenhausen, w kraju związkowym Hesja, w Niemczech. Znajduje się na skrzyżowaniu linii Rhein-Main-Bahn i Odenwaldbahn.
Historia.
Stacja została zbudowana na linii Rhein-Main-Bahn i oddana do eksploatacji 25 grudnia 1858. W 1868 uruchomiono odcinek Odenwaldbahn do Groß-Umstadt. W 1876 roku został wybudowany trzypiętrowy budynek dworca, który stoi do dziś. Jest to budynek według projektu typowego, zbudowany z piaskowca. W 1904 otwarto w nim małą restaurację. Budynek dworca znajduje się na liście zabytków.
W latach 20. XX wieku stację znacząco przebudowano ze względu na zwiększenie ruchu. Tory zostały podniesione na wysokość 5 m i zamknięto przejście na Aschaffenburger i Darmstädter Straße. Tuż obok budynku został wybudowany tunel obecnej drogi krajowej B26. Prace zostały ukończone w latach 1928-1929. W 1944 roku stacja została wielokrotnie uszkodzona w wyniku nalotów.
W 1960 Rhein-Main-Bahn została zelektryfikowana, a w 1968 uruchomiono centralną nastawnię. W 2003 zamknięto kasy biletowe, później restaurację i kiosk. Budynek dworca został sprzedany w 2004 i kilkukrotnie zmieniał właścicieli. W 2008 obchodzono 150-lecie stacji. W 2009 byłe kasy zostały przekształcone w punkty handlowo-usługowe.

</doc>
<doc id="2309539" url="https://pl.wikipedia.org/wiki?curid=2309539" title="Oberhausen an der Nahe">
Oberhausen an der Nahe

Oberhausen an der Nahe – miejscowość i gmina w Niemczech, w kraju związkowym Nadrenia-Palatynat, w powiecie Bad Kreuznach, wchodzi w skład gminy związkowej Rüdesheim. Do 31 grudnia 2016 wchodziła w skład gminy związkowej Bad Münster am Stein-Ebernburg. Leży nad rzeką Nahe.

</doc>
<doc id="2309545" url="https://pl.wikipedia.org/wiki?curid=2309545" title="Port lotniczy Jacksonville">
Port lotniczy Jacksonville

Port lotniczy Jacksonville (IATA: JAX, ICAO: KJAX) – port lotniczy położony 14 km na północ od Jacksonville, w stanie Floryda, w Stanach Zjednoczonych.

</doc>
<doc id="2309546" url="https://pl.wikipedia.org/wiki?curid=2309546" title="HMS Nautilus">
HMS Nautilus



</doc>
<doc id="2309549" url="https://pl.wikipedia.org/wiki?curid=2309549" title="Dwa oblicza Boga">
Dwa oblicza Boga



</doc>
<doc id="2309550" url="https://pl.wikipedia.org/wiki?curid=2309550" title="Oberhausen (ujednoznacznienie)">
Oberhausen (ujednoznacznienie)

Niemcy:
Inne:
Zobacz też:

</doc>
<doc id="2309553" url="https://pl.wikipedia.org/wiki?curid=2309553" title="Radosław Horbik">
Radosław Horbik

Radosław Horbik (ur. 29 marca 1977 we Wrocławiu) – polski zapaśnik, olimpijczyk z Pekinu 2008.
Specjalista stylu wolnego. Mistrz Polski w kategorii 84 kg w latach 2005-2007 oraz wicemistrz Polski w roku 2004.
Trzykrotny uczestnik mistrzostw świata w kategorii do 84 kg w 2005 - zajął 5. miejsce, 2006 - zajął 7 miejsce, 2007 - zajął 19 miejsce.
Sześciokrotny uczestnik mistrzostw Europy w roku: 1998 - startował w kategorii 68 kg zajmując 16 miejsce, 2001 - startował w kategorii 76 kg zajmując 16 miejsce, 2002 - startował w kategorii 74 kg zajmując 15 miejsce, 2005 - startował w kategorii 84 kg zajmując 8 miejsce, 2006 - startował w kategorii 84 kg zajmując 14 miejsce, 2007 - startował w kategorii 84 kg zajmując 13 miejsce.
Na igrzyskach olimpijskich w 2008 roku odpadł w pierwszej rundzie zajmując ostatecznie 16 miejsce.
Zawodnik Grunwaldu Poznań.

</doc>
<doc id="2309556" url="https://pl.wikipedia.org/wiki?curid=2309556" title="Bulgarus">
Bulgarus

Bulgarus (Bulgaro; zm. 1167) – włoski prawnik, jeden z czterech uczniów Irneriusa, tzw. "quattuor doctores" (Hugo, Jacobus, Martinus), znany glosator. Ze względu na swoje nadzwyczajne wiadomości uzyskał przydomek „złotousty” ("os aureum"). Autor licznych glos oraz dzieła "De regulis iuris" i krótkiego traktatu o procedurze "De iudiciis".

</doc>
<doc id="2309557" url="https://pl.wikipedia.org/wiki?curid=2309557" title="Bulgaro">
Bulgaro



</doc>
<doc id="2309559" url="https://pl.wikipedia.org/wiki?curid=2309559" title="Vermeer FrontPage">
Vermeer FrontPage



</doc>
