<doc id="2312037" url="https://pl.wikipedia.org/wiki?curid=2312037" title="Osiedle Żurawiniec">
Osiedle Żurawiniec

Osiedle Żurawiniec – jedno z kilku osiedli mieszkaniowych, zlokalizowanych na Naramowicach, na osiedlu samorządowym Naramowice w Poznaniu, na północny wschód od lasu, w którym znajduje się rezerwat przyrody Żurawiniec.
Jednostka, powstała w początkach XXI wieku, składa się z dwóch części: Osiedla Żurawiniec I (zachodniej, przy cmentarzu na Jasnej Roli) i Osiedla Żurawiniec II (wschodniej). W obu częściach dominuje zabudowa wielorodzinna, z tym że we wschodniej jest ona intensywniejsza (wyższa). 
Na osiedlu znajduje się Konsulat Brazylii – ul. Błażeja 86 A.

</doc>
<doc id="2312039" url="https://pl.wikipedia.org/wiki?curid=2312039" title="50-40-90 Club">
50-40-90 Club

50-40-90 Club – nieformalne określenie odnoszące się do elitarnej grupy zawodników NBA, których procentowa ilość trafień wynosiła 50% z pola, 40% rzutów za 3 punkty, i 90% z rzutów wolnych podczas całego sezonu NBA, gdy osiągnęli również NBA League minimum w każdej kategorii.
W historii NBA 8 zawodników stało się członkami „Klubu” – byli to: Larry Bird, Mark Price, Reggie Miller, Steve Nash, Dirk Nowitzki, Kevin Durant, Stephen Curry i Malcolm Brogdon.
Pojęcie to bywa także używane w odniesieniu do adekwatnego osiągnięcia w innych ligach.

</doc>
<doc id="2312040" url="https://pl.wikipedia.org/wiki?curid=2312040" title="Chaswe Nsofwa">
Chaswe Nsofwa

Chaswe Nsofwa (ur. 22 października 1978 - zm. 29 sierpnia 2007 w Beer Szewie) – piłkarz zambijski grający na pozycji napastnika. W reprezentacji Zambii rozegrał 33 mecze i strzelił 9 goli.
Kariera klubowa.
Karierę piłkarską Nsofwa rozpoczął w klubie Zanaco FC. W jego barwach zadebiutował w 1999 roku w zambijskiej Premier League. W klubie tym grał do 2002 roku. Wraz z Zanaco wywalczył mistrzostwo kraju (2002), Puchar Zambii (2002) i Tarczę Dobroczynności (2001).
W 2003 roku Nsofwa przeszedł do rosyjskiego klubu Krylja Sowietow Samara. W rozgrywkach Priemjer Ligi rozegrał 2 spotkania.
W 2004 roku Nsofwa wrócił do Zambii, do Zanaco FC. W 2005 roku odszedł do Green Buffaloes i w tamtym sezonie zdobył z nim krajowy puchar.
W 2005 roku Nsofwa przeszedł do malezyjskiego klubu Melaka TMFC. W 2006 roku trafił do Izraela, do klubu Hapoel Ironi Kiryat Szmona. Z kolei w 2007 roku został piłkarzem Hapoelu Beer Szewa. Rozegrał w nim jeden mecz, 24 sierpnia 2007 w meczu z Hakoah Amidar Ramat Gan (3:0), w którym zdobył 2 gole.
29 sierpnia 2007 podczas towarzyskiego meczu z Maccabi Beer Szewa Nsofwa zasłabł, a następnie doznał ataku serca. Zmarł po przewiezieniu do szpitala.
Kariera reprezentacyjna.
W reprezentacji Zambii Nsofwa zadebiutował w 2000 roku. W 2002 roku był powołany do kadry na Puchar Narodów Afryki 2002. Zagrał na nim w 3 meczach: z Tunezją (0:0), z Senegalem (0:1) i z Egiptem (1:2). W kadrze narodowej do 2006 roku rozegrał 33 mecze, w których strzelił 9 goli.
W 1999 roku wraz z reprezentacją Zambii U-20 Nsofwa zagrał w młodzieżowych Mistrzostwach Świata.

</doc>
<doc id="2312047" url="https://pl.wikipedia.org/wiki?curid=2312047" title="Kościół św. Antoniego Padewskiego w Przeźmierowie">
Kościół św. Antoniego Padewskiego w Przeźmierowie

Kościół św. Antoniego Padewskiego w Przeźmierowie – modernistyczny kościół parafialny, zlokalizowany w centrum Przeźmierowa, przy ul. Kościelnej 44 (róg Rynkowej).
Pierwotnie miejscowość należała do parafii w Lusowie. Po parcelacji lokalnego majątku Leona Plucińskiego, wieś przeżywała wzrost osadnictwa, a w związku z tym wzrastała konieczność zaspokojenie potrzeb religijnych wśród wiernych. Pluciński oddał jedną działkę na cele kościelne (1,1 ha). W 1932 zezwolono na budowę kościoła. Początkowo stanęła drewniana kaplica na prywatnej działce, czynna od czerwca 1937 (rejestrowano podówczas aktywność około trzystu parafian). Do II wojny światowej powstał tylko dom parafialny (poświęcony 8 grudnia 1938). Budowali go mieszkańcy Przeźmierowa, przy wsparciu finansowym właściciela pobliskiego Baranowa - Kawczyńskiego, wyznającego protestantyzm. Naziści, podczas wojny zawiesili działalność religijną w Przeźmierowie. Po wojnie, po dwukrotnym odrzuceniu petycji mieszkańców o utworzenie parafii (1947 i 1955), ze względu na szczupłość grona zainteresowanych (440 osób), ostatecznie erygowano wspólnotę w 1957. Parafię erygował abp Antoni Baraniak, a pierwszym proboszczem został mianowany ks. Edwarda Tomaszewskiego (od 1957 do 1971). Wszelkie prace budowlane i wyposażeniowe wykonywali parafianie ofiarowując przy tym różne przedmioty na rzecz parafii. Od 1971 parafię objął ks. Jan Szkopek, który podjął działania, mające na celu budowę nowej większej świątyni dla liczącej, w latach 90. XX wieku, ok. 5000 wiernych, parafii. W 1998 wydano pozwolenie na budowę. 13 listopada 2008 nowy kościół poświęcił abp Stanisław Gądecki. W sierpniu 2008 proboszczem parafii został ks. Tomasz Szukalski.
Linki zewnętrzne.
Parafia Antoniego Padewskiego w Przeźmierowie

</doc>
<doc id="2312048" url="https://pl.wikipedia.org/wiki?curid=2312048" title="Gornhausen">
Gornhausen

Gornhausen – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, wchodzi w skład gminy związkowej Bernkastel-Kues.

</doc>
<doc id="2312049" url="https://pl.wikipedia.org/wiki?curid=2312049" title="Między innymi makabra">
Między innymi makabra

Między innymi makabra – zbiór opowiadań satyrycznych autorstwa Jacka Sawaszkiewicza. Zbiór ukazał się nakładem wydawnictwa Glob ze Szczecina w 1985 r. ISBN 83-7007-054-X

</doc>
<doc id="2312050" url="https://pl.wikipedia.org/wiki?curid=2312050" title="Hochscheid">
Hochscheid

Hochscheid – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, wchodzi w skład gminy związkowej Bernkastel-Kues.

</doc>
<doc id="2312051" url="https://pl.wikipedia.org/wiki?curid=2312051" title="Kleinich">
Kleinich

Kleinich – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, wchodzi w skład gminy związkowej Bernkastel-Kues.

</doc>
<doc id="2312053" url="https://pl.wikipedia.org/wiki?curid=2312053" title="Kommen">
Kommen

Kommen – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, wchodzi w skład gminy związkowej Bernkastel-Kues.

</doc>
<doc id="2312054" url="https://pl.wikipedia.org/wiki?curid=2312054" title="Longkamp">
Longkamp

Longkamp – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, wchodzi w skład gminy związkowej Bernkastel-Kues.

</doc>
<doc id="2312055" url="https://pl.wikipedia.org/wiki?curid=2312055" title="Lösnich">
Lösnich

Lösnich – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, wchodzi w skład gminy związkowej Bernkastel-Kues.

</doc>
<doc id="2312056" url="https://pl.wikipedia.org/wiki?curid=2312056" title="Loesnich">
Loesnich



</doc>
<doc id="2312060" url="https://pl.wikipedia.org/wiki?curid=2312060" title="Monzelfeld">
Monzelfeld

Monzelfeld – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, wchodzi w skład gminy związkowej Bernkastel-Kues.

</doc>
<doc id="2312063" url="https://pl.wikipedia.org/wiki?curid=2312063" title="Ürzig">
Ürzig

Ürzig – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, wchodzi w skład gminy związkowej Bernkastel-Kues.

</doc>
<doc id="2312064" url="https://pl.wikipedia.org/wiki?curid=2312064" title="Uerzig">
Uerzig



</doc>
<doc id="2312065" url="https://pl.wikipedia.org/wiki?curid=2312065" title="Veldenz">
Veldenz

Veldenz – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, wchodzi w skład gminy związkowej Bernkastel-Kues.

</doc>
<doc id="2312067" url="https://pl.wikipedia.org/wiki?curid=2312067" title="Wintrich">
Wintrich

Wintrich – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, wchodzi w skład gminy związkowej Bernkastel-Kues. Miejscowość słynie z upraw winorośli okalających pobliskie, górskie tereny.

</doc>
<doc id="2312068" url="https://pl.wikipedia.org/wiki?curid=2312068" title="Graach an der Mosel">
Graach an der Mosel

Graach an der Mosel – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, wchodzi w skład gminy związkowej Bernkastel-Kues.

</doc>
<doc id="2312069" url="https://pl.wikipedia.org/wiki?curid=2312069" title="Nikita (serial telewizyjny 2010)">
Nikita (serial telewizyjny 2010)

Nikita (2010-2013) – amerykański serial dramatyczny nadawany przez amerykańską stację The CW bazujący na francuskim filmie Nikita, jego remake'u Kryptonim Nina oraz poprzednim serialu Nikita. 9 maja 2013 stacja przedłużyła serial o czwarty i finałowy skrócony sezon. 27 grudnia miała miejsce emisja finałowego odcinka serialu.
Fabuła.
Tytułowa Nikita (Maggie Q) to kobieta szpieg, którą tajna organizacja pozbawiła tożsamości i nauczyła walczyć. Po udanej ucieczce z organizacji pragnie się zemścić.

</doc>
<doc id="2312075" url="https://pl.wikipedia.org/wiki?curid=2312075" title="John Lipsky">
John Lipsky

John Philip Lipsky (ur. 1947) – amerykański ekonomista, pełniący obowiązki dyrektora zarządzającego Międzynarodowego Funduszu Walutowego od aresztowania Dominique Strauss-Kahna. Z pochodzenia Żyd.
Ukończył ekonomię na Wesleyan University, a następnie uzyskał doktorat na Stanford University. Po zakończeniu edukacji rozpoczął pracę w Międzynarodowym Funduszu Walutowym. W 1978 r. został rezydentem MFW w Chile. W 1980 r. powrócił do USA, gdzie został skierowany do pracy w centrali MFW w Waszyngtonie.
W 1984 r. wstąpił do Salomon Brothers. W latach 1989–1994 był dyrektorem banku European Economic and Market Analysis Group. W 1994 r. wrócił do Nowego Jorku. 1 września 2006 r. został pierwszym zastępcą dyrektora zarządzającego Międzynarodowego Funduszu Walutowego. Funkcję tę pełnił do 18 maja 2011 r., kiedy to, po aresztowaniu dotychczasowego dyrektora Dominique Strauss-Kahna, został pełniącym obowiązki dyrektora zarządzającego MWF. 28 czerwca na następcę Dominique Strauss-Kahna wybrano Christine Lagarde, która objęła funkcję 5 lipca 2011.

</doc>
<doc id="2312077" url="https://pl.wikipedia.org/wiki?curid=2312077" title="Wykres CTP">
Wykres CTP

Wykres CTP (CTP: czas-temperatura-przemiana) – graficzna prezentacja danych, dotycząca obróbki cieplnej materiałów inżynierskich (np. stali konstrukcyjnej lub narzędziowej). 
Wykresów tych używa się do określania parametrów jakie trzeba zadać w kolejnych etapach obróbki cieplnej (np. szybkość chłodzenia, temperatura i czas wygrzewania), aby uzyskać pożądaną strukturę (właściwości) obrabianego materiału (np. strukturę metalu). W tym celu nanosi się na wykres siatkę linii np. chłodzenia ciągłego. Na tej podstawie można ustalić jakie fazy (mieszaniny) i w jakich ilościach będą występowały po skończeniu zabiegu. Ilość danego składnika zależy wprost proporcjonalnie od długości odcinka przecinającego dany obszar.
Na rysunku przedstawiono przykładowy wykres CTPc z trzema wybranymi krzywymi chłodzenia A, B i C. Przy chłodzeniu według danej krzywej otrzymujemy w strukturze:
Odciętą na wykresach CTP jest czas wyrażony w sekundach (skala logarytmiczna), a rzędną temperatura w stopniach Celsjusza oraz czasami twardość w skali HV.
Wykresy są sporządzane na podstawie wyników badań zależności stopnia zachodzących w materiale przemian fazowych od czasu, temperatury od czasu lub twardości od czasu.
Wyróżnia się wiele rodzajów tego typu wykresów, m.in.:
Charakterystycznym przykładem zastosowań wykresów CTP jest planowanie procesu hartowania stali.

</doc>
<doc id="2312084" url="https://pl.wikipedia.org/wiki?curid=2312084" title="Parafia Ewangelicko-Reformowana w Pstrążnej">
Parafia Ewangelicko-Reformowana w Pstrążnej

Parafia Ewangelicko-Reformowana w Pstrążnej – zbór ewangelicko-reformowany działający w Kudowie-Zdroju. W 2010 liczył 7 członków. Proboszczem parafii jest pastor Krzysztof Góral.
Historia.
Pierwsze wzmianki o obecności braci czeskich w okolicach Kudowy pochodzą z 1447. Zbór Jednoty Braterskiej w Pstążnej został założony w XVII wieku. W 1760 doszło jednak do pogromu miejscowych wiernych, podczas którego przy kościele rzymskokatolickim w Czermnej spalono odebrane im uprzednio religijne pisma, a część z nich zakuto w kajdany i wysiedlono do Wiednia i na tereny Siedmiogrodu.
Po objęciu panowaniem ziemi kłodzkiej przez Królestwo Prus w 1763 doszło do załagodzenia sporów wyznaniowych. W okolice Pstrążnej przybyło wielu uchodźców religijnych z terenu Królestwa Czech, będącego częścią Cesarstwa Austrii pod władaniem Habsburgów. Pochodzili oni przede wszystkim z rejonu Hradca Králové i określali się na początku jako beznominacyjny "lud biblijny", następnie większość z nich wstąpiła do kościoła reformowanego. Jedynie część osadników w Pstrążnej i Bukowinie opowiedziała się za luteranizmem. Ludność kalwińska utrzymywała kontakty z innymi ewangelikami z parafii w Strzelinie oraz w Ziębicach.
W 1813 doszło do budowy kościoła w Pstrążnej, a w 1817 postawiono również budynek plebanii oraz szkoły. W 1829 miejscowy zbór stał się samodzielną parafią w strukturze Ewangelickiego Kościoła Unii Staropruskiej, a rok później jej proboszczem został ks. Ernest Josef Bergman. Podczas jego kadencji doszło do budowy nowego kościoła, na którą środki przekazała Bratnia Pomoc im. Gustawa Adolfa. Nowy kościół ewangelicko-reformowany w Pstrążnej został otwarty w 1848. Późniejsi duszpasterze zboru byli na zmianę kalwinami i luteranami (stan ten trwał do 1946).
Początkowo miejscowa ludność zachowywała czeską tożsamość narodowościową, jednak na skutek silnych procesów germanizacyjnych asymilowała się. W końcu XIX wieku parafia posiadała już charakter luterański, jedynie Sakrament Ołtarza sprawowany był w sposób łączony - podawano zarówno opłatki, jak i połamany chleb, do wyboru przez poszczególnych uczestników nabożeństwa.
W 1932 został wydany oficjalny zakaz prowadzenia posług religijnych w języku czeskim. Rok później proboszczem parafii został ks. Martin Hoffmann, pochodzący ze Strzelina. Wraz z wiernymi poparł Kościół Wyznający, pozostający w opozycji do działającego w łonie niemieckiego kościoła ewangelickiego nazistowskiego ruchu Niemieckich Chrześcijan. Ksiądz Hoffmann, pomimo zakazu, organizował nabożeństwa domowe w języku czeskim, jak również czeskojęzyczne lekcje religii, naukę konfirmacyjną, a także rozmowy duszpasterskie. W pobliskiej Bukowinie powołał ośrodek Misji dla Środkowej i Wschodniej Europy, przy którym działalność prowadziła szkoła biblijna. W 1942 proboszcz został powołany do Wehrmachtu, z którego jednak zdezerterował i ukrył się na terytorium Słowenii, gdzie przebywał do zakończenia działań wojennych. Po wojnie przybył do Pragi. Na polecenie prezydenta Edvarda Beneša miał zorganizować na ziemi kłodzkiej plebiscyt w sprawie przyłączenia jej do Czechosłowacji. Inicjatywa ta przyjmowana była z aprobatą przez członków zboru w Pstrążnej. W lutym 1946 za swoją działalność został jednak aresztowany i uwięziony przez Urząd Bezpieczeństwa, a następnie na skutek starań premiera Zdenka Fierlingera deportowany do Czechosłowacji.
W 1945 parafia liczyła około 150 wiernych, jednak po przyłączeniu tego regionu do Polski jej członkowie na podstawie kryterium wyznaniowego zostali uznani za Niemców i podlegali wysiedleniu. Większość zborowników wyjechała na tereny okupowanych przez aliantów Niemiec oraz do Czechosłowacji. Pozostali wobec braku duszpasterza do 1948 sami sprawowali nabożeństwa słowa, następnie zostali objęci opieką księży z parafii ewangelicko-augsburskiej w Kłodzku. W 1949 parafia w Pstrążnej włączona została w skład polskiego Kościoła Ewangelicko-Reformowanego. 
Liczba członków parafii nieustannie zmniejszała się na skutek wyjazdów oraz śmierci starszych zborowników. W latach 70. kilkuletnią posługę w zborze pełnił duchowny Holenderskiego Kościoła Reformowanego.
Na początku lat 90. liczba członków zboru wynosiła kilkanaście osób. Nabożeństwa odbywały się 1-2 razy w miesiącu i prowadzone były przez ks. Mirosława Jelinka z parafii w Zelowie. W wypadkach nagłych, jak odwiedziny chorego lub pogrzeb, obsługą wiernych zajmowała się parafia luterańska w Kłodzku.
11 czerwca 1995 parafia otrzymała własnego duszpasterza, którym został zamieszkały wówczas w Pstrążnej ks. Michał Jabłoński. W 1998 mianowany został na stanowisko jej proboszcza-administratora, które pełnił do 2007, kiedy to został administratorem parafii w Warszawie.
Współczesność.
Proboszczem parafii pozostaje ks. Krzysztof Góral, zamieszkały w Kleszczowie i pełniący również funkcję proboszcza tamtejszej parafii reformowanej, jak też parafii w Strzelinie.
W kościele ewangelicko-reformowanym w Pstrążnej nabożeństwa sprawowane są w każdą pierwszą i trzecią niedzielę w miesiąca. W budynku kościoła odbywają się również koncerty.
Na terenie Pstrążnej prowadzony jest Ośrodek Wypoczynkowy "Kalwinka", gdzie odbywają się kościelne obozy młodzieżowe, a także inne spotkania ewangelickie i ekumeniczne.

</doc>
<doc id="2312085" url="https://pl.wikipedia.org/wiki?curid=2312085" title="Jacek Banaszkiewicz">
Jacek Banaszkiewicz

Jacek Ryszard Banaszkiewicz (ur. 18 lipca 1947 w Poznaniu) – polski historyk mediewista, profesor Polskiej Akademii Nauk, Uniwersytetu Marii Curie-Skłodowskiej w Lublinie i Uniwersytetu Warszawskiego. Badacz początków dziejów Polski zajmujący się przede wszystkim fabularno-mitologicznymi tradycjami średniowiecza i wątkami legendarnymi.
Życiorys.
Urodził się w Poznaniu jako syn Ryszarda Banaszkiewicza, cała rodzina przeniosła się do podwarszawskiej Jeziornej w 1957. Uczęszczał do Liceum Ogólnokształcącego im. Tadeusza Reytana w Warszawie, gdzie w 1965 uzyskał maturę. W 1970 ukończył studia historyczne na Uniwersytecie Warszawskim, broniąc pracy "Próba charakterystyki średniowiecznych neuroz społecznych na przykładzie tańców w kościołach i ruchów biczowników" (pod kierunkiem Stanisława Piekarczyka). W roku akademickim 1970–1971 pracował jako asystent stażysta na macierzystej uczelni. W 1974 otworzył przewód doktorski i w latach 1974–1996 był pracownikiem w Instytucie Historii PAN (1974–1977 jako doktorant). Tam też obronił pracę doktorską poświęconą Kronice Dzierzwy (w 1977 pod kierunkiem Jerzego Dowiata), był stypendystą niemieckiego Uniwersytetu w Tybindze w latach 1980–1982, a habilitował się w 1984 i od 1986 pracował w IH PAN jako docent. W latach 1996–2012 pracował w Instytucie Historycznym Uniwersytetu Warszawskiego. Od 1993 pracuje na Uniwersytecie Marii Curie-Skłodowskiej, gdzie kieruje Zakładem Historii Powszechnej Średniowiecznej Instytutu Historii Wydziału Humanistycznego UMCS. 22 listopada 1999 otrzymał tytuł profesora nauk humanistycznych w zakresie historii. Do IH PAN powrócił w 2012, tym razem na stanowisko profesora zwyczajnego. Był członkiem Stałego Komitetu Mediewistów Polskich oraz zespołu konsultantów współpracujących z Muzeum Historii Polski w Warszawie. Prywatnie jest zwolennikiem lustracji.
Badania naukowe.
Zaczynał badania jako historyk historiografii późniejszego średniowiecza (XIV w.), by następnie zająć się studiami komparatystycznymi, które dotyczyły tradycji dynastycznych (wątkami fabularno-legendarnymi tych tradycji) wczesnego średniowiecza słowiańsko–germańskiego (czego dotyczyła habilitacja) oraz ideologią władzy tego okresu. W chwili obecnej koncentruje się na wieku X, a konkretnie na dwu pierwszych Ottonach i czasach ich panowania, a zwłaszcza konflikcie sąsiadów przez Ren o Lotaryngię przedstawianym w historiografii z epoki.

</doc>
<doc id="2312088" url="https://pl.wikipedia.org/wiki?curid=2312088" title="Parafia Wniebowzięcia Najświętszej Maryi Panny w Wojkowicach - Żychcicach">
Parafia Wniebowzięcia Najświętszej Maryi Panny w Wojkowicach - Żychcicach



</doc>
<doc id="2312090" url="https://pl.wikipedia.org/wiki?curid=2312090" title="Zabytki powiatu augustowskiego">
Zabytki powiatu augustowskiego

Zabytki powiatu augustowskiego – lista obiektów położonych na terenie powiatu augustowskiego w woj. podlaskim, wpisanych do rejestru zabytków.
Najważniejszym zabytkiem na terenie powiatu jest Kanał Augustowski, zbudowany w latach 1824-1839, w 2007 uznany za pomnik historii. Najstarszym obiektem jest renesansowo-barokowy kościół pw. Zwiastowania NMP w Krasnymborze z lat 1584-89. Najwięcej zabytków znajduje się w granicach administracyjnych Augustowa (m.in. klasycystyczny kompleks Starej Poczty z 1829 według projektu Henryka Marconiego oraz modernistyczny Dom Turysty z 1939 według projektu Macieja Nowickiego). Wśród zabytków znajdują się też przykłady tradycyjnego drewnianego budownictwa sakralnego (m.in. kościoły w Jaminach, Mikaszówce, Monkiniach, Studzienicznej, kaplica na cmentarzu w Augustowie oraz molenna w Gabowych Grądach).

</doc>
<doc id="2312091" url="https://pl.wikipedia.org/wiki?curid=2312091" title="Tobiasz i Anioł">
Tobiasz i Anioł

Tobiasz i Anioł – obraz włoskiego malarza Giovanniego Savoldiego.
Obraz został namalowany w 1540 roku i do 1914 roku był przypisywany różnym artystom m.in. Tycjanowi. Według włoskiego krytyka sztuki Giulio Cantalamessa do 1910 roku znajdował się w prywatnej kolekcji Riccardo Pompili z Tivoli oraz w Palazzo Alfani w Perugii. W 1911 roku został przekazany do Galerii Borghese w Rzymie.
Giovanni Savoldo swój warsztat malarski kształtował na podstawie twórczości lombardzko-weneckich, toskańskich i flamandzkich mistrzów. Obraz "Tobiasz i Anioł" jest połączeniem tych wszystkich zaczerpniętych tendencji, które złożyły się na styl malarza. Płótno przedstawia Tobiasza klęczącego przed Aniołem odzianego w błękitno czerwone szaty z doskonale zaznaczonymi faldami. Motyw postaci został zaczerpnięty ze starotestamentowej Księgi Tobiasza i przedstawia moment pojawienia się Archanioła Rafała przed Tobiaszem i przekazanie mu słowa Bożego wzywającego do poślubienia Sary i przekazania lekarstwa dla ślepego ojca. Obie postacie, jak i ich otoczenie skąpane jest w świetle tworzącym barwy, cień staje się kolorem. Pejzaż w dali jest przezroczysty, co bardziej widoczne jest w prześwitach pomiędzy drzewami tworzącymi tło dla anioła.

</doc>
<doc id="2312092" url="https://pl.wikipedia.org/wiki?curid=2312092" title="Lucek i Luśka – strażnicy Teksasu">
Lucek i Luśka – strażnicy Teksasu

Lucek i Luśka – strażnicy Teksasu (nid. "Suske en Wiske: De Texas Rakkers", ang. "Luke and Lucy: The Texas Rangers", 2009) – belgijski film animowany na podstawie belgijskiego komiksu Suske en Wiske. Film w reżyserii Marka Mertensa i Wima Biena, wyprodukowany przez Skyline Entertainment we współpracy z CoToon, LuxAnimation, BosBros i WAT Productions. W Polsce emitowany na kanale TV Puls 1 czerwca 2011 roku z polskim dubbingiem.
Fabuła.
Wszyscy strażnicy Teksasu zostali porwani, dlatego Lucek i Luśka postanawiają rozwiązać zagadkę tajemniczych porwań. Trop prowadzi do pobliskiego miasteczka gdzie lokalne władze są terroryzowane przez Jima Parasite.
Wersja polska.
Udźwiękowienie wersji polskiej: na zlecenie POLMEDIA - Studio Sonido 
Reżyseria i kierownictwo produkcji: Tomasz Niezgoda 
Tłumaczenie: Monika Szpetulska
Teksty piosenek: Bogusław Nowicki
Wystąpili: 
i inni

</doc>
<doc id="2312098" url="https://pl.wikipedia.org/wiki?curid=2312098" title="Długi łuk angielski">
Długi łuk angielski

Długi łuk angielski (ang. "english longbow") – rodzaj łuku prostego wytwarzanego z jednego kawałka drewna, najczęściej cisowego. Spopularyzowanie długich łuków, obok rozwijającej się broni palnej, przyczyniło się w dużej mierze do upadku ciężkozbrojnej kawalerii. Strzała wystrzelona z długiego łuku była w stanie przebić niektóre typy zbroi płytowej, natomiast do wyeliminowania z walki ciężko opancerzonego jeźdźca często wystarczało zabicie bądź zranienie wierzchowca. Długich łuków powszechnie używano aż do początku XVI wieku. Później na polach bitewnych zaczęła dominować ręczna broń palna. Łuków oraz kusz jeszcze sporadycznie używano, lecz już nie jako podstawowej broni strzeleckiej.
Łuk walijski.
Pierwowzorem długiego łuku był łuk walijski, powszechnie używany w Walii od około VIII wieku. Już wtedy posiadał znacznie dłuższe łęczysko (około 1,8 do 2 metrów). Strzelanie z bojowego łuku walijskiego wymagało długotrwałego treningu, gdyż przeciętna dorosła osoba nie była w stanie z niego strzelać. Łuk walijski był stosowany najpierw przez oddziały łuczników walijskich, a następnie, około XII wieku rozpowszechnił się w Anglii, gdzie zaczął pełnić rolę broni plebejskiej, umożliwiającej biedocie skuteczną obronę przed rycerzami.
Wojna stuletnia.
Król Anglii Edward III, szykując się do wojny z Francją i nie mogąc zabrać na statki wystarczającej ilości koni i rycerzy, widząc skuteczność łuków walijskich zdecydował się zabrać ze sobą łuczników. Wyposażeni w długie łuki o długości około 1,83 metra okazali się bardzo skuteczni w boju. Ich użycie zadecydowało o przewadze Anglików w bitwach pod Crécy (1346), Poitiers (1356), a najbardziej w starciu pod Azincourt (1415). Po tym wydarzeniu łuk zaczął z wolna wychodzić z użycia, choć jeszcze w bitwie pod Verneuil (17 sierpnia 1424; zwanej „drugą bitwą pod Azincourt”) angielscy łucznicy zadali ciężkie straty połączonym siłom francusko-szkockim. W bitwie pod Patay (1429), nim łucznikom udało się utworzyć linie obronne, zostali całkowicie rozproszeni przez szarżę francuskiej kawalerii. Wartość bojowa łuczników, jako formacji wojskowej bardzo skutecznej w działaniach wojennych, rozsławiała łuczników angielskich, a ich groźna broń stała się znana jako długi łuk angielski.
Budowa łuku angielskiego.
Ponad 3 tysiące strzał i 137 kompletnych długich łuków zostało znalezionych na pokładzie "Mary Rose", okrętu wchodzącego w skład floty króla Anglii Henryka VIII, który rozbił się u wybrzeży Portsmouth w 1545. Brak jest jednak tego typu zabytków z okresu, w którym długi łuk był bronią dominującą, czyli z lat 1250–1450. Powodem tego jest, najprawdopodobniej, natura ówczesnych łuków, które były słabszej konstrukcji. Złamane zastępowano innymi, co wykluczało możliwość przekazywania broni w rodzie z pokolenia na pokolenie. Anglicy najczęściej wykonywali swe łuki z cisu, chociaż jesion, wiąz, a także w mniejszym stopniu inne gatunki drewna były również wykorzystywane. Długość łuku angielskiego była znacznie większa od jego kontynentalnej odmiany. Podczas gdy ten ostatni rzadko miał ponad 1,2 metra, angielski osiągał długość około 2 metrów. Strzały natomiast, mierzyły nieco poniżej 1 metra.

</doc>
<doc id="2312099" url="https://pl.wikipedia.org/wiki?curid=2312099" title="Birdsville">
Birdsville

Birdsville – miasto ("town") w Australii, w zachodniej części stanu Queensland, w hrabstwie Diamantina, położone nad rzeką Diamantina, nieopodal granicy ze stanem Australia Południowa. W 2006 roku miasto liczyło 115 mieszkańców.

</doc>
<doc id="2312106" url="https://pl.wikipedia.org/wiki?curid=2312106" title="Maksymilian Feuerring">
Maksymilian Feuerring

Maksymilian Feuerring (ur. 16 listopada 1896 we Lwowie, zm. 1985 w Sydney) – polski artysta malarz pochodzenia żydowskiego.
Życiorys.
Urodził się w 16 listopada 1896 we Lwowie w rodzinie ortodoksyjnych Żydów. Ukończył Królewską Szkołę Artystyczną w Berlinie (1916). Ochotniczo wstąpił do Wojska Polskiego (porucznik rezerwy). Jako stypendysta rządu włoskiego studiował we Włoszech: we Florencji (1922), a następnie w Akademii Sztuk Pięknych w Rzymie (1923–1927). W latach 1927 do 1929 przebywał w Paryżu, gdzie był członkiem Związku Polskich Artystów Plastyków i Unii Polskich Artystów Plastyków. W 1932 był jednym z założycieli grupy Nowa Generacja. Swoje prace wystawiał m.in. w Instytucie Propagandy Sztuki w Warszawie, Muzeum im. Bartoszewiczów w Łodzi oraz w Krakowie, Lwowie, Paryżu, Rzymie, Berlinie, Czechosłowacji. Współpracował z krakowskimi pismami „Głos Plastyków” i „Tygodnik Artystów”.
Brał udział w obronie Polski we wrześniu '39, pojmany trafił do Oflag VII A Murnau, gdzie przebywał do końca wojny. W obozie po jego kierunkiem rozwijał swój talent malarski Kazimierz Kopczyński.
Po wojnie w latach 1947–1950 nauczał na Uniwersytecie w Monachium, a w 1950 wyemigrował do Australii, gdzie tworzył i wykładał na Uniwersytecie w Sydney. Dwukrotnie reprezentował Australię na Biennale w São Paulo i otrzymał nagrodę Albury Art Prize. Zdobył co najmniej piętnaście nagród artystycznych na australijskich wystawach konkursowych.
Jego prace znajdują się m.in. w National Gallery of Australia i Muzeum Sztuki w Łodzi.

</doc>
<doc id="2312109" url="https://pl.wikipedia.org/wiki?curid=2312109" title="Quilpie">
Quilpie

Quilpie – miasto ("town") w Australii, w południowej części stanu Queensland, w hrabstwie Quilpie, położone nad rzeką Bulloo. W 2006 roku miasto liczyło 560 mieszkańców.

</doc>
<doc id="2312110" url="https://pl.wikipedia.org/wiki?curid=2312110" title="Marcus Pode">
Marcus Pode

Marcus Pode (ur. 27 marca 1986 w Malmö) – szwedzki piłkarz, napastnik zespołu Trelleborgs FF. Były reprezentant drużyny szwedzkiej U-21.

</doc>
<doc id="2312112" url="https://pl.wikipedia.org/wiki?curid=2312112" title="Lokalna Grupa Galaktyk">
Lokalna Grupa Galaktyk



</doc>
<doc id="2312114" url="https://pl.wikipedia.org/wiki?curid=2312114" title="Różowa Pantera (serial animowany 1993)">
Różowa Pantera (serial animowany 1993)

Różowa Pantera (, 1993–1995) – amerykański serial animowany wyprodukowany przez Metro-Goldwyn-Mayer Animation, Mirisch-Geoffrey DePatie-Freleng i United Artists. Jest to pierwszy film, jak i serial, w którym Różowa Pantera została w pełni obdarzona głosem.
Opis fabuły.
Serial opowiada o kolejnych perypetiach Różowej Pantery, który przeżywa nowe i niesamowite przygody.
Obsada.
i inni
Wersja polska.
Wersja lektorska TV 4/TV 6.
Wersja polska/Tekst polski:
Czytał:
Wersja lektorska TVN 7.
Wersja polska: TVN
Tekst: Tomasz Kutner
Czytał: Maciej Orłowski
Wersja dubbingowa.
Wersja polska: Telewizyjne Studia Dźwięku w Warszawie
Reżyseria: Andrzej Bogusz
Tłumaczenie: Barbara Włodarek
Dialogi: Marzena Kamińska
Operator dźwięku: Paweł Gniado
Montaż: Zofia Dmoch
Kierownik produkcji: Krystyna Dynarowska
Wystąpili:
i inni
Lektor: Andrzej Bogusz, Janusz Bukowski

</doc>
<doc id="2312115" url="https://pl.wikipedia.org/wiki?curid=2312115" title="Philimon Chipeta">
Philimon Chipeta

Philimon Chipeta (ur. 2 lutego 1981 w Lusace) – zambijski piłkarz grający na pozycji napastnika.
Kariera klubowa.
Karierę piłkarską Chipeta rozpoczął w klubie Lusaka Dynamos. W jego barwach zadebiutował w 2000 roku w zambijskiej Premier League. W klubie tym grał do 2003 roku. W 2004 roku odszedł do malezyjskiego Perlis FA. Występował w nim do 2008 roku. Wywalczył z nim mistrzostwo Malezji w 2005 roku oraz dwukrotnie Puchar Malezji (2004, 2006).
W 2008 roku Chipeta wrócił do Lusaki Dynamos, z którym zdobył Challenge Cup. W 2009 roku został wypożyczony do indonezyjskiego Persibu Bandung. Z kolei w 2010 roku został zawodnikiem syryjskiego Al-Jaish SC. W tym samym roku wywalczył z nim mistrzostwo Syrii. Grał też w Nkwazi FC i Selangor PKNS.
Kariera reprezentacyjna.
W reprezentacji Zambii Chipeta zadebiutował w 2000 roku. W 2002 roku był powołany do kadry na Puchar Narodów Afryki 2002. Był na nim rezerwowym i nie rozegrał żadnego spotkania. W kadrze narodowej grał do 2002 roku i wystąpił w niej 5 razy oraz strzelił 1 gola.

</doc>
<doc id="2312116" url="https://pl.wikipedia.org/wiki?curid=2312116" title="Mitchell (Australia)">
Mitchell (Australia)

Mitchell – miasto ("town") w Australii, w południowej części stanu Queensland, w regionie Maranoa, położone nad rzeką Maranoa. W 2006 roku miasto liczyło 944 mieszkańców.
Przez miasto przebiega droga Warrego Highway.

</doc>
<doc id="2312118" url="https://pl.wikipedia.org/wiki?curid=2312118" title="Gastón Otreras">
Gastón Otreras

Oscar Gastón Otreras (ur. 24 sierpnia 1985 w Quilmes) – argentyński piłkarz występujący na pozycji prawego pomocnika, obecnie zawodnik meksykańskiego La Piedad.
Kariera klubowa.
Otreras jest wychowankiem zespołu Boca Juniors, jednak nie potrafił się przebić do pierwszej drużyny i profesjonalną karierę piłkarską rozpoczął w 2006 roku drugoligowym Huracánie de Tres Arroyos. Latem 2007, po spadku Huracánu do trzeciej ligi, Otreras przeniósł się do urugwajskiego Central Español z siedzibą w stolicy państwa, Montevideo. Podczas roku spędzonego w zespole Argentyńczyk rozegrał 28 spotkań w Primera División Uruguaya (22 w wyjściowej jedenastce), strzelając dwa gole i zajmując z Central Español dziesiąte miejsce w tabeli sezonu Apertura i dwunaste miejsce w tabeli rozgrywek Clausura.
W lipcu 2008 Otreras został zawodnikiem meksykańskiej Tijuany, występującej na drugim szczeblu rozgrywek, Liga de Ascenso. Wywalczył z drużyną dwa tytuły wicemistrza (Clausura 2009, Clausura 2011) i jeden tytuł mistrza drugiej ligi (Apertura 2010), dzięki czemu Tijuana latem 2011 awansowała do meksykańskiej Primera División. Zaraz po awansie Tijuany do pierwszej ligi, Otreras podpisał umowę z urugwajskim pierwszoligowcem Bella Vista z Montevideo. Po upływie zaledwie pół roku powrócił jednak do Meksyku, gdzie zasilił drugoligowy CF La Piedad.

</doc>
<doc id="2312119" url="https://pl.wikipedia.org/wiki?curid=2312119" title="Classon Avenue">
Classon Avenue

Classon Avenue – stacja metra nowojorskiego, na linii G. Znajduje się w dzielnicy Brooklyn, w Nowym Jorku i zlokalizowana jest pomiędzy stacjami Bedford–Nostrand Avenues i Clinton–Washington Avenues. Została otwarta 1 lipca 1937.

</doc>
<doc id="2312120" url="https://pl.wikipedia.org/wiki?curid=2312120" title="Clinton–Washington Avenues (stacja metra na Crosstown Line)">
Clinton–Washington Avenues (stacja metra na Crosstown Line)

Clinton–Washington Avenues – stacja metra nowojorskiego, na linii G. Znajduje się w dzielnicy Brooklyn, w Nowym Jorku i zlokalizowana jest pomiędzy stacjami Classon Avenue i Fulton Street. Została otwarta 1 lipca 1937.

</doc>
<doc id="2312121" url="https://pl.wikipedia.org/wiki?curid=2312121" title="Konwój GP55">
Konwój GP55



</doc>
<doc id="2312124" url="https://pl.wikipedia.org/wiki?curid=2312124" title="Fulton Street (stacja metra)">
Fulton Street (stacja metra)

Fulton Street – stacja metra nowojorskiego, na linii G. Znajduje się w dzielnicy Brooklyn, w Nowym Jorku i zlokalizowana jest pomiędzy stacjami Clinton–Washington Avenues i Hoyt–Schermerhorn Streets. Została otwarta 1 lipca 1937.

</doc>
<doc id="2312125" url="https://pl.wikipedia.org/wiki?curid=2312125" title="Clinton–Washington Avenues">
Clinton–Washington Avenues



</doc>
<doc id="2312126" url="https://pl.wikipedia.org/wiki?curid=2312126" title="Andrzej Wasilewski (sędzia)">
Andrzej Wasilewski (sędzia)

Andrzej Władysław Wasilewski (ur. 1939 w Krakowie) – polski prawnik, sędzia Sądu Najwyższego w stanie spoczynku, profesor nauk prawnych, nauczyciel akademicki, profesor zwyczajny Uniwersytetu Jagiellońskiego, członek Rady IPN.
Życiorys.
Ukończył w 1962 studia na Wydziale Prawa i Administracji Uniwersytetu Jagiellońskiego. W 1967 uzyskał stopień naukowy doktora, a w 1972 habilitował się. W 1989 otrzymał tytuł naukowy profesora nauk prawnych. Zawodowo związany z Uniwersytetem Jagiellońskim, gdzie doszedł do stanowiska profesora zwyczajnego. Został też kierownikiem Katedry Prawa Ochrony Środowiska oraz członkiem Polskiej Akademii Umiejętności. W pracy naukowej specjalizuje się w zakresie prawa administracyjnego (w tym gospodarczego), prawa ochrony środowiska i prawa porównawczego.
Od 1997 do 2006 orzekał jako sędzia Sądu Najwyższego, po czym przeszedł w stan spoczynku. W 2011 prezydent Bronisław Komorowski powołał go w skład Rady Instytutu Pamięci Narodowej (z rekomendacji Krajowej Rady Sądownictwa). Z funkcji tej Andrzej Wasilewski zrezygnował jednak w październiku tego samego roku.
Odznaczony Krzyżem Komandorskim Orderu Odrodzenia Polski (2011).

</doc>
<doc id="2312127" url="https://pl.wikipedia.org/wiki?curid=2312127" title="Tomasz Edison">
Tomasz Edison



</doc>
<doc id="2312128" url="https://pl.wikipedia.org/wiki?curid=2312128" title="Dariganga">
Dariganga

Dariganga (mong.: Дарьганга; "Dar'gang") – masyw wulkaniczny w Mongolii, we wschodniej części Wyżyny Mongolskiej, na obszarze ajmaku suchebatorskiego; południowo-wschodnia część leży na terytorium Chin. Przeważa krajobraz równinny, miejscami urozmaicony niewielkimi pagórkami. Średnia wysokość wynosi ok. 1300-1400 m n.p.m. Większa część masywu zbudowana z młodych bazaltów, czasami bez pokrywy glebowej, z ponad 200 stożkami wygasłych wulkanów (najwyższy Szilijn Bogd uul – 1778 m n.p.m.; Bajan Dulaan uul – 1750 m n.p.m.; Dzotol Chan uul – 1375 m n.p.m.). W zapadliskach występują solniska, takyry i niewielkie jeziora. Na obrzeżach zapadlisk tworzą się ciągi piasków, zwłaszcza na południowym zachodzie (Molcog els). Klimat wybitnie suchy. Występują suche trawy stepowe, a w pobliżu jezior wierzby i wiązy.
W 1993 roku tereny piaszczyste Molcog els i wokół słodkowodnego, znanego z dużej populacji łabędzi, jeziora Gang nuur zostały uznane za pomnik przyrody. W 2004 roku powiększono obszar chroniony i utworzono Park Narodowy Dar'gang o powierzchni 64 710 ha. W tym samym roku status pomników przyrody otrzymały dwa obszary leżące na północny wschód od parku narodowego, Szilijn Bogd (17 935 ha) i Chörgijn chöndij (6400 ha).

</doc>
<doc id="2312131" url="https://pl.wikipedia.org/wiki?curid=2312131" title="Ferragudo-Parchal">
Ferragudo-Parchal

Ferragudo-Parchal (port: "Apeadeiro de Ferragudo-Parchal") – przystanek kolejowy położona pomiędzy Ferragudo i Parchal, w gminie Lagoa, w regionie Algarve, w Portugalii. Znajduje się na Linha do Algarve. Jest obsługiwana przez pociągi Comboios de Portugal.

</doc>
<doc id="2312139" url="https://pl.wikipedia.org/wiki?curid=2312139" title="Antoni Kura">
Antoni Kura

Antoni Kura (ur. 26 października 1950 w Biadolinach Szlacheckich) – polski prawnik i historyk, prokurator, członek Rady IPN.
Życiorys.
Z wykształcenia prawnik. Od 1974 był pracownikiem prokuratury, zajmując kolejne stanowiska. W 1990 objął stanowisko szefa Prokuratury Wojewódzkiej (następnie Prokuratury Okręgowej) w Tarnowie, które zajmował do 2001. W trakcie pełnienia tej funkcji awansowany na prokuratora Prokuratury Apelacyjnej w Krakowie. W 2001 przeszedł do pracy w Instytucie Pamięci Narodowej jako prokurator Komisji Ścigania Zbrodni przeciwko Narodowi Polskiemu. Był naczelnikiem oddziałowej komisji w Krakowie, w 2003 przeszedł do głównej komisji w Warszawie. Zajmował tam stanowisko naczelnika Wydziału Nadzoru nad Śledztwami i rzecznika dyscyplinarnego.
W 2004 na podstawie rozprawy zatytułowanej "Aparat bezpieczeństwa i wymiar sprawiedliwości wobec kolektywizacji wsi polskiej 1948–1956" uzyskał na Akademii Pedagogicznej w Krakowie stopień doktora nauk humanistycznych w zakresie historii. Jako nauczyciel akademicki zajął się prowadzeniem wykładów w Państwowej Wyższej Szkole Wschodnioeuropejskiej w Przemyślu oraz w Wyższej Szkole Filozoficzno-Pedagogicznej „Ignatianum” w Krakowie.
Jest redaktorem periodyku Instytutu Pamięci Narodowej pod nazwą „Zbrodnie przeszłości – opracowania i materiały prokuratorów IPN”. W 2011 prezydent Bronisław Komorowski powołał go w skład Rady Instytutu Pamięci Narodowej (z rekomendacji Krajowej Rady Prokuratury). Następnie został wiceprzewodniczącym Rady IPN; organ ten został jednak zniesiony nowelizacją ustawy o IPN w 2016.

</doc>
<doc id="2312142" url="https://pl.wikipedia.org/wiki?curid=2312142" title="Shao Yong">
Shao Yong

Shao Yong (ur. 1011, zm. 1077) – uczony z czasów dynastii Song. Pochodził z Baiquan w dzisiejszej prowincji Henan.
Przez współczesnych uznawany za osobę kontrowersyjną. Konsekwentnie odrzucając składane mu propozycje objęcia stanowisk urzędniczych, zyskał opinię pustelnika. Przychylnie nastawiony zarówno do taoizmu jak i do buddyzmu; był z tego powodu wielokrotnie oskarżany o sprzeniewierzanie się konfucjańskiej ortodoksji. Uważał, że Najwyższy Kres jest źródłem wszystkich bytów istniejących w kosmosie. Rozwijając koncepcję Mencjusza, o zasadniczej kompletności wszystkich bytów, utożsamił Najwyższy Kres z "dao", a równocześnie z sercem-umysłem ("xin"), twierdził również, iż zasady serca-umysłu są tożsame z zasadami wszechświata.
Według Shao Yonga, z nieporuszonego Najwyższego Kresu narodziły się yin i yang, które dały początek liczbom, a liczby obrazom, z których narodziły się wszystkie rzeczy. Z liczb za najważniejszą uważał liczbę cztery (mówił o czterech epokach ludzkości, czterech rodzajach mandatu niebios, czterech typach istot żyjących, czterech rodzajach władców i itp.). Numerologii poświęcał dużą uwagę, opisując rozwój wszechświata w jej terminach; uważał, że ten numerologiczny schemat zawarty jest w 64 heksagramach Księgi Przemian. Analizę tego schematu przedstawił Feng Youlan.
Znaczny wpływ na konfucjanistów i taoistów wywarła napisana przez niego "Chronologia kosmologiczna Wielkiego Kresu" (皇極經世, "Huangji Jingshi"). W tym inspirowanym "Księgą Przemian" traktacie podzielił historię świata na okresy odpowiadające heksagramom. Rozwinął koncepcję cyklów dziejowych, w których istniejące 129 600 lat światy rodzą się, rozwijają, degenerują się i upadają, by narodzić się na nowo. Obecny świat jest w stadium degeneracji, a swój złoty wiek przeżywał za czasów cesarza Yao. Twierdzenie o postępującym upadku świata było typowe dla filozofii chińskiej, Shao Yong uzupełnił je o metafizyczne wyjaśnienie tego procesu.
Zaliczany do Pięciu Mistrzów początkowego okresu rządów Songów wraz z Cheng Hao, Cheng Yi, Zhou Dunyi i Zhang Zaiem. Był blisko związany z braćmi Cheng i Sima Guangiem, ale przez dług czas jego wkład w rozwój neokonfucjanizmu nie był doceniony, ponieważ Zhu Xi nie zaliczył go do linii mistrzów przekazujących prawdziwą drogę ("dao"). Stało się tak dlatego, że choć podobnie jak inni konfucjaniści widział rolę człowieka i mędrca, stosunkowo mało uwagi poświęcał kwestiom etycznym, interesując się bardziej kosmologią.

</doc>
<doc id="2312145" url="https://pl.wikipedia.org/wiki?curid=2312145" title="Port lotniczy Sakon Nakhon">
Port lotniczy Sakon Nakhon

Port lotniczy Sakon Nakhon (IATA: SNO, ICAO: VTUI) – port lotniczy położony w Sakon Nakhon, w prowincji Sakon Nakhon, w Tajlandii.

</doc>
<doc id="2312148" url="https://pl.wikipedia.org/wiki?curid=2312148" title="Santa Cruz da Conceição">
Santa Cruz da Conceição

Santa Cruz da Conceição – miasto i gmina w Brazylii, w stanie São Paulo. Znajduje się w mezoregionie Piracicaba i mikroregionie Limeira.

</doc>
<doc id="2312151" url="https://pl.wikipedia.org/wiki?curid=2312151" title="Pawieł Iwanow">
Pawieł Iwanow

Pawieł Pawłowicz Iwanow, ros. Павел Павлович Иванов (ur. we wsi Olszany w guberni wileńskiej, zm. ? w ZSRR) – radziecki wojskowy (major), funkcjonariusz Organizacji Todta, a następnie dowódca batalionu zapasowego 1 Dywizji Piechoty Sił Zbrojnych Komitetu Wyzwolenia Narodów Rosji podczas II wojny światowej.
W 1917 r. ukończył gimnazjum. Pracował jako agent handlowy oddziału transportowego kurskiego gubernialnego komitetu gospodarczego. Brał udział w wojnie domowej w Rosji. Walczył przeciwko wojskom Białych adm. Aleksandra W. Kołczaka, kozackim powstańcom gen. N. G. Chwostikowa, a następnie armii gruzińskiej. W poł. maja 1919 r. ochotniczo wstąpił do wojska bolszewickiego. Służył w Kurskim Batalionie Komunistycznym, od czerwca tego roku w 75 Samodzielnym Dywizjonie Kawalerii 25 Dywizji Strzeleckiej, zaś od sierpnia w Orłowskim Pułku Strzeleckim. W kwietniu 1920 r. ukończył tulskie kursy dowódcze piechoty, po czym objął dowództwo plutonu 253 Pułku Strzeleckiego 25 Dywizji Strzeleckiej. Od lipca tego roku dowodził plutonem 274 Pułku Strzeleckiego 31 Dywizji Strzeleckiej, zaś od maja 1921 r. plutonem 191 Pułku Strzeleckiego 22 Dywizji Strzeleckiej. W czerwcu tego roku został zastępcą dowódcy kompanii 1 Nowonikołajewskiego Pułku Komunistycznego. W listopadzie objął funkcję adiutanta w 3 Samodzielnym Batalionie Kannskim Oddziałów Specjalnego Przeznaczenia (CzON) Obwodu Nowosybirskiego. Od sierpnia 1922 r. pełnił tymczasowo funkcję szefa oddziału szkoleniowo-mobilizacyjnego kurskiego sztabu CzON. Od lutego 1923 r. był zastępcą szefa oddziału mobilizacyjnego sztabu 208 Samodzielnej Kompanii Specjalnego Przeznaczenia CzON. Od sierpnia tego roku dowodził plutonem kompanii. W lipcu 1924 r. został zastępcą dowódcy kompanii 18 Pułku Strzeleckiego 6 Dywizji Strzeleckiej. We wrześniu 1927 r. ukończył riazańską szkołę piechoty, po czym objął funkcję zastępcy dowódcy kompanii 19 Pułku Strzeleckiego 7 Dywizji Strzeleckiej. Od października 1929 r. dowodził kompanią 20 Pułku Strzeleckiego dywizji. W listopadzie 1931 r. został szefem sztabu 26 Samodzielnego Batalionu Karabinów Maszynowych. Od września 1932 r. był zastępcą szefa 2 oddziału sztabu Przygranicznego Rejonu Umocnionego. W lutym 1936 r. objął funkcję zastępcy szefa 1 oddziału sztabu 87 Dywizji Strzeleckiej. Od lipca 1936 r. stał na czele 1 oddziału sztabu Tyraspolskiego Przygranicznego Rejonu Umocnionego. Od stycznia 1938 r. dowodził pododdziałem 64 Samodzielnego Batalionu Karabinów Maszynowych. W listopadzie tego roku w stopniu majora został zastępcą dowódcy 20 Pułku Strzeleckiego 7 Dywizji Strzeleckiej. Pod koniec stycznia 1940 r. objął dowództwo 439 Pułku Zapasowego. Od końca marca tego roku dowodził 97 Pułkiem Zapasowym, zaś od końca lipca 395 Pułku Strzeleckiego 127 Dywizji Strzeleckiej. W poł. sierpnia dostał się do niewoli niemieckiej. Przebywał w oflagu XIII-D w Hammelburgu. Pod koniec 1941 r. wstąpił do kolaboracyjnej Rosyjskiej Robotniczej Partii Ludowej. W listopadzie 1942 r. objął funkcję komendanta ochrony Zarządu „Wołga” Organizacji Todta w rejonie Borysowa. Od kwietnia do lipca 1943 r. kierował robotami fortyfikacyjnymi w rejonie Newel-Wielkie Łuki. Od końca 1943 r. organizował ochronę obiektów przemysłowych nad Renem. Od listopada 1944 r. w stopniu majora dowodził batalionem zapasowym 1 Dywizji Piechoty Sił Zbrojnych Komitetu Wyzwolenia Narodów Rosji. Brał udział w marcu 1945 r. w ciężkich walkach nad Odrą, a następnie na pocz. maja tego roku w Pradze przeciwko Niemcom. Wraz z częścią dywizji poddał się Amerykanom. Został repatriowany do ZSRR. Po procesie skazano go na karę 20 lat łagrów. W październiku 1952 r. karę zmniejszono do 10 lat. Dalsze jego losy są nieznane.

</doc>
<doc id="2312152" url="https://pl.wikipedia.org/wiki?curid=2312152" title="Aguaí">
Aguaí

Aguaí – miasto i gmina w Brazylii, w stanie São Paulo. Znajduje się w mezoregionie Campinas i mikroregionie Pirassununga.

</doc>
<doc id="2312153" url="https://pl.wikipedia.org/wiki?curid=2312153" title="Wrightbus">
Wrightbus

Wrightbus Ltd. – brytyjskie przedsiębiorstwo branży motoryzacyjnej zajmujące się produkcją nadwozi oraz kompletnych autobusów sprzedawanych pod marką Wright. Przedsiębiorstwo zostało założone w 1946 roku, a jego siedziba mieści się w Ballymenie.
Modele.
Obecne.
Stan na październik 2014:

</doc>
<doc id="2312154" url="https://pl.wikipedia.org/wiki?curid=2312154" title="Mistrzostwa Polski w Pływaniu 2011">
Mistrzostwa Polski w Pływaniu 2011

Mistrzostwa Polski w Pływaniu 2011 odbyły się w Ostrowcu Świętokrzyskim w dniach 19–22 maja 2011 roku.

</doc>
<doc id="2312156" url="https://pl.wikipedia.org/wiki?curid=2312156" title="Carex digitata">
Carex digitata



</doc>
<doc id="2312157" url="https://pl.wikipedia.org/wiki?curid=2312157" title="Pirassununga">
Pirassununga

Pirassununga – miasto i gmina w Brazylii, w stanie São Paulo. Znajduje się w mezoregionie Campinas i mikroregionie Pirassununga.

</doc>
<doc id="2312162" url="https://pl.wikipedia.org/wiki?curid=2312162" title="Porto Ferreira">
Porto Ferreira

Porto Ferreira – miasto i gmina w Brazylii, w stanie São Paulo. Znajduje się w mezoregionie Campinas i mikroregionie Pirassununga.

</doc>
<doc id="2312163" url="https://pl.wikipedia.org/wiki?curid=2312163" title="Festuca gigantea">
Festuca gigantea



</doc>
<doc id="2312166" url="https://pl.wikipedia.org/wiki?curid=2312166" title="Santa Cruz das Palmeiras">
Santa Cruz das Palmeiras

Santa Cruz das Palmeiras – miasto i gmina w Brazylii, w stanie São Paulo. Znajduje się w mezoregionie Campinas i mikroregionie Pirassununga.

</doc>
<doc id="2312167" url="https://pl.wikipedia.org/wiki?curid=2312167" title="Osiedle Rubinowe w Baranowie">
Osiedle Rubinowe w Baranowie

Osiedle Rubinowe - osiedle domów jednorodzinnych, zlokalizowane we wschodniej części Baranowa, bezpośrednio przy granicy z Poznaniem.
Osiedle ma plan owalu przeciętego na krzyż dwiema ulicami. Ich nazwy pochodzą od kamieni szlachetnych: Ametystowa, Perłowa, Rubinowa, Szmaragdowa i Topazowa. Zabudowa w większości domami szeregowymi. 
Komunikację publiczną z Poznaniem i Tarnowem Podgórnym zapewnia linia 801 firmy MPK Poznań, przystanek "Baranowo/Os. Rubinowe".

</doc>
<doc id="2312168" url="https://pl.wikipedia.org/wiki?curid=2312168" title="Guleryuz">
Guleryuz



</doc>
<doc id="2312170" url="https://pl.wikipedia.org/wiki?curid=2312170" title="Potentilla alba">
Potentilla alba



</doc>
<doc id="2312172" url="https://pl.wikipedia.org/wiki?curid=2312172" title="Lonicera nigra">
Lonicera nigra



</doc>
<doc id="2312176" url="https://pl.wikipedia.org/wiki?curid=2312176" title="Águas da Prata">
Águas da Prata

Águas da Prata – miasto i gmina w Brazylii, w stanie São Paulo. Znajduje się w mezoregionie Campinas i mikroregionie São João da Boa Vista.

</doc>
<doc id="2312177" url="https://pl.wikipedia.org/wiki?curid=2312177" title="Circaea intermedia">
Circaea intermedia



</doc>
<doc id="2312178" url="https://pl.wikipedia.org/wiki?curid=2312178" title="Giovanni Gerolamo Savoldo">
Giovanni Gerolamo Savoldo

Giovanni Gerolamo Savoldo (ur. ok. 1480-1485, zm. po 1548) – włoski malarz renesansowy.
Mało znany artysta zaliczany do szkoły weneckiej. Urodził się Brescii, jednak pierwsza wzmianka o nim pochodzi dopiero 1508 z Florencji, gdzie został członkiem gildii malarskiej. Później działał głównie w Wenecji, być może pracował też w Mediolanie i Parmie. Ostatnia wzmianka o artyście pochodzi z 1548 roku, gdy Pietro Aretino użył w stosunku do jego osoby określenia "zgrzybiały", co może świadczyć o podeszłym wieku.
Savoldo pozostawił po sobie niewielki dorobek, za najlepsze uchodzą liryczne sceny nocne, w których wykorzystywał efekty świetlne. Jednym z najbardziej znanych dzieł malarza jest "Maria Magdalena zbliżająca się do Grobu", obraz został wykonany w kilku wersjach m.in. jedna znajduje się w National Gallery w Londynie.

</doc>
<doc id="2312179" url="https://pl.wikipedia.org/wiki?curid=2312179" title="Caconde">
Caconde

Caconde – miasto i gmina w Brazylii, w stanie São Paulo. Znajduje się w mezoregionie Campinas i mikroregionie São João da Boa Vista.

</doc>
<doc id="2312180" url="https://pl.wikipedia.org/wiki?curid=2312180" title="Grunwald (organizacja młodzieżowa)">
Grunwald (organizacja młodzieżowa)

Grunwald - tajna młodzieżowa organizacja antykomunistyczna, działająca w Trzciance w latach 1950-1951.
Powstanie.
Organizacja została założona wiosną 1950 roku przez Witolda Majewskiego, późniejszego dowódcę i skupiała w swoich strukturach dwudziestu członków, w głównej mierze młodzież z trzcianeckiego liceum ogólnokształcącego. Głównym celem organizacji była walka z systemem komunistycznym. Do zadań "Grunwaldowców" należało zbieranie materiałów wybuchowych i broni, wydawanie broszurek propagandowych, napisy na murach ("Niech żyje AK, precz z PZPR"), a także wyszukiwanie kontaktów z innymi organizacjami antykomunistycznymi. Dziewczęta należące do "Grunwaldu" miały pełnić rolę sanitariuszek. 
Pierwsi członkowie złożyli przysięgę w kwietniu 1950 r., klęcząc i trzymając dłoń na krucyfiksie. Sami ułożyli treść roty:
Przysięgam w imię Boga Wszechmogącego wierność organizacji o wyzwolenie ojczyzny z pęt komunizmu. Pragnę całym życiem dążyć do wskrzeszenia prawdziwej Niepodległej Polski. Tak mi dopomóż Panie Boże, Ojcze Wszechmogący.
Akcje.
Pierwszą poważną akcją "Grunwaldu" miało być zabicie funkcjonariusza trzcianeckiego Urzędu Bezpieczeństwa, okrytym złą sławą, Czesława Nowaka. Dowódca powierzył wykonanie wyroku Józefowi Urbanowiczowi ps. "Pantera". Akcja miała się odbyć wieczorem, gdy Nowak miał wracać z wieczornego seansu w kinie. Urbanowicz, uzbrojony w belgijski pistolet FN czekał na funkcjonariusza w pobliżu jego domu przy ul. Tetmajera. Do wykonania wyroku jednak nie doszło, gdyż Nowak wracał wraz z żoną, a za nimi szła kilkuosobowa grupa ludzi.
Kolejną akcją organizacji miał być zamach na działaczy Związku Młodzieży Polskiej oraz działaczach partyjnych, przebywających w Trzciance 18 maja 1950 r. Spotkanie odbywało się w sali gimnastycznej obecnego Zespołu Szkół Ponadgimnazjalnych. Według planu akcji, ładunek wybuchowy umieszczony w lampie przy stole, gdzie siedzieli aktywiści, miał zostać zdetonowany po naciśnięciu włącznika. Do detonacji jednak nie doszło, gdyż spotkanie zakończyło się dość wcześnie i nie było potrzeby zapalenia światła.
Ładunek miał zostać usunięty następnego dnia, lecz wykonawcę ubiegł szkolny woźny. Jeden z uczestników nieudanego zamachu próbował odzyskać detonator od woźnego. Ten jednak nie oddał go, a poinformował o zdarzeniu Urząd Bezpieczeństwa.
Pierwsze aresztowania.
Wkrótce nastąpiło aresztowanie trzech "Grunwaldowców": Zbigniewa Skrzyńskiego, Antoniego Nowakowskiego oraz Jana Bachnija. Cała trójka została umieszczona w areszcie Urzędu Bezpieczeństwa Publicznego w Pile. Po półrocznym śledztwie, w grudniu 1950 r. Wojskowy Sąd Rejonowy w Poznaniu na sesji wyjazdowej w Pile, uznał oskarżonych winnych zarzucanych im czynów. Antoni Nowakowski otrzymał karę 9 lat pozbawienia wolności, Zbigniew Skrzyński lat 7, a Jan Bachnij 5 lat.
Dekonspiracja.
Do dekonspiracji grupy doszło jesienią 1951 r. Wkrótce nastąpiły aresztowania pozostałych członków organizacji. Przeważnie byli oni zabierani przez funkcjonariuszy UB z mieszkań. Józef Urbanowicz został zatrzymany na uczelni - Akademii Medycznej w Łodzi. Wszyscy zostali przewiezieni do siedziby Wojewódzkiego Urzędu Bezpieczeństwa Publicznego w Poznaniu przy ul. Kochanowskiego. W trakcie śledztwa wyszło na jaw, że jeden z członków organizacji, Wacław Skorobogaty, był agentem UB w strukturach "Grunwaldu". 
Pierwsze procesy odbyły się zimą 1952 r. Wszyscy członkowie, z wyjątkiem Wacława Skorobogatego, zostali skazani na karę pozbawienia wolności:
"Grunwaldowcy" odbywali kary w więzieniach w : Goleniowie, Potulicach, Rawiczu, Wronkach oraz w kamieniołomach w: Piechcinie, Strzelcach Opolskich a także w obozach pracy w: Dębem koło Sanoka. Strzegomiu, Bielawach, Jaworznie. Dziewczęta zostały skierowane do więzień w Bojanowie i Gronowie.
Wolność.
Nieznaczna część więźniów wyszła na wolność w 1953 r. Reszta dopiero po amnestii w 1956. Wszyscy mieli problemy z powrotem do normalnego życia, władze utrudniały im powrót na uczelnie oraz zdobycie pracy. Po opuszczeniu więzienia jedynie Józef Urbanowicz powrócił na studia. Po ukryciu konspiracyjnej przeszłości, ukończył Akademię Rolniczą w Poznaniu oraz ekonomię na SGGW w Warszawie. 
Józef Urbanowicz jest współzałożycielem Wielkopolskiego Oddziału Związku Więźniów Politycznych Okresu Stalinowskiego. Członkami Związku byli również Zbigniew Skrzyński oraz Ryszard Pyrzyński.
Upamiętnienie.
10 listopada 2010 r. w trzcianeckim Liceum Ogólnokształcącym im. Stanisława Staszica odsłonięto tablicę pamiątkową, poświęconą organizacji "Grunwald".

</doc>
<doc id="2312181" url="https://pl.wikipedia.org/wiki?curid=2312181" title="Super AMOLED Plus">
Super AMOLED Plus



</doc>
<doc id="2312182" url="https://pl.wikipedia.org/wiki?curid=2312182" title="Zaproszenie (dokument urzędowy)">
Zaproszenie (dokument urzędowy)



</doc>
<doc id="2312183" url="https://pl.wikipedia.org/wiki?curid=2312183" title="Casa Branca">
Casa Branca

Casa Branca – miasto i gmina w Brazylii, w stanie São Paulo. Znajduje się w mezoregionie Campinas i mikroregionie São João da Boa Vista.

</doc>
<doc id="2312184" url="https://pl.wikipedia.org/wiki?curid=2312184" title="Maciej Staniecki">
Maciej Staniecki

Maciej Staniecki (ur. 27 kwietnia 1967 w Łodzi) – polski kompozytor, gitarzysta i producent muzyczny. Autor muzyki filmowej i teatralnej.
Życiorys.
Kompozytorską twórczość rozpoczął w latach dziewięćdziesiątych od wieloletniej współpracy z łódzkim Teatrem Imienia Róży Van Der Blaast. W filmie zadebiutował w 2002 roku pisząc muzykę do filmu "Paradox Lake" w reżyserii Przemysława Reuta. Kolejne filmy z muzyką Stanieckiego to "Superprodukcja" i "Vinci" w reżyserii Juliusza Machulskiego. Jest też autorem muzyki dla spektaklu tv 19. Południk J.Machulskiego.
Nagrał cztery solowe płyty z muzyką instrumentalną wydane przez wydawnictwo Requiem Records. Jedna z nich zatytułowana "To co nieokreślone" została uznana przez magazyn "Hi Fi Muzyka" płytą roku 2004. Współtwórca grup Nemezis i Chwasty. Były członek Hedone, wyprodukował jedną z płyt tego zespołu – "Playboy".
Współpracuje z artystami sztuk wizualnych, stworzył m.in. muzykę do video instalacji "The Wait" holenderskiego fotografa Pietera Henketa.
Jako producent muzyczny w łódzkim Tonn Studio pracował z takimi artystami jak: Jan Młynarski, Gaba Kulka, Lotto, Jazz Band Młynarski-Masecki, Wacław Zimpel, Bastarda, Warszawskie ComboTaneczne, Brodka, Organek, Krzysztof Zalewski, Smolik / Kev Fox, Łąki Łan, Natalia Przybysz a także Snoop Dog i wieloma innymi.
Od 2017 jako gitarzysta współpracuje z łódzkim Teatrem Chorea. Od 2020 nagrywa płyty i koncertuje w ducie z tębaczem Wojciechem Jachną.

</doc>
<doc id="2312185" url="https://pl.wikipedia.org/wiki?curid=2312185" title="Manganian potasu">
Manganian potasu

Manganian potasu, , – nieorganiczny związek chemiczny, sól manganu na VI stopniu utlenienia odpowiadająca nieistniejącemu w stanie wolnym tlenkowi kwasowemu . Wykazuje silne właściwości utleniające. Wykorzystywany do otrzymywania nadmanganianu potasu.
Manganian potasu jest trwały jedynie w środowisku silnie zasadowym. W środowisku obojętnym, kwaśnym lub słabo zasadowym, dysproporcjonuje do nadmanganianu i tlenku manganu(IV):
Manganian potasu można otrzymać w wyniku podgrzewania roztworu powstałego poprzez dodanie mieszaniny nadmanganianu potasu i wodorotlenku potasu do wody. Po zmianie barwy roztworu z ciemnofioletowej na zieloną, roztwór poddaje się schłodzeniu w celu wykrystalizowania zielonych kryształów :
Zanieczyszczenie odczynników rozpuszczonym dwutlenkiem węgla prowadzi do natychmiastowego dysproporcjonowania otrzymanych jonów manganianowych.

</doc>
<doc id="2312187" url="https://pl.wikipedia.org/wiki?curid=2312187" title="Divinolândia">
Divinolândia

Divinolândia – miasto i gmina w Brazylii, w stanie São Paulo. Znajduje się w mezoregionie Campinas i mikroregionie São João da Boa Vista.

</doc>
<doc id="2312189" url="https://pl.wikipedia.org/wiki?curid=2312189" title="Współczynnik balistyczny">
Współczynnik balistyczny

Współczynnik balistyczny – wielkość charakteryzująca zdolność pocisku do przeciwstawienia się oporom aerodynamicznym na torze lotu.
Przy większej wartości współczynnika pocisk wolniej traci prędkość podczas lotu. Wartość współczynnika balistycznego pocisku jest proporcjonalna do masy pocisku, a odwrotnie proporcjonalna do wartości współczynnika kształtu pocisku i kwadratu kalibru. W pociskach podobnych geometrycznie wykonanych z materiału o tej samej gęstości masa jest proporcjonalna do sześcianu kalibru, zatem współczynnik rośnie ze wzrostem kalibru. 
Współczynnik balistyczny jest jedną z trzech podstawowych wielkości, obok kąta rzutu i prędkości początkowej, służących do obliczania toru pocisku.

</doc>
<doc id="2312190" url="https://pl.wikipedia.org/wiki?curid=2312190" title="Espírito Santo do Pinhal">
Espírito Santo do Pinhal

Espírito Santo do Pinhal – miasto i gmina w Brazylii, w stanie São Paulo. Znajduje się w mezoregionie Campinas i mikroregionie São João da Boa Vista.

</doc>
<doc id="2312194" url="https://pl.wikipedia.org/wiki?curid=2312194" title="Palaeoheterodonta">
Palaeoheterodonta

Palaeoheterodonta (pisane też: Paleoheterodonta) – klad w randze podgromady małży (Bivalvia), czasami klasyfikowany w randze nadrzędu lub rzędu blaszkoskrzelnych, uznawany za takson siostrzany dla Heterodonta, z którym wspólnie tworzą klad Heteroconchia. 
Obejmuje około 4500 gatunków małży współcześnie żyjących (oraz wiele wymarłych), głównie słodkowodnych, o muszlach w większości symetrycznych, wyłożonych wewnątrz warstwą perłową, z zamkiem schizodontowym, dobrze wykształconymi dwoma mięśniami zwieraczami i otwartym od strony brzusznej płaszczem, w tylnej części połączonym w otwory syfonalne. U dorosłych osobników brak bisioru. 
W zapisie kopalnym przedstawiciele tej grupy małży znani są z wczesnego paleozoiku.
Współcześnie żyjące Palaeoheterodonta klasyfikowane są w rzędach: 
W Polsce grupa ta jest reprezentowana przez przedstawicieli rodzin perłoródkowatych i skójkowatych.

</doc>
<doc id="2312196" url="https://pl.wikipedia.org/wiki?curid=2312196" title="Yamaha TZR 50">
Yamaha TZR 50

Yamaha TZR 50 – motorower marki Yamaha.
TZR 50 3TU (1990-1992).
Japońska wersja motoroweru, będąca drogowym odpowiednikiem sportowej Yamahy TZ 50 Road Racer (3XM) używanej w młodzieżowych zawodach. Motorower wyposażono w silnik chłodzony cieczą generujący moc 7,2 KM. Silnik wyposażono w nożny rozrusznik. Stylizację nadwozia oparto na wyglądzie większego modelu TZR 250 (3MA).
Produkowano bliźniaczy model Yamaha RZ 50 (1HK) będącym motorowerem o klasycznym kształcie.
Bliźniaczy model Yamaha TZ50 Road Racer pozbawiono zbędnych elementów nadwozia. Moc silnika wynosi 8,3 KM przy 9500 obr./min, a moment obrotowy 0,65 kg-m przy 8500 obr./min.
TZR 50R 4EU (1990–1998).
Wygląd nadwozia zmodyfikowano na wzór Yamahy TZR 250 (3XV). Najbardziej zauważalną różnicą jest zastosowanie przedniego reflektora o nowym kształcie. Motorower otrzymał nowy silnik oparty na konstrukcji bloku silnika Yamahy YZ 80. Silnik generuje moc 7,2 KM. Nowy silnik zastosowano w nowym bliźniaczym modelu Yamaha TZM 50 (motorower na 12" kołach), który zastąpił model Yamaha YSR 50 wyposażony w mocno przestarzały jak na tamte lata silnik chłodzony powietrzem. Produkowano także model Yamaha TZR 80 (4BA) przeznaczony na rynek zachodniej europy.
TZR 50 4YV, 5DU (1997–2002).
Wersja europejska. Stylistycznie znacznie różniąca się od wersji japońskich. Zastosowano koła z charakterystycznymi podwójnymi szprychami oraz pojedyncze siedzenie kierowcy i pasażera, które były cechami szczególnymi dla motocykli Yamaha z lat osiemdziesiątych. Zastosowano silnik produkcji Minarelli.
TZR 50 5WX (od 2003 r.).
Europejska wersja motoroweru wyposażona w silnik dwusuwowy Minarelli AM6.

</doc>
<doc id="2312198" url="https://pl.wikipedia.org/wiki?curid=2312198" title="Benjamin Hutchinson">
Benjamin Hutchinson

Benjamin Hutchinson (ur. 27 listopada 1987 roku w Nottingham) – angielski piłkarz występujący na pozycji napastnika. Obecnie jest bez klubu.

</doc>
<doc id="2312200" url="https://pl.wikipedia.org/wiki?curid=2312200" title="Roman Vetulani">
Roman Vetulani

Roman Vetulani (ur. 8 sierpnia 1849 w Bochni, zm. 12 sierpnia 1906 w Zawoi) – polski nauczyciel filologii klasycznej, c. k. profesor w C. K. Gimnazjum w Sanoku, propagator wychowania fizycznego, działacz społeczny, aktywista i sekretarz sanockiego gniazda Polskiego Towarzystwa Gimnastycznego „Sokół”, radny miasta Sanoka, członek honorowy Macierzy Szkolnej Księstwa Cieszyńskiego, porucznik rezerwy piechoty C. K. Armii i C. K. Obrony Krajowej.
Ojciec Kazimierza, Zygmunta, Tadeusza i Adama.
Życiorys.
Roman Vetulani urodził się 8 sierpnia 1849 w Bochni. Był synem Michała Vetulaniego (zm. 1879 w wieku 73 lat) i Franciszki z domu Śliwińskiej (zm. 1891 w wieku 71 lat).
Miał rodzeństwo: braci Jana (buchaltera Kolei Żelaznej Nadwiślańskiej w Warszawie oraz Towarzystwa Dobroczynności w Warszawie, ur. 1842; zm. 31 grudnia 1918 w Warszawie w wieku 76 lat) i Franciszka (1856–1921, inżyniera) oraz siostry Anielę i Józefę. Rodzina Vetulanich, wywodząca się z Toskanii, sprowadziła się do Polski w XVIII wieku.
W rodzinnej Bochni ukończył szkołę powszechną i niższe gimnazjum. Po ukończeniu wyższego gimnazjum we Lwowie odbył studia w zakresie filologii klasycznej na Wydziale Filozoficznym Uniwersytetu Franciszkańskiego we Lwowie. W C. K. Armii został awansowany na stopień porucznika piechoty liniowej z dniem 1 stycznia 1871. Od tego czasu do około 1879 był oficerem 80 pułku piechoty ze Lwowa, pozostając w rezerwie tej jednostki. Następnie został przeniesiony do C. K. Obrony Krajowej i zweryfikowany w stopniu porucznika piechoty z dniem 1 stycznia 1871. Około 1880–1881 był oficerem w stanie nieaktywnym, przydzielonym do galicyjskiego batalionu piechoty obrony krajowej nr 63 we Lwowie.
26 września 1875 jako kandydat stanu nauczycielskiego został mianowany suplentem (zastępcą nauczyciela) w C. K. II Gimnazjum we Lwowie z wykładowym językiem niemieckim. Dysponując egzaminem w zakresie nauczania filologii klasycznej w niższych gimnazjach uczył języków łacińskiego, niemieckiego, polskiego, greckiego.
Reskryptem C. K. Wysokiego Prezydium Rady Szkolnej Krajowej z 22 sierpnia 1883 w charakterze suplenta został przeniesiony ze stanowiska zastępcy nauczyciela z II Gimnazjum we Lwowie na równorzędną posadę do C. K. Gimnazjum w Sanoku. Reskryptem z 18 sierpnia 1884 C. K. Ministra Wyznań i Oświecenia został mianowany nauczycielem rzeczywistym. W sanockim gimnazjum uczył filologii klasycznej, języka łacińskiego, języka polskiego, języka greckiego, gimnastyki oraz był kierownikiem zabaw i gier dla młodzieży, których był inicjatorem. Reskryptem Wysokiego c. k. Prezydium Rady Szkolnej Krajowej z 29 października 1887 został zatwierdzony na stałe w zawodzie nauczyciela i otrzymał tytuł c. k. profesora. W zawodzie otrzymał ósmą rangę służbową od 1 stycznia 1900 i siódmą rangę 27 października 1904. Po zapoznaniu się z organizacją gier i zabaw w Parku Jordana w Krakowie wcielił te założenia w ramach sanockiego gimnazjum. Zajęcia te prowadził w czasie pauz w godzinach szkolnych lub w porach popołudniowych. Był pierwszym sanoczaninem, który stworzył podręcznik szkolny do wychowania fizycznego (1897/1898). Propagował wychowanie fizyczne wśród młodzieży i mieszkańców Sanoka. Zasługi Romana Vetulaniego w zakresie wychowania fizycznego sanockich gimnazjalistów zostały docenione na łamach „Przeglądu Higienicznego” w numerze 10/1895.
Został odznaczony austro-węgierskim Medalem Jubileuszowym Pamiątkowym dla Cywilnych Funkcjonariuszów Państwowych. Od władz oraz społeczeństwa otrzymywał także wyrazy uznania za kształtowanie fizycznego rozwoju młodzieży.
Udzielał się w działalności społecznej, należąc do różnych towarzystw oraz instytucji humanitarnych. Kulturę fizyczną propagował nie tylko w gimnazjum, ale także wśród mieszkańców Sanoka. Pełnił mandat radnego miejskiego w Sanoku (został wybrany w 1884). Znalazł się w delegacji miasta na pogrzeb Józefa Ignacego Kraszewskiego w Krakowie 18 kwietnia 1887 oraz na uroczystość odsłonięcia Pomnika Jana III Sobieskiego we Lwowie 20 listopada 1898 (wraz z Pawłem Hydzikiem). Uzyskał prawo swojszczyzny, oznaczające przynależność do miasta. Był jednym z założycieli sanockiego gniazda Polskiego Towarzystwa Gimnastycznego „Sokół”, w którym pełnił funkcje członka i sekretarza wydziału oraz zastępcy delegata Związku i był jednym z najaktywniejszych działaczy. Wraz z przedstawicielami macierzystego oddziału uczestniczył w jubileuszowym I Zlocie Sokolim od 5 do 6 czerwca 1892 we Lwowie z okazji 25-lecia Towarzystwa. Był członkiem wydziału Towarzystwa Korpusów Wakacyjnych w Sanoku. Uczestniczył w Kongresie Pedagogów Polskich we Lwowie (16-18 lipca 1894), gdzie miał wygłosić referat pt. "O ile szkoła średnia obecna może przyczynić się do fizycznego wykształcenia młodzieży?". Był członkiem i działaczem Towarzystwa Nauczycieli Szkół Wyższych we Lwowie, 17 listopada 1894 został wybrany zastępcą członka wydziału na rok 1895 koła jasielsko-sanockiego TNSW z siedzibą w Sanoku, z zastępstwem w Sanoku. Działał w Towarzystwie Pomocy Naukowej w Sanoku, gdzie w czerwcu 1896 został wybrany członkiem komisji rewizyjnej, a w styczniu 1897 został wybrany rewidentem wydziału. Był członkiem zwyczajnym Macierzy Szkolnej dla Księstwa Cieszyńskiego, pełnił funkcję delegata, a w uznaniu swoich zasług w 1898 otrzymał tytuł członka honorowego tej organizacji. Był także członkiem Towarzystwa Filologicznego, sanockiego koła Towarzystwa Szkoły Ludowej.
Pracę zawodową i społeczną kontynuował mimo tego, że chorował. Latem 1906 wyjechał do Zawoi celem poratowania zdrowia. Tam zmarł 12 sierpnia 1906 w wieku niespełna 58 lat na zawał serca. Tam został pochowany 14 sierpnia 1906, a podczas pogrzebu przemówienie pożegnalne wygłosił prof. Antoni Bielak z sanockiego gimnazjum.
Rodzina.
Roman Vetulani 19 listopada 1887 zawarł związek małżeński z Matyldą Pisz, córką bocheńskiego drukarza i księgarza Wawrzyńca Pisza oraz Marianny Krawczyńskiej. Ich ślub odbył się w kościele w Bochni, a świadkami byli Władysław Pisz (brat Matyldy) i Jan Vetulani (brat Romana). W 1889 r. urodził się im syn Kazimierz. Matylda Pisz zmarła w Sanoku po czterech latach małżeństwa, 15 grudnia 1891, w wieku trzydziestu lat. Została pochowana w rodzinnym grobie Piszów w Bochni, obok swoich rodziców i dwóch braci.
Roman Vetulani ożenił się ponownie w 1893 z Elżbietą Karoliną z domu Kunachowicz, z którą miał pięcioro dzieci: Zygmunta (ur. 1894, ekonomistę i dyplomatę), Marię Józefę (1895–1945; absolwentkę VIII klasy w Prywatnym Gimnazjum Żeńskim z prawem publiczności im. Juliusza Słowackiego we Lwowie w 1914 roku, magister nauk ekonomicznych, urzędniczkę prywatną Banku Rolnego w Krakowie), Tadeusza (ur. 1897, biologa i zootechnika), Adama (ur. 1901, historyka prawa średniowiecznego) oraz Elżbietę (zmarłą na gruźlicę 20 grudnia 1921, w wieku 18 lat). Rodzina Vetulanich zamieszkiwała w Sanoku w domu przy ulicy Floriańskiej, a od 1886 w Willi Zaleskich przy placu św. Jana.
Podczas pracy w Sanoku Roman Vetulani opiekował się swoim bratankiem, Janem Vetulani (synem Jana), który zmarł w 1888 jako uczeń V klasy sanockiego gimnazjum.
Po śmierci męża wdowa po Romanie Vetulanim, Elżbieta, posiadała realność przy ulicy Podgórze pod numerem konskrypcyjnym 284, gdzie zamieszkiwała wraz z dziećmi.
Po wybuchu I wojny światowej Elżbieta Vetulani wyjechała z Sanoka 19 września 1914 zostawiając dom rodzinny, następnie dotarła do Cieszyna, a po dwóch miesiącach podróży do Wiednia, gdzie przebywała wraz z pięcioma bliskimi osobami.
Pamięć.
Przychylnie o Romanie Vetulanim wyraził się w swoich wspomnieniach jego uczeń w sanockim gimnazjum, Stanisław Rymar, który uznał go za „dobrego filologa”.
Tak mówił o Romanie Vetulanim po latach jego wnuk Jerzy:
Podczas procesu zmian nazw ulicy w Sanoku w maju 1989 zaproponowano nazwanie jednej z odnóg ulicy Wincentego Witosa w dzielnicy Dąbrówka „ulicą Vetulanich”. Ulica pod taką nazw w ww. dzielnicy widnieje w źródłach urzędowych z 1990, jednak współcześnie nie ma już jej w wykazie ulic miasta Sanoka.

</doc>
<doc id="2312201" url="https://pl.wikipedia.org/wiki?curid=2312201" title="Paleoheterodonta">
Paleoheterodonta



</doc>
<doc id="2312203" url="https://pl.wikipedia.org/wiki?curid=2312203" title="Cheng Hao">
Cheng Hao

Cheng Hao (ur. 1032, zm. 1085), znany też jako Cheng Mingdao (程明道) – uczony z czasów dynastii Song.
Był starszym bratem Chenga Yi oraz bratankiem Zhanga Zaia. Przez rok kształcił się razem z Zhou Dunyi. Piastował liczne stanowiska w administracji państwowej. Jego aktywność filozoficzna w wielu punktach łączyła się z działalnością Chenga Yi. Razem z nim podejmował refleksje o sercu-umyśle, naturze ludzkiej, Niebiańskiej Zasadzie czy samodoskonaleniu. Bracia uznawali dychotomię stanowiącej budulec wszechświata siły materialnej "qi" oraz pierwotnej i nadrzędnej wobec niej zasady "li". Ich wspólne poglądy legły u podstaw szkoły "Luoxue".
Wśród samodzielnie wypracowanych przez niego poglądów można znaleźć twierdzenie o tym, że uniwersalna zasada mieści się w sercu-umyśle, przez którego poszerzanie można poznać Niebo, człowiek natomiast stanowi jedność z dziesięcioma tysiącami bytów. Inspirując się dziełem "Ximing" Zhanga Zaia oraz doktryną Mencjusza wysunął pogląd, iż główną cechą humanitarności jest odczuwanie jedności ze wszystkimi rzeczami. 
Zaliczany do Pięciu Mistrzów początkowego okresu rządów Songów.

</doc>
<doc id="2312204" url="https://pl.wikipedia.org/wiki?curid=2312204" title="Chevrolet Corvette C6 ZR1">
Chevrolet Corvette C6 ZR1



</doc>
<doc id="2312206" url="https://pl.wikipedia.org/wiki?curid=2312206" title="Butyrolakton">
Butyrolakton



</doc>
<doc id="2312207" url="https://pl.wikipedia.org/wiki?curid=2312207" title="Roland Garros 2011">
Roland Garros 2011



</doc>
<doc id="2312208" url="https://pl.wikipedia.org/wiki?curid=2312208" title="Bk-MDEA">
Bk-MDEA



</doc>
<doc id="2312209" url="https://pl.wikipedia.org/wiki?curid=2312209" title="Roland Garros 2010">
Roland Garros 2010



</doc>
<doc id="2312210" url="https://pl.wikipedia.org/wiki?curid=2312210" title="Roland Garros 2009">
Roland Garros 2009



</doc>
<doc id="2312211" url="https://pl.wikipedia.org/wiki?curid=2312211" title="Spot (ekonomia)">
Spot (ekonomia)



</doc>
<doc id="2312212" url="https://pl.wikipedia.org/wiki?curid=2312212" title="Roland Garros 2008">
Roland Garros 2008



</doc>
<doc id="2312213" url="https://pl.wikipedia.org/wiki?curid=2312213" title="Pył">
Pył



</doc>
<doc id="2312218" url="https://pl.wikipedia.org/wiki?curid=2312218" title="Bądź pozdrowion, krzyżu święty">
Bądź pozdrowion, krzyżu święty

Bądź pozdrowion, krzyżu święty – incipit średniowiecznej pieśni religijnej nieznanego autorstwa. Tekst stanowi obszerną polską parafrazę łacińskiego hymnu Wenancjusza Fortunata (biskup Poitiers, później święty Kościoła katolickiego). Hymn ten, o incipicie "Vexilla regis prodeunt", zamieszczano w brewiarzu z przeznaczeniem na Niedzielę Palmową.
Polska pieśń miała kilkanaście różnych odmian redakcyjnych, różniących się np. formą literacką – w niektórych występuje proza rymowana, w innych zastosowano układ wierszowany. Najstarsza znana wersja pochodzi z drugiej połowy XV w. (rękopis przechowywany jest w Bibliotece Narodowej, sygn. Rps 3039 I, karty 52v–54v). Inne wydanie, również pochodzące z drugiej połowy XV w., to śpiewnik bernardyński z Kobylina (przechowywany w Bibliotece Raczyńskich w Poznaniu). W tej odmianie pieśń ma układ wierszowany, składa się z 44 wersów podzielonych na strofy po 4 wersy każda.
Inne tytuły, pochodzące z incipitów różnych wariantów tekstu:

</doc>
<doc id="2312220" url="https://pl.wikipedia.org/wiki?curid=2312220" title="Funkcje eliptyczne Jacobiego">
Funkcje eliptyczne Jacobiego

Funkcje eliptyczne Jacobiego – funkcje eliptyczne (dwuokresowe funkcje meromorficzne) zdefiniowane przez Carla Jacobiego, wykazujące pewne podobieństwo do funkcji trygonometrycznych.
Definicja.
Funkcje formula_1 formula_2 i formula_3 można zdefiniować jako funkcje analityczne w otoczeniu zera spełniające warunki:
gdzie formula_7 to niezupełna całka eliptyczna pierwszego rodzaju.
Glaisher wprowadził też następujące oznaczenia:
Własności.
Dla formula_9 i formula_10 (formula_11 to zupełna całka eliptyczna pierwszego rodzaju) można zapisać okresy funkcji:
Funkcje Jacobiego przyjmują wartości rzeczywiste dla formula_21 a dla formula_22 i formula_23 redukują się do następujących funkcji:
Funkcje te spełniają też następujące zależności:
gdzie formula_32 formula_33 i formula_34
Ich pochodne dane są przez:

</doc>
<doc id="2312225" url="https://pl.wikipedia.org/wiki?curid=2312225" title="Cachiagijn Elbegdorż">
Cachiagijn Elbegdorż



</doc>
<doc id="2312228" url="https://pl.wikipedia.org/wiki?curid=2312228" title="Cheng Yi">
Cheng Yi

Cheng Yi (ur. 1033, zm. 1107) – uczony z czasów dynastii Song. Jeden z twórców neokonfucjanizmu, zaliczany do Pięciu Mistrzów początkowego okresu rządów Songów. 
Młodszy brat Cheng Hao; bracia Cheng pochodzili z urzędniczej rodziny uczonych konfucjańskich (ich wujem był Zhang Zai); nauki pobierali u Zhou Dunyi. Cheng Yi odnosił sukcesy w Akademii Cesarskiej, nie uzyskał wszakże najwyższego stopnia urzędniczego "jinshi". Następnie nauczał w Luoyangu, gromadząc wokół siebie grupkę uczniów zwanych „czterema mistrzami szkoły Cheng”. Mianowany nauczycielem cesarza, nie zyskał popularności na dworze, ze względu na surowość i duże wymagania. Był przeciwnikiem Wang Anshi i to zaangażowanie w politykę spowodowało jego banicję, a następnie trudności w nauczaniu i zniszczenie pism. Uniewinniony został dopiero na rok przed śmiercią.
Jego działalność jako filozofa często łączyła się z aktywnością Cheng Hao. Razem podejmowali refleksje o sercu-umyśle, naturze ludzkiej, Niebiańskiej Zasadzie czy samodoskonaleniu. Bracia uznawali dychotomię stanowiącej budulec wszechświata siły materialnej "qi" oraz pierwotnej i nadrzędnej wobec niej zasady "li". Ich wspólne poglądy legły u podstaw szkoły "Luoxue". 
Jego samodzielnie rozwijane koncepcje koncentrowały się wokół zasady ("li"), mającej stanowić podstawę wszystkich rzeczy i zdarzeń. Uznawał, że jest ona niezmienna i wieczna, a jej zrozumienie stanowi ważny element duchowego doskonalenia. Ludzkie serce-umysł ("xin") i natura ("xing") pochodzą od "li", podobnie jak budujące świat "qi", które może być czyste lub zmącone. Ponieważ ludzkie serce-umysł pochodzi od "li", jest w nim zaszczepiona naturalna dobroć, której możemy nie dostrzegać jeśli nasze "qi" jest wzburzone. Dlatego kluczowe jest studiowanie i samodoskonalenie, by odkryć tę wewnętrzną dobroć.

</doc>
<doc id="2312237" url="https://pl.wikipedia.org/wiki?curid=2312237" title="Mistrzostwa Krajów Bałkańskich w Maratonie 2011">
Mistrzostwa Krajów Bałkańskich w Maratonie 2011

Mistrzostwa Krajów Bałkańskich w Maratonie 2011 – zawody lekkoatletyczne, które rozegrano 8 maja w stolicy Macedonii Skopju. Czempionat odbył się w ramach piątej edycji "Skopje Marathon", w którym wystartowało 3000 uczestników z 33 krajów – w biegu tryumfowali Kenijczyk Dicskon Terer z czasem 2:23:51 oraz jego rodaczka Cecilia Wangui Warutumo z czasem 2:50:07.

</doc>
<doc id="2312240" url="https://pl.wikipedia.org/wiki?curid=2312240" title="Ferdynand Jarocha">
Ferdynand Jarocha

Ferdynand Józef Jarocha (ur. 20 lipca 1922 w Koszycach, zm. 26 września 2013 w Warszawie) – polski rzeźbiarz, absolwent Wydziału Rzeźby Akademii Sztuk Pięknych w Warszawie. Brał udział w powojennych pracach rekonstrukcyjnych i konserwatorskich warszawskich zabytków. Jest autorem ponad 700 rzeźb (stan na koniec lat 70. i początek lat 80. XX wieku) w tym monumentalnych pomników, przeważnie rozlokowanych w Polsce, ale też i w USA, Francji i w Rosji. Ferdynand Jarocha jest też autorem wielu wierszy, opublikowanych okazyjnie w felietonach, czy też w tematycznych rozdziałach czasopism.
Był żołnierzem Batalionów Chłopskich i Armii Krajowej.
Życiorys.
Urodził się w świętokrzyskich Koszycach koło Wojciechowic w 1922 roku, gdzie spędził swoje dzieciństwo, jako szesnastoletni młodzieniec podczas rozpoczętej II wojny światowej w 1939 roku udał się wraz z wojskiem na Warszawę przed nadjeżdżającą armią niemiecką. Około 1941 roku Jarocha wrócił w swoje rodzinne strony i jako żołnierz brał udział w walkach partyzanckich, m.in. w Batalionach Chłopskich i AK (lata 1942–1945) pod pseudonimem „Laur”. Z czasem wstąpił do Wojska Polskiego, gdzie został wytypowany do szkoleń wojskowych w szkole chorążych w Chełmie, a następnie w kompanii obserwacyjno-meldunkowej 1 Armii WP oraz w 86 pułku artylerii przeciwlotniczej w Lesznie (1945–1947).
Po zakończeniu wojny Jarocha przybył do Warszawy, gdzie był przygotowywany przez rok przez księży na zakonnika (chciał zostać kaznodzieją), jednakże ostatecznie zrezygnował z tej drogi życia. W latach 1947–1949 uczęszczał w trybie wieczorowym do liceum plastycznego mieszczącego się wówczas przy ul. Szwoleżerów w Warszawie. W tym okresie Jarocha wykonywał pierwsze prace konserwatorskie przy zabytkach Warszawy. W 1950 roku dostał się na Wydział Rzeźby Akademii Sztuk Pięknych w Warszawie, w 1956 został jej absolwentem, w 1957 zaś obronił dyplom. W czasie studiów był wychowankiem prof. Mariana Wnuka zaś nauki i warsztat podczas rekonstrukcji zabytków zdobył pod kierunkiem prof. Romualda Zerycha. Jarocha miał problemy ze statusem studenta, z uwagi na obciążającą go patriotyczną kartę żołnierza AK. Ministerstwo Bezpieczeństwa Publicznego doprowadziło do relegowania Jarochy z uczelni ASP. Pomimo szykan przez władze komunistyczne, dzięki pomocy osób doceniających młodego artystę, Jarochę ponownie przyjęto na Wydział Rzeźby. Po ukończeniu Akademii Ferdynand Jarocha na stałe zamieszkał w Warszawie, gdzie założył swoją pracownię. W latach 50. XX wieku poślubił Aleksandrę z domu Skrzypczak – lekarza medycyny specjalistę z dziedziny psychologii i chorób tropikalnych. Lekarza zakładowego Fabryki Samochodów Osobowych (FSO Warszawa). Od początku lat 60. do końca 90. XX wieku prowadził intensywną działalność artystyczną – rzeźbiarską. Jarocha wraz z żoną mieszkał na Pradze, dopiero po śmierci żony (zmarłej w 2001 roku) przeniósł się na Wolę i tam mieszkał do swojej śmierci. Zmarł w Warszawie i został pochowany na Cmentarzu Wojskowym na Powązkach kwatera C15 rząd 6 miejsce 18.
Działalność artystyczna.
Ferdynand Jarocha rozpoczął pierwsze prace w okresie mniej więcej, gdy dostał się do wieczorowego liceum plastycznego w Warszawie, wtedy to zajmował się odrestaurowywaniem, odnawianiem i konserwacją zniszczonych po wojnie pałaców, obiektów sakralnych, pomników, a także elementów dekoracyjnych na elewacjach kamienic w architekturze ulic miasta. Pierwsze własne rzeźby, artysta wykonał będąc już studentem Wydziału Rzeźby na ASP w Warszawie. Musiał wówczas odnaleźć się w PRL-owskiej Polsce, narzuconej przez radziecki nurt artystyczny – Socrealizm m.in. nakazano mu wykonać popiersie Lenina czy Stalina (miał postawione zadanie na uczelni). W czasie studiów również kontynuował prace konserwatorskie nad zabytkami (min. pracował nad figurą Jezusa w katedrze św. Jana na Starym Mieście, rzeźbił drogę krzyżową w drewnie, a także ołtarz w kościele Paulinów na Nowym Mieście w Warszawie oraz naprawiał połamane i poniszczone rzeźby Pałacu Branickich w Warszawie i w Białymstoku, Pałac Potockich w Warszawie i w Jabłonnie, Pałac Mostowskich w Warszawie). Pierwszym sukcesem artystycznym Ferdynanda Jarochy był odsłonięty w 1962 roku pomnik Michała Szuberta w warszawskim Ogrodzie Botanicznym. W 1963 roku Ferdynand Jarocha wykonał płaskorzeźbę Walentiny Tierieszkowej, a następnie przekazał ją do byłego ZSRR. Kolejnym dziełem Jarochy był postawiony w Wiźnie, w 1967 roku Pomnik Obrońcom Wizny upamiętniający walki nad rzeką Narwią w 1939 roku. Po pewnym czasie Ferdynand Jarocha zainteresował się Konstantym Ciołkowskim – rosyjskim wynalazcą silnika rakietowego, postanowił więc wykonać jego popiersie. Popiersie Ciołkowskiego w 1973 roku zostało przekazane do Muzeum Kosmonautyki w Kałudze i stoi na honorowym miejscu. Podczas podróży do byłego ZSRR oraz podczas załatwiania wszelkich formalności związanych z rzeźbą Ciołkowskiego, artyście towarzyszył Jerzy Sacewicz, szczególnie ze względu na dobrą znajomość języka rosyjskiego. Z innych źródeł wynika, że Jerzy Sacewicz był współinicjatorem upamiętnienia Ciołkowskiego w formie popiersia. W latach 70. XX stulecia artysta rzeźbiarz stworzył szereg cykli studyjnych, które swą tematyką obejmowały partyzantów, żołnierzy i młode pokolenie walczące w czasie II wojny światowej, obejmowały również tzw. wielkich polaków, bohaterów narodowych, artystów, działaczy, naukowców itd. Rzeźbiarz pod koniec lat 70. stworzył realistyczno, surrealistyczno-abstrakcyjny cykl "Studia nad Chopinem w rzeźbie" (cykl zawierał ok. 100 rzeźb), a także cykl przedstawiający realistyczno-surrealistyczne rzeźby miłosne, który później nazwał "Odwieczne misterium miłości" (cykl zawierał ok. 100 rzeźb).
Wystawy.
Wystawy indywidualne.
Opracowano na podstawie materiału źródłowego

</doc>
<doc id="2312245" url="https://pl.wikipedia.org/wiki?curid=2312245" title="Temida (tytanida)">
Temida (tytanida)

Temida (gr. Thémis, łac. Themis) – w mitologii greckiej bogini i uosobienie sprawiedliwości, prawa i wiecznego porządku.
Temida uchodziła za córkę Uranosa i Gai. Zanim Zeus poślubił Herę, pojął za małżonkę Temidę. Z ich związku narodziły się trzy hory – Eunomia, Dike, Ejrene – oraz trzy Mojry (według popularniejszej teorii Mojry istniały wraz z Chaosem i po nim), a także dziewica Astraja (uosobienie sprawiedliwości) oraz nimfa rzeki Erydanu (Eridanos). Niektórzy podają, że owocem tego związku miały być Hesperydy.
Według mitografów i filozofów Temida miała być główną doradczynią Zeusa. Przypisuje się jej między innymi, że to ona radziła Zeusowi wziąć skórę z Amaltei. Według Jana Parandowskiego przewidziała wojnę trojańską. Jako jedyna z pierwszej generacji bóstw, pozostała na Olimpie. Tradycyjnie Temida była przedstawiana z wagą i mieczem, niekiedy z opaską na oczach. Opaska na oczach symbolizuje bezstronność. W wielu miastach greckich miała świątynie, często w pobliżu świątyń Gai lub Demeter.
Figury Temidy często występują na sali sądowej. Jej postać widnieje także na pieczęci stanowej Nowego Jorku. W Polsce można ją zobaczyć w herbie Janowca Wielkopolskiego.

</doc>
<doc id="2312248" url="https://pl.wikipedia.org/wiki?curid=2312248" title="Strzeszynek">
Strzeszynek

Strzeszynek – wypoczynkowa część Poznania, położona w północno-zachodnim rejonie miasta, pośród rozległych kompleksów leśnych, pomiędzy Strzeszynem, a Psarskiem. Do Poznania włączona w 1940.
Historia.
Jako duża wieś z własnym kościołem pojawił się Strzeszynek w dokumentach z 1388. W XIX wieku tutejszy folwark prowadził własną cegielnię, mleczarnię i gorzelnię. W 1940 włączono go w obszar Poznania. Jeszcze w 1956 na planie miasta zaznaczana była część Strzeszynek Młyn - w miejscu przecięcia Bogdanki z ul. Lutycką. W 1960 utworzono tu pierwszy w mieście kemping. W 1963 lub 1965 powstała restauracja „Oaza” – element kompleksu rekreacyjno-plażowego (później obok dostawiono motel i domki wypoczynkowe). W „Oazie” po raz pierwszy w Poznaniu po II wojnie światowej zaprezentowano pokaz striptizu. W latach 80. XX wieku ośrodek przeżywał trudności związane z dekapitalizacją infrastruktury.
Charakter.
Strzeszynek jest dzielnicą rekreacyjno-wypoczynkową, pozbawioną praktycznie znaczenia mieszkaniowego, co jest związane z położeniem nad Jeziorem Strzeszyńskim, popularnym celem letniego wypoczynku mieszkańców Poznania. Nad jeziorem znajdują się liczne plaże, punkty małej gastronomii, restauracje, pomosty, przystanie, place sportowe, urządzenia rekreacyjne i zabawowe, a także domki wypoczynkowe, motel, kemping i Hotel "Rezydencja Solei 2" (ten ostatni nieco dalej – przy ul. Wałeckiej). Strzeszynek jest popularny przez cały rok, jako miejsce uprawiania rekreacyjnej jazdy rowerem, biegania, czy nordic walkingu. Przebiega przezeń Transwielkopolska Trasa Rowerowa i zielony szlak pieszy. 
Przez Strzeszynek i Jezioro Strzeszyńskie przepływa Bogdanka, do której uchodzi w tym rejonie Strzeszyński Strumień. Przy ulicy Wałeckiej stoi leśniczówka "Strzeszynek".
Kapliczka.
Na skwerze przy ul. Koszalińskiej znajduje się ceglana kapliczka przydrożna pod wezwaniem Niepokalanego Serca Matki Bożej z figurą Maryi w niszy, której fundator nie jest już znany. Zwieńczona jest żelaznym krucyfiksem. Prawdopodobnie kiedyś miała wezwanie św. Mikołaja – strzegącego przed wilkami (takie kapliczki stawiano z reguły na skrajach kompleksów leśnych). Tradycja ta przetrwała wśród starszych mieszkańców okolic, którzy nadal mawiają "iść koło św. Mikołaja". 
Komunikacja.
Dojazd zapewniają autobusy linii 195 z pętli "Ogrody" (przystanek "Strzeszynek"). W sezonie letnim docierają tu także autobusy linii 146, a linia 195 ma znacząco zwiększaną częstotliwość kursowania. Przy ul. Koszalińskiej rozlokowano natomiast rozległe parkingi leśne dla aut prywatnych.
Szlak turystyczny.
Przez Strzeszynek przebiega szlak turystyczny Golęcin – Krzyżowniki

</doc>
<doc id="2312249" url="https://pl.wikipedia.org/wiki?curid=2312249" title="Temida">
Temida



</doc>
<doc id="2312251" url="https://pl.wikipedia.org/wiki?curid=2312251" title="Cut (album)">
Cut (album)

Cut – debiutancki album brytyjskiej grupy punkrockowej The Slits, wydany pierwotnie we wrześniu 1979 przez wytwórnię Island Records.
Lista utworów.
Original Edition (1979).
utwory bonusowe
Deluxe Edition (2009).
CD 1 – "Cut"
CD 2 – "Uncut"

</doc>
<doc id="2312252" url="https://pl.wikipedia.org/wiki?curid=2312252" title="Zjednoczony Kościół Ewangeliczny">
Zjednoczony Kościół Ewangeliczny



</doc>
<doc id="2312254" url="https://pl.wikipedia.org/wiki?curid=2312254" title="Bootleg Retrospective">
Bootleg Retrospective

Bootleg Retrospective – album brytyjskiej grupy punkrockowej The Slits, wydany pierwotnie w 1980 przez wytwórnię Y Records. W skład płyty wchodzą nagrania pochodzące z prób zespołu dokonane w latach 1977–1979. Album został wznowiony w 2008 w Japonii jako Y3LP-The Official Bootleg uzupełniony utworami pochodzącymi z singli.
Lista utworów.
"Y3LP-The Official Bootleg" (2008):
Skład.
gościnnie:

</doc>
<doc id="2312255" url="https://pl.wikipedia.org/wiki?curid=2312255" title="Gift Kampamba">
Gift Kampamba

Gift Kampamba Muntanga (ur. 1 stycznia 1979 w Kitwe) – zambijski piłkarz grający na pozycji pomocnika.
Kariera klubowa.
Karierę piłkarską Kampamba rozpoczął w klubie Nkana FC z miasta Kitwe. W jego barwach zadebiutował w zambijskiej Premier League. W klubie tym grał do 2000 roku. W 1999 roku wywalczył z nim mistrzostwo Zambii. Z Nkaną sięgnął także po Challenge Cup (1998, 1999, 2000) i Tarczę Dobroczynności (2000).
W 2000 roku Kampamba odszedł do południowoafrykańskiego Mamelodi Sundowns. Grał w nim przez 2 sezony, a w 2002 roku przeszedł do rosyjskiego FK Rostów. W 2003 roku dotarł z nim do finału Pucharu Rosji, w którym Rostów uległ 0:1 Spartakowi Moskwa. W Rostowie grał do 2005 roku, a następnie stał się zawodnikiem malezyjskiego Sabah FA.
W 2008 Kampamba wrócił do Nkany FC. Następnie do 2009 roku grał w RPA, w zespole Mpumalanga Black Aces. W 2009 roku podpisał kontrakt z Green Buffaloes.
Kariera reprezentacyjna.
W reprezentacji Zambii Kampamba zadebiutował w 1998 roku. W 2002 roku był powołany do kadry na Puchar Narodów Afryki 2002. Zagrał na nim w 3 meczach: z Tunezją (0:0), z Senegalem (0:1) i z Egiptem (1:2), w którym strzelił gola. W kadrze narodowej do 2005 roku.

</doc>
<doc id="2312256" url="https://pl.wikipedia.org/wiki?curid=2312256" title="Góry Narymskie">
Góry Narymskie



</doc>
<doc id="2312258" url="https://pl.wikipedia.org/wiki?curid=2312258" title="Slađana Perunović">
Slađana Perunović

Slađana Perunović (ur. 26 marca 1984) – czarnogórska lekkoatletka specjalizująca się w biegach długich oraz średnich. 
W 2007 zajęła siódme miejsce w biegu na 3000 metrów na mistrzostwach Bałkanów, a w 2008 i 2009 startowała w finałach mistrzostw krajów bałkańskich w hali i na stadionie. Podczas uniwersjady w 2009 dotarła do półfinału biegu na 800 metrów oraz odpadała w eliminacjach biegu na 1500 metrów. Reprezentowała Czarnogórę na mistrzostwach świata w Berlinie (2009) kończąc udział w imprezie na eliminacjach. W 2010 nie ukończyła biegu maratońskiego podczas czempionatu Europy, a w kolejnym sezonie zdobyła na tym samym dystansie złoto mistrzostw krajów bałkańskich poprawiając własny rekord Czarnogóry, który ustanowiła w 2009 w Podgoricy. Dwukrotnie stawała na podium igrzysk małych państw Europy w Schaan (2011). Halowa wicemistrzyni krajów bałkańskich z 2012 w biegu na 3000 metrów. W 2012 uczestniczyła w biegu maratońskim na igrzyskach olimpijskich w Londynie oraz została mistrzynią krajów bałkańskich w półmaratonie. 
Medalistka mistrzostw kraju i uczestniczka zawodów pucharu Europy oraz drużynowego czempionatu Starego Kontynentu.

</doc>
<doc id="2312260" url="https://pl.wikipedia.org/wiki?curid=2312260" title="Sladjana Perunovic">
Sladjana Perunovic



</doc>
<doc id="2312261" url="https://pl.wikipedia.org/wiki?curid=2312261" title="Sarymsakty">
Sarymsakty

Sarymsakty (kaz.: Сарымсақты жотасы, "Sarymsakty żotasy") – pasmo górskie w południowym Ałtaju, w Kazachstanie (obwód wschodniokazachstański). Rozciąga się na długości ok. 60 km, najwyższy szczyt, Bürkitauył, osiąga wysokość 3373 m n.p.m. Zbudowane ze skał efuzywnych, tufów, łupków, piaskowców i granitów. Występują lodowce górskie, które zajmują powierzchnię 1 km². Północne zbocza są strome, mocno rozczłonkowane, do wysokości 1900-2100 m n.p.m. porośnięte lasami. Zbocza południowe łagodne, pokryte stepowymi łąkami przechodzącymi stopniowo w łąki subalpejskie, alpejskie i tundrę wysokogórską.

</doc>
<doc id="2312263" url="https://pl.wikipedia.org/wiki?curid=2312263" title="Salomon Halpert">
Salomon Halpert

Salomon Halpert (ur. w 1773, zm. 27 marca 1832 w Warszawie) – polski przedsiębiorca i bankier żydowskiego pochodzenia.
Życiorys.
Urodził się w żydowskiej rodzinie pochodzącej z Rosji, prawdopodobnie z Krymu. O jego rodzicach nic nie wiadomo. Dokonał konwersji na chrześcijaństwo.
Był dzierżawcą monopolu tytoniowego w Królestwie Polskim. Rozpoczął także działalność w bankowości, w której również odnosił sukcesy. Był hojnym donatorem szpitali.
Był dwukrotnie żonaty, po raz pierwszy z Anną Günzburg, a po raz drugi z Marią Słucką (zm. 1832). Z pierwszego małżeństwa miał czworo dzieci: Zofię (1803–1839), Borysa (1805–1861, urzędnika), Ludwika (1806–1880, bankiera) i Annę (1811–1835). Z drugiego małżeństwa miał sześcioro dzieci: Aleksandra (ur. 1817, urzędnika), Olgę (ur. 1821), Konstantego (1822–1854), Mikołaja (1823–1884), Władysława Włodzimierza (1824–1869) i Elżbietę (ur. 1828).
Został pochowany w mauzoleum rodzinnym − kaplicy Halpertów − na cmentarzu ewangelicko-augsburskim w Warszawie.

</doc>
<doc id="2312265" url="https://pl.wikipedia.org/wiki?curid=2312265" title="Busby Berkeley">
Busby Berkeley

Busby Berkeley (ur. 29 listopada 1895 w Los Angeles, zm. 14 marca 1976 w Palm Springs) – amerykański reżyser i choreograf filmów muzycznych, znany ze swoich skomplikowanych układów tanecznych, wymagających zaangażowania wielu tancerek i rekwizytów, których geometryczne figury przypominały zmieniający się obraz kalejdoskopu.
Kariera.
Busby Berkeley był synem aktorki teatralnej i filmowej Gertrude Berkeley. Swoje imię otrzymał na cześć Amy Busby, przyjaciółki matki. Na scenie zadebiutował w wieku 5 lat, u boku swojej rodziny. Uczestniczył w walkach I wojny światowej jako podporucznik artylerii. W latach 20. pracował jako choreograf w ponad 20 produkcjach musicalowych na Broadwayu. Już wówczas większą wagę przykładał na tworzeniu form geometrycznych z aktorek, niż na ich zdolnościach wokalnych.
W latach 30. rozpoczął karierę w Hollywood. Pracował początkowo jako choreograf i reżyser scen musicalowych w filmach Samuela Goldwyna z Eddiem Cantorem, gdzie zastosował nowatorski sposób kręcenia aktorek-tancerek z góry, dzięki czemu ich ruchy przypominały zmieniający się obraz kalejdoskopu. Zabieg ten stał się cechą charakterystyczną jego stylu filmowego.
Filmy Berleya były popularne w czasie wielkiego kryzysu, w czasie którego pracował dla wytwórni Warner Bros. Gdy pod koniec dekady monumentalne musicale, w których się specjalizował, wyszły z mody, zaczął reżyserować także filmy z innych gatunków, m.in. dramat kryminalny "They Made Me a Criminal" z 1939 roku z Johnem Garfieldem w roli głównej. W 1939 roku przeszedł do Metro-Goldwyn-Mayer, wówczas największej wytwórni filmowej na świecie. Wyreżyserował tam kilka filmów z udziałem Judy Garland, z którą był nieustannie skonfliktowany. W 1943 roku w wyniku nieporozumień z tą aktorką, został zwolniony z reżyserii "Zwariowanej dziewczyny". Mimo to, w filmie pozostała nakręcona przez niego sekwencja "I Got Rhythm". W tym samym roku zrealizował dla 20th Century Fox film "The Gang's All Here". Pod koniec lat 40. wrócił do MGM, gdzie pracował jako choreograf w kilku filmach muzycznych. Ostatnim filmem, w którym był zaangażowany, to "Bajeczny cyrk Billy Rose" z 1962 roku.
Pod koniec lat 60. jego filmy znowu stały się modne, w wyniku czego jeździł z wykładami po amerykańskich uczelniach. W wieku 75 lat powrócił na Broadway, gdzie kierował wznowieniem musicalu "No, No, Nanette".
Życie prywatne.
Był sześciokrotnie żonaty.
We wrześniu 1935 roku, wracając z bankietu z okazji ukończenia zdjęć do "In Caliente", spowodował wypadek drogowy, w wyniku którego śmierć poniosły dwie osoby, pięć innych odniosło ciężkie obrażenia, a sam został ciężko ranny i posiniaczony. Niektórzy świadkowie zeznali, że w jego oddechu czuć było alkohol. Został oskarżony o morderstwo drugiego stopnia (nieumyślne spowodowanie śmierci). Po dwóch procesach, w których ława przysięgłych była niezdolna do wydania werdyktu, w trzecim został uniewinniony z zarzutów.
Zmarł 14 marca 1976 roku w Palm Springs, w wieku 80 lat, z przyczyn naturalnych. Został pochowany w Desert Memorial Park w Cathedral City.

</doc>
<doc id="2312270" url="https://pl.wikipedia.org/wiki?curid=2312270" title="Return of the Giant Slits">
Return of the Giant Slits

Return of the Giant Slits – drugi album studyjny brytyjskiej grupy The Slits, wydany w 1981 przez CBS.
Lista utworów.
Wersja 2 CD (2007).
CD 1 – Original Album:
CD – 2 Dub-ble Discuss:

</doc>
<doc id="2312271" url="https://pl.wikipedia.org/wiki?curid=2312271" title="Dennis Lota">
Dennis Lota

Dennis Lota (ur. 8 listopada 1973 w Kitwe, zm. 4 lutego 2014) – zambijski piłkarz grający na pozycji napastnika. W latach 1995–2002 grał w reprezentacji Zambii. Był bratem Charlesa Loty, także byłego reprezentanta kraju.
Kariera klubowa.
Karierę piłkarską Lota rozpoczął w klubie Zanaco FC. W jego barwach zadebiutował w 1989 roku w zambijskiej Premier League. W 1991 roku odszedł do Nchanga Rangers, gdzie grał przez dwa lata. Z kolei w latach 1993–1994 był zawodnikiem klubu Kabwe Warriors, a w latach 1995–1996 – Konkoli Blades.
W 1996 roku Lota wyjechał z ojczyzny i przez sezon grał w Republice Południowej Afryki, w Witbank Aces. Natomiast w 1997 roku został zawodnikiem FC Sion, dla którego w sezonie 1997/1998 strzelił 14 goli w pierwszej lidze Szwajcarii. W 1998 roku wrócił do RPA i grał do 2002 roku w Orlando Pirates. W 2001 roku wywalczył z Orlando mistrzostwo RPA.
W sezonie 2002/2003 Lota grał w tunezyjskim Espérance Tunis. W tamtym sezonie został z Espérance mistrzem Tunezji. W 2003 roku odszedł do Dangerous Darkies, a w kolejnych latach nadal grał w RPA. Był piłkarzem kolejno: Moroka Swallows (2004–2006), FC AK Roodeport (2006), AmaZulu FC (2007) i Mpumalanga Black Aces (2008–2009), w którym zakończył karierę.
Kariera reprezentacyjna.
W reprezentacji Zambii Lota zadebiutował 9 października 1994 roku w wygranym 2:1 towarzyskim meczu z Malawi, rozegranym w Lusace. W swojej karierze czterokrotnie był powoływany do kadry na Puchar Narodów Afryki.
W 1996 roku Lota zajął z Zambią 3. miejsce w Pucharze Narodów Afryki 1996. Był na nim podstawowym zawodnikiem Zambii i rozegrał 6 meczów: z Algierią (0:0), Burkina Faso (5:1 i gol), ze Sierra Leone (4:0), ćwierćfinale z Egiptem (3:1 i gol), półfinale z Tunezją (2:4 i gol) oraz o 3. miejsce z Ghaną (1:0).
W 1998 roku Lota rozegrał 2 mecze w Pucharze Narodów Afryki 1998: z Marokiem (1:1), z Egiptem (0:4) i z Mozambikiem (3:1).
W 2000 roku Lota zaliczył swój trzeci w karierze Puchar Narodów Afryki. Zagrał na nim trzykrotnie: z Egiptem (0:2), z Burkina Faso (1:1 i gol) i z Senegalem (2:2).
W 2002 roku Lota był powołany do kadry na Puchar Narodów Afryki 2002. Zagrał na nim w 2 meczach: z Tunezją (0:0) i z Egiptem (1:2). W kadrze narodowej grał do 2003 roku. Wystąpił w niej 78 razy i strzelił 21 goli.

</doc>
<doc id="2312274" url="https://pl.wikipedia.org/wiki?curid=2312274" title="Scena Faktu">
Scena Faktu

Scena Faktu − cykl przedstawień telewizyjnych realizowanych przez Teatr Telewizji (Telewizja Polska) w latach 2006–2011, których tematyka dotyczyła historii Polski.
Scenariusze powstawały na podstawie dokumentów i relacji świadków. Przedstawienia Sceny Faktu utrzymywane są w konwencji teatru faktu.
Historia.
Spektakle z gatunku zbliżonego do teatru faktu powstawały w Telewizji Polskiej w latach 60. i 70. XX wieku ("Epilog norymberski" w reż. Jerzego Antczaka, premiera 7 maja 1971; "Poczdam 1945", reż. Roman Wionczek, zrealizowany w 1972). W latach 1976-1981 powstały takie spektakle jak: "Konstytucja 3 Maja" Grzegorza Królikiewicza, "Proces Rudolfa Hessa" (1980), "Cesarz" na podstawie książki Ryszarda Kapuścińskiego (1981), "Zdążyć przed Panem Bogiem" na podstawie książki Hanny Krall (1981). Pierwszym spektaklem serii Sceny Faktu była zrealizowana w 2006 "Norymberga".
W 2007 jury VII Festiwalu Teatru Polskiego Radia i Teatru Telewizji Polskiej „Dwa Teatry” nagrodziło spektakl "Norymberga" w reżyserii Waldemara Krzystka. Nagrodzeni zostali: Wojciech Tomczyk za scenariusz, Waldemar Krzystek za reżyserię, Janusz Gajos za rolę pułkownika, Dominika Ostałowska za rolę Hanki oraz Halina Łabonarska za rolę żony. Nagrodę za muzykę otrzymał również Paweł Szymański ("Inka 1946").
W 2008 przedstawienie "Stygmatyczka" w reżyserii Wojciecha Nowaka z Kingą Preis w roli głównej otrzymało Grand Prix oraz dwie inne nagrody VIII Festiwalu Teatru Polskiego Radia i Teatru Telewizji Polskiej „Dwa Teatry”.
W 2009 na tym samym festiwalu nagrodzono spektakl "Golgota Wrocławska" w reżyserii Jana Komasy. Nagrodami uhonorowano: Piotra Kokocińskiego i Krzysztofa Szwagrzyka za scenariusz, Adama Ferency, Piotra Głowackiego i Adama Woronowicza za grę aktorską, Grzegorza Piątkowskiego za scenografię, Michała Jacaszka za muzykę, Radosława Ładczuka za zdjęcia oraz Bartosza Pietrasa za montaż. Spektakl otrzymał też nagrodę honorową im. Krzysztofa Zaleskiego.
W 2010 "Operacja Reszka" Ewy Pytki została nominowana do History Makers Awards w Nowym Jorku. Spektakl ten otrzymał nagrodę specjalną History Makers Awards 2011. Na Krajowym Festiwal Teatru Polskiego Radia i Teatru TV „Dwa Teatry” w Sopocie tego samego roku Jakub Kapsa otrzymał nagrodę za muzykę do spektaklu "Gry operacyjne".
W 2011 roku, w ramach konkursu Prix Italia, spektakl "Czarnobyl. Cztery dni w kwietniu" otrzymał Specjalną Nagrodę Jury Studenckiego w kategorii „Dramat telewizyjny: telewizyjne filmy i miniseriale”.
Niektóre spektakle były dodawane na płytach DVD jako dodatek do Biuletynu Instytutu Pamięci Narodowej. Spektakle na płytach DVD wydała również Telewizja Polska w serii „Teatr TV Scena Faktu”.

</doc>
<doc id="2312275" url="https://pl.wikipedia.org/wiki?curid=2312275" title="Contrapasso">
Contrapasso

Contrapasso – zasada sprawiedliwości, rządząca życiem po śmierci w "Boskiej komedii" Dantego Alighieri. Według tej zasady cierpienie grzesznika w piekle lub czyśćcu przybierało formę odwetu, było logicznie związane z grzechami, jakich się on dopuścił. W przypadku zbawionych w raju, odpowiednim zasługom odpowiadały właściwe nagrody. Tym samym we wszystkich sferach realizowała się boska sprawiedliwość, a rodzaj cierpienia i nagrody po śmierci było niejako wybrany już przez jednostkę za życia, poprzez dokonywane przez nią czyny.
Zasadę "contrapasso" wyjaśnia i ilustruje w utworze poeta Bertran de Born (krąg ósmy piekła przeznaczony dla schizmatyków i wprowadzających niezgodę): ponieważ za życia miał rozdzierać jedność ojca z synem (poprzez działanie na rzecz skłócenia Henryka II Plantageneta z Henrykiem III), więc po śmierci sam jest rozdarty – poddawany cyklicznej dekapitacji, nosi głowę w ręce, niczym latarnię. Swoje cierpienie komentuje: "Słuszność odwetu widzisz w mojej męce" (org. "Così s'osserva in me lo contrapasso"). Tam też termin ten pojawia się po raz pierwszy.
"Contrapasso" realizuje się zazwyczaj albo w analogii albo w opozycji do danej jednostki i jej czynu. Np. zmysłowi (Piekło, pieśń V, krąg drugi) miotani są silnym wichrem, ponieważ za życia pozwalali, aby miotała nimi namiętność; wróżbici (Piekło, pieśń XX, krąg ósmy) chodzą tyłem, gdyż ich głowy umieszczone są odwrotnie, ponieważ gdy żyli, próbowali spoglądać w niewłaściwą stronę, w przyszłość.
Termin "contrapasso", tłumaczony jako "odwet", Dante zaczerpnął od Tomasza z Akwinu, który w swojej "Sumie teologicznej" przetłumaczył jako "contrapassum" użyty przez Arystotelesa w "Etyce nikomachejskiej" zwrot, określający osobę, która cierpi coś w zamian, w odwecie. Tomasz z Akwinu wiązał to pojęcie ze starotestamentowym prawem talionu, sankcjonującym związek pomiędzy srogością kary a ciężarem czynu, jednak Tomasz z Akwinu używał pojęcia "contrapassum" nie tak dosłownie, jak Dante.
Poza Starym Testamentem idea odpowiedniości kary i przewinienia pojawiała się także w innych pismach (m.in. w "Eneidzie" Wergiliusza, anonimowej "Wizji Tundala" i in.). Nowatorstwo Dantego polegało na potraktowaniu tego motywu nie jako sposobu na odpłatę czy zemstę, ale na powiązanie go z wolną wolą – jednostka, wybierając swoją drogę życiową, wybiera też formę istnienia po śmierci.

</doc>
<doc id="2312276" url="https://pl.wikipedia.org/wiki?curid=2312276" title="Fingolimod">
Fingolimod

Fingolimod – organiczny związek chemiczny, lek immunosupresyjny stosowany u osób dorosłych w leczeniu stwardnienia rozsianego o ciężkim przebiegu, szybko postępującym lub w przypadku braku skuteczności interferonu beta. Lek moduluje czynność receptorów 1-fosforanu sfingozyny typu 1 (S1PR1), przez co hamuje migrację limfocytów T z węzłów chłonnych do ośrodkowego układu nerwowego. Powoduje to w efekcie zmniejszenie wynikającego z autoagresji uszkadzającego wpływu tych limfocytów na komórki ośrodkowego układu nerwowego, z jakim mamy do czynienia u chorych na stwardnienie rozsiane. Preparat fingolimodu jest zarejestrowany pod nazwą "Gilenya".
Wskazania.
Fingolimod jest wskazany jako lek modyfikujący przebieg choroby w terapii postaci ustępująco-nawracającej stwardnienia rozsianego o dużym stopniu aktywności. Lek stosuje się w monoterapii. Fingolimod znajduje zastosowanie u chorych ze stwardnieniem rozsianym cechującym się dużą aktywnością, mimo leczenia ich zgodnie z zaleceniami interferonem beta. Wskazania do leczenia fingolomidem mają również chorzy, u których postać ustępująco-nawracająca rozwija się szybko i ma ciężki przebieg (warunki te określa się ściśle na podstawie przebiegu klinicznego choroby bądź obrazu lub dynamiki zmian w badaniu rezonansem magnetycznym mózgu).

</doc>
<doc id="2312277" url="https://pl.wikipedia.org/wiki?curid=2312277" title="Tytus Wilhelm Halpert">
Tytus Wilhelm Halpert

Tytus Wilhelm Halpert (ur. 25 grudnia 1833, zm. 30 września 1889) – polski urzędnik żydowskiego pochodzenia, burmistrz Kalisza.
Urodził się w rodzinie żydowskiego pochodzenia, jako syn Ludwika i Julii Parisot (1806-1870).
Sprawował funkcję referendarza Stanu Królestwa Polskiego. W latach 1868-1872 był burmistrzem Kalisza.
Był żonaty z Cecylią Elżbietą Bertą Amelią Jadwigą Rosen (1841-1914), z którą miał troje dzieci: Henrykę Julię Cecylię Emmę (ur. 1861), Ludwika Feliksa Szymona (ur. 1863) i Tytusa Józefa (1863-1896).
Nie wiadomo gdzie został pochowany.

</doc>
<doc id="2312279" url="https://pl.wikipedia.org/wiki?curid=2312279" title="Marsz (powieść)">
Marsz (powieść)

Marsz (ang. "The March, 2005") – powieść amerykańskiego pisarza E.L. Doctorowa. Zdobywca m.in. PEN/Faulkner Award 2006, 2005 i finalista Nagrody Pulitzera w 2006 roku.
Fabuła.
Historia krwawego przemarszu wojsk Unii, pod wodzą generała Shermana, przez Georgię, Południową i Północną Karolinę w ostatnich miesiącach wojny secesyjnej (tzw. "Marszu Shermana") oraz uwikłanych w nią ludzi - postaci, zarówno autentycznych, jak generał Sherman, , jak i fikcyjnych - w tym, południowej piękności Emily Thompson, wyzwolonej nastoletniej niewolnicy Pearl, czy rebelianckich dezerterów; Arlego i Willa.

</doc>
<doc id="2312280" url="https://pl.wikipedia.org/wiki?curid=2312280" title="Kompromis. 13 opowiadań albańskich">
Kompromis. 13 opowiadań albańskich

Kompromis. 13 opowiadań albańskich (alb. Kompromisi) – zbiór opowiadań albańskiego pisarza Ylljeta Aliçki. Po raz pierwszy książka została wydana w roku 2001, nakładem tirańskiego Wydawnictwa Onufri. W Polsce pierwsze wydanie ukazało się w roku 2002 w przekładzie Doroty Horodyskiej, nakładem Wydawnictwa Pogranicze.
Fabuła.
Pierwsze na polskim rynku literackim dzieło, które przedstawia w sposób realistyczny warunki życia w okresie rządów Envera Hodży. Zbiór opowiadań Alicki został oparty na faktach i pisany jest z perspektywy osobistych doświadczeń autora. Pierwsza część opowiadań przedstawia świat albańskiej prowincji, w której Autor występuje w postaci narratora-nauczyciela wiejskiego. Sekwencję tę zamyka ironiczny obraz pokazowej rozpaczy po śmierci E. Hodży w raporcie z pewnego przedsiębiorstwa. Druga część opowiadań przedstawia w sposób ironiczny sylwetki ludzi, dostosowujących się za wszelką cenę do życia w nowych warunkach gospodarki rynkowej. Są wśród nich: pracownik kostnicy, twórca nagrobnych epitafiów i były dyplomata zajmujący się rozdawaniem tytułów szlacheckich. Cykl opowiadań kończy historia dwojga starych ludzi, mieszkających na wsi, którzy zaproszeni na wesele do miasta doświadczają nieznanej im wcześniej bliskości.
"Kompromis" jest drugim zbiorem opowiadań w dorobku autora, który zadebiutował w roku 1997. W 2001 w Albanii opowiadania Aliçki uznano w Albanii za książkę roku. Został też wyróżniony w międzynarodowym konkursie "Arts et Lettres de France" w Bordeaux. Polski przekład książki autorstwa Doroty Horodyskiej został w Tiranie uhonorowany nagrodą "Srebrnego Pióra" - najwyższym wyróżnieniem, przyznawanym tłumaczom literatury albańskiej. Na kanwie trzech opowiadań ze zbioru ("Hasła", "Mały mężczyzna", "Wiejska historia") powstał w tym samym roku film "Hasła", w reż. Gjergja Xhuvaniego. Osiem lat później na podstawie jednego z opowiadań powstał film "Kronika prowincjonalna", w reż. Artana Minarollego.
Promocja polskiego wydania książki odbyła się w budynku Ambasady Albanii w Warszawie, z udziałem autora i tłumaczki książki.

</doc>
<doc id="2312283" url="https://pl.wikipedia.org/wiki?curid=2312283" title="Katowice Dzieciom">
Katowice Dzieciom



</doc>
<doc id="2312285" url="https://pl.wikipedia.org/wiki?curid=2312285" title="Xuanxue">
Xuanxue



</doc>
<doc id="2312286" url="https://pl.wikipedia.org/wiki?curid=2312286" title="Trapped Animal">
Trapped Animal

Trapped Animal – trzeci album studyjny brytyjskiej grupy The Slits, wydany w 2009 przez wytwórnie Narnack Records i Sweet Nothing Records.

</doc>
<doc id="2312288" url="https://pl.wikipedia.org/wiki?curid=2312288" title="Ludwik Halpert">
Ludwik Halpert

Ludwik Halpert (ur. w 1806 w Warszawie, zm. 29 lutego 1880 tamże) – polski bankier i urzędnik żydowskiego pochodzenia.
Życiorys.
Urodził się jako syn bankiera Salomona (1773-1832) i Anny Günzburg. Z zawodu był bankierem. Pełnił funkcję członka Komisji Umorzenia Długu Krajowego. Był prezydującym w Radzie Szczegółowej Domu Zdrowia. W 1864 został obdarzony szlachectwem dziedzicznym Królestwa Polskiego z herbem Halpert.
Był żonaty z Julią Parisot (1806−1870), z którą miał siedmioro dzieci: Tytusa Wilhelma (1833−1889, urzędnika), Marię (1835−1903), Ludwikę (1836−1913), Feliksa Jakuba (1840−1891, bankiera), Zofię Olgę (ur. 1841), Henryka Ludwika (1843−1891) i Annę (1844−1930).
Został pochowany w mauzoleum rodzinnym (kaplicy Halpertów) na cmentarzu ewangelicko-augsburskim w Warszawie.

</doc>
<doc id="2312299" url="https://pl.wikipedia.org/wiki?curid=2312299" title="Kompleks zbożowy górski">
Kompleks zbożowy górski

Kompleks zbożowy górski (11) – rodzaj kompleksu, w większości zawierający gleby wietrzeniowe o stosunkowo dobrze wykształconym profilu glebowym, nieznacznie różniących się od kompleksu pszennego górskiego. Różni się jedynie występowaniem gorszych warunków klimatycznych, niż w kompleksie pszennym górskim. Najwyżej na glebach obejmujących kompleks zbożowy górski plonuje jęczmień jary i owies. Pszenica daje dużo niższe plony, niż na kompleksie pszennym górskim.

</doc>
<doc id="2312301" url="https://pl.wikipedia.org/wiki?curid=2312301" title="Osmaniye (prowincja)">
Osmaniye (prowincja)

Prowincja Osmaniye – turecka prowincja w południowej części Anatolii. Została utworzona w 1996 roku na skutek wydzielenia części terytorium z prowincji Adana. Obejmuje obszar 3767 km² z populacją 479 221 (stan na 2010 rok). Stolicą prowincji i największym miastem jest Osmaniye (liczba ludności ok. 194 tys.), inne większe miasta to Kadirli (ok. 81 tys.) i Düziçi (ok. 42 tys.).
Dystrykty.
Prowincja dzieli się na 7 dystryktów:

</doc>
<doc id="2312304" url="https://pl.wikipedia.org/wiki?curid=2312304" title="Lou (piosenkarz)">
Lou (piosenkarz)



</doc>
<doc id="2312306" url="https://pl.wikipedia.org/wiki?curid=2312306" title="Alicja Chybicka">
Alicja Chybicka

Alicja Paulina Chybicka z domu Opolska (ur. 10 maja 1951 w Wałbrzychu) – polska lekarka, profesor nauk medycznych, profesor na Uniwersytecie Medycznym we Wrocławiu. Była prezes Polskiego Towarzystwa Pediatrycznego, senator VIII i X kadencji, posłanka na Sejm VIII kadencji.
Życiorys.
W 1969 ukończyła Liceum Ogólnokształcące nr XII im. Bolesława Chrobrego we Wrocławiu. Następnie podjęła studia na wydziale lekarskim Akademii Medycznej im. Piastów Śląskich. Za wyniki w nauce rektor zaproponował jej indywidualny tok studiów pod kierunkiem profesor Janiny Bogusławskiej-Jaworskiej, która w tamtym czasie tworzyła we Wrocławiu onkologię dziecięcą. Studia ukończyła z wyróżnieniem w 1975, następnie podjęła studia doktoranckie na macierzystej uczelni, które ukończyła wraz z pierwszą specjalizacją – I stopnia z pediatrii – w 1979. Oprócz niej uzyskała także pięć innych specjalizacji: II stopnia z pediatrii (od 1982), z onkologii i hematologii dziecięcej (od 2002), z immunologii klinicznej (od 2003), z transplantologii klinicznej (od 2004) oraz medycyny paliatywnej (od 2004). Habilitowała się w 1995 na podstawie rozprawy zatytułowanej "Badanie cytokin i wykorzystanie ich właściwości biologicznych w leczeniu nowotworów u dzieci". Za habilitację otrzymała od ministra zdrowia nagrodę I stopnia. Tytuł profesora otrzymała na mocy postanowienia prezydenta RP z 19 maja 1999.
Zawodowo związana z Akademią Medyczną i następnie z Uniwersytetem Medycznym we Wrocławiu. W 2000 została kierownikiem Katedry i Kliniki Transplantacji Szpiku, Onkologii i Hematologii Dziecięcej na tej uczelni. W 2007 wybrano ją na prezesa Polskiego Towarzystwa Pediatrycznego, została też członkinią zarządu Polskiego Towarzystwa Onkologii i Hematologii Dziecięcej, członkinią Polskiej Akademii Nauk, rady Fundacji „Na Ratunek Dzieciom z Chorobą Nowotworową” oraz (od 2012) członkinią rady programowej Fundacji Mam Marzenie.
Jest autorką i współautorką ponad 500 publikacji z zakresu pediatrii, hematologii i onkologii dziecięcej, transplantacji komórek macierzystych, terapii genowej. Wypromowała kilkunastu doktorantów, była opiekunką kilku zakończonych habilitacji. W 2011 bezskutecznie ubiegała się o wybór na stanowisko rektora Akademii Medycznej im. Piastów Śląskich we Wrocławiu.
W wyborach parlamentarnych w tym samym roku została bezpartyjną kandydatką do Senatu w okręgu nr 7 z ramienia Platformy Obywatelskiej, uzyskując także poparcie Jolanty Kwaśniewskiej. W głosowaniu z 9 października 2011 zdobyła mandat senatorski, otrzymując 62 452 głosy.
W wyborach parlamentarnych w 2015 wystartowała do Sejmu z pierwszego miejsca listy PO w okręgu wrocławskim. Została wybrana na posłankę VIII kadencji, otrzymując 62 211 głosów. W Sejmie została członkinią Komisji Zdrowia oraz Komisji Ochrony Środowiska, Zasobów Naturalnych i Leśnictwa. W 2017 została ogłoszona przez wrocławskie struktury PO kandydatką na prezydenta Wrocławia. W kwietniu 2018 Platforma Obywatelska ogłosiła jednak cofnięcie tej rekomendacji i wystawienie Kazimierza Michała Ujazdowskiego, a w sierpniu 2018 partia poparła Jacka Sutryka.
W wyborach w 2019 z ramienia Koalicji Obywatelskiej została wybrana do Senatu X kadencji (ponownie w okręgu nr 7), otrzymując 113 877 głosów.
Życie prywatne.
Jest zamężna z Ryszardem Chybickim. Ma dwóch synów i córkę.
Odznaczenia i wyróżnienia.
W 2001 odznaczona Złotym Krzyżem Zasługi. Ponadto wyróżniona Orderem Uśmiechu (2006) oraz Medalem Komisji Edukacji Narodowej (2007). Wyróżniona Odznaką Honorową za Zasługi dla Ochrony Praw Dziecka (2014) oraz tytułem doktora honoris causa Akademii Pedagogiki Specjalnej im. Marii Grzegorzewskiej w Warszawie (2014).
Nagrodzona Perłą Honorową w kategorii nauka (2007), Złotą Kulą 2008 przyznaną przez Wrocławską Izbę Gospodarczą, tytułem Kobiety Roku 2008 przyznanym przez miesięcznik „Twój Styl”. W 2021 została laureatką „Dolnośląskiego Klucza Sukcesu”.

</doc>
<doc id="2312307" url="https://pl.wikipedia.org/wiki?curid=2312307" title="Feliks Jakub Halpert">
Feliks Jakub Halpert

Feliks Jakub Halpert (ur. 24 stycznia 1840, zm. 11 grudnia 1891) – polski bankier żydowskiego pochodzenia.
Urodził się jako syn bankiera i urzędnika Ludwika (1806–1880) i Julii Parisot (1806–1870). Z zawodu był bankierem. Był dyrektorem Banku Handlowego w Warszawie. Pełnił także funkcję Dyrektora Zarządzającego Petersburskiego Banku dla Handlu Zewnętrznego. Był dziedzicem dóbr Szczekociny.
Był żonaty z Elżbietą Castrioto Skanderbeg (1851–1922), z którą miał trzech synów: Karola Ludwika (1873–1931, radcę ambasady RP w Paryżu), Feliksa Jerzego (ur. 1879) i Tadeusza Włodzimierza (ur. 1886, sekretarza ambasady RP w Londynie).
Jest pochowany na Starym Cmentarzu w Szczekocinach.

</doc>
<doc id="2312309" url="https://pl.wikipedia.org/wiki?curid=2312309" title="Fort Ross">
Fort Ross

Fort Ross (; początkowo także jako Крепость Россъ – Twierdza Ross) – była rosyjska osada założona na wybrzeżu Pacyfiku na terenie, gdzie obecnie położone jest hrabstwo Sonoma w stanie Kalifornia (Stany Zjednoczone). Była głównym ośrodkiem wysuniętego najbardziej na południe osadnictwa rosyjskiego w Ameryce Północnej w latach 1812–1841. Nazwa Ross pochodzi z języka rosyjskiego i oznacza Rosję (ros. Россия) lub przymiotnik – rosyjski (ros. российский).
Teraźniejszość.
Dawna rosyjska twierdza służy obecnie jako muzeum i atrakcja. O jego stan dba rosyjska firma Renova oraz dobrowolnie także Amerykanie, głównie pochodzenia rosyjskiego. Od 2012 r. o stan byłej kolonii częściowo dba koncern naftowy Transneft, który stara się poprawić stosunki amerykańsko-rosyjskie w dziedzinie handlu i kultury. Fort Ross jest bardzo atrakcyjnym i popularnym miejscem. W każdą ostatnią sobotę lipca odbywa się tu festiwal o nazwie Fort Ross Living History Day (znany również jako Fort Ross Festival), aby zapoznać odwiedzających z życiem osadników w kolonii. Fort Ross znajduje się na liście "National Historic Site" Stanów Zjednoczonych i jest chroniony przez oddział organizacji w Kalifornii.

</doc>
<doc id="2312315" url="https://pl.wikipedia.org/wiki?curid=2312315" title="The Humpty Dumpty Circus">
The Humpty Dumpty Circus

The Humpty Dumpty Circus - amerykański film animowany.
Wyprodukowany w wytwórni filmowej "Vitagraph" ok. roku 1898 czarno- biały, niemy film animowany był pierwszym, w którym użyto techniki zdjęć poklatkowych dla uzyskania efektu ruchu. Zrealizowany na taśmie 35 mm przez J. Stuarta Blacktona, Alberta E. Smitha fotografowali figurki cyrkowców i zwierząt córki tego ostatniego w różnych pozycjach w celu uzyskania złudzenia ruchu. Technika zastosowana w tej krótkiej komedii stosowana jest do dziś przy realizacji filmów animowanych. 
Premiera filmu odbyła się 2 listopada 1908 roku.

</doc>
<doc id="2312316" url="https://pl.wikipedia.org/wiki?curid=2312316" title="Samodzielny Korpus Litewski">
Samodzielny Korpus Litewski

Samodzielny Korpus Litewski (Korpus Litewski, ros. Литовский отдельный корпус, Oddzielny Korpus Litewski) – korpus Armii Imperium Rosyjskiego utworzony w 1817 r., przemianowany na 6 Korpus Armijny po wojnie rosyjsko-tureckiej 1828/29. Specyfiką korpusu było to, że służyli w nim w większości rdzenni mieszkańcy Ziem Zabranych.
Historia jednostki.
Korpus powstał na fali liberalnej polityki cara Aleksandra I jako jeden z szeregu przyjaznych wobec Polaków gestów, które miały pobudzać ich nadzieje na powiększenie Królestwa Kongresowego o ziemie guberni zachodnich. Na mocy ukazu z 17 lipca 1817 r. powołano osobny Korpus Litewski, który od 1819 r. wraz z rosyjskim korpusem rezerwowym gwardii i Wojskiem Polskim znajdował się pod wspólną komendą wielkiego księcia Konstantego.
Rekrutów (Polaków, Litwinów, Rusinów) do korpusu powoływano wyłącznie z guberni wileńskiej, grodzieńskiej, mińskiej, obwodu białostockiego, guberni wołyńskiej i podolskiej.
Część personelu Korpusu Litewskiego związana była z ruchem dekabrystów. W styczniu 1826 r. oficerowie i żołnierze stacjonującego w Brańsku batalionu saperów odmówili złożenia przysięgi na wierność carowi Mikołajowi I. Bunt został stłumiony, a przywódcy skazani na karę śmierci, którą zamieniono na zesłanie na Syberię.
Za panowaniu Mikołaja I korpus został poddany intensywnej rusyfikacji. W 1827 r. jego bezpośrednim dowódcą mianowano gen. Grigorija Rosena, a w 1829 r. zmieniono nazwę jednostki na 6 Korpus Armijny.
W okresie powstania listopadowego pojawiły się propozycje przeciągnięcia żołnierzy korpusu na stronę powstańców. Jednak Józef Chłopicki i Rada Administracyjna celowo zrezygnowali z tego pomysłu. W konsekwencji pod dowództwem Rosena jednostka uczestniczyła w tłumieniu powstania, walcząc m.in. pod Wawrem, Dębem Wielkim i Iganiami.
Po stłumieniu powstania 6 korpus rozwiązano.
Skład.
W skład korpusu wchodziły ówczesne 18 i 27 Dywizje Piechoty, 29 Brygada Artylerii oraz pułki lejbgwardii: Litewski, Wołyński (Волынский лейб-гвардии полк), Podolski Pułk Kirasjerów (лейб-гвардии Подольский кирасирский полк), Pułk Ułanów Jego Wysokości (уланский цесаревича Константина Павловича) i Grodzieński Pułk Huzarów. Według Wacława Tokarza korpus składał się z 24 i 25 Dywizji Piechoty, brygady grenadierów litewskich, litewskiej brygady artylerii i dywizji ułanów. Wraz ze swoją gwardią liczył 17 pułków piechoty, 7 pułków jazdy i 11 baterii artylerii.
Umundurowanie.
Oddzielny Korpus Litewski został umundurowany na wzór Wojska Polskiego w Kongresówce. Na sztandarze umieszczono dwugłowego srebrnego orła z Pogonią na piersiach. Wyróżnikiem żołnierzy korpusu były srebrny kolor oporządzenie i żółte wyłogi, kołnierze, wypustki.

</doc>
<doc id="2312317" url="https://pl.wikipedia.org/wiki?curid=2312317" title="Boczniak łyżkowaty">
Boczniak łyżkowaty

Boczniak łyżkowaty ("Pleurotus pulmonarius" (Fr.) Quel.) – gatunek grzybów z rodziny boczniakowatych ("Pleurotaceae"). 
Systematyka i nazewnictwo.
Pozycja w klasyfikacji według Index Fungorum: "Pleurotus, Pleurotaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1821 r. Elias Fries nadając mu nazwę "Agaricus pulmonarius". Obecną, uznaną przez Index Fungorum nazwę nadał mu w 1872 r. Lucien Quélet, przenosząc go do rodzaju "Pleurotus". Niektóre synonimy nazwy naukowej.
Nazwę polską nadał C. Narkiewicz w 2001 r. 
Morfologia.
Średnicy 5–12 cm, łopatowaty, u młodszych okazów ostrygowaty, z poprzeginanym, niekiedy potarganym brzegiem, miękki, cienko mięsisty, jasny, kremowy, bladobrązowy, na brzegu żółknący, z wiekiem szarobrązowy, przyrośnięty bokiem do podłoża&lt;. Brzeg kapelusza podwinięty.
Gęste, wąskie, sprężyste, głęboko zbiegające na trzon, nierozwidlone, wąskie, sprężyste, białawe lub jasnokremowe. Podczas wysychania żółkną.
Wysokości 1–6 cm i grubości 0,6–1,5 cm, ekscentryczny, czasami boczny. Ma kształt stożkowaty (jest cieńszy u podstawy). Powierzchnia gładka, biaława, przy podstawie pilśniowata.
O niewyraźnym zapachu przypominającym anyż i słodkawym smaku, początkowo sprężysty, delikatny, z wiekiem twardy, białawy.
Biały z fioletowym odcieniem. Zarodniki cylindryczne, 7,5–11 × 3–4 µm.
Występowanie i siedlisko.
Występuje na wszystkich kontynentach z wyjątkiem Antarktydy i Afryki. W Polsce gatunek rzadki. Znajduje się na "Czerwonej liście roślin i grzybów Polski". Ma status V – gatunek narażony na wymarcie. 
Rośnie najczęściej na pniach i w konarach buków, również na dębach i innych drzewach liściastych. Owocniki przeważnie rosną w licznych kępach, ale spotyka się też pojedyncze egzemplarze. Owocniki wytwarza od czerwca do października. Występuje zarówno na martwym drewnie, jak i na żywych drzewach.
Znaczenie.
Pasożyt i saprotrof. Grzyb jadalny. Wykorzystuje się go do różnych potraw. Doskonały do marynowania w zalewie słodko-kwaśnej. Zbiera się tylko młode owocniki, ponieważ starsze są z reguły zarażone przez larwy owadów.
Gatunki podobne.
Jadalny boczniak ostrygowaty ("Pleurotus ostreatus"), ale ten występuje tylko późną jesienią, oraz ciżmówki ("Crepidotus") odróżniające się gliniastobrązowym kolorem blaszek.

</doc>
<doc id="2312318" url="https://pl.wikipedia.org/wiki?curid=2312318" title="Roland Garros 2005">
Roland Garros 2005



</doc>
<doc id="2312319" url="https://pl.wikipedia.org/wiki?curid=2312319" title="Roland Garros 2004">
Roland Garros 2004



</doc>
<doc id="2312320" url="https://pl.wikipedia.org/wiki?curid=2312320" title="Roland Garros 2003">
Roland Garros 2003



</doc>
<doc id="2312321" url="https://pl.wikipedia.org/wiki?curid=2312321" title="Roland Garros 2002">
Roland Garros 2002



</doc>
<doc id="2312322" url="https://pl.wikipedia.org/wiki?curid=2312322" title="Roland Garros 2001">
Roland Garros 2001



</doc>
<doc id="2312323" url="https://pl.wikipedia.org/wiki?curid=2312323" title="Roland Garros 2000">
Roland Garros 2000



</doc>
<doc id="2312324" url="https://pl.wikipedia.org/wiki?curid=2312324" title="Operacja Bin Nun Bet">
Operacja Bin Nun Bet

Operacja Bin Nun Bet (hebr. מבצע בן נון ב'; pol. "Syn Nuna 2") – izraelska operacja wojskowa przeprowadzona podczas I wojny izraelsko-arabskiej w dniach 30-31 maja 1948 roku przeciwko jordańskiej armii. Nazwa operacji nawiązywała do biblijnej postaci syna Nuna, Jozuego, który według Księgą Jozuego był zdobywcą Kanaanu. Operacja była prowadzona na centralnym froncie walk w otoczeniu strategicznego wzgórza Latrun, na którym pozycje zajęli jordańscy żołnierze z Legionu Arabskiego blokując żydowską komunikację z Jerozolimą. Celem operacji było utworzenie korytarza komunikacyjnego i wznowienie konwojów do Jerozolimy. Izraelczycy ponieśli taktyczną porażkę i musieli się wycofać.
Tło wydarzeń.
Wzgórze Latrun jest położone w Dolinie Ajalon, na pograniczu Szefeli i Wyżyny Judei. Wznosi się nad strategiczną drogą łączącą Jerozolimę z nadmorską równiną Szaron. Dodatkowo przebiega tędy druga strategicznie ważna droga, łącząca Strefę Gazy z Ramallah w Samarii. Wzgórze Latrun jest położone w odległości 15 kilometrów na zachód od Jerozolimy i 14 km na południowy wschód od Ramli. Strategiczne znaczenie tego miejsca była bardzo dobrze znane już od Starożytności. Rozumiejąc, że ten kto kontroluje wzgórze Latrun, kontroluje również komunikację z Jerozolimą, od pierwszych dni wojny domowej w Mandacie Palestyny Arabowie skoncentrowali większość swoich wysiłków na zablokowaniu żydowskiej komunikacji z Jerozolimą. Na samym początku I wojny izraelsko-arabskiej, w dniu 15 maja do dawnego Mandatu Palestyny wkroczył jordański Legion Arabski. Jego 4 Regiment dowodzony przez Habisa al-Madżaliego zajął 18 maja rejon Latrun. W ten sposób żydowska komunikacja z Jerozolimą została całkowicie przerwana. Sytuacja społeczności żydowskiej w Jerozolimie stała się bardzo ciężka. Zapasy żywności, lekarstw, wody, a także uzbrojenia i amunicji, zaczęły gwałtownie maleć. Zmusiło to przywódców społeczności do wprowadzenia reglamentacji żywności. Sytuację komplikowała bardzo ciężka sytuacja na liniach obronnych miasta. W dniu 18 maja pierwsza kompania jordańskiej piechoty przyłączyła się do bitwę o Stare Miasto (16-28 maja). Równocześnie główne siły 2 Regimentu zajęły dzielnicę Asz-Szajch Dżarrah i włączyły się do bitwy o Jerozolimę atakując Zachodnią Jerozolimę od północnego wschodu. Równocześnie od południa nadciągnęły wojska egipskie, które przystąpiły do bitwy o kibuc Ramat Rachel (22-25 maja). Sytuacja wydawała się tak trudna, że kilku izraelskich dowódców wysłało telegramy do Dawida Ben Guriona, że nie zdołają utrzymać miasta dłużej niż przez dwa tygodnie.
W obawie, że bez dostaw zaopatrzenia Jerozolima upadnie, siły żydowskie przeprowadziły w dniach 24-25 maja operację "Bin Nun Alef", w trakcie której podjęto nieudaną próbę zdobycia Latrun. Była to całkowita porażka taktyczna i strategiczna sił żydowskich. Następnego dnia, 26 maja, jordańskie siły przejęły kontrolę nad strategicznym wzgórzem Giwat ha-Radar, wypierając stamtąd żołnierzy Brygady „Ecjoni”. Upadek tego wzgórza stanowił poważne zagrożenie dla kibucu Ma’ale ha-Chamisza, który zabezpieczał od północy linię komunikacyjną do Jerozolimy. Następnie 28 maja upadła Dzielnica Żydowska na Starym Mieście Jerozolimy. W obliczu takich faktów Dawid Ben Gurion doszedł do przekonania, że jordański Legion Arabski przygotowuje się do generalnego szturmu na Jerozolimę.
Ponadto, po przegranej bitwie o Latrun, sytuacja w mieście znacznie się pogorszyła. Zapasy żywności wystarczały zaledwie na dziesięć dni, a wody na trzy miesiące. Dodatkową komplikacją było przyjęcie 29 maja Rezolucji Rady Bezpieczeństwa ONZ nr 50, która ogłaszała trwające cztery tygodnie zawieszenie broni. Oznaczało to, że siły izraelskie przez cztery tygodnie nie mogłyby przeprowadzić żadnych zmian terytorialnych, a tym samym nie mogłyby dostarczyć zaopatrzenia do oblężonego miasta.
Ben Gurion zdecydował się za wszelką cenę otworzyć drogę do Jerozolimy, jednocześnie poszukując alternatywnego sposobu dostarczenia zaopatrzenia do Jerozolimy. 30 maja rozpoczęto budowę górskiej Drogi Birmańskiej. Z wojskowego punktu widzenia, działająca w rejonie Jerozolimy Brygada Harel wymagała wzmocnienia i Ben Gurion zdecydował o wysłaniu jej wsparcia w postaci 62 Batalionu z Brygady Etzioni i 400 nowych rekrutów, którzy mieli stanowić uzupełnienie braków kadrowych. Dodatkowo postanowiono, że 7 Brygada Pancerna przebije się do Jerozolimy, otwierając tym samym drogę komunikacyjną z otoczonym miastem. Dowodzący wojskami żydowskimi w obszarze Latrun Szelomo Szamir wyciągnął lekcje z niepowodzenia poprzedniej operacji i doszedł do zrozumienia, że kluczem do zwycięstwa jest przejęcie kontroli nad wzgórzami położonymi na południu. W rejonie tym znajdowały się dwie arabskie wioski Bajt Dżiz i Bajt Susin. W dniach 27-28 maja obszar ten prawie bez walki zajęły siły 72 Batalionu z 7 Brygady Pancernej. Pozycje te miały stać się punktem wyjściowym do wyprowadzenia natarcia w następnej operacji wojskowej. Równocześnie wysłano w teren liczne patrole rozpoznawcze. Nie zdołano jednak zebrać jasnych informacji o siłach wroga. Aby zneutralizować negatywne skutki ostatniej klęski i podnieść morale żołnierzy, Ben Gurion awansował w dniu 28 maja Dawida Marcusa na generała, powierzając mu dowództwo nad frontem jerozolimskim. Pod jego rozkazami znalazły się siły Brygady Etzioni, Brygady Harel i 7 Brygady Pancernej. Jego zastępcą został Jigal Allon.
Układ sił.
Siły żydowskie.
Zadanie zdobycia obszaru Latrun otrzymał Szelomo Szamir. Do jego dyspozycji dano 7 Brygadę Pancerną, która pomimo swojej nazwy była jednostką piechoty zmechanizowanej składającą się z trzech batalionów poruszających się przy użyciu różnych pojazdów: samodzielnie montowanych samochodach pancernych, zdobycznych transporterach opancerzonych i wszelkich samochodach terenowych. Brygada liczyła 1600 żołnierzy, z których część była zagranicznymi wolontariuszami, brytyjskimi weteranami wojennymi bądź żołnierzami Palmach. Na ich uzbrojeniu znajdowały się 22 samochody pancerne, a piechota była uzbrojona w lekkie miotacze ognia. Brygada otrzymała także wzmocnienie w postaci uzupełnień w uzbrojeniu – karabiny maszynowe, amunicja, radiostacje i zapasy żywności. Dodatkowym wsparciem był 52 Batalion z Brygady Giwati – było to 400 żołnierzy. Batalion ten dotarł jednak w rejon bitwy spóźniony, zaledwie na kilka godzin przed rozpoczęciem operacji. Żołnierze byli wyczerpani podróżą, i dowództwo podjęło decyzję o przesunięciu o jeden dzień terminu ataku. Wszystkie ruchy wojsk przeprowadzono pod osłoną nocy, z wyłączonymi światłami pojazdów. Siły Obronne Izraela po raz pierwszy testowały taką metodę przygotowywania operacji wojskowej.
Dowodzący operacją Szelomo Szamir otrzymał informację, że obszaru Latrun broni około 600 Arabów. Biorąc pod uwagę górzyste ukształtowanie terenu, siły te wydawały się niewystarczające do zorganizowania skutecznej obrony szerokiego na cztery kilometry grzbietu górskiego. Informacje te miały decydujący wpływ na przygotowanie planu operacji, który zakładał przeprowadzenie dwóch równoczesnych natarć:
Siły arabskie.
Obszaru Latrun bronił 4 Regiment Legionu Arabskiego, dowodzony przez pułkownika Habisa al-Madżaliego. Siły te liczyły 600 żołnierzy. Stacjonowały one głównie w forcie policji i klasztorze w Latrun. Mniejsze oddziały obsadzały stanowiska na grzebiecie górskim powyżej Latrun. Dodatkowym wzmocnieniem był oddział około 600 arabskich ochotników, którzy zorganizowali linię obrony Wzgórz 369, 346 i 315. Dowództwo jordańskie nie spodziewało się żadnego ataku, uważając, że po ostatniej porażce Izraelczycy nie mają wystarczających sił do przeprowadzenia większej operacji wojskowej w tym obszarze.
Łączna liczba arabskich sił wynosiła około 600 jordańskich żołnierzy i 600 arabskich ochotników. Siły arabskie były dobrze uzbrojone i zajmowały ufortyfikowane pozycje obronne ukryte wśród wzgórz lub na szczytach grzbietów górskich. Dysponowały również wsparciem artylerii.
Przebieg operacji.
Rozpoczęcie operacji było planowane na północ 30 maja 1948, zostało jednak opóźnione o 24 godziny, ponieważ nie udało się na czas przeprowadzić koncentracji wojsk i broni.
Natarcie rozpoczęło się o północy 31 maja. Jako pierwsze pod osłoną nocy wyruszyły 52 i 72 Bataliony, które bezgłośnie przeszły przez Sza’ar ha-Gaj, po czym rozdzieliły się atakując osobne cele. 72 Batalion nie napotykając na opór zajął opuszczoną wioskę Dajr Ajjub. Okazało się jednak, że siły Legionu Arabskiego zajmują pozycje na grzbiecie Wzgórza 346, które wznosiło się ponad wioską. Gdy tylko izraelscy żołnierze zaczęli wychodzić z wioski, kierując się w stronę wzgórza, znaleźli się pod ciężkim ostrzałem broni maszynowej. W pierwszym momencie zostali całkowicie zaskoczeni, ponieśli ciężkie straty (11 zabitych) i zaczęli wycofywać się do wioski. Tylko dzięki odwadze dowódcy udało się uporządkować szyki żołnierzy i zabezpieczyć odwrót do Sza’ar ha-Gaj. Niestety, w trakcie starcia zniszczona została radiostacja, dlatego nie można było przekazać sprawozdania z przebiegu starcia.
Odgłosy bitwy w Dajr Ajjub spowodowały, że 52 Batalion utracił element zaskoczenia w natarciu na Wzgórze 395. Wystrzelone przez Jordańczyków race świetlne, oświeciły izraelskich żołnierzy nacierających głębokim wąwozem. Pomimo to kontynuowali natarcie zadając straty jednej jednostce Legionu Arabskiego. Około godziny 4 rano batalion wstrzymał swoje natarcie i rozpoczął odwrót do Sza’ar ha-Gaj. Dowódca batalionu twierdził później, że z powodu utraconego elementu zaskoczeniu i braku wsparcia 72 Batalionu, nie widział on możliwości dalszego kontynuowania natarcia w głąb wrogich pozycji. Obawiał się on odcięcia i utraty wielu żołnierzy w walkach w okrążeniu. Decyzję tę Jakub Frołow podjął bez konsultacji z dowódcą operacji Szelomo Szamirem, który później oskarżył go o brak determinacji, brak dyscypliny i tchórzostwo.
Równocześnie 71 i 73 Bataliony rozpoczęły pod osłoną nocy natarcie wzdłuż drogi na Latrun. W ciemnościach jeden z transporterów opancerzonych wpadł do rowu przeciwpancernego i się przewrócił. Kilku żołnierzy zostało rannych. Kiedy usiłowano wydobyć ich z wnętrza pojazdu, jordańscy żołnierze zostali zaalarmowani odgłosem bitwy w Dajr Ajjub i wystrzelili w niebo race świetlne. Natychmiast po tym, Jordańczycy otworzyli ogień z broni maszynowej umieszczonej na stanowiskach w klasztorze. Izraelczycy pod ciężkim ogniem przeprowadzili ewakuację rannych, wykorzystując do tego transportery opancerzone. Zdarzenie to spowodowało pół godzinne opóźnienie w natarciu. Następnie część 71 Batalionu przeprowadziła zdecydowany atak na klasztor. Zdołano wysadzić bramę wjazdową i wedrzeć się do jego wnętrza, jednak ogień dwóch jordańskich dział przeciwpancernych uszkodził kilka transporterów opancerzonych, zmuszając je do odwrotu.
Tymczasem izraelskie moździerze rozpoczęły ostrzał fortu policji. Ostrzał prowadzono przez ponad trzy godziny, po czym siły 71 i 73 Batalionu natarły na fort. Jeden z transporterów opancerzonych zdołał bardzo szybko dotrzeć pod bramę wjazdową do fortu, jednak saperom nie udało się wysadzić bramy wjazdowej. Następnie zaatakowano jordańskie pozycje strzeleckie przy użyciu miotaczy ognia, okazało się jednak, że są one za słabe i płomienie nie dosięgają dachu, na którym znajdowała się większość jordańskich żołnierzy. Dodatkowo, Jordańczycy zdołali otrząsnąć się po pierwszym zaskoczeniu ataku i zaczęli prowadzić coraz bardziej skuteczny ogień z karabinów maszynowych, rzucając z góry granaty ręczne. Dołączył do nich ostrzał artyleryjski prowadzony z sąsiednich wzgórz. Pod siłą tego ognia, Izraelczycy musieli wycofać się do pozycji wyjściowych.
Reakcje i następstwa.
Izraelczycy ponieśli ciężkie straty: 49 zabitych i około 100 rannych. Uszkodzone zostały cztery transportery opancerzone. Oba izraelskie ataki poniosły klęskę i nie zdołały stworzyć poważnego zagrożenia dla Legionu Arabskiego. Generał Dawid Marcus napisał po bitwie: "„Byłem obecny na polu bitwy ... współpraca z artylerią poprawna, działania sił pancernych doskonałe, działania piechoty marne.”"
Przebieg obu operacji Bin Nun stał się tematem dokładnej analizy ze strony izraelskiego dowództwa. Wyciągnięto z nich ważny wniosek: siły izraelskie były całkowicie pozbawione informacji wywiadowczych o wielkości i położeniu sił arabskich. Efektem było przeznaczenie do operacji zbyt małych sił, które nie były w stanie przełamać dobrze bronionych linii arabskich. Pomimo porażki, bitwa była pierwszą operacją wojskową w której izraelska armia wykorzystała samochody pancerne i transportery opancerzone. Zdobyte doświadczenie stało się podstawą opracowywania strategii działania Korpusu Pancernego.

</doc>
<doc id="2312327" url="https://pl.wikipedia.org/wiki?curid=2312327" title="Obróbka termiczna">
Obróbka termiczna



</doc>
<doc id="2312328" url="https://pl.wikipedia.org/wiki?curid=2312328" title="Tour of Norway">
Tour of Norway

Tour of Norway – wieloetapowy wyścig kolarski rozgrywany w Norwegii corocznie od 2011.
Wyścig dookoła Norwegii odbywa się od 2011. Od pierwszej edycji należał do cyklu UCI Europe Tour z kategorią 2.2, w latach 2012–2013 z kategorią 2.1, a od 2014 z kategorią 2.HC. Od 2020 został włączony do cyklu UCI ProSeries (edycja z 2020 została ostatecznie odwołana, a Tour of Norway z kategorią 2.Pro odbył się po raz pierwszy rok później).
W 2018 Tour of Norway zostało połączone z wyścigiem Tour des Fjords.
W latach 1983–1985 oraz 1990–1992 rozgrywany był również wyścig amatorski dookoła Norwegii o takiej samej nazwie.
Zwycięzcy.
Opracowano na podstawie:

</doc>
<doc id="2312333" url="https://pl.wikipedia.org/wiki?curid=2312333" title="French Open 1988">
French Open 1988

Wielkoszlemowy turniej tenisowy French Open w 1988 rozegrano w dniach 23 maja – 5 czerwca, na kortach im. Rolanda Garrosa.
Zwycięzcy.
Gra pojedyncza mężczyzn.
 Mats Wilander – Henri Leconte 7–5, 6–2, 6–1
Gra pojedyncza kobiet.
 Steffi Graf – Natalla Zwierawa 6–0, 6–0
Gra podwójna mężczyzn.
 Andrés Gómez / Emilio Sánchez Vicario – John Fitzgerald / Anders Järryd 6–3, 6–7, 6–4, 6–3
Gra podwójna kobiet.
 Martina Navrátilová / Pam Shriver – Claudia Kohde-Kilsch / Helena Suková 6–2, 7–5
Gra mieszana.
 Lori McNeil / Jorge Lozano – Brenda Schultz-McCarthy / Michiel Schapers 7–5, 6–2
Rozgrywki juniorskie.
 Nicolás Pereira – Magnus Larsson 7–6, 6–3
 Julie Halard – Andrea Farley 6–2, 4–6, 7–5

</doc>
<doc id="2312334" url="https://pl.wikipedia.org/wiki?curid=2312334" title="Nof Ayalon">
Nof Ayalon



</doc>
<doc id="2312336" url="https://pl.wikipedia.org/wiki?curid=2312336" title="French Open 1987">
French Open 1987

Wielkoszlemowy turniej tenisowy French Open w 1987 rozegrano w dniach 25 maja - 7 czerwca, na kortach im. Rolanda Garrosa.
Zwycięzcy.
Gra pojedyncza mężczyzn.
 Ivan Lendl - Mats Wilander 7–5, 6–2, 3–6, 7–6
Gra pojedyncza kobiet.
 Steffi Graf - Martina Navrátilová 6–4, 4–6, 8–6
Gra podwójna mężczyzn.
 Anders Järryd / Robert Seguso - Guy Forget / Yannick Noah 6–7, 6–7, 6–3, 6–4, 6–2
Gra podwójna kobiet.
 Martina Navrátilová / Pam Shriver - Steffi Graf / Gabriela Sabatini 6–2, 6–1
Gra mieszana.
 Pam Shriver / Emilio Sánchez Vicario - Lori McNeil / Sherwood Stewart 6–3, 7–6

</doc>
<doc id="2312337" url="https://pl.wikipedia.org/wiki?curid=2312337" title="Roland Garros 1999">
Roland Garros 1999



</doc>
<doc id="2312338" url="https://pl.wikipedia.org/wiki?curid=2312338" title="Sha'alvim">
Sha'alvim



</doc>
<doc id="2312340" url="https://pl.wikipedia.org/wiki?curid=2312340" title="Roland Garros 1998">
Roland Garros 1998



</doc>
<doc id="2312341" url="https://pl.wikipedia.org/wiki?curid=2312341" title="Roland Garros 1997">
Roland Garros 1997



</doc>
<doc id="2312343" url="https://pl.wikipedia.org/wiki?curid=2312343" title="Roland Garros 1996">
Roland Garros 1996



</doc>
<doc id="2312344" url="https://pl.wikipedia.org/wiki?curid=2312344" title="Roland Garros 1995">
Roland Garros 1995



</doc>
<doc id="2312345" url="https://pl.wikipedia.org/wiki?curid=2312345" title="Roland Garros 1994">
Roland Garros 1994



</doc>
<doc id="2312346" url="https://pl.wikipedia.org/wiki?curid=2312346" title="Mishmar Ayalon">
Mishmar Ayalon



</doc>
<doc id="2312348" url="https://pl.wikipedia.org/wiki?curid=2312348" title="Roland Garros 1993">
Roland Garros 1993



</doc>
<doc id="2312349" url="https://pl.wikipedia.org/wiki?curid=2312349" title="Roland Garros 1992">
Roland Garros 1992



</doc>
<doc id="2312350" url="https://pl.wikipedia.org/wiki?curid=2312350" title="Roland Garros 1991">
Roland Garros 1991



</doc>
<doc id="2312352" url="https://pl.wikipedia.org/wiki?curid=2312352" title="Roland Garros 1990">
Roland Garros 1990



</doc>
<doc id="2312353" url="https://pl.wikipedia.org/wiki?curid=2312353" title="Roland Garros 1989">
Roland Garros 1989



</doc>
<doc id="2312354" url="https://pl.wikipedia.org/wiki?curid=2312354" title="Roland Garros 1988">
Roland Garros 1988



</doc>
<doc id="2312355" url="https://pl.wikipedia.org/wiki?curid=2312355" title="Roland Garros 1987">
Roland Garros 1987



</doc>
<doc id="2312356" url="https://pl.wikipedia.org/wiki?curid=2312356" title="Mevo Horon">
Mevo Horon



</doc>
<doc id="2312357" url="https://pl.wikipedia.org/wiki?curid=2312357" title="Jules Limbeck">
Jules Limbeck

Jules Limbeck, węg. Gyula Limbeck (ur. na początku XX w. w Rumunii, zm. w 1937?) – francuski piłkarz pochodzenia węgierskiego, grający na pozycji napastnika, trener piłkarski.
Kariera piłkarska.
Kariera klubowa.
Urodził się w Rumunii, a później jego rodzina przeniosła się do Austro-Węgier. W latach 20. XX wieku występował na pozycji środkowego napastnika w najsilniejszych węgierskich zespołach Újpest FC i Ferencvárosi TC. Potem przeniósł się do Belgii, a zakończył karierę piłkarską w Austria Wiedeń.
Kariera trenerska.
W 1930 r. został trenerem tureckiego Galatasaray SK i zdobył z nim mistrzostwo. We Francji pracował w Olympique Lyon, Racing Club i Amiens SC (1934-1935). W ostatnim klubie również wychodził na boisko w roli piłkarza. We Francji przyjął obywatelstwo i zmienił rodzime imię Gyula na Jules.
W 1935 roku Jules Limbek razem z Czechem Antonínem Fivébrem przybył do ZSRR w celu wymiany doświadczeń. Przez jakiś czas pracował z zespołem miasta Zaporoże i Dniepropetrowska, trenując również Stal Dniepropietrowsk, który wiosną 1936 startował w pierwszych mistrzostwach ZSRR. Potem udał się na Kaukaz, gdzie przeprowadził serię seminariów dla lokalnych trenerów. Następnie przyjął ofertę Dinamo Tbilisi, który zadebiutował jesienią 1936 w najwyższej lidze ZSRR. Z drużyną z Tbilisi Limbeck pracował do marca 1937 roku, dotarł z nim do finału Pucharu ZSRR, organizował szkoły piłkarskie dla dzieci.
W 1937 roku został trenerem Lokomotiwu Moskwa, z którym zajął 6 miejsce w lidze i wystąpił w półfinale Pucharu ZSRR (w poprzednim sezonie Lokomotiw był czwartym w lidze i zdobył Puchar).
Być może zginął w okresie tzw. czystki, choć możliwe też, że dożył lat 50. XX wieku.

</doc>
<doc id="2312358" url="https://pl.wikipedia.org/wiki?curid=2312358" title="Gyula Limbeck">
Gyula Limbeck



</doc>
<doc id="2312359" url="https://pl.wikipedia.org/wiki?curid=2312359" title="Sa’ud ibn Sakr al-Kasimi">
Sa’ud ibn Sakr al-Kasimi

Sa’ud ibn Sakr al-Kasimi (ur. 10 maja 1956), emir Ras al-Chajma od 27 października 2010, czwarty syn emira Sakra II ibn Muhammada al-Kasimiego. Następca tronu w latach 2003-2010.

</doc>
<doc id="2312361" url="https://pl.wikipedia.org/wiki?curid=2312361" title="Peter Robinson (pisarz)">
Peter Robinson (pisarz)

Peter Robinson (ur. 17 marca 1950 w Leeds, zm. 4 października 2022) – angielski pisarz, autor bestsellerowej serii powieści kryminalnych, których bohaterem jest inspektor Alan Banks.
Życiorys.
Urodził się w Armley, przemysłowej dzielnicy Leeds. W 1974 na Uniwersytecie Leeds uzyskał bakalaureat w dziedzinie literatury. W tym samym roku przeniósł się do Kanady, gdzie kontynuował studia na Uniwersytecie Windsorskim. W 1975 otrzymał magisterium (MA) w zakresie języka angielskiego i pisarstwa. Jego promotorką była Joyce Carol Oates. W 1983 na Uniwersytecie York w Toronto uzyskał tytuł doktora (PhD) w dziedzinie jęz. angielskiego. W latach 1992–1993 wykładał w wyższych uczelniach Toronto oraz był pisarzem-rezydentem (ang."Writer-in-residence") na University of Windsor.
W 1987 opublikował pierwszą powieść o inspektorze policji angielskiej, melomanie, Alanie Banksie – "Gallows View". Książka zdobyła dużą popularność wśród czytelników oraz uznanie krytyków, uzyskując nominacje do nagród literackich w Wielkiej Brytanii i Kanadzie. Następne książki z Banksem jako głównym bohaterem, których akcja rozgrywa się głównie na obszarze Yorkshire, stały się bestsellerami oraz zdobyły szereg wyróżnień. Robinson jest także autorem innych, niecyklicznych powieści kryminalnych. Pisze także opowiadania, nierzadko występuje w nich jego ulubiony protagonista – Banks.
Obecnie z żoną, prawniczką Sheilą Halladay, mieszka w Toronto, w nadmorskiej dzielnicy Beaches, corocznie jednak kilka miesięcy spędza w swojej angielskiej posiadłości w Richmond w North Yorkshire. W 2006 otrzymał zaproszenie do wstąpienia do The Detection Club, klubu najwybitniejszych angielskich autorów powieści detektywistycznych.
Ekranizacje.
W 2010 brytyjska ITV rozpoczęła emisję serialu zrealizowanego na podstawie jego prozy, zatytułowanego: "DCI Banks". Serial składał się z 32. odcinków, poprzedzonych pilotem i przedstawionych widzom w pięciu sezonach. Ostatni odcinek został wyemitowany w 2016. W roli inspektora Alana Banksa wystąpił Stephen Tompkinson.

</doc>
<doc id="2312362" url="https://pl.wikipedia.org/wiki?curid=2312362" title="Alperton (stacja metra)">
Alperton (stacja metra)

Alperton – naziemna stacja metra londyńskiego na terenie London Borough of Brent. Została otwarta w 1903 pod nazwą Perivale Alperton jako część District Line. W 1910 uzyskała obecną nazwę, zaś w 1932 weszła w skład Piccadilly line, do której przynależy do dziś. W roku 2009 skorzystało z niej ok. 3,04 mln pasażerów. Należy do czwartej strefy biletowej. 

</doc>
<doc id="2312364" url="https://pl.wikipedia.org/wiki?curid=2312364" title="Ludwikowice Kłodzkie (stacja kolejowa)">
Ludwikowice Kłodzkie (stacja kolejowa)

Ludwikowice Kłodzkie – posterunek odgałęźny i ładownia w Ludwikowicach Kłodzkich, w województwie dolnośląskim, na linii kolejowej nr 286. Obok znajduje się przystanek osobowy o tej samej nazwie.
W roku 2017 przystanek obsługiwał 20–49 pasażerów na dobę.
Położenie.
Posterunek położony jest w północnej części miejscowości Ludwikowice, przy drodze do Jugowa, nieopodal osady Miłków. Budynek dawnego dworca znajduje się przy ulicy Tadeusza Kościuszki.
Historia.
Kolej dotarła do Ludwikowic Kłodzkich wraz z uruchomieniem linii kolejowej Kłodzko-Wałbrzych w 1880 r. Budując linię, nad rozległą, głęboką na ponad 30 metrów doliną bezimiennego potoku i drogą z Ludwikowic do Jugowa, w kilometrze 29,100 nowej linii, na łuku o promieniu 450 metrów wzniesiono mierzący 164,7 m wiadukt kolejowy. Obiekt, nazywany przed 1945 r. "Mölker Eisenbahnbrücke", składa się z czterech stalowych kratowych przęseł i opiera się na kamiennych przyczółkach i filarach, z których najwyższy mierzy 27,9 m wysokości. Dwa środkowe przęsła są dodatkowo wzmocnione pasami parabolicznymi skierowanymi w dół.
Początkowo w miejscowości nie było stacji. Przystanek osobowy "Ludwigsdorf" i bocznica stacyjna do kopalni węgla Wacław w Miłkowie, nieopodal wiaduktu, powstały przypuszczalnie na początku lat 90. XIX wieku. Pierwotnie, peron mieścił się po przeciwnej stronie wiaduktu, od strony Nowej Rudy.
Dzisiejszy kształt stacja otrzymała wraz z przebudową linii Kłodzko-Wałbrzych na dwutorową w latach 1909–1912. Wówczas wiadukt znalazł się w granicach stacji, w centralnej jej części. Po zachodniej stronie wiaduktu wzniesiono budynek dworca oraz nowy, zadaszony peron, wyposażony w przejście podziemne. Obsługę rozjazdów i semaforów osłaniających wjazd na bocznicę kopalni i elektrowni zapewniono z nowej nastawni dysponującej po wschodniej stronie wiaduktu, wybudowanej według standardowego projektu pruskich kolei państwowych KPEV.
Zasadniczą rolą stacji była obsługa pociągów towarowych do zakładów znajdujących się na przestrzeni lat przy bocznicy do Miłkowa: kopalni węgla kamiennego "Wenceslaus" oraz zakładów istniejących później w jej obiektach, elektrowni, składnicy drewna.
Na początku maja 1945 r. Wehrmacht zamierzał wysadzić wiadukt stacyjny. Nie doszło do tego ze względu na protesty okolicznych mieszkańców. Jednej z majowych nocy wiadukt rozminowali pracownicy stacji: dyżurni ruchu Fritz Ansorge i Alfred Hilbig.
Budynki pokopalniane w osadzie Miłków, na początku lat 60. XX w. zagospodarowano na różne zakłady: fabrykę okuć budowlanych, płyt pilśniowych, zakłady przemysłu wełnianego, papiernię, składnicę drewna, magazyny. Zakłady korzystały z bocznicy stacyjnej.
Przykopalniana elektrownia funkcjonowała do 1964 roku. Po zamknięciu kopalni Wenceslaus w 1939 r. była zasilana węglem dowożonym koleją z Nowej Rudy. Nieefektywna i przestarzała, została wyłączona po uruchomieniu Elektrowni Turów w Bogatyni.
Wraz z likwidacją zakładów (kopalni w 1939 r., zakładów zbrojeniowych w chwili zakończenia II wojny światowej, elektrowni w 1964 r.), recesją gospodarczą lat 80. i odejściem klientów od kolei na rzecz transportu drogowego, wykorzystanie bocznicy i znaczenie stacji w Ludwikowicach znacząco spadło.
W 1998 r. kasę towarową z budynku dworca przeniesiono do Nowej Rudy, natomiast w marcu 1999 r. zlikwidowano pasażerską kasę biletową.
1 kwietnia 2006 r. na linii kolejowej nr 286 zostało zawieszone kursowanie pociągów osobowych.
Już pod koniec lat 90. XX w. z uwagi na zły stan techniczny, ruch pociągów przez stacyjny wiadukt odbywał się z prędkością ograniczoną do 15 kilometrów na godzinę. W 2008 r. wiadukt zamknięto. Ruch pociągów towarowych od strony Wałbrzycha prowadzony był wówczas tylko do stacji Bartnica, natomiast pociągi do Ludwikowic kursowały wyłącznie do bocznicy szlakowej. Na początku 2009 r. ponownie dopuszczono ruch pociągów po moście, natomiast wiosną przeprowadzono remont, między innymi wymieniając tory na obiekcie.
Od 5 stycznia 2009 r. przystanek obsługują autobusy szynowe Kolei Dolnośląskich.
Infrastruktura.
Budynek dworca.
Budynek dworcowy leży na południe od torów linii nr 286, na wysokości peronu.
Dworzec został wzniesiony w latach 1909–1912 podczas przebudowy stacji, związanej z budową drugiego toru, w stylu charakterystycznym dla architektury śląskiej tego okresu.
Budynek jest dwukondygnacyjny, pokryty dachem naczółkowym (krytym dachówką) z facjatami. Elewacja dworca na wysokości parteru jest pokryta tynkiem, na wysokości piętra elewacja jest drewniana (szalówka).
Parter budynku był dawniej wykorzystywany jako kasa biletowa, towarowa i poczekalnia. Od zamknięcia kasy biletowej w marcu 1999 r. budynek jest zamknięty i nie służy odprawie podróżnych. Poddasze budynku jest zamieszkałe.
W przeszłości budynek dworca należał do Polskich Kolei Państwowych. W 2013 r. dworzec przekazano gminie wiejskiej Nowa Ruda.
Perony.
Przystanek posiada jeden peron wyspowy niski o nadanym numerze 1, wysokości 0,22 m ponad główkę szyny i długości użytkowej 225 m. Peron jest zlokalizowany pomiędzy km 29,305 a 29,530 linii kolejowej nr 286. Peron posiada dwie czynne krawędzie, przy torach nr 1 i nr 2. Nawierzchnia peronu jest utwardzona kostką brukową. Dojście z peronu na plac przed budynkiem dworca zapewnia czynne przejście podziemne. Peron jest w całości zadaszony wiatą. Peron nie jest wyposażony w urządzenia megafonowe.
Urządzenia sterowania ruchem kolejowym.
Od 1975 roku posterunek Ludwikowice Kłodzkie wyposażony jest – jako pierwszy na linii kolejowej nr 286 – w semafory świetlne.
Nastawnia dysponująca LK posiada mechaniczne urządzenia nastawcze, natomiast dawna nastawnia wykonawcza LK-1 – urządzenia ręczne.
Nastawnie.
Przy linii nr 286, przed wiaduktem, od strony Nowej Rudy, znajduje się nastawnia dysponująca LK. Ponieważ od 1945 r. w Ludwikowicach Kłodzkich szlak przechodzi z dwutorowego w jednotorowy (Armia Czerwona zdemontowała na części linii jeden tor), podstawowym (obecnie) zadaniem nastawni jest funkcja posterunku odgałęźnego.
Dawniej, przy bocznicy stacyjnej do Miłkowa, istniała nastawnia wykonawcza LK-1, przemianowana w 1972 r. na posterunek zwrotniczy (posterunek 11).
Ruch pociągów.
Ruch pasażerski.
Pociągi regularne.
Pociągi osobowe na linii nr 286 uruchamiają od 5 stycznia 2009 r. Koleje Dolnośląskie.
Oferta jest stała: 4 pary pociągów dziennie. Pociągi są obsługiwane przez autobusy szynowe SA135.
Wszystkie pociągi kursują po całej długości linii Wałbrzych Główny – Kłodzko Główne. W rozkładzie jazdy 2013/2014, niektóre są wydłużone do stacji Kudowa-Zdrój.
Pociągi specjalne.
Rokrocznie na przełomie sierpnia i września, Instytut Rozwoju i Promocji Kolei we współpracy ze spółką Przewozy Regionalne w wybrany dzień uruchamia m.in. na linii nr 286 pociąg turystyczny "Kilof", złożony z parowozu Ol49 i od pięciu do siedmiu wagonów osobowych 111A oraz 120A. W zależności od roku, pociąg pokonuje linię w kierunku od Wałbrzycha w stronę Kłodzka, bądź od Kłodzka w stronę Wałbrzycha.
Pociąg "Kilof" przejeżdża stację Ludwikowice Kłodzkie bez zatrzymania.
Ruch towarowy.
Linia kolejowa nr 286 jest intensywnie wykorzystywana w ruchu towarowym. Spośród dotychczasowych klientów bocznicy do Miłkowa, z usług kolei korzysta Składnica Drewna Nadleśnictwa Jugów.

</doc>
<doc id="2312365" url="https://pl.wikipedia.org/wiki?curid=2312365" title="Alicja Migulanka">
Alicja Migulanka

Alicja Migulanka (ur. 23 maja 1932 w Krzeszowicach, zm. 7 marca 1990 w Warszawie) – polska aktorka teatralna i filmowa.
Życiorys.
Absolwentka PWSA w Krakowie, którą ukończyła w 1953. Występowała w następujących teatrach:
Teatr telewizyjny.
Wystąpiła w kilkunastu spektaklach teatru telewizyjnego, m.in. zagrała rolę Kasi w „Weselu”.

</doc>
<doc id="2312367" url="https://pl.wikipedia.org/wiki?curid=2312367" title="Dookoła Bułgarii">
Dookoła Bułgarii

Dookoła Bułgarii (bułg. "Обиколка на България", ang. "Tour of Bulgaria") – wyścig kolarski rozgrywany w Bułgarii, w ostatnich latach we wrześniu. Od 2005 roku należy do cyklu UCI Europe Tour i ma kategorię 2.2.
Wyścig odbył się po raz pierwszy w roku 1924 i organizowany jest co rok, regularnie od 1964 roku. Rekordzistą pod względem zwycięstw w klasyfikacji generalnej jest kolarz gospodarzy Iwajło Gabrowski – pięć triumfów.
Pięciokrotnie wyścig wygrywali polscy kolarze. W 1971 roku zwyciężył Ryszard Szurkowski, cztery lata później Janusz Kowalski, w 2000 roku Seweryn Kohut, w 2004 Tomasz Kłoczko i w 2020 Patryk Stosz.
Lista zwycięzców.
Opracowano na podstawie:

</doc>
<doc id="2312372" url="https://pl.wikipedia.org/wiki?curid=2312372" title="Theo Lingen">
Theo Lingen

Theo Lingen właściwie Franz Theodor Schmitz (ur. 10 czerwca 1903 w Hanowerze, zm. 10 listopada 1978 w Wiedniu) – niemiecki aktor, reżyser i pisarz. Drugi mąż Marianne Zoff – pierwszej żony Bertolda Brechta. Ojciec Ursuli Lingen.
Theo Lingen urodził się w rodzinie prawniczej. Talent aktorski odkrył w młodości. Pierwszy raz zadebiutował na scenie w 1921 roku. Przydomek artystyczny „Lingen” zaczerpnął od miejscowości urodzenia swego ojca – Lingen w Emsland. W połowie lat 20. dał się poznać jako utalentowany komik. W 1929 otrzymał rolę w Operze za 3 grosze Brechta. Na początku lat 30. zaczął grywać w filmach Fritza Langa, w tym w „Testamencie doktora Mabuse” (1933). Theo Lingen stał się znany dzięki rolom komediowym. Występował z Hansem Moserem i Heinzem Rühamannem. Łącznie zagrał w ponad 200 produkcjach. Po wojnie zajął się reżyserowaniem filmów. W latach 70. pracował dla telewizji ZDF.
Pochowany na Cmentarzu Centralnym w Wiedniu.

</doc>
<doc id="2312375" url="https://pl.wikipedia.org/wiki?curid=2312375" title="Julián Carrón">
Julián Carrón

Julián Carrón (ur. 25 lutego 1950 w Navaconcejo) – hiszpański ksiądz katolicki, teolog.
Od śmierci Luigi Giussani, stoi na czele katolickiego ruchu Comunione e Liberazione.
Święcenia kapłańskie przyjął w 1975 r. Od 19 maja 2011 konsultor Papieskiej Rady ds. Nowej Ewangelizacji.

</doc>
<doc id="2312377" url="https://pl.wikipedia.org/wiki?curid=2312377" title="Antonín Fivébr">
Antonín Fivébr

Antonín Fivébr (ur. 22 listopada 1888 w Pradze, zm. 26 lutego 1973 tamże) – czeski piłkarz, grający na pozycji pomocnika, trener piłkarski.
Kariera piłkarska.
Kariera klubowa.
W 1904 rozpoczął swoją karierę w klubie Staroměstský SK Olympia na pozycji napastnika, a po przybyciu w 1908 do Sparty Praga, zmienił na pozycję pomocnika, był jednym z kluczowych graczy w zespole. W klubie był znany jako nałogowy kolekcjoner egzotycznych ryb. W latach 1914–1918 grał w klubie Český Lev Pilzno, a później ponownie w Sparcie. W 1920 przeniósł się do włoskiej Brescii Calcio, gdzie początkowo łączył funkcje piłkarza i trenera, a później został trenerem tego klubu.
Kariera trenerska.
Jeszcze w Brescii Calcio rozpoczął pracę szkoleniową. W 1923 wyjechał do Hiszpanii aby stać się menadżerem w Valencia CF. Przez siedem lat trzy razu prowadził Valencię, z którą zdobył trzy regionalne mistrzostwa oraz wywalczył awans do La Liga na sezon 1931/1932. W międzyczasie pracował w innych hiszpańskich klubach: Elche CF, Real Oviedo, Levante UD i Real Murcia.
Pod koniec 1935 Fivébr razem z Francuzem Jules Limbeckem przybył do ZSRR w celu wymiany doświadczeń. Na początku 1936 został trenerem Spartaka Moskwa. Trenował "Czerwono-Białych" tylko przez dwa miesiące, a we wrześniu tego samego roku prowadził zespół Dinamo Leningrad. W 1937 pracował jako konsultant zespołów Stal Zaporoże i Stal Dniepropetrowsk, a w 1938 stanął na czele klubu Staliniec Moskwa.
Pod koniec 1938 powrócił do Czechosłowacji, gdzie trenował Viktorię Žižkov, Jednotę Koszyce oraz Kovosmalta Trnawa.
Fivébr zmarł w swoim rodzinnym mieście w Pradze w dniu 26 lutego 1973.

</doc>
<doc id="2312378" url="https://pl.wikipedia.org/wiki?curid=2312378" title="Przesycanie (obróbka cieplna stopów żelaza)">
Przesycanie (obróbka cieplna stopów żelaza)



</doc>
<doc id="2312379" url="https://pl.wikipedia.org/wiki?curid=2312379" title="Stamp on the Ground">
Stamp on the Ground

"Stamp on the Ground" – szósty singel niemieckiej grupy muzycznej Italobrothers wydany w 2009 roku przez Zooland Records i All Around The World.

</doc>
<doc id="2312380" url="https://pl.wikipedia.org/wiki?curid=2312380" title="Bermudy na Letnich Igrzyskach Olimpijskich 1972">
Bermudy na Letnich Igrzyskach Olimpijskich 1972

Bermudy na Letnich Igrzyskach Olimpijskich 1972 reprezentowało 9 zawodników, byli to sami mężczyźni.

</doc>
<doc id="2312385" url="https://pl.wikipedia.org/wiki?curid=2312385" title="Dolina Ajalon">
Dolina Ajalon

Dolina Ajalon () – rozległa dolina położona na granicy równiny Szefeli i Wyżyny Judejskiej, w centralnej części Izraela.
Geografia.
Dolina Ajalon jest położona pomiędzy położonymi na wschodzie górami Judzkimi, na południu wzgórzami Szefeli, na północy wzgórzami Benjamina. W kierunku północno-zachodnim dolina jest otwarta na równinę Szaron. Dolina biegnie z północnego zachodu na południowy wschód. Zajmuje obszar 40 km². Jej wysokość waha się od 140 do 200 m n.p.m.
Wody cieków wodnych płynących przez dolinę pochodzą z gór Judzkich, i spływają do rzeki Ajjalon, która ma swoje ujście do rzeki Jarkon. W dolinie znajduje się Park Narodowy Doliny Ajalon.
W dolinie są położone następujące miejscowości: Kefar Bin Nun, Nof Ajjalon, Sza’alwim i Miszmar Ajjalon należące do Samorządu Regionu Gezer, Mewo Choron należący do Samorządu Regionu Matte Binjamin, i miasto Modi’in-Makkabbim-Re’ut znajdujące się w północnej części doliny.
Historia.
Dolina Ajalon jest związana z licznymi wydarzeniami historycznymi. Po raz pierwszy wspominają o niej listy z Amarna. Opisują one króla Adoni-Zedeka, który po zniszczeniu miasta Ajalon przez najeźdźców, poprosił króla Egiptu o przybycie z pomocą.
Księga Jozuego wymienia ją jako miejsce, w którym Jozue pokonał pięciu władców amoryckich. Po podboju Kanaanu, Hebrajczycy dokonali podziału ziemi pomiędzy Dwanaście Plemion Izraela. Starożytne miasto Ajalon przypadło plemieniu Dan i zostało wyznaczone jako jedno z miast przyznanych lewitom. Pomimo podboju Kanaanu, Izraelici byli nieustannie nękani najazdami Filistynów i z upływem czasu opuścili dolinę Ajalon, wycofując się w Góry Judzkie.
Dolina była miejscem wielkiego zwycięstwa króla Saula nad Filistynami. W późniejszych latach dolina była zamieszkana przez plemię Benjamina. Po podziale Królestwa Izraela, Ajalon stało się granicą pomiędzy Królestwem Judy a położonym na północy Królestwem Izraela. Pierwszy król judzki Roboam, wzmocnił fortyfikacje miasta Ajalon, zapewniając mu garnizon, broń i zapasy żywności.
Krzyżowcy dobrze rozumieli znaczenie strategicznego położenia doliny i wybudowali tutaj zamek obronny. W dolinie doszło do kilku ważnych potyczek krzyżowców z Arabami.
W historii współczesnej dolina Ajalon odgrywała ważną rolę na drodze łączącej Jerozolimę z nadmorską równiną Szaron i portami na wybrzeżu Morza Śródziemnego. Podczas wojny domowej w Mandacie Palestyny i I wojny izraelsko-arabskiej w 1948 doszło tutaj do licznych starć w obronie konwojów do Jerozolimy. Siły żydowskie szturmowały także pozycje arabskie w rejonie Latrun. W wyniku wojny sześciodniowej w 1967 cała dolina Ajalon znalazła się w granicach państwa Izrael.
Komunikacja.
Przez środek doliny Ajalon przechodzi autostrada nr 1 (Tel Awiw–Jerozolima), która na wysokości Latrun krzyżuje się z drogą ekspresową nr 3 (Aszkelon–Modi’in-Makkabbim-Re’ut). Równolegle do autostrady nr 1 biegnie droga nr 424 . Przez dolinę przebiega także linia szybkiej kolei do Jerozolimy.

</doc>
<doc id="2312386" url="https://pl.wikipedia.org/wiki?curid=2312386" title="Strobl (gmina)">
Strobl (gmina)

Strobl – gmina w Austrii, w kraju związkowym Salzburg, w powiecie Salzburg-Umgebung. Leży nad jeziorem Wolfgangsee. Liczy 3605 mieszkańców (1 stycznia 2015).
Miejscowość znana jest jako ośrodek turystyczny, z promenadą i rzeźbami przedstawiającymi znanych artystów. Przez parę dni pierwszym burmistrzem Strobl po II wojnie światowej był znany komik Theo Lingen.

</doc>
<doc id="2312388" url="https://pl.wikipedia.org/wiki?curid=2312388" title="Marco Island">
Marco Island

Marco Island – miasto w Stanach Zjednoczonych, w hrabstwie Collier, w stanie Floryda, położone na wyspie o tej samej nazwie w Zatoce Meksykańskiej u wybrzeży południowo-zachodniej Florydy. Według spisu powszechnego z 2000 roku, miasto zamieszkiwało 12 879 osób.

</doc>
<doc id="2312390" url="https://pl.wikipedia.org/wiki?curid=2312390" title="Grupa Jutrzenka">
Grupa Jutrzenka



</doc>
<doc id="2312391" url="https://pl.wikipedia.org/wiki?curid=2312391" title="121st Street">
121st Street

121st Street – stacja metra nowojorskiego, na linii J i Z. Znajduje się w dzielnicy Queens, w Nowym Jorku i zlokalizowana jest pomiędzy stacjami Sutphin Boulevard – Archer Avenue – JFK Airport i 111th Street. Została otwarta 3 lipca 1918.

</doc>
<doc id="2312395" url="https://pl.wikipedia.org/wiki?curid=2312395" title="111th Street (stacja metra na Jamaica Line)">
111th Street (stacja metra na Jamaica Line)

111th Street – stacja metra nowojorskiego, na linii J. Znajduje się w dzielnicy Queens, w Nowym Jorku i zlokalizowana jest pomiędzy stacjami 121st Street i 104th Street. Została otwarta 11 czerwca 1917.

</doc>
<doc id="2312396" url="https://pl.wikipedia.org/wiki?curid=2312396" title="Bermudy na Letnich Igrzyskach Olimpijskich 1968">
Bermudy na Letnich Igrzyskach Olimpijskich 1968

Bermudy na Letnich Igrzyskach Olimpijskich 1968 reprezentowało 6 zawodników, byli to sami mężczyźni.

</doc>
<doc id="2312397" url="https://pl.wikipedia.org/wiki?curid=2312397" title="Bermudy na Letnich Igrzyskach Olimpijskich 1964">
Bermudy na Letnich Igrzyskach Olimpijskich 1964

Bermudy na Letnich Igrzyskach Olimpijskich 1964 reprezentowało 4 zawodników, byli to sami mężczyźni.

</doc>
<doc id="2312399" url="https://pl.wikipedia.org/wiki?curid=2312399" title="Bermudy na Letnich Igrzyskach Olimpijskich 1960">
Bermudy na Letnich Igrzyskach Olimpijskich 1960

Bermudy na Letnich Igrzyskach Olimpijskich 1960 reprezentowało 9 zawodników, byli to sami mężczyźni.

</doc>
<doc id="2312405" url="https://pl.wikipedia.org/wiki?curid=2312405" title="Arnór Sveinn Adalsteinsson">
Arnór Sveinn Adalsteinsson

Arnór Sveinn Adalsteinsson (ur. 26 stycznia 1986 w Reykjavíku) – islandzki piłkarz grający na pozycji obrońcy, najczęściej na prawej stronie defensywy. Od początku kariery jest zawodnikiem klubu Breiðablik Kópavogur, skąd latem 2011 roku został wypożyczony do zespołu Hønefoss BK.

</doc>
<doc id="2312411" url="https://pl.wikipedia.org/wiki?curid=2312411" title="Karacze">
Karacze



</doc>
<doc id="2312412" url="https://pl.wikipedia.org/wiki?curid=2312412" title="Anian z Aleksandrii">
Anian z Aleksandrii

Anian z Aleksandrii, również Anian Aleksandryjski (zm. ok. 85 w Aleksandrii) – drugi biskup Aleksandrii (ok. 68–85), święty Kościoła katolickiego, prawosławnego i koptyjskiego.
Był pierwszym następcą św. Marka Ewangelisty. Urząd ten miał sprawować wedle różnych źródeł przez okres od 17 do 22 lat.
Jego Wspomnienie liturgiczne w Kościele katolickim obchodzone jest 25 kwietnia.
Syryjski Kościół Ortodoksyjny, z uwagi na liturgię według kalendarza juliańskiego, wspomina św. Aniana 25 kwietnia/8 maja, tj. 8 maja według kalendarza gregoriańskiego.
Koptyjski Kościół Ortodoksyjny obchodzi dzień pamięci 16/29 listopada, tj. 20 Hathor według kalendarza koptyjskiego odpowiednio do kalendarza juliańskiego.

</doc>
<doc id="2312414" url="https://pl.wikipedia.org/wiki?curid=2312414" title="Guo Xiang">
Guo Xiang

Guo Xiang (zm. 312) – chiński filozof, wraz z Wang Bi główny przedstawiciel neotaoizmu.
Był autorem komentarza do "Zhuangzi", zdaniem współczesnych mu krytyków będącego w istocie plagiatem dzieła Xiang Xiu (ok. 221–ok. 300). Współcześnie przeważa opinia, że Guo po śmierci Xianga dokonał redakcji jego prac i rozwinął przedstawione w nich teorie.
Zdaniem Guo Xianga wszystkie rzeczy powstają samoistnie same z siebie i nie posiadają żadnej przyczyny, albowiem mające stanowić zasadę wszechrzeczy "dao" jest w istocie nicością. Zaprzeczał w ten sposób istnieniu jakiejkolwiek przyczyny istnienia oraz demiurga. Rzeczy oddziałują jednak wzajemnie na siebie, implikując samoprzekształcenia i wprawiając wszechświat w ciągły ruch. Z powodu nieustannych zmian natury, społeczeństwo i obyczaje zależnie od okoliczności także muszą ulegać przekształceniom. Zrozumienie tego procesu i podporządkowanie się mu stanowi właśnie według Guo istotę "niedziałania".
Guo Xiang przedstawił ideał taoistycznego mędrca, który poruszając się w obszarze spraw ludzkich i świecie transcendentalnym, osiąga dzięki "niedziałaniu" sukcesy społeczne i polityczne.

</doc>
<doc id="2312418" url="https://pl.wikipedia.org/wiki?curid=2312418" title="Amstetten (stacja kolejowa)">
Amstetten (stacja kolejowa)

Amstetten (niem: "Bahnhof Amstetten") – stacja kolejowa w Amstetten, w kraju związkowym Dolna Austria, w Austrii. W Amstetten kończy swój bieg linia Rudolfsbahn do Kleinreifling przez Waidhofen an der Ybbs, stacja znajduje się również na Westbahn. Stacja jest obsługiwana przez pociągi regionalne i dalekobieżne.
Historia.
Stacja została otwarta na Kaiserin-Elisabeth-Bahn 15 grudnia 1858, a 1 czerwca 1860 linia została następnie rozbudowana do Salzburga i 12 czerwca 1860 otworto linię do Monachium. Stacja znajdowała się wtedy jeszcze w dzielnicy Preinsbach. W 1883 włączono Preinsbach do Amstetten, tak, że stacja znajdowała się już w Amstetten. W dniu 12 listopada 1872 otwarto Rudolfsbahn i Amstetten stał się ważnym ośrodkiem transportu. Ponieważ obie linie były niezależnymi przedsiębiorstwami, Rudolfsbahn musiał obsługiwać własny tor w Amstetten, jako że z torów Kaiserin-Elisabeth-Bahn nie mogli korzystać. Po połączeniu Kaiserin-Elisabeth-Bahn z Rudolfsbahn stacja została rozbudowana. 
W 1892 pojawiły się plany budowy linii z Amstetten do Grein. Sachsen-Coburg-Gotha do Greinburg był skłonny do finansowania budowy mostu. Ale linia ta został odrzucona przez Radę Miasta Grein.
W latach 1908-1909 wybudowano 18-metrową wieżę ciśnień z dwoma zbiornikami na wodę, każdy z 40 000 litrów pojemności. W 1913 roku wybudowano perony.
W czasie II wojny światowej, dworzec kolejowy i tory zostały zniszczone. W kwietniu 1945 roku, rozpoczęto tymczasową odbudowę, tory zostały ponownie wybudowane, bilety były sprzedawane w hotelu Hofmann. W czerwcu 1951 roku część Westbahn została zelektryfikowana na odcinku Amstetten-Linz, w grudniu 1952 r., cała Westbahn i w latach 1967-68, Rudolfsbahn.
W latach 1972-73 po raz pierwszy stacja została zmodernizowana, ale nie była to budowa nowej stacji. W 1976 roku zbudowano dworzec autobusowy na zachód od stacji. W 1987 wybudowano pierwszy tunel pod torami. 
Obecny dworzec został zmodernizowany w latach 90. XX wieku z inicjatywy Corporate-Design-Initiative der Bahn, w 1989, firma architektoniczna Zechner &amp; Zechner wygrała konkurs na budowę stacji Amstetten. Podczas renowacji stacja zyskała w 1992 roku nowy dach, za który została przyznana nagroda w 1996. W 2008 otwarto duży parking Park &amp; Ride.
Budynek.
W hali dworca znajdują się dwie kasy biletowe i automaty biletowe. Hala zawiera również biura podróży, poczekalnię, kiosk z wyrobami tytoniowymi i dwa telefony. W budynku stacji jest restauracja i toalety publicznej. Na stacji są nadal dostępne schowki bagażowe. Na stacji znajduje się parking Park &amp; Ride.
Przed placem stacyjnym znajduje się przystanek autobusowy.
Perony.
Perony są połączone ze sobą przez dwa tunele, w zachodniej i wschodniej części stacji, w każdym z nich jest zainstalowany automat do sprzedaży biletów. Każdy peron jest otwarty i dostępny z obu przejść podziemnych. Wschodni tunel jest wyposażony w windy.

</doc>
<doc id="2312424" url="https://pl.wikipedia.org/wiki?curid=2312424" title="Chevrolet LUV">
Chevrolet LUV

Chevrolet LUV – samochód osobowo-dostawczy klasy średniej produkowany pod amerykańską marką Chevrolet w latach 1972–2012.
Pierwsza generacja.
Chevrolet LUV I został zaprezentowany po raz pierwszy w 1972 roku.
Pickup LUV pojawił się w ofercie Chevroleta w ramach współpracy z Isuzu jako model bliźniaczy dla modelu Faster. LUV jest akronimem od "Light Utility Vehicle". 
Do napędu pierwszej generacji Chevroleta LUV używano wyłącznie silnika R4 SOHC o pojemności 1,8 litra osiągającego moc 76 KM (56 kW) przy 5000 obr./min oraz moment obrotowy 119 Nm przy 3000 obr./min. Początkowo dostępna była wyłącznie 4-biegowa skrzynia manualna, od 1976 oferowano także 3-biegowy automat. Od 1977 montowano mocniejszy silnik o mocy 81 KM (60 kW). 
Samochód oferowany był zarówno na rynku Ameryki Północnej, gdzie uplasował się w ofercie poniżej topowego modelu C/K, jak i w krajach Ameryki Południowej.
Druga generacja.
Chevrolet LUV II został zaprezentowany po raz pierwszy w 1980 roku.
Druga generacja średniej wielkości pickupa Chevroleta wzorem poprzednika powstała w ramach partnerstwa z japońskim Isuzu, tym razem trafiając do sprzedaży równolegle z bliźniaczym Isuzu Faster zarówno w Ameryce Północnej, jak i Ameryce Południowej.
Chevrolet LUV II wyróżniał się bardziej kanciastym kształtem nadwozia, na czele ze zdobioną chromem atrapą chłodnicy, a także kwadratowymi, szeroko rozstawionymi reflektorami. Oferta nadwoziowa została poszerzona także o wariant z dwoma rzędami siedzeń, tzw. "Crew Cab".
Koniec produkcji i następca.
Produkcja drugiej generacji Chevroleta LUV na obu głównych rynkach zbytu zakończyła się w 1988 roku. W czasie, gdy na potrzeby Ameryki Południowej kontynuowano ją pod postacią trzeciej generacji, tak w Ameryce Północnej LUV został zastąpiony przez nowy model S-10 oparty na bazie SUVa S-10 Blazer.
Trzecia generacja.
Chevrolet LUV III został zaprezentowany po raz pierwszy w 1988 roku.
Trzecia generacja LUV była odtąd samochodem produkowanym i sprzedawanym na wewnętrzne potrzeby rynku południowoamerykańskiego, ponownie powstając jako bliźniacza odmiana wobec japońskiego Isuzu Faster. Samochód zyskał nowocześniejszą, bardziej zaokrągloną sylwetkę, z niewielkimi, kanciastymi reflektorami.
Restylizacje.
W 1997 roku Chevrolet LUV trzeciej generacji przeszedł gruntowną restylizację nadwozia, zyskując nowy wygląd pasa przedniego. Pojawiły się zabudowane, złożone z dwóch kloszy reflektory zachodzące na błotniki, a także trójkątne lampy tylne w nowej formie. Kolejną modernizację przeprowadzono w 2003 roku, modyfikując kształt zderzaka i montując duże logo producenta na atrapie chłodnicy.
LUV Wagon.
Wraz z modernizacją Chevroleta LUV w 2000 roku, oferta modelu została poszerzona także o 5-drzwiowego SUV-a o nazwie Chevrolet LUV Wagon. Wyróżniał się dużym przedziałem bagażowym i kabiną pasażerską o identycznym przedziale pasażerskim w stosunku do pickupa.
Czwarta generacja.
Chevrolet LUV D-Max został zaprezentowany po raz pierwszy w 2005 roku.
Po trwającej 17 lat produkcji trzeciej generacji LUV, w 2005 roku Chevrolet przedstawił z myślą o rynkach Ameryki Łacińskiej zupełnie nową, czwartą i zarazem ostatnią odsłonę średniej wielkości pickupa z serii LUV. Nawiązując do nowego modelu Isuzu, którego lokalną odmianą stał się model, nazwa została wzbogacona o dodatkowy człon D-Max.
Lifting i zmiana nazwy.
Wzorem Isuzu D-Max, w 2009 roku Chevrolet LUV D-Max przeszedł obszerną modernizację pasa przedniego. Pojawiły się charakterystyczne reflektory w kształcie rombu, a ponadto skrócono nazwę do po prostu Chevrolet D-Max, kończąc tym samym historię linii modelowej LUV.

</doc>
<doc id="2312425" url="https://pl.wikipedia.org/wiki?curid=2312425" title="Port lotniczy Bethel">
Port lotniczy Bethel

Port lotniczy Bethel (IATA: BET, ICAO: PABE) – port lotniczy położony 6 km na południowy zachód od Bethel, w stanie Alaska, w Stanach Zjednoczonych.

</doc>
<doc id="2312426" url="https://pl.wikipedia.org/wiki?curid=2312426" title="Cypr na Letnich Igrzyskach Olimpijskich 2004">
Cypr na Letnich Igrzyskach Olimpijskich 2004

Cypr na XXVIII Letnich Igrzyskach Olimpijskich w Atenach reprezentowało 20 sportowców (13 mężczyzn, 7 kobiet). Nie zdobyli oni żadnego medalu. Kraj wysłał na letnie igrzyska olimpijskie swoich sportowców po raz siódmy.
Reprezentanci.
 Strzelectwo
 Pływanie
 Lekkoatletyka
 Żeglarstwo
 Judo
 Tenis
 Kolarstwo

</doc>
<doc id="2312427" url="https://pl.wikipedia.org/wiki?curid=2312427" title="Richard Towell">
Richard Towell

Richard Towell (ur. 17 czerwca 1991 w Dublinie) – irlandzki piłkarz występujący na pozycji pomocnika. Zawodnik Rotherhamu United, do którego jest wypożyczony z Brighton.

</doc>
<doc id="2312428" url="https://pl.wikipedia.org/wiki?curid=2312428" title="Johannes Lange">
Johannes Lange

Johannes Lange (ur. 25 maja 1891 w Wismarze, zm. 11 sierpnia 1938 we Wrocławiu) – niemiecki lekarz psychiatra. Wspólnie z Augustem Bostroemem założył i wydawał czasopismo „Fortschritte der Neurologie und Psychiatrie”. Studiował medycynę w Lipsku, Kilonii, Strassburgu i Monachium, gdzie w 1918 roku otrzymał tytuł doktora medycyny. Był asystentem w klinice psychiatrycznej Emila Kraepelina. W 1921 pod jego kierunkiem habilitował się. W 1926 roku został profesorem nadzwyczajnym. W 1930 powołany na katedrę we Wrocławiu.
Był dwukrotnie żonaty. Pierwsza żona, Katharina (Käthe) Silbersohn (1891–1937), popełniła samobójstwo. Z tego związku miał dwójkę dzieci: Ursulę zamężną Merck (1922–2003) i Ernsta (1927–1974). W 1936 ożenił się po raz drugi, z Hertą Lange-Cosack (1907–2005).

</doc>
<doc id="2312431" url="https://pl.wikipedia.org/wiki?curid=2312431" title="Joshua Thompson">
Joshua Thompson

Joshua Thompson (ur. 25 lutego 1991 w Boltonie) – angielski piłkarz występujący na pozycji obrońcy. Obecnie zawodnik Celticu.

</doc>
<doc id="2312432" url="https://pl.wikipedia.org/wiki?curid=2312432" title="Lekarze z Los Angeles">
Lekarze z Los Angeles

Lekarze z Los Angeles (ang. "L.A. Doctors", 1998–1999) – amerykański serial obyczajowy nadawany przez stację CBS od 21 września 1998 roku do 10 maja 1999 roku. W Polsce nadawany na kanałach AXN i AXN Crime.
Fabuła.
Odnoszący sukcesy, oddani pracy i pacjentom renomowani lekarze z Los Angeles: Roger Cattan (Ken Olin), Tim Lonner (Matt Craven), Evan Newman (Rick Roberts) i Sarah Church (Sheryl Lee) porzucają praktykę w wielkich korporacjach, by założyć własną przychodnię. Gdy doktor Cattan poszukuje sposobów na reklamowanie nowej przychodni, Tim Lonner postanawia zapewnić swoim pacjentom najlepszą opiekę, a rozwiedziony Evan Newman rzuca się w wir pracy, by zagłuszyć ból po rozpadzie małżeństwa. Chociaż ich kariery zostają wystawione na poważną próbę, wierzą, że osiągną sukces.

</doc>
<doc id="2312436" url="https://pl.wikipedia.org/wiki?curid=2312436" title="Pocisk agitacyjny">
Pocisk agitacyjny

Pocisk agitacyjny – artyleryjski pocisk przeznaczony do przenoszenia i rozrzucania ulotek propagandowych.
Stosowany najczęściej na terenach zajętych przez nieprzyjaciela. Zbudowany jest z korpusu wypełnionego ulotkami, wkręcanego lub wstawianego dna, półcylindrów i wyrzutnika. Ulotki wyrzuca prochowy ładunek wyrzucający, zapalany pod wpływem impulsu z zapalnika czasowego. Wytwarzane ciśnienie podczas palenia się ładunku oddziałuje na wyrzutnik i poprzez półcylindry powoduje wyrzucenie dna i ulotek, które rozsypywane są w promieniu 100 – 1000 m od punktu wybuchu w zależności od prędkości wiatru.
Niemiecki pocisk z II wojny światowej nosi nazwę Weiss-Rot Geschoss.

</doc>
<doc id="2312437" url="https://pl.wikipedia.org/wiki?curid=2312437" title="Nick Cannon (album)">
Nick Cannon (album)

Nick Cannon - debiutancki album amerykańskiego rapera, aktora Nicka Cannona. Został wydany 9 grudnia, 2003 roku nakładem wytwórni Jive Records. Kompozycja amerykańskiego rapera uplasowała się na 83. miejscu notowania Billboard 200 i 15. na Top R&amp;B/Hip-Hop Albums.

</doc>
<doc id="2312441" url="https://pl.wikipedia.org/wiki?curid=2312441" title="Roald Poulsen">
Roald Poulsen

Roald Poulsen (ur. 28 listopada 1950 w Odense) – duński trener piłkarski. W latach 1994–1996 i 2002 był selekckonerem reprezentacji Zambii.
Kariera trenerska.
Karierę trenerską Poulsen rozpoczął w 1977 roku, gdy został trenerem amatorskiego klubu OKS. W latach 1983–1987 był trenerem B 1913, a w 1988 roku został szkoleniowcem innego klubu z Odense, Odense Boldklub. Pracował w nim do 1992 roku i wywalczył z nim mistrzostwo Danii w 1989 roku oraz Puchar Danii w 1992 roku. W latach 1993–1994 prowadził Viborg FF. Następnie został selekcjonerem reprezentacji Zambii. W 1996 roku zajął z nią 3. miejsce w Pucharze Narodów Afryki 1996.
W 1996 roku Poulsen wrócił do Danii i ponownie był trenerem Odense BK, które prowadził do 1998 roku. Następnie przez rok prowadził katarski Al-Rayyan. W 2002 roku znów został selekcjonerem zambijskiej reprezentacji i prowadził ją w Pucharze Narodów Afryki 2002. Następnie kolejno był trenerem takich klubów jak: Engen Santos (2004-2005), Dalum IF (2005-2006), B 1913 (2006) i FC Fyn (2006-2007).

</doc>
<doc id="2312444" url="https://pl.wikipedia.org/wiki?curid=2312444" title="Czołówka (film)">
Czołówka (film)

Czołówka – początkowa sekwencja filmu, prezentująca logotypy producenckie i napisy wstępne (tytuł obrazu, nazwiska najważniejszych twórców: reżysera, scenarzysty, operatora, głównych aktorów, producenta) lub piosenkę otwierającą film (najczęściej animowany). Natomiast końcowa sekwencja z napisami zwana jest „tyłówką”.
Czołówka i tyłówka w anime.
W serialach anime zarówno czołówka jak i tyłówka (wśród fanów przyjęte jest bardziej używanie angielskich nazw opening i ending) są znormalizowane. W typowym, około 20 minutowym odcinku, trwają 1 minutę i 30 sekund każda. Animacja użyta podczas tych sekwencji jest specjalnie przygotowywana na ich potrzeby. Wiele piosenek użytych jako podkład podczas czołówek i tyłówek zostaje potem w Japonii hitami. Wiele z nich ma także swoją premierę podczas wyświetlania odcinka. Zazwyczaj u dołu ekranu wyświetlany jest tekst piosenki, a napisy z nazwiskami twórców wyświetlane podczas tych sekwencji, zasłaniają znacznie mniej obrazu, niż te znane nam z rodzimych, czy zachodnich produkcji. W wydaniach seriali na DVD oraz Blu-ray, można znaleźć je czyste, bez napisów. W seriach trwających dłużej niż jeden sezon opening i ending zostają zmieniane, przy czym zazwyczaj na okres 1 openingu przypadają 2 endingi.
Czołówka jest zwykle wyświetlana na początku odcinka, jeszcze przed właściwą treścią, lub już w trakcie trwania właściwej treści odcinka, zwykle po 1-3 minuta. Czasem zdarza się, że moment ten jest opóźniany do połowy odcinka, a nawet jeszcze bardziej.
Tyłówka niemal zawsze jest na koniec odcinka, po niej następuje kilku sekundowa zapowiedź następnego odcinka. Rzadkie są przypadki gdy pomiędzy zapowiedzią a tyłówką wyświetlane jest kilkanaście, kilkadziesiąt sekund treści właściwej odcinka.
W zdubbingowanych wersjach anime, japońskie czołówki są często usuwane i zastępowane krótszymi, często zbudowanymi z animacji treści właściwej pierwszych odcinków serii oraz nie używające japońskich piosenek (przykładem może być seria Pokemon).

</doc>
<doc id="2312445" url="https://pl.wikipedia.org/wiki?curid=2312445" title="Życie, gra i śmierć Lula Mazreku">
Życie, gra i śmierć Lula Mazreku

Życie, gra i śmierć Lula Mazreku () – powieść albańskiego pisarza Ismaila Kadare. Po raz pierwszy została wydana w roku 2002, przez wydawnictwo Onufri. Książka nie była tłumaczona na język polski.
Fabuła.
Akcja powieści rozgrywa się pod koniec lat 80. w komunistycznej Albanii. Bohaterem jest Lul Mazreku, aktor amator. W krótkim czasie udaje mu się zrealizować marzenie swojego życia - zagrać główną rolę na zawodowej scenie. W atmosferze podejrzliwości, panującej wówczas w Albanii niedługo cieszy się swoim sukcesem. Rzesza zazdrosnych i nieprzychylnych mu ludzi doprowadzi Mazreku do tragicznego końca.

</doc>
<doc id="2312447" url="https://pl.wikipedia.org/wiki?curid=2312447" title="Martin Buchan">
Martin Buchan

Martin McLean Buchan (ur. 6 marca 1949 w Aberdeen) – szkocki piłkarz występujący na pozycji obrońcy. Trener piłkarski.
Kariera klubowa.
Buchan zawodową karierę rozpoczynał w 1966 roku w zespole Aberdeen. W 1970 roku wywalczył z nim Puchar Szkocji, a w 1971 roku wicemistrzostwo Szkocji. Przez 5,5 roku w barwach Aberdeen rozegrał 134 spotkania i zdobył 9 bramek.
Na początku 1972 roku odszedł do angielskiego Manchesteru United. W Divsion One zadebiutował 4 marca 1972 roku w przegranym 0:2 pojedynku z Tottenhamem Hotspur. W 1974 roku spadł z zespołem do Division Two. W 1975 roku wrócił z nim do Division One. W 1977 roku zdobył z Manchesterem Puchar Anglii oraz Tarczę Wspólnoty, a w 1983 roku ponownie Puchar Anglii.
W 1983 roku Buchan przeszedł do Oldham Athletic z Division Two. Spędził tam 2 lata. W 1985 roku zakończył karierę.
Kariera reprezentacyjna.
W reprezentacji Szkocji Buchan zadebiutował w 1971 roku. W 1974 roku został powołany do kadry na Mistrzostwa Świata. Zagrał na nich w meczach z Brazylią (0:0) i Jugosławią (1:1). Tamten turniej Szkocja zakończyła na fazie grupowej.
W 1978 roku Buchan ponownie znalazł się w zespole na Mistrzostwa Świata. Wystąpił na nich w pojedynkach z Peru (1:3), Iranem (1:1) i Holandią (3:2). Z tamtego turnieju Szkocja odpadła po fazie grupowej. W latach 1971–1978 w drużynie narodowej rozegrał w sumie 34 spotkania.

</doc>
<doc id="2312448" url="https://pl.wikipedia.org/wiki?curid=2312448" title="Kiados">
Kiados

Kiados lub Dziaos (gr. "Κιάδος" lub "Τζιάος", tur. "Serdarlı") – wieś na Cyprze, w dystrykcie Famagusta. Położona jest na terenie republiki Cypru Północnego.

</doc>
<doc id="2312452" url="https://pl.wikipedia.org/wiki?curid=2312452" title="Vh1 european">
Vh1 european



</doc>
<doc id="2312453" url="https://pl.wikipedia.org/wiki?curid=2312453" title="Nnamdi Oduamadi">
Nnamdi Oduamadi

Nnamdi Chidiebere Oduamadi (ur. 17 października 1990 w Lagos) – nigeryjski piłkarz występujący na pozycji pomocnika.
Kariera klubowa.
Nnamdi Oduamadi jest wychowankiem znajdującej się w Nigerii szkółki piłkarskiej Pepsi Football Academy. W 2009 trafił do juniorów AC Milan. Rok później w zespole Primavery wywalczył z kolegami Młodzieżowy Puchar Włoch. 18 września 2010 "Odu" zadebiutował w pierwszej drużynie Milanu, pojawiając się na boisku w końcówce zremisowanego 1:1 meczu Serie A z Catanią. Zastąpił strzelca jedynej bramki dla swojej drużyny Filippo Inzaghiego. Drużyna Milanu sezon 2010/2011 zakończyła na pierwszym miejscu w tabeli, odbierając tym samym tytuł mistrza Włoch lokalnemu rywalowi Interowi Mediolan.

</doc>
<doc id="2312457" url="https://pl.wikipedia.org/wiki?curid=2312457" title="Kałga">
Kałga

Kałga (mong. - brama), kałga sułtan – pierwszy po chanie urzędnik w hierarchii Chanatu Krymskiego. Pierwszy następca i regent władcy (drugim był nurredin). Zarządca prawej strony państwa (wschodniej części kraju) i dowódca prawego liczniejszego skrzydła armii krymskiej w czasie walnych wypraw wojennych. 
Zastępca chana na Krymie podczas jego nieobecności lub w czasie wypraw wojennych. Jeden z decydentów polityki zagranicznej Chanatu Krymskiego.
Według prawa, mógł nim zostać jedynie najstarszy brat lub syn panującego. Dopiero od 2 połowy XVII wieku urząd ten mógł otrzymać (z rąk sułtana tureckiego) dalszy krewniak z rodziny Girejów.
Posiadał własny, niezależny od chana aparat urzędniczy z wezyrem na czele.
W tytulaturze często łączono tytuł kałga z sułtan (syn lub brat chana).
Z 40 chanów krymskich tylko 24 pełniło bezpośrednio przed objęciem tronu urząd kałgi.

</doc>
<doc id="2312460" url="https://pl.wikipedia.org/wiki?curid=2312460" title="Gustaw Aleksander Hantke">
Gustaw Aleksander Hantke

Gustaw Aleksander Hantke (ur. 26 lipca 1868, zm. 17 maja 1939) – polski przemysłowiec pochodzenia żydowskiego, choć sam od urodzenia wyznania ewangelicko-reformowanego.
Urodził się jako syn przemysłowca Bernarda Ludwika Hantke i Marii Zofii Regenhartów (1842-1897). Ukończył Politechnikę Ryską. W czasie studiów należał do Korporacji Akademickiej Welecja. Pracował jako dyrektor założonych przez ojca fabryk wyrobów metalowych w Jekaterynosławiu i Saratowie odpowiednio w latach 1900-1902 i 1902-1904. W latach 1904-1910 sprawował funkcję dyrektora Syndykatu Gwoździ i Drutu w Królestwie Polskim.
Udzielał się w życiu dobroczynnym, był razem z bratem wieloletnim dobrodziejem Domu Starców i Kalek zboru Ewangelicko-Reformowanego w Warszawie, mieszczący się przy ul. Leszno 20, tuż obok kościoła. Został pochowany w grobowcu rodzinnym na cmentarzu ewangelicko-reformowanym w Warszawie (kwatera I-4-1).
Był dwukrotnie żonaty, po raz pierwszy z nieznaną z nazwiska, po raz drugi ze współwyznawczynią Wandą Emilią Diehl (1881-1932), córką Juliusza Roberta Diehla, z którą miał dwoje dzieci:

</doc>
<doc id="2312463" url="https://pl.wikipedia.org/wiki?curid=2312463" title="Gordon McQueen">
Gordon McQueen

Gordon McQueen (ur. 26 czerwca 1952 w Kilbirnie) – szkocki piłkarz występujący na pozycji obrońcy. Trener piłkarski.
Kariera klubowa.
McQueen zawodową karierę rozpoczynał w 1970 roku w zespole St. Mirren. Przez 3,5 roku w jego barwach rozegrał 57 spotkań i zdobył 5 bramek. Na początku 1973 roku odszedł do angielskiego Leeds United. W Divsion One zadebiutował 3 marca 1973 roku w wygranym 3:2 pojedynku z Derby County. W 1973 roku wystąpił z zespołem w finale Pucharu Zdobywców Pucharów, jednak Leeds przegrało tam 0:1 z Milanem. W 1974 roku zdobył z klubem mistrzostwo Anglii, a w 1975 roku dotarł z nim do finału Pucharu Mistrzów (porażka 0:2 z Bayernem Monachium).
W styczniu 1978 roku McQueen trafił do Manchesteru United, także grającego w Division One. Zadebiutował tam 25 lutego 1978 roku w przegranym 1:3 meczu z Liverpoolem. W 1983 oraz w 1985 roku zdobył z klubem Puchar Anglii, a w 1983 także Tarczę Wspólnoty. Karierę kończył w 1985 roku w barwach hongkońskiego Seiko FA.
Kariera reprezentacyjna.
W reprezentacji Szkocji McQueen zadebiutował 1 czerwca 1974 roku w wygranym 2:1 towarzyskim spotkaniu z Belgią. W tym samym roku został powołany do kadry na Mistrzostwa Świata. Nie zagrał jednak na nich w żadnym meczu. Tamten turniej Szkocja zakończyła na fazie grupowej.
W 1978 roku McQueen ponownie znalazł się w zespole na Mistrzostwa Świata. Tym razem również nie wystąpił na nich w żadnym pojedynku. Z tamtego turnieju Szkocja odpadła po fazie grupowej. W latach 1974–1981 w drużynie narodowej rozegrał w sumie 30 spotkań i zdobył 5 bramek.

</doc>
<doc id="2312468" url="https://pl.wikipedia.org/wiki?curid=2312468" title="Austere">
Austere

Austere - australijski zespół muzyczny, wykonujący muzykę z gatunku depressive black metal. Założony został w 2005 roku w East Corrimal przez Mitchella „Desolate” Keepina jako solowy projekt. Przez pierwsze dwa lata nie ukazał się żaden materiał, natomiast pierwszym wydawnictwem, które ujrzało światło dzienne był album "Withering Illusions and Desolation" wydany w 2007 roku, krótko po dołączeniu się do projektu Tima „Sorrow" Yatrasa. Rok 2008 przyniósł trzy wydawnictwa, splity z zespołami Lyrinx oraz Isolation, a także minialbum zatytułowany "Only the Wind Remembers", który zawiera utwory ze splitu z Lyrinx. Ostatnim wydawnictwem zespołu był album "To Lay Like Old Ashes", wydany 27 lutego 2009 roku. Niespełna rok później Austere zostało rozwiązane, a muzycy skupili się na innych projektach.

</doc>
<doc id="2312469" url="https://pl.wikipedia.org/wiki?curid=2312469" title="Battlefield 1943">
Battlefield 1943

Battlefield 1943 – gra komputerowa typu first-person shooter wyprodukowana przez studio Digital Illusions CE i wydana przez Electronic Arts na platformy Xbox 360 i PlayStation 3 w formie elektronicznej dystrybucji. Podobnie jak w pierwszej grze należącej do serii "Battlefield" – "Battlefield 1942", akcja rozgrywa się w czasie II wojny światowej, jednak gra w całości skupia się na walkach na Pacyfiku.
Gracze wcielają się w żołnierzy United States Marine Corps lub Japońskiej Cesarskiej Marynarki Wojennej. Gra toczy się na trzech 24-osobowych mapach: Wake Island, Guadalcanal i Iwo Jima. Czwarta mapa – Coral Sea – miała zostać odblokowana dla platformy, na której zostanie zabitych 43 milionów graczy. Mapę odblokowali użytkownicy konsoli Xbox 360.
Producent planował wydać grę również na platformę PC, jednak prace nad tą wersją zostały oficjalnie anulowane w związku z intensyfikacją prac nad grą "Battlefield 3".
Rozgrywka.
Podobnie jak w "Battlefield Heroes", w grze występują trzy klasy postaci: piechur ("infantryman"), strzelec ("rifleman") i zwiadowca ("scout"). Każda klasa ma nielimitowaną ilość amunicji, jednak w wypadku użycia materiałów wybuchowych trzeba czekać na ich ponowne uzupełnienie. Gra zawiera też system regeneracji zdrowia gracza, podobny do stosowanych w grach z serii "Call of Duty" i "Halo". W grze pojawiają się cztery rodzaje pojazdów: myśliwce, czołgi, wojskowe jeepy oraz barki desantowe. W bazie każdej z drużyn znajdują się po dwa jednoosobowe myśliwce (dla wojsk japońskich i amerykańskich odpowiednio Mitsubishi A6M Zero i Vought F4U Corsair), które wyposażone są w cztery karabiny maszynowe i bomby lotnicze. Czołgi są obsługiwane przez dwóch graczy – jeden prowadzi pojazd i może użyć działa lub sprzężonego karabinu maszynowego, natomiast drugi korzysta z zamontowanego na czołgu karabinu maszynowego. Jeepy mieszczą do trzech osób – kierowcę, który prowadzi pojazd, strzelca operującego karabinem maszynowym oraz pasażera. Barki desantowe używane są do transportowania piechoty z lotniskowców na plaże. Dodatkowo gracz może wezwać nalot bombowy korzystając ze specjalnych bunkrów.
Odbiór.
Gra spotkała się z bardzo pozytywnym przyjęciem, zarówno ze strony graczy, jak i krytyków. Średnia ocen w serwisie Metacritic wynosi 83/100, a w Game Rankings – 84,90%, natomiast polski serwis GRY-OnLine ocenił grę na 7,0 (wersja na PlayStation 3) i na 7,4 (wersja na Xbox 360). Gra stała się najszybciej sprzedawaną grą w dystrybucji cyfrowej, a przedsiębiorstwo Electronic Arts – wydawca gry – zarobiło łącznie 16 milionów dolarów na sprzedaży Battlefield 1943.

</doc>
<doc id="2312472" url="https://pl.wikipedia.org/wiki?curid=2312472" title="Lasers">
Lasers

Lasers – trzeci studyjny album amerykańskiego rapera Lupe Fiasco. Został wydany 4 marca 2011 roku nakładem wytwórni Atlantic Records w Stanach Zjednoczonych.
Raper nad albumem pracował dwa lata, od 2008 do 2010 r. Kompozycja została wyprodukowana przez takie osoby jak: The Audibles, The Neptunes, Needlz, Alex da Kid, Syience czy Soundtrakk. Gościnnie wystąpili tacy goście jak: Trey Songz, John Legend, Skylar Grey, Sway, Matt Mahaffey, MDMA, Eric Turner i Sarah Green. Singlami promującymi album były utwory „The Show Goes On” i „Words I Never Said”. Piosenki osiągnęły umiarkowany sukces osiągając miejsca w notowaniu Billboard Hot 100. Singiel „The Show Goes On” został zatwierdzony jako platyna w Stanach Zjednoczonych.
Album otrzymał mieszane recenzje od większości znanych krytyków muzycznych. Pomimo tego, kompozycja Lupe osiągnęła sukces, debiutując na 1. miejscu notowania Billboard 200 ze sprzedażą 200 000 egzemplarzy w pierwszym tygodniu.

</doc>
<doc id="2312473" url="https://pl.wikipedia.org/wiki?curid=2312473" title="Dania na Letnich Igrzyskach Olimpijskich 2004">
Dania na Letnich Igrzyskach Olimpijskich 2004

 Danię na XXVIII Letnich Igrzyskach Olimpijskich w Atenach reprezentowało 92 sportowców (48 mężczyzn, 44 kobiety). Zdobyli oni osiem medali i uzyskali z tym wynikiem 37. miejsce w klasyfikacji medalowej.

</doc>
<doc id="2312476" url="https://pl.wikipedia.org/wiki?curid=2312476" title="Pocisk oświetlający">
Pocisk oświetlający

Pocisk oświetlający – artyleryjski lub rakietowy pocisk przeznaczony do oświetlania terenu podczas działań bojowych w nocy.
Stosuje się go celem rozpoznania pozycji przeciwnika, śledzenia jego zmian w ugrupowaniu bojowym, wskazywania celów dla własnych środków ogniowych oraz oświetlania obiektów. Z uwagi na sposób działania wyróżnia się pociski oświetlające o rozcalaniu jednostopniowym bezpośrednim (posiadające jeden ładunek rozcalający) i dwustopniowym (z dwoma ładunkami rozcalającymi polegający na tym, że w pierwszym etapie pojemnik z gwiazdką jest odłączany od pocisku, w drugim od pojemnika odłączana jest gwiazdka oświetlająca). Przy rozcalaniu bezpośrednim prędkość pocisku nie powinna przekraczać 230 m/s, ponieważ przy większych prędkościach może nastąpić zerwanie połączenia gwiazdki ze spadochronem. Ograniczenia związane z prędkością pocisku w momencie rozcalania eliminuje dwustopniowe rozcalanie.
Typowy pocisk oświetlający zbudowany jest z korpusu zamkniętego wkładanym lub wkręcanym dnem, zapalnika czasowego, ładunku lub ładunków rozcalających, wyrzutnika, oraz gwiazdki oświetlającej która połączona jest ze spadochronem.
Najczęściej stosowane pociski oświetlające są w artylerii o kalibrze 105–155 mm zapewniające oświetlenie terenu w promieniu 500–2000 m.

</doc>
<doc id="2312477" url="https://pl.wikipedia.org/wiki?curid=2312477" title="Nurredin">
Nurredin

Nurredin, nurredin sułtan – drugi po chanie urzędnik w hierarchii Chanatu Krymskiego. Teoretycznie drugi następca i regent władcy (pierwszym był kałga). Zarządca lewej strony państwa (zachodniej część kraju) i dowódca lewego, mniej licznego skrzydła armii krymskiej w czasie walnych wypraw wojennych. 
Stanowisko wprowadzone przez Mehmeda II Gireja, który nie mogąc mianować kałgą swojego syna (Saadet II Girej) utworzył nowy urząd. Nie odgrywał większej roli, urzędował w cieniu kałgi i chana. Po śmierci kałgi zazwyczaj awansowany na to stanowisko, lecz nie było to ścisłą regułą.
Posiadał własny, niezależny aparat urzędniczy z wezyrem na czele, podobnie jak chan i kałga.
W tytulaturze często łączono tytuł nurredina z sułtanem (syn lub brat chana).
Z 40 chanów krymskich tylko pięciu pełniło bezpośrednio przed objęciem tronu urząd nurredina.

</doc>
<doc id="2312480" url="https://pl.wikipedia.org/wiki?curid=2312480" title="Ekwador na Letnich Igrzyskach Olimpijskich 2004">
Ekwador na Letnich Igrzyskach Olimpijskich 2004

 Ekwador na XXVIII Letnich Igrzyskach Olimpijskich w Atenach reprezentowało 16 sportowców (11 mężczyzn, 5 kobiet). Nie udało im się zdobyć żadnego medalu.
Reprezentanci.
 Boks 
 Judo 
 Lekkoatletyka 
 Podnoszenie ciężarów 
 Tenis 
 Strzelectwo 
 Pływanie 

</doc>
<doc id="2312483" url="https://pl.wikipedia.org/wiki?curid=2312483" title="Moc umowna">
Moc umowna

Moc umowna – moc czynna pobierana lub wprowadzana do sieci, określona w umowie o świadczenie usług przesyłowych i dystrybucyjnych lub też w umowie o sprzedaż energii. Określana jest jako wartość maksymalna ze średnich wartości mocy w okresie 15 minut lub w przypadku rozliczeń między przedsiębiorstwami energetycznymi w okresie 60 minut.
Moc umowna przyjmowana do ustalania wysokości części stałej opłaty za usługę przesyłową jest określana w umowie o sprzedaż energii elektrycznej i świadczeń usług przesyłowych lub o świadczenie usług przesyłowych, jako wartość maksymalna ze średnich wartości tej mocy w okresie 15 minut.
Moc umowna zamawiana jest dla każdego z przyłączy (miejsc dostarczania energii) na rok kalendarzowy, z podziałem na poszczególne miesiące roku w określonym w umowie terminie. Przy braku zamówienia, do rozliczeń OSD przyjmuje moc umowną taką samą jak w roku poprzedzającym rok objęty zamówieniem.
Moc umowna nie może być mniejsza od mocy optymalnej, ze względu na własności metrologiczne zainstalowanych przekładników prądowych i liczników energii elektrycznej, z uwzględnieniem charakterystyki poboru mocy przez odbiorcę. Przy obniżeniu mocy umownej za zgodą OSD w trakcie obowiązywania taryfy, przy ustalaniu opłaty stałej za usługę przesyłową, składnik stały stawki sieciowej ulega zwiększeniu o 20%.
Moc umowna może być określana w jednakowej wysokości na każdy miesiąc roku, którego dotyczy. Odbiorca może za zgodą sprzedawcy zamówić moc umowną w niejednakowych wartościach na poszczególne miesiące roku.
Za przekroczenie mocy umownej w okresie rozliczeniowym jest pobierana opłata w wysokości stanowiącej iloczyn składnika stałego stawki sieciowej oraz sumy maksymalnych wielkości nadwyżek mocy pobranej ponad moc umowną 15-minutową, wyznaczonych w cyklach godzinowych, lub (jeśli urządzenia pomiarowe na to nie pozwalają) maksymalnej nadwyżki mocy pobranej ponad moc umowną 15-minutową. Opłat tych nie pobiera się jeśli przekroczenie nastąpiło w wyniku awarii w sieci sprzedawcy lub na polecenie jego organu dyspozytorskiego.
Moc umowna jest określona jako "„moc odpowiadająca największemu przewidywanemu 15-minutowemu obciążeniu czynnemu”", jednak optymalna z punktu widzenia odbiorcy moc umowna tzn. zapewniająca mu minimum opłat zależnych od tej mocy, nie zawsze wystąpi dla maksymalnej wartości 15-minutowego obciążenia czynnego.
Wartości optymalnej mocy umownej zależą od:
Planowanie mocy umownej można oprzeć na przewidywaniu z założonym prawdopodobieństwem wartości i liczby przekroczeń mocy umownej, uwzględniając relacje między stawkami i długościami okresu, w którym obowiązywałaby ta wartość mocy umownej. Prognoza obciążenia w zakresie zapotrzebowania na moc, rozumiana jako największe wartości mocy w strefie szczytowej, pozwala na ustalenie jednej lub kilku wartości optymalnej mocy umownej.
Dla odbiorców nieobjętych kontrolą poboru mocy stosuje się następujące zasady ustalania mocy umownej:

</doc>
<doc id="2312485" url="https://pl.wikipedia.org/wiki?curid=2312485" title="Hodżyzm">
Hodżyzm

Hodżyzm – wariant antyrewizjonistycznego marksizmu-leninizmu, który powstał pod koniec lat 70. XX wieku z powodu rozłamu w ruchu maoistowskim, w wyniku sprzeczności ideologicznych między Komunistyczną Partią Chin i Albańską Partią Pracy w 1978 roku.
Albańczycy skupili wokół siebie międzynarodowych zwolenników tendencji, która określała się jako antyrewizjonistyczna poprzez ścisłą ochronę dziedzictwa Józefa Stalina i ostrą krytyką praktycznie wszystkich innych ugrupowań komunistycznych określanych przez nich jako rewizjonistyczne. Krytyczny wobec Stanów Zjednoczonych, Związku Radzieckiego, Chin i Jugosławii, Enver Hoxha określił trzy ostatnie jako socjal-imperialistyczne i potępił radziecką inwazję na Czechosłowację przez wycofanie się z Układu Warszawskiego w 1968 roku.
Hodża po 1978 roku domagał się uznania Albanii za jedyne państwo-dziedzica prawdziwego, tj. antyrewizjonistycznego marksizmu-leninizmu. Albańczycy byli w stanie pozyskać znaczną część maoistów, głównie w Ameryce Łacińskiej, takich jak Armia Wyzwolenia Ludowego i marksistowsko-leninowskiej partii komunistycznej w Ekwadorze, a także Komunistyczną Partię Brazylii, mieli też istotny wpływ na struktury międzynarodowe.
Po upadku rządu komunistycznego w Albanii, proalbańskie partie nadal tworzą międzynarodową platformę, w której działają np. Amerykańska Partia Pracy, Komunistyczna Partia Niemiec/Marksiści-Leniniści), Partia Pracy Iranu, Marksistowsko-leninowska Partia Stanów Zjednoczonych.
Obecnie ugrupowania czerpiące z hodżyzmu mają m.in. poparcie w Tunezji, gdzie Tunezyjska Partia Robotnicza była jedną z głównych sił opozycyjnych wobec reżimu Ben Alego. W wyborach w 2011 roku partia ta zdołała wejść do parlamentu i zdobyć 3 mandaty poselskie. 
Obecnie działa Międzynarodowa Konferencja Marksistowsko-Leninowskich Partii i Organizacji (hodżystowska).

</doc>
<doc id="2312486" url="https://pl.wikipedia.org/wiki?curid=2312486" title="Teodor Heryng">
Teodor Heryng

Teodor Heryng (ur. 1 maja 1847 w Warszawie, zm. 29 sierpnia 1925 tamże) – polski lekarz laryngolog żydowskiego pochodzenia.
Życiorys.
Urodził się jako syn kupca Edwarda (1818-1888) i Emilii Szletyńskiej (1823-1885). Był bratem ekonomisty Zygmunta Herynga. Ukończył jedno z warszawskich gimnazjów. W latach 1865–1870 odbywał studia medyczne w Szkole Głównej w Warszawie. W charakterze rosyjskiego lekarza brał udział w wojnie francusko-pruskiej. Po jej zakończeniu odbywał specjalizację z laryngologii w Berlinie i w Wiedniu. W 1875 powrócił do Warszawy, gdzie pierwotnie pracował w prywatnych klinikach, a później jako uznany laryngolog został ordynatorem Szpitala św. Rocha w Warszawie. Tę ostatnią funkcję pełnił w latach 1880–1898. W Warszawie i Ciechocinku założył zakłady inhalacyjne.
W 1888 uzyskał w Paryżu tytuł doktora. Tytuł doktora otrzymał również w 1911 na Uniwersytecie Jagiellońskim. W 1922 został profesorem honorowym Uniwersytetu Warszawskiego. Był prezesem honorowym Towarzystwa Otolaryngologicznego w Warszawie, a także członkiem Towarzystwa Naukowego Warszawskiego, Wileńskiego Towarzystwa Lekarskiego i Łódzkiego Towarzystwa Lekarskiego. Był też członkiem Towarzystwa Otorynolaryngologicznego w Nowym Jorku.
Ogłosił liczne publikacje z zakresu swojej specjalności. Projektował również narzędzia medyczne. Za zasługi na polu publicystyki i wynalazczości odznaczany i nagradzany.
Był dwukrotnie żonaty, po raz pierwszy z Józefą Konic (1856-1896), a po raz drugi z Jadwigą Popowską (1876–1944). Z pierwszego małżeństwa miał syna Kazimierza, a z drugiego syna Tadeusza.
Został pochowany na cmentarzu Powązkowskim w Warszawie (kwatera 40-5-27).

</doc>
<doc id="2312489" url="https://pl.wikipedia.org/wiki?curid=2312489" title="Itobi">
Itobi

Itobi – miasto i gmina w Brazylii, w stanie São Paulo. Znajduje się w mezoregionie Campinas i mikroregionie São João da Boa Vista.

</doc>
<doc id="2312490" url="https://pl.wikipedia.org/wiki?curid=2312490" title="José Carlos Dias Júnior">
José Carlos Dias Júnior

Carlinho, właśc. José Carlos Dias Júnior lub Carlinhos Dias (ur. 4 października 1978 w Ribeirão Preto) – brazylijski piłkarz występujący najczęściej na pozycji ofensywnego pomocnika, obecnie zawodnik honduraskiej Olimpii.
Swoją przygodę z piłką Dias rozpoczął w Penapolense, jednak w młodym wieku wyjechał do Meksyku, gdzie spędził większość swojej kariery. W meksykańskiej Primera División występował w barwach trzech zespołów – Amériki, Monterrey i Indios. Z powodzeniem grał także w czołowych klubach ligi honduraskiej – Realu España i Olimpii.

</doc>
<doc id="2312491" url="https://pl.wikipedia.org/wiki?curid=2312491" title="Gwiazdka oświetlająca">
Gwiazdka oświetlająca

Gwiazdka oświetlająca – ładunek oświetlający pocisku oświetlającego.
Wykonany jest z masy świetlnej połączonej ze spadochronem, na którym powoli opada po wyrzuceniu z pocisku. Prędkość opadania wynosi 5 – 8 m/s oświetlając teren o powierzchni około 1 km² przez kilkadziesiąt sekund.
Masa świetlna składa się z substancji palnej, której składnikami są sproszkowane metale, głównie magnez i glin; utleniacza w postaci azotanu baru, sodu i strontu; lepiszcza składającego się z szelaku, bakielitu, roztworu kalafonii w pokoście i dodatków zwiększających jaskrawość płomienia.
Gwiazdka oświetlająca umieszczona jest w stalowej cylindrycznej osłonie z dnem, do którego przymocowany jest spadochron.

</doc>
<doc id="2312493" url="https://pl.wikipedia.org/wiki?curid=2312493" title="Mococa">
Mococa

Mococa – miasto i gmina w Brazylii, w stanie São Paulo. Znajduje się w mezoregionie Campinas i mikroregionie São João da Boa Vista.

</doc>
<doc id="2312494" url="https://pl.wikipedia.org/wiki?curid=2312494" title="Tramwaje w Petersburgu">
Tramwaje w Petersburgu

Tramwaje w Petersburgu – sieć tramwajowa w Petersburgu, uruchomiona 29 września 1907 r. Pod koniec lat 80. XX wieku osiągnęła szczyt swojego rozwoju i stała się największą siecią tramwajową na świecie, co zostało udokumentowane w Księdze rekordów Guinnessa. Począwszy od lat 90. XX wieku spadała liczba przewożonych pasażerów, a tory tramwajowe usunięto z wielu głównych ulic miasta, jednak jeszcze w 2002 r. długość torowisk przewyższała 600 km. Po 2002 r. miano największej sieci tramwajowej świata otrzymały tramwaje w Melbourne.
Według stanu z października 2019 r. funkcjonują 42 , eksploatowanych jest 795 wagonów, które stacjonują w siedmiu . Z torowiskami o długości 228 km sieć tramwajowa w Petersburgu zajmuje 4 miejsce na świecie pod względem długości torowisk.
Większość linii tramwajowych w mieście obsługuje przewoźnik , część sieci w rejonie Krasnogwardiejskim – prywatny przewoźnik Transportnaja koncessionnaja kompanija.
Historia.
1860–1941.
Pierwszą linię tramwaju konnego uruchomiono 27 sierpnia 1863. Linię wybudowała firma "1re Compagnie des tramways á Petersbourg". Linia połączyła plac Admiralicji, przez Newski Prospekt do dworca Mikołajewskiego (ob. Moskiewskiego). Linię tę nazwano Newską. Szerokość toru wynosi 1524 mm. Przed wybudowaniem linii dla ruchu pasażerskiego, w 1854, uruchomiono konne tramwaje towarowe na linii o długości 4,3 km, drugą linię, długości 3 km, uruchomiono w 1860. W 1864 wybudowano linię Sadową o długości 3,5 km, połączyła ona Gostinyj dwor z Rynkiem Nikolskim oraz linię od placu Admiralicji do mostu Isaakijewskiego również o długości 3,5 km. Od 1874 rozpoczęto intensywną rozbudowę linii tramwaju konnych, i w 1877 było 90 km linii tramwajowych, a w 1899 131 km, 2407 koni, 433 wagony i sześć zajezdni. W 1878 powstała nowa spółka która eksploatowała linię od dworca Mikołajewskiego do wsi Mursinka (obecnie część Petersburga). W 1881 uruchomiono tramwaje parowe na linii Lesnej (dotychczas obsługiwanej przez tramwaje konne), o trasie Wojskowa Akademia Medyczna – Kruglij Prud.
W 1914 zelektryfikowano linię od 1 Mursinskiego Prospektu do Instytutu Technologicznego, na pozostałej części trasy powróciły tramwaje konne, które w 1916 zarekwirowało wojsko. Do 1918 zelektryfikowano pozostałą część linii Lesnej. Do 1902 miasto przejęło wszystkie spółki tramwajowe. W 1907 ruszyły pierwsze tramwaje elektryczne. Mimo elektryfikacji linii zbudowano kilka linii tramwaju konnego na przedmieściach. W 1909 było 13 linii tramwaju elektrycznego. W 1917 ruch tramwajów konnych został wstrzymany, z powodu braku paszy dla koni. 26 sierpnia 1922 uruchomiono tramwaje elektryczne na linii Newskiej. W 1917 w Petersburgu były 23 linie, długość tras wynosiła 200 km. W czasie I wojny światowej z powodu braków paliwa dla transportu samochodowego tramwaje przewoziły także towary. W czasie rewolucji październikowej brakowało części zamiennych do tramwajów. Po I wojnie światowej rozpoczęto opracowywać nowe plany rozwoju komunikacji tramwajowej. Do 1941 w wyniku intensywnej rozbudowy sieć tramwajowa osiągnęła długość 700 km, po której kursowały 42 linie tramwajowe, a na stanie przedsiębiorstwa było 1835 tramwajów i zatrudnionych 22.000 pracowników.
1941–1945.
W czasie oblężenia Petersburga 8 grudnia 1941 wstrzymano ruch tramwajów z powodu braku zasilania. W wyniku ostrzeliwania miasta przez wojska niemieckie zostało zniszczonych 450 km linii napowietrznej, 1065 wagonów tramwajowych oraz 25 budynków należących do przedsiębiorstwa. Pod koniec lutego 1942 zostało przywrócone zasilanie, a od 10 marca rozpoczęto ruch tramwajów towarowych w celu uprzątnięcia miasta. 15 kwietnia 1942 ponownie uruchomiono tramwaje na liniach 3, 7, 9, 10, 11 i 12. W kolejnych miesiącach uruchamiano kolejne linie. Na niektórych liniach wprowadzono jako rozwiązanie tymczasowe lokomotywy parowe. W 1945 odbudowanych zostało 63 km tras i 500 wagonów, oraz została zbudowana nowa trasa do Mjasokombinatu. Łącznie w czasie II wojny światowej zostało zniszczonych 500 km trakcji i trzy zajezdnie: Kotljakow (nr 9), Kirow (nr 8) i Leonow (nr 2).
Po 1945.
W kolejnych latach sieć tramwajową rozbudowywano i w 1986 łączna długość 65 linii wyniosła 1022 km. W 1997 na torach o długości 600 km kursowało 1732 tramwajów które obsługiwały 67 linii. Od tego samego roku rozpoczęto stopniową likwidację linii tramwajowych, głównie w najstarszych częściach miasta, i tak w kwietniu zlikwidowano trasę tramwajową na nabrzeżu Admiralicji. W ciągu kolejnych lat likwidowano kolejne trasy tramwajowe w starej części Petersburga, by po 2007 zaprzestać likwidacji. Od 1998 prowadzone są remonty niektórych tras. W 2003 zamknięto dwie zajezdnie. Od 1997 do 2007 długość tras spadła o 100 km, a liczbę wagonów z 1800 do 700. Według zapewnień przewoźnika Gorelektrotrans likwidacji kolejnych tras nie będzie, ponadto w 2011 ma rozpocząć się budowa zajezdni tramwajowej nr 12, która zastąpi istniejącą zajezdnię nr 1.
W 2008 przyjęto projekt rozbudowy tramwajów na lata 2012–2015. Według tego projektu sieć tramwajowa ma być zintegrowana z koleją i metrem oraz rozbudowana w aglomeracji.
Zajezdnie tramwajowe.
Obecnie w Petersburgu działa 6 zajezdni tramwajowych w tym jedna zajezdnia tramwajowo-trolejbusowa. Lista zajezdni tramwajowych w Petersburgu:
Od lat 90. XX wieku budowana jest zajezdnia tramwajowa nr 11, której do dzisiaj nie ukończono. Zagrożone likwidacją są zajezdnie nr 1 i 3. Od 1967 w zajezdni tramwajowej nr 2 działa muzeum tramwajów. W kolekcji muzeum znajdują się 23 typy tramwajów w liczbie 48 wagonów. Po likwidacji zajezdni nr 2 pozostało na jej terenie tylko muzeum tramwajów w hali nr 1.
Linie.
Wykaz linii tramwajowych wg stanu z 21.05.2018 r.
Tabor.
Historia.
Pierwsze tramwaje były malowane na biało-granatowo. W 1909 na 13 liniach tramwaju elektrycznego jeździło 190 wagonów. W 1917 posiadano 496 wagonów silnikowych i 337 wagonów doczepnych. W czasie oblężenia miasta wagony typu LM-33 przebudowano na karetki, które transportowały rannych pomiędzy dworcami a szpitalami. W wyniku braku zasilania i wstrzymania ruchu tramwajów na ulicach miasta pozostało ok. 50 wagonów. W lutym 1943 sprawnych było 336 składów tramwajowych, a we wrześniu już 502. W 1947 otrzymano pierwsze nowe tramwaje typu LM-47 (wagony silnikowe) i LP-47 (wagony doczepne), a w 1949 tramwaje LM-/LP-49. W kolejnych latach otrzymano tramwaje LM-58. W 1986 posiadano 2160 wagonów z czego na linie wyjeżdżały 1673 tramwaje.
Współczesny tabor.
Na początku grudnia 2008 dostarczono dwa pierwsze tramwaje serii LM-2008, obecnie w eksploatacji są 33 tramwaje tego typu. Wagony LM-2008 wyprodukowały zakłady PTMZ mieszczące się w Petersburgu. Tramwaje są czteroosiowe oraz częściowo niskopodłogowe. Wcześniej bo pod koniec 2006 PTMZ dostarczył pierwszy tramwaj LVS-2005. Tramwaje te są dwuczłonowe, w 60% niskopodłogowe, obecnie w eksploatacji jest 25 tramwajów tego typu.
W marcu 2018 r. przedsiębiorstwo Gorelektrotrans eksploatowało następujące typy tramwajów:
Muzeum tramwajów posiada 48 tramwajów:
Tabor techniczny Gorelektrotrans składa się ze 153 tramwajów.

</doc>
<doc id="2312495" url="https://pl.wikipedia.org/wiki?curid=2312495" title="Santo Antônio do Jardim">
Santo Antônio do Jardim

Santo Antônio do Jardim – miasto i gmina w Brazylii, w stanie São Paulo. Znajduje się w mezoregionie Campinas i mikroregionie São João da Boa Vista.

</doc>
<doc id="2312497" url="https://pl.wikipedia.org/wiki?curid=2312497" title="São João da Boa Vista">
São João da Boa Vista

São João da Boa Vista – miasto i gmina w Brazylii, w stanie São Paulo. Znajduje się w mezoregionie Campinas i mikroregionie São João da Boa Vista.

</doc>
<doc id="2312500" url="https://pl.wikipedia.org/wiki?curid=2312500" title="São José do Rio Pardo">
São José do Rio Pardo

São José do Rio Pardo – miasto i gmina w Brazylii, w stanie São Paulo. Znajduje się w mezoregionie Campinas i mikroregionie São João da Boa Vista.

</doc>
<doc id="2312504" url="https://pl.wikipedia.org/wiki?curid=2312504" title="São Sebastião da Grama">
São Sebastião da Grama

São Sebastião da Grama – miasto i gmina w Brazylii, w stanie São Paulo. Znajduje się w mezoregionie Campinas i mikroregionie São João da Boa Vista.

</doc>
<doc id="2312506" url="https://pl.wikipedia.org/wiki?curid=2312506" title="Michał Stasiewicz">
Michał Stasiewicz

Michał Stasiewicz (ur. 28 września 1988) – polski lekkoatleta, chodziarz.
Kariera sportowa.
Trzeci zawodnik międzynarodowych mistrzostw Austrii w chodzie na 50 kilometrów (2010), drugi zawodnik międzynarodowych mistrzostw Niemiec na tym samym dystansie (2012).

</doc>
<doc id="2312507" url="https://pl.wikipedia.org/wiki?curid=2312507" title="The Peel Sessions (album The Slits)">
The Peel Sessions (album The Slits)

The Peel Sessions – EPka brytyjskiej grupy The Slits, wydana pierwotnie w 1987 przez wytwórnię Strange Fruit. Reedycja płyty z 2008 została uzupełniona 6 dodatkowymi utworami.
Lista utworów.
CD (2008):
&lt;li value="5"&gt;"So Tough" – 2:19

</doc>
<doc id="2312508" url="https://pl.wikipedia.org/wiki?curid=2312508" title="Tambaú">
Tambaú

Tambaú – miasto i gmina w Brazylii, w stanie São Paulo. Znajduje się w mezoregionie Campinas i mikroregionie São João da Boa Vista.

</doc>
<doc id="2312509" url="https://pl.wikipedia.org/wiki?curid=2312509" title="Revenge of the Killer Slits">
Revenge of the Killer Slits

Revenge Of The Killer Slits – EPka brytyjskiej grupy The Slits, wydana w 2006 przez wytwórnię S.A.F. Records.
Skład.
Produkcja:

</doc>
<doc id="2312510" url="https://pl.wikipedia.org/wiki?curid=2312510" title="Tapiratiba">
Tapiratiba

Tapiratiba – miasto i gmina w Brazylii, w stanie São Paulo. Znajduje się w mezoregionie Campinas i mikroregionie São João da Boa Vista.

</doc>
<doc id="2312514" url="https://pl.wikipedia.org/wiki?curid=2312514" title="Vargem Grande do Sul">
Vargem Grande do Sul

Vargem Grande do Sul – miasto i gmina w Brazylii, w stanie São Paulo. Znajduje się w mezoregionie Campinas i mikroregionie São João da Boa Vista.

</doc>
<doc id="2312517" url="https://pl.wikipedia.org/wiki?curid=2312517" title="Gostomski II">
Gostomski II

Gostomski II "(Jakusz-Gostomski)" – kaszubski herb szlachecki.
Opis herbu.
Opis z wykorzystaniem zasad blazonowania, zaproponowanych przez Alfreda Znamierowskiego:
"W polu karp, z którego trzy strzały bez opierzenia w wachlarz. Klejnot: nad hełmem w koronie półksiężyc, nad którym trzy gwiazdy w pas. Labry nieznanej barwy."
Najwcześniejsze wzmianki.
Herb przytaczany przez Żernickiego, opisany słownie ("Der polnische Adel", "Die polnischen Stamwappen") rekonstrukcji za opisem dokonał Przemysław Pragert.
Herbowni.
Gostomski z przydomkiem Jakusz. 
Inne gałęzie tej rodziny używały innych herbów. Pełna lista herbów Gostomskich dostępna w haśle Gostomski I.

</doc>
<doc id="2312518" url="https://pl.wikipedia.org/wiki?curid=2312518" title="Altinópolis">
Altinópolis

Altinópolis – miasto i gmina w Brazylii, w stanie São Paulo. Znajduje się w mezoregionie Ribeirão Preto i mikroregionie Batatais.

</doc>
<doc id="2312520" url="https://pl.wikipedia.org/wiki?curid=2312520" title="Francja na Letnich Igrzyskach Olimpijskich 2004">
Francja na Letnich Igrzyskach Olimpijskich 2004

 Francja na XXVIII Letnich Igrzyskach Olimpijskich w Atenach była reprezentowana przez 308 sportowców (195 mężczyzn, 113 kobiet). Zdobyli oni łącznie 33 medale. Kraj zajął 7. miejsce w klasyfikacji generalnej.

</doc>
<doc id="2312521" url="https://pl.wikipedia.org/wiki?curid=2312521" title="Gostomski III">
Gostomski III

Gostomski III (Kostka-Gostomski) – kaszubski herb szlachecki, według Przemysława Pragerta odmiana herbu Dąbrowa.
Opis herbu.
Opis z wykorzystaniem zasad blazonowania, zaproponowanych przez Alfreda Znamierowskiego:
"W polu błękitnym półksiężyc złoty, z takimż krzyżem zaćwieczonym w środku, nad nim podkowa srebrna z gwiazdą złotą pomiędzy ocelami i takimiż gwiazdami po bokach."
"Klejnot: nad hełmem w koronie skrzydło czarne przeszyte strzałą srebrną w prawo."
"Labry błękitne, podbite złotem."
Najwcześniejsze wzmianki.
Herb przytaczany przez Żernickiego, opisany słownie ("Der polnische Adel", "Die polnischen Stamwappen") na podstawie pieczęcie z 1818 z Archiwum w Królewcu, potwierdzony z barwami przez pruski Urząd Heraldyczny w Berlinie w 1911.
Herbowni.
Gostomski z przydomkiem Kostka.
Inne gałęzie tej rodziny używały innych herbów. Pełna lista herbów Gostomskich dostępna w haśle Gostomski I.

</doc>
<doc id="2312522" url="https://pl.wikipedia.org/wiki?curid=2312522" title="Matutina">
Matutina

Matutina – miasto i gmina w Brazylii, w stanie Minas Gerais. Znajduje się w mezoregionie Triângulo Mineiro e Alto Paranaíba i mikroregionie Patos de Minas.

</doc>
<doc id="2312523" url="https://pl.wikipedia.org/wiki?curid=2312523" title="Stanisław Waryński">
Stanisław Waryński

Stanisław Kostka Waryński (ur. 28 lipca 1858 w Martynówce, zm. 2 czerwca 1888 w Genewie) – polski i szwajcarski lekarz, embriolog, działacz socjalistyczny, brat Ludwika Waryńskiego.
Życiorys.
Syn Seweryna i Pelagii z Barzyckich. Uczęszczał do gimnazjum w Białej Cerkwi, za udział w uczniowskiej demonstracji relegowano go z gimnazjum i dalszą edukację odbierał w domu. Świadectwo dojrzałości otrzymał w gimnazjum w Humaniu.
Ponieważ nie miał prawa wstąpienia na uniwersytet rosyjski, razem z przyjacielem Edmundem Brzezińskim udał się za granicę. Rodzice wysłali go na studia medyczne do Wiednia; wiadomo, że przez pewien czas studiował na Uniwersytecie we Wrocławiu, a potem rozpoczął studia medyczne na Uniwersytecie w Lipsku, gdzie studiował w semestrze letnim 1877 i semestrze zimowym 1877/1878. W listopadzie 1878 został aresztowany, relegowany z uczelni i wydalony z Niemiec. Przeniósł się do Genewy, gdzie najpierw zarabiał na życie, pracując w drukarni.
W marcu 1879 znalazł się w Krakowie i próbował nawiązać kontakt z uwięzionym bratem; sam jednak również został aresztowany. Przez kolejne jedenaście miesięcy przebywał w areszcie. Był sądzony w grupie ponad 30 socjalistów od 16 lutego do 16 kwietnia 1880 (proces krakowski). Bracia Waryńscy zostali uniewinnieni i wydaleni z Austro-Węgier. Stanisław ukończył wtedy studia na Uniwersytecie w Genewie, 22 grudnia 1885 roku otrzymał tytuł doktora medycyny. Był asystentem histologii na wydziale dentystycznym Uniwersytetu Genewskiego; pracował u profesorów Schiffa, Laskowskiego, Zahna, Fola i Vullieta.
Po ukończeniu studiów ożenił się z Julią z domu Chévalier. Mieli dwóch synów, Emile’a-Casimira, który zmarł w grudniu 1886 roku w wieku trzech miesięcy i Roberta-Eugène’a (ur. 1888).
Zły stan zdrowia zmusił Stanisława do porzucenia posady na uczelni i praktyki prywatnej. Zmarł na gruźlicę płuc w wieku 30 lat. Osobiste wspomnienie o zmarłym napisał Ludwik Straszewicz.
Dorobek naukowy.
Waryński był autorem około dziesięciu prac naukowych, z których trzy opublikował wspólnie z Folem. Ich prace uważane są za pionierskie na polu embriologii doświadczalnej. Doniesienie Fola i Waryńskiego "Sur la production artificielle de l'inversion viscérale, ou hétérotaxie chez des embryons de poulet", dotyczące eksperymentalnego odwrócenia symetrii (heterotaksji) w kurzym zarodku, określone zostało jako „jeden z najwcześniejszych, jeśli nie pierwszy, przykład systematycznego i ścisłego doświadczalnego podejścia w embriologii”.

</doc>
<doc id="2312526" url="https://pl.wikipedia.org/wiki?curid=2312526" title="Mikroregion Ouro Preto">
Mikroregion Ouro Preto

Mikroregion Ouro Preto – mikroregion w brazylijskim stanie Minas Gerais należący do mezoregionu Metropolitana de Belo Horizonte.

</doc>
<doc id="2312527" url="https://pl.wikipedia.org/wiki?curid=2312527" title="Porozowo (obwód iwanowski)">
Porozowo (obwód iwanowski)

Porozowo (ros. "Порозово") – wieś w obwodzie iwanowskim.

</doc>
<doc id="2312528" url="https://pl.wikipedia.org/wiki?curid=2312528" title="Monaster św. Onufrego w Jabłecznej">
Monaster św. Onufrego w Jabłecznej

Monaster św. Onufrego – stauropigialny męski klasztor prawosławny w Jabłecznej, w jurysdykcji Polskiego Autokefalicznego Kościoła Prawosławnego.
Klasztor powstał najpóźniej w końcu XV w. Według legendy o jego założeniu przesądziło cudowne pojawienie się ikony św. Onufrego nad Bugiem. Dzięki nadaniom ziemskim kolejnych właścicieli Jabłecznej monaster stał się znaczącym ośrodkiem kultu prawosławnego na Chełmszczyźnie. Po zawarciu unii brzeskiej zakonnicy z Jabłecznej odmówili przyjęcia jej postanowień i mimo wywieranych na nich nacisków zachowali wyznanie prawosławne, pozostając do upadku I Rzeczypospolitej ważnym ośrodkiem dyzunitów. Sytuacja monasteru uległa całkowitej zmianie po trzech rozbiorach Polski, a następnie powstaniu Królestwa Kongresowego w unii personalnej z Rosją. Odtąd klasztor był wspierany finansowo przez władze rosyjskie i na ich polecenie zaangażował się w akcję propagowania prawosławia oraz rusyfikacji Chełmszczyzny, zwłaszcza po administracyjnej likwidacji unickiej diecezji chełmskiej w 1875. Był to jeden z powodów, dla których mnisi podjęli działalność społeczną i edukacyjną. Niski poziom wykształcenia zakonników, ich niedostateczna liczba oraz fakt, iż w większości nie byli oni narodowości rosyjskiej sprawił jednak, iż klasztor nie spełnił wyznaczonych mu zadań w zakresie propagowania rosyjskości i prawosławia wśród ludności Chełmszczyzny.
Mimo ograniczeń nakładanych przez władze niepodległej Polski z powodu roli klasztoru w czasie zaborów, monaster funkcjonował przez całe dwudziestolecie międzywojenne. Podczas II wojny światowej został w 1942 spalony przez niemiecki oddział straży granicznej. Formalnie nie przerwał jednak funkcjonowania i pozostawał czynny przez cały okres PRL, mimo trudnej sytuacji materialnej (na polecenie władz stalinowskich stracił całość majątku poza zabudowaniami mieszkalnymi i cerkwiami), jako jedyny męski klasztor Polskiego Autokefalicznego Kościoła Prawosławnego.
Od 1999 posiada status monasteru stauropigialnego i podlega bezpośrednio metropolicie warszawskiemu i całej Polski, który zarządza wspólnotą przez swojego namiestnika. Przy monasterze działa też parafia, której proboszczem jest namiestnik klasztoru.
Historia.
Początki.
Według legendy pierwsza wspólnota monastyczna w Jabłecznej powstała, gdy rzeką Bug do miejscowości przypłynęła ikona św. Onufrego. Z tego też powodu został on patronem monasteru. Według innej legendy święty Onufry ukazał się grupie rybaków nad Bugiem, zapowiadając, iż w tym miejscu będzie sławione jego imię. Następnie w to samo miejsce przypłynął wizerunek pustelnika, zaś mieszkańcy wyłowili go i powiesili na drzewie, po czym zaczęli wznosić modły do świętego. Nie chcąc pozostawić cudownej ikony bez opieki w odludnym miejscu, grupa mężczyzn pozostała przy dębie na stałe. Później wznieśli oni przy nim kapliczkę, sami zaś złożyli śluby mnisze. Faktycznie kult św. Onufrego znacznie się rozwinął na zachodzie Wielkiego Księstwa Litewskiego w II połowie XV w.
W starszej literaturze przedmiotu (opracowania z przełomu XIX i XX wieku) pojawiają się poglądy sytuujące moment powstania monasteru w XVI stuleciu (według różnych autorów na jego początku lub bliżej końca). Zdaniem ks. Serafima Żeleźniakowicza, autora najobszerniejszej monografii poświęconej klasztorowi, pogląd ten nie utrzymuje się w świetle nowszych badań. W 1522 klasztor w Jabłecznej jest już bowiem wymieniony w dokumencie wydanym przez Zygmunta I Starego. W innym dokumencie z 1527 monaster opisany jest jako wspólnota istniejąca już od dłuższego czasu. Za jej dłuższym istnieniem świadczy również fakt, iż w klasztorze żył wielki schimnik Cyryl, który złożył śluby wielkiej schimy w 1516. Śluby tego stopnia mogły być złożone jedynie we wspólnocie o dłuższej tradycji.
Część autorów działających na przełomie XIX i XX wieku sytuowała moment powstania klasztoru w jeszcze odleglejszej przeszłości, wskazując na połowę XIII w. (ks. F. Gorbaczowski). Również i ten pogląd ks. Żeleźniakowicz oznacza za niedostatecznie udokumentowany. Natomiast Antoni Mironowicz uważa powstanie monasteru w tym okresie za możliwe. Z pewnością klasztor funkcjonował już przed 1498, z tego bowiem roku pochodzi najstarszy przechowywany w monasterze ewangeliarz, który mógł zostać wręczony mnichom w momencie fundacji wspólnoty, mógł jednak również zostać przekazany do klasztoru już istniejącego. W 1527 mieszczanie z Brześcia przekazali mnichom rękopis z zapisem jego reguły, powstałej prawdopodobnie w 1487. Prawdopodobnym fundatorem monasteru był ród Zabrzezińskich (Zaberezinskich), właściciele wsi Jabłeczna. Ustalenie tego faktu ponad wszelką wątpliwość nie jest jednak możliwe z powodu zaginięcia w XVIII w. stosownych dokumentów. Inny dokument, wydany w 1499 akt nadania wsi Jabłeczna Mikołajowi Nassucie wskazuje, iż monaster funkcjonował na terenie wsi, był jednak traktowany jako odrębna enklawa.
Wzrost znaczenia klasztoru jako ośrodka kultu.
Z 1527 pochodzi dokument potwierdzający, iż w święcie patronalnym monasteru uczestniczyli pielgrzymi z Beresteczka. Całe XVI stulecie było okresem stopniowego wzrostu autorytetu klasztoru. Do momentu zawarcia unii brzeskiej pozostawał jednak ośrodkiem kultu o znaczeniu jedynie regionalnym. Dokument z 1527 wskazuje, iż przełożonym klasztoru był ihumen Cyryl, poza nim w monasterze przebywało co najmniej dwóch mnichów.
Kolejni właściciele Jabłecznej – Zabrzezińscy, Nassutowie, Bohowitynowiczowe, Boguszowie, Prońscy, Leszczyńscy, Sapiehowie, Kodeńscy – wspierali monaster materialnie. Drogą otrzymywanych nadań klasztor uzyskał 1400 ha ziemi uprawnej, lasów i łąk na obydwu brzegach Bugu. Szczególnymi dobroczyńcami monasteru były Teodora Andriejewna Bohowitynowicz z d. Sanguszko oraz jej córka Teodora Bohowitynowicz, po mężu Prońska, która pozostawała protektorką wspólnoty nawet po przejściu jej męża na katolicyzm.
Od zawarcia unii brzeskiej do upadku I Rzeczypospolitej.
Mnisi z klasztoru w Jabłecznej nie przyjęli postanowień unii brzeskiej, klasztor stał się ośrodkiem oporu prawosławnych przeciwko jej wprowadzeniu. Do wspólnoty dołączali mnisi przeciwni unii z tych monasterów, które zdecydowały się ją zaakceptować. Do monasteru przeniósł się prawosławny biskup chełmski Paisjusz (Czerkawski), który przebywał w nim, pełniąc równocześnie funkcję przełożonego, do swojej śmierci w 1633. Po śmierci Paisjusza klasztor przez kilka lat pozostawał bez zwierzchnika. W celu zmiany tej sytuacji właściciel dóbr jabłeczyńskich, Władysław Leszczyński, zwrócił się do przełożonego monasteru w Mielcach, archimandryty Józefa, z prośbą o skierowanie do Jabłecznej mnicha zdolnego do pokierowania wspólnotą. Miało to miejsce nie później niż na początku lat 40. XVII w.; do Jabłecznej przybył wówczas hieromnich Makary (Korniłowicz). Przeprowadził on odnowę moralną we wspólnocie oraz generalny remont należących do niej zabudowań. W XVII w. kompleks klasztorny składał się z cerkwi św. Onufrego z kaplicą Spotkania Pańskiego, refektarza z cerkwią Zaśnięcia Matki Bożej, dzwonnicy (wzniesionej w 1651), domu przełożonego, budynku z celami mnichów oraz obiektów gospodarczych. Remont monasteru zakończył się ok. 1659. W tym też roku metropolita kijowski Dionizy Bałaban pisemnie wyraził uznanie wobec działalności Makarego, który posiadał już wtedy godność ihumena. Duchowny zmarł w 1677, ciesząc się ogromnym autorytetem wśród mnichów.
W 1670 monaster w Jabłecznej stał się ostatnią prawosławną placówką duszpasterską w regionie. Gdy postanowienia unii przyjął monaster św. Mikołaja w Mielcach, którego filią była wspólnota jabłeczyńska, dzięki pomocy właściciela Jabłecznej Andrzeja Leszczyńskiego mnisi przeszli w bezpośrednią jurysdykcję prawosławnych biskupów łuckich. Z kolei po przystąpieniu diecezji łuckiej do Kościoła unickiego zwierzchnikiem monasteru stała się prawosławna metropolia kijowska. Prestiż klasztoru wśród ludności prawosławnej rósł w miarę zmniejszania się liczby klasztorów tego wyznania w Rzeczypospolitej. Od 1 marca 1681 działalność duszpasterska mnichów była jeszcze bardziej ograniczona: tę datę nosił dekret króla Jana III Sobieskiego skierowano do wspólnot „nieunickich”, w którym prawosławnym duchownym zabroniono służby we wsiach, w których znajdowały się świątynie unickie. W okresie tym znaczna część parafian placówki duszpasterskiej w Jabłecznej pochodziła ze wsi, w których dawne cerkwie prawosławne znalazły się w rękach unitów, a którzy nie chcieli przejść na katolicyzm.
Położenie monasteru radykalnie zmieniło się w 1699, gdy dobra jabłeczyńskie zakupił Karol Stanisław Radziwiłł, wyznawca katolicyzmu (w odróżnieniu od poprzednich właścicieli wsi). Radziwiłłowie wywierali silny nacisk na monaster, by przystąpił do Kościoła unickiego, zaś korzystając z prawa patronatu zmusili do konwersji duchownych z miejscowej parafii. W celu obrony swojej pozycji, klasztor w 1701 podporządkował się, jako filia, monasterowi Świętego Ducha w Wilnie. W 1724 monasterowi odebrano cztery parafialne cerkwie filialne. W 1752 Hieronim Florian Radziwiłł ufundował cerkiew unicką we wsi Jabłeczna. Parafia unicka przejęła znaczną część majątku klasztornego oraz przyczyniła się do przejścia na unię miejscowej ludności. Trzy lata później miał miejsce zbrojny napad na monaster, w którym wzięli udział również bazylianie z klasztoru w Białej Podlaskiej. W czasie napaści monaster został splądrowany, skradziono również przechowywane w nim dokumenty, w tym potwierdzające własność ziemską. Mimo to wspólnota jabłeczyńska pozostała przy prawosławiu. Od 1767 klasztor otrzymywał regularne wsparcie finansowe od metropolii kijowskiej. Mimo tego jego sytuacja materialna w 1770 była bardzo zła, co nie pozostawało bez związku ze złym zarządzaniem go przez ihumena Mojżesza, który w wymienionym roku zbiegł z klasztoru.
Opis monasteru z 1775 wskazuje, iż znajdowała się w nim drewniana trójkopułowa świątynia o długości 36 łokci (21 metrów), szerokości 27,5 łokcia (16 metrów) oraz wysokości 53 łokci (31,5 m). Odrębnymi budynkami była dzwonnica oraz refektarz z cerkwią oraz piekarnią i kuchnią. Od północnego wschodu znajdował się dom przełożonego. Siedem cel mnichów zlokalizowano w dwóch budynkach od strony południowej, jedna znajdowała się w budynku dzwonnicy. Zakonnicy posiadali ponadto spichlerz, dwa magazyny żywności, dwie stajnie i łaźnię. Budynki te były w złym stanie technicznym i wymagały remontu. Opisując mienie ruchome klasztoru, wymieniono 25 kompletów szat kapłańskich w zakrystii oraz sześć ewangeliarzy, 16 podświeczników i dwa panikadiła. Monaster dysponował biblioteką, zaś na dzwonnicy znajdowało się pięć dzwonów. Opisując monaster w 1785, biskup perejasławski Wiktor (Sadkowski) twierdził, iż na miejscu zastał nie zabudowania klasztorne, a właściwie same ruiny. W 1793 wspólnota żyła w skrajnym ubóstwie, zaś pieniądze na niezbędne remonty budynków uzyskiwała drogą kolekt w innych klasztorach.
Okres zaborów.
1795–1875.
Na mocy postanowień III rozbioru Polski ziemia chełmska znalazła się w granicach austriackich, co oznaczało przejście monasteru w Jabłecznej w jurysdykcję metropolii bukowińskiej. Jednak z powodu oddalenia siedziby metropolitów od Jabłecznej w dalszym ciągu pozostawał on pod faktyczną opieką duchową biskupów mińskich. Natomiast po utworzeniu Królestwa Kongresowego, pozostającego w unii personalnej z Imperium Rosyjskim, struktury prawosławne na terytorium Kongresówki, w tym monaster włączono do eparchii mińskiej. Z poglądem o formalnym rozszerzeniu jurysdykcji biskupów mińskich w 1815 na wspólnotę jabłeczyńską nie zgodził się ks. Żeleźniakowicz, którego zdaniem monaster znalazł się pod ich kontrolą dopiero w 1825, wcześniej zaś nie istniały w tym zakresie jednoznaczne rozporządzenia. W 1840 powołana została niezależna eparchia warszawska i nowogieorgijewska, obejmująca teren Królestwa, i to w jej jurysdykcji znalazł się monaster. W 1816 klasztor zamieszkiwało trzech mnichów. Ich głównym źródłem utrzymania była uprawa ziemi. Sytuacja materialna monasteru w latach 20. XIX w. była na tyle trudna, że w 1828 przyznano mu zapomogę w wysokości 2000 zł z funduszu na duchowieństwo Grecko-Rosyjskie. Przez cały okres lat 20. i 30. XIX w. monaster procesował się o zarząd należących do niego ziem z hrabią Michałem Grabowskim, który otrzymał część gruntów w dzierżawę jeszcze w 1787, następnie zaś odmówił ich zwrotu po wygaśnięciu umów. W tym czasie był to już jedyny prawosławny klasztor w regionie Chełmszczyzny i Podlasia; pełnił równocześnie funkcję domu dla emerytowanych duchownych. W 1832, w związku z ubóstwem monasteru, ks. Teofil Nowicki, pełniący funkcję dziekana cerkwi i klasztorów w Królestwie Polskim, uzyskał dlań zwolnienie z części podatków, a w 1833 także kolejną zapomogę w wysokości 300 rubli. W wymienionym roku klasztor zamieszkiwało pięciu mnichów, posłusznik oraz kapłan-wdowiec bez ślubów mniszych.
Według opisu z 1835 monaster dysponował 45 dziesięcinami ziemi na lewym brzegu Bugu oraz 46 dziesięcinami łąk zalewowych na brzegu prawym. Ubóstwo monasteru nie obniżało jego autorytetu wśród wiernych, nadal bardzo znacznego. W 1836 wspólnotę jabłeczyńską tworzyło 5 mnichów.
W związku z bardzo złym stanem technicznym obiektów klasztornych w 1838 rozpoczęto prace nad wzniesieniem nowego budynku mieszkalnego dla mnichów, cerkwi św. Onufrego, dzwonnicy oraz muru otaczającego całość kompleksu. Zdaniem Grzegorza Kuprianowicza ich inicjatorem był biskup warszawski Antoni (Rafalski). Według ks. Żeleźniakowicza inicjatorem remontu był biskup wołyński Innocenty, który apelował o jego przeprowadzenie od czasu swojej wizyty w Jabłecznej w 1833, zaś biskup Antoni jedynie doprowadził do końca jego starania. 19 maja 1838 położono kamień węgielny pod budowę cerkwi św. Onufrego, jej poświęcenie miało miejsce 6 grudnia 1840. Koszt jej budowy, razem z kosztem wzniesienia budynku mieszkalnego, wyniósł 29 585 rubli. W okresie zarządzania monasterem przez archimandrytę Joannicjusza (Mosakowskiego), tj. od 1832 do 1854, otwarto w 1838 dwuklasową szkołę otwartą dla wszystkich niezależnie od wyznania oraz zreorganizowano gospodarstwo rolne.
W 1857 naukę w szkole klasztornej pobierało 24 uczniów. W 1843 wspólnotę w Jabłecznej tworzyło 5 mnichów i 4 posłuszników, rok później – 6 mnichów i 1 posłusznik, w 1845 – 5 mnichów i 3 posłuszników. W połowie stulecia w klasztorze żyło 5 mnichów, 5 posłuszników, dwóch diakonów-wdowców i jeden kapłan-wdowiec.
W raporcie arcybiskupa warszawskiego dla Świątobliwego Synodu Rządzącego monaster w Jabłecznej został opisany jako ośrodek o wysokim poziomie duchowym. W 1859 monaster, dotąd funkcjonujący jako nieetatowy, został wpisany do rejestru klasztorów II klasy, otrzymujących wyższą dotację rządową; równocześnie nałożono nań obowiązek utrzymywania wspólnoty na poziomie 16 mnichów, wliczając przełożonego. Obowiązek ten nie był w praktyce respektowany. W raporcie z 1861 wskazano, iż w klasztorze żyje jedynie sześciu mnichów i siedmiu posłuszników, zaś na pozostałe miejsca brakuje powołań. Podkreślano przy tym wzorowe funkcjonowanie monasteru. Do 1859 monaster otrzymywał 300 rubli dotacji na utrzymanie mnichów oraz 1200 rubli na prowadzenie szkoły, od 1859 suma ta wzrosła do 3720 rubli łącznie. Podniesiona dotacja rządowa sprawiła, iż już w 1863 klasztor posiadał ulokowane w banku oszczędności w wysokości 5050 rubli i mógł utrzymywać się z procentów.
W 1862 w monasterze zorganizowano także szkołę ikonopisania, jednak okres jej funkcjonowania nie jest ustalony. Wykładowcą ikonografii był hieromnich Palladiusz, zaś w pierwszym roku działania szkoły naukę pobierało w niej 13 uczniów szkoły ogólnej prowadzonej przez monaster. W ocenie ks. Żeleźniakowicza kursy ikonopisania nie przetrwały długo, gdyż od 1868 brakuje o nich jakichkolwiek wzmianek w dokumentach.
W czasie powstania styczniowego do monasteru wkroczył polski oddział powstańczy, poszukujący w nim pieniędzy. Powstańcy zakłócili przebieg wieczornego nabożeństwa i zniszczyli część wyposażenia cerkwi św. Onufrego. Za sprawą interwencji miejscowego kapłana katolickiego oddział oddalił się jednak, nie wyrządzając większych strat w klasztorze.
W 1863 klasztor zamieszkiwało 10 mnichów i 8 posłuszników. W prowadzonej przez nich szkole uczyło się 38 osób, z czego 14 wyznania katolickiego.
1875–1915.
W 1875 w monasterze przebywało 10 mnichów i 6 posłuszników. Liczba ta ulegała jedynie nieznacznym wahaniom do końca dekady.
Po administracyjnej likwidacji ostatniej diecezji Kościoła unickiego w Imperium Rosyjskim, dokonanej przez carską administrację i wojsko w 1875, cała aktywność monasteru została podporządkowania celowi utrwalania prawosławia na Chełmszczyźnie. Na wyraźne polecenie władz carskich mnisi podjęli na szerszą niż dotąd skalę pracę społeczną i misyjną wśród miejscowej ludności katolickiej i byłych unitów, rozbudowali z własnych środków działającą już wcześniej szkołę, przyjmując do niej w 1880 r. 50 osób. Po 1889 prowadzili również szkołę psalmistów dla nowo tworzonych w regionie parafii prawosławnych. W osobnej placówce kształceni byli kandydaci na nauczycieli w szkołach parafialnych. Wcześniej duchowni monasteru nie brali udziału w polityce rusyfikacji. Mnisi położyli znaczne zasługi w rozwoju oświaty ludności wiejskiej regionu. Dzięki staraniom archimandryty Narcyza w 1862 uzyskali podniesienie dotacji na cel prowadzenia szkoły, co pozwoliło im od 1881 przyjmować na naukę 62 dzieci.
W latach 1876–1880 dokonano dalszej rozbudowy i remontu monasteru, w którym pojawił się dwupiętrowy budynek mieszkalny dla zakonników. W latach 80. XIX wieku dokonano również zmiany biegu Bugu, w rezultacie której klasztor znalazł się na lewym brzegu rzeki. Dzięki nadaniom carskim posiadał majątek ziemski – 1207,51 dziesięcin, w tym ziemie uprawne, pastwiska i lasy.
W 1881 arcybiskup warszawski Leoncjusz zwrócił się do Świątobliwego Synodu Rządzącego z prośbą o zaliczenie monasteru w Jabłecznej w poczet klasztorów I klasy z uwagi na jego historyczne i współczesne znaczenie. W wymienionym roku wspólnotę jabłeczyńską tworzyło 9 mnichów i 23 posłuszników. W styczniu 1882 prośba ta została rozpatrzona pozytywnie. W 1886 w klasztorze żyło dziewięciu mnichów oraz „znaczna liczba” posłuszników. Przełożony, archimandryta Narcyz, cieszył się znacznym autorytetem duchowym wśród miejscowej ludności. Jednak już w 1896, w liście do Świątobliwego Synodu Rządzącego, biskup lubelski Flawian twierdził, iż monaster jako ośrodek misyjny (a tym samym – planowane centrum rusyfikacji) nie spełnia pokładanych w nim nadziei: wspólnota składała się z zaledwie dziewięciu mnichów, co nie pozwalało jej na wzmacnianie autorytetu klasztoru. Miejscowi wierni tłumnie przybywali do klasztoru na nabożeństwa jedynie w jego największe święta, zaś ubóstwo wspólnoty zniechęcało potencjalnych kandydatów na zakonników. Flawian konkludował, iż monaster nie ma żadnego wpływu na miejscową ludność, w tym byłych unitów, których miał utwierdzać w prawosławiu. W ocenie ks. Żeleźniakowicza tak znaczący upadek monasteru był efektem nieudolności jego przełożonego, archimandryty Joannicjusza, przybyłego do Jabłecznej w 1887 po śmierci archimandryty Narcyza, jak również braku wsparcia dla klasztoru ze strony eparchii chełmsko-warszawskiej. W 1896 szkoła prowadzona przez mnichów została przeniesiona z kompleksu budynków monasterskich do nowych obiektów we wsi Jabłeczna. Sytuacja klasztoru zaczęła poprawiać się po objęciu godności przełożonego przez archimandrytę Germana (Iwanowa) w 1897. Jego wysiłki na rzecz wzmocnienia roli klasztoru w życiu społecznym Chełmszczyzny ograniczał jednak fakt, iż mnisi z Jabłecznej byli ludźmi słabo wykształconymi, a ich liczba nie wzrastała. Archimandryta otworzył przy klasztorze dom sierot, jadłodajnię dla najuboższych i ambulatorium. Dobrze gospodarując dochodami klasztoru sprawił również, iż poprawiła się jego sytuacja materialna. Miało to swoje przełożenie na liczbę chętnych do wstąpienia doń – w 1899 w klasztorze przebywało 39 mnichów i posłuszników (dla porównania w 1889 w klasztorze przebywało 12 mnichów, w 1896 było ich dziewięciu). Nadal wstępujący do klasztoru byli jednak przede wszystkim ludźmi pochodzenia chłopskiego, o wykształceniu nie pozwalającym na udział w akcji misyjnej zgodnie z polityką władz carskich. Mimo tego prestiż monasteru znacznie wzrósł i stał się on ważnym ośrodkiem pielgrzymkowym. W 1900 z uznaniem o pracy archimandryty Hermana pisał arcybiskup chełmski i warszawski Hieronim (Ekziemplarski). German (Iwanow) zmarł po krótkiej chorobie w 1903; jego następca, archimandryta Arkadiusz (Wielmożyn), z racji podeszłego wieku nie kontynuował działalności społecznej poprzednika na dotychczasową skalę.
Od 1905 klasztor należał do nowo utworzonej eparchii chełmskiej. Wobec faktu, iż wydany w tym samym roku edykt tolerancyjny doprowadził do przejścia ok. 180–200 tys. byłych unitów z Kościoła prawosławnego do rzymskokatolickiego, monasterowi w Jabłecznej władze carskie wyznaczyły jeszcze większą niż do tej pory rolę w propagowaniu prawosławia oraz rosyjskości. Biskup chełmski Eulogiusz, szczególnie zaangażowany w propagowanie prawosławia na Chełmszczyźnie i działalność rusyfikacyjną, twierdził jednak, iż klasztor nie był w stanie realizować postawionych przed nim zadań. Podkreślał zwłaszcza, iż wśród mnichów nie ma żadnego duchownego z wykształceniem średnim. Z tego powodu w 1906 rozważane było zamknięcie klasztoru z powodu niespełniania stawianych przed nim zadań. Ostatecznie Świątobliwy Synod Rządzący uznał, że najstarsza działająca wspólnota monastyczna na Podlasiu powinna pozostać czynna, a po reorganizacji mogłaby odegrać wyznaczoną rolę ośrodka prawosławia i rosyjskości. Zdecydował zatem o wyznaczeniu nowego przełożonego klasztoru, archimandryty Józefa (Pietrowycha) oraz polecił mu dokonanie odnowy wewnętrznego życia monasteru. Po swoim przyjeździe do Jabłecznej archimandryta Józef zreorganizował szkołę przyklasztorną. Odnowił również podupadłe gospodarstwo monasterskie. W 1908 uczyło się w niej ok. 100 osób.
W nocy z 5 na 6 sierpnia 1906 monaster został napadnięty przez nieznanych uzbrojonych sprawców, nie poniósł jednak znacznych strat. W 1907 liczył 16 mnichów i 19 posłuszników.
W 1907, po oddelegowaniu archimandryty Józefa do służby w Nowogrodzie, wspólnota wybrała na jego następcę archimandrytę Serafina (Ostroumowa). Do tej pory przełożeni byli delegowani odgórnie przez Synod. W tym wypadku w styczniu roku następnego jedynie potwierdził on decyzję mnichów.
W 1913 wspólnotę tworzyło 80 mnichów i posłuszników, w 1914 – 68. Monaster św. Onufrego otworzył również swoje filie. W 1909 na wyspie na Jeziorze Białym powstał skit Świętych Sergiusza i Hermana Wałaamskich. Budowa skitu, w ramach którego powstała drewniana cerkiew i dom dla mnichów, pochłonęła koszt 50 tys. rubli. Od 1912 mnisi opiekowali się cerkwią św. Mikołaja w Dratowie. Rozbudowano także sam kompleks monasterski: na miejscu, gdzie według legendy odnaleziono ikonę św. Onufrego, powstała kaplica Spotkania Pańskiego (dziś nosi wezwanie Świętego Ducha), zaś naprzeciw bramy klasztornej – cerkiew Zaśnięcia Matki Bożej. W głównej cerkwi klasztornej umieszczono dwutonowy dzwon odlany w Moskwie. W latach 1906–1910 przeprowadzono kolejny remont budynków monasterskich. W jego ramach Iwan Wolski ozdobił freskami cerkiew św. Onufrego. Uroczyste poświęcenie odnowionej świątyni miało miejsce 16 grudnia 1907, w ceremonii wzięli udział biskupi Kioto Andronik oraz biskup dmitrowski Tryfon.
W 1911 oprócz istniejącej do tej pory szkoły monasterskiej mnisi otworzyli dwuklasową szkołę we wsi Otoki, w której naukę pobierało 62 dzieci oraz niższa szkołę jednoklasową w Jabłecznej przeznaczoną dla 60 osób. W tym samym roku powstała szkoła rzemiosła, w której uczyło się ok. 50 osób. Program placówki obejmował praktyczne kursy rolnicze, ogrodnicze i sadownicze, weterynaryjne, leśnicze, mleczarskie i pszczelarskie. Powstanie szkół łączyło się z propagowaniem prawosławia poprzez aktywność społeczną mnichów. W 1914, tj. w ostatnim roku działania monasteru w utrwalonym po 1875 kształcie, naukę we wszystkich prowadzonych przez nich szkołach pobierało 431 osób. Ponadto w 1912 r. 1760 osób skorzystało z bezpłatnych leków wydawanych w klasztornej aptece, zaś w 1913 wydano 4500 darmowych obiadów. Reguła życia klasztornego opierała się na regule św. Bazylego Wielkiego z elementami specyficznych tradycji zaczerpniętych z Pustelni Optyńskiej, monasteru w Sarowie oraz monasterów kijowskich. Okres ostatnich lat działania monasteru w Rosji carskiej ks. Żeleźniakowicz nazywa jego "złotym wiekiem". Klasztor ponownie stał się ważnym ośrodkiem pielgrzymkowym.
22 grudnia 1914 w monasterze wybuchł pożar, który zniszczył doszczętnie budynek mieszczący aptekę i ambulatorium.
Okres międzywojenny.
1 sierpnia 1915 większość mnichów, poza hieromnichem Hiobem (Dyczko), udała się na bieżeństwo, zabierając ze sobą ikonę św. Onufrego. Zakonnicy dotarli do Moskwy i tam zamieszkali w monasterze Objawienia Pańskiego, gdzie przyjął ich bywający wielokrotnie w Jabłecznej biskup Tryfon (Turkiestanow). Po wkroczeniu wojsk niemieckich na Chełmszczyznę (dwa dni po wyjeździe mnichów) zabudowania klasztorne zostały przejęte na cele militarne, zaś hieromnich Hiob aresztowany.
Zakonnicy ponownie pojawili się w Jabłecznej w 1918 lub 1919. Jako pierwszy do klasztoru przybył hieromnich Mitrofan (Stelmaszuk), zaś 20 września 1919 wrócił do niego przełożony – archimandryta Sergiusz (Korolow). Monaster był zdewastowany i wymagał odbudowy. W pierwszych latach istnienia klasztoru w niepodległej Polsce jego działalność była jednak ograniczana przez miejscowe władze. We wrześniu 1919 zamknięto cerkiew św. Onufrego, zaś parafialną cerkiew w Jabłecznej, jako mienie pounickie, przekazano Kościołowi katolickiemu. Ponadto katolicka diecezja siedlecka oraz proboszcz parafii katolickiej w Sławatyczach podjęli działania na rzecz całkowitej likwidacji monasteru. Z jego inspiracji miejscowa ludność gromadziła się na wiecach, w czasie których żądano jego zamknięcia. Parafia w Sławatyczach bez stosownego wyroku przejęła również większość gruntów należących do monasteru. W 1922 władze polskie wydaliły z granic państwa przełożonego klasztoru, biskupa bielskiego Sergiusza (Korolowa), który jako mnich uczestniczył w umacnianiu prawosławia na Chełmszczyźnie, zaś po 1918 przeciwstawiał się autokefalizacji Kościoła prawosławnego w Polsce. W 1920, po interwencji przedstawicieli Kościoła prawosławnego w Ministerstwie Wyznań Religijnych i Oświecenia Publicznego, zakonnikom zwrócono cerkiew św. Onufrego. W czasie jej zamknięcia część jej wyposażenia została zrabowana i przeniesiona do kościoła w Jabłecznej. Mnisi odzyskali również cerkiew w Dratowie.
W 1924 ograniczono ponadto liczbę mnichów żyjących w klasztorze do czterech oraz oficjalnie skonfiskowano odebraną przez miejscowych katolików ziemię. Przez cały okres międzywojenny rozważana była likwidacja klasztoru oraz rozmieszczenie w jego zabudowaniach jednostki wojskowej. Wojewoda lubelski w 1921 apelował o zamknięcie klasztoru, oskarżając mnichów o działalność antypaństwową. W tym samym roku parafii katolickiej w Jabłecznej przyznano większość budynków monasteru, nakazując pozostawić w rękach prawosławnych jedynie 30 morgów ziemi i „pomieszczenia niezbędne”. Państwo zrezygnowało jednak z popierania dalszych roszczeń Kościoła katolickiego względem monasteru (wysuwanych jeszcze w 1929) po otrzymaniu od metropolity warszawskiego i całej Polski przekonujących dokumentów wskazujących, iż klasztor nigdy nie należał do katolików. Monaster nie uzyskał również zgody na prowadzenie parafii, z powodu opinii starosty bialskiego, przywołującego dawny udział duchownych prawosławnych w rusyfikacji Chełmszczyzny.
W latach 1924–1927 w Jabłecznej przy klasztorze działał przytułek dla prawosławnych dzieci, przeniesiony z Otwocka. Przez cały okres jego istnienia mnisi pozostawali w konflikcie z jego kierownikiem, Aleksym Tarasowem, który utrudniał zakonnikom korzystanie z pomieszczeń i inwentarza klasztoru. W 1927, pragnąc przeprowadzić remont monasteru, metropolita warszawski i całej Polski Dionizy (Waledyński) prosił MWRiOP o zapomogę w wysokości 5 tys. zł, której jednak nie otrzymał wobec negatywnej opinii wojewody lubelskiego przedstawionej na prośbę ministerstwa. Remont został ostatecznie przeprowadzony bez pomocy państwowej w latach 30. XX w. i objął część zabudowań klasztornych.
W 1929 mnisi z Jabłecznej prowadzili w monasterze dom dla emerytowanych duchownych prawosławnych. Od 1934 organizowali również dwuletnie kursy dla psalmistów, od 1936 – dla diakonów, zaś na krótko przed wybuchem II wojny światowej otworzyli studium nauczycieli religii. W latach 30. XX wieku przełożeni monasteru planowali uczynić działalność edukacyjną i dobroczynną głównym polem jego społecznej aktywności.
W 1929 klasztor zamieszkiwało dziewięciu mnichów. W 1935 liczba ta wzrosła do piętnastu. Byli oni w większości Ukraińcami lub Białorusinami. Przez cały okres dwudziestolecia międzywojennego monaster miał poważne problemy finansowe. Dochody z dzierżawy ziem miejscowym chłopom, prowadzenia gospodarstwa rolnego, datków wiernych, sprzedaży świec oraz ze sklepu klasztornego były na tyle niskie, iż w latach 20. XX wieku klasztor był zadłużony, zaś w latach 30. uzyskiwał korzystny bilans finansowy dzięki pomocy centralnych organów zarządzających PAKP. Dla poprawy swojej sytuacji mnisi byli zmuszeni w 1925 sprzedać skit Świętych Sergiusza i Hermana na Jeziorze Białym, który nabyła parafia prawosławna w Omielcu.
W końcu lat 30. kompleks klasztorny składał się z czterech cerkwi (dwie kaplice, cerkiew św. Onufrego, domowa kaplica św. Jana Teologa), domu przełożonego, murowanego budynku mieszkalnego, domu pielgrzyma, spichlerza, chlewu, trzech obór, domu w sadzie oraz zdewastowanego budynku mieszkalnego, którego remont nie został przeprowadzony z braku funduszy. W bibliotece monasterskiej znajdowało się 1319 tomów, z czego tysiąc o tematyce religijnej i 319 świeckich.
II wojna światowa i pierwsze lata powojenne.
Po agresji hitlerowskiej na Polskę w 1939 monaster w Jabłecznej znalazł się w granicach Generalnego Gubernatorstwa. Rzeka Bug stanowiła do 1941 granicę między GG a Związkiem Radzieckim, stąd na terenie klasztoru znalazła się niemiecka strażnica wojskowa. W nocy z 9 na 10 sierpnia 1942 Niemcy podpalili główne budynki klasztoru, zniszczyli wyposażenie cerkwi, bibliotekę i archiwum oraz zamordowali mnicha Ignacego (Bazyluka). Po tym wydarzeniu większość mnichów, oprócz najstarszych, została przez władze cerkiewne skierowana do pracy duszpasterskiej w czynnych jeszcze parafiach w regionie. W 1945 klasztor został z kolei napadnięty przez oddział polskiego podziemia.
Wskutek wysiedleń ludności ukraińskiej do ZSRR, a następnie akcji „Wisła” liczba Ukraińców wyznania prawosławnego zamieszkujących Chełmszczyznę spadła niemal do zera. W związku z tym zlikwidowano również większość parafii PAKP w regionie. Zarządzający strukturami prawosławnymi w województwie lubelskim biskup Tymoteusz (Szretter), który zgodził się z tą decyzją PKWN, prosił o niezamykanie klasztoru w Jabłecznej. Do tego momentu pięciu zakonników zdążyło wrócić do klasztoru. 10 sierpnia 1946 przybył do niego z Warszawy także ks. Włodzimierz Wieżański, apelując do miejscowej ludności o pomoc w odbudowie i utrzymaniu klasztoru. Ostatecznie prośba biskupa Tymoteusza została zrealizowana, chociaż rozważano także scenariusz odwrotny. Monaster stracił jednak w 1950 całe posiadane jeszcze ziemie (na rzecz PGR Koroszczyn) oraz inwentarz, tracąc tym samym ekonomiczne podstawy funkcjonowania. W 1951 posiadał jedynie sad i ogród; zachowany fragment gruntów ornych był na tyle nieznaczny, iż w wyżywieniu mnichów musiał pomagać PGR, który przejął większość jego ziem. Do lat 70. w monasterze przebywało trzech mnichów, na nabożeństwa do cerkwi parafialnej uczęszczało kilkanaście osób. Do końca lat 50., po objęciu obowiązków przełożonego monasteru przez archimandrytę Eulogiusza (Horbowca), zakończono prowizoryczny remont zabudowań po zniszczeniach wojennych. W 1953 klasztorowi zwrócono ikony św. Onufrego i Jabłeczyńską Ikonę Matki Bożej wywiezione w 1915. Rozwój wspólnoty, czy nawet jej odbudowa w kształcie przedwojennym był niemożliwy z powodu faktu, iż do klasztoru nie zgłaszali się nowi kandydaci, zaś inni mnisi byli w podeszłym wieku. Ponadto w 1955 p.o. przełożonego ihumen (następnie archimandryta) Eulogiusz skarżył się na niski poziom moralny mnichów, w tym przypadki alkoholizmu. Zarzuty te potwierdziła powołana do celu kontroli klasztoru komisja metropolitalna. W 1957 niedostateczna liczba mnichów żyjących w klasztorze nie pozwalała nawet na odprawianie pełnego dobowego cyklu nabożeństw.
W 1962 klasztor zamieszkiwało trzech mnichów i trzech posłuszników. Łączny dochód monasteru wyniósł 59 197 zł, wydatki – 57 tys.. Monaster, mimo wszystkich problemów, zachowywał prestiż wśród wiernych prawosławnych w Polsce.
1970–1989.
8 lutego 1970 przełożonym klasztoru został archimandryta Sawa (Hrycuniak), który zakończył w monasterze prace remontowe, a następnie doprowadził do przeniesienia doń wyższych klas Prawosławnego Seminarium Duchownego w Warszawie, które działały w monasterze w latach 1974–1992. Okres zarządzania monasterem przez archimandrytę Sawę był czasem faktycznego odrodzenia wspólnoty. W latach 80. kompleks klasztorny został rozbudowany o dodatkowe skrzydło. W tym okresie ponownie klasztor stał się ośrodkiem pielgrzymkowym.
W latach 1984–1987 w monasterze przebywał jeden mnich.
W 1989 utworzona została prawosławna diecezja lubelsko-chełmska. Siedzibą jej zwierzchnika przez dwa lata był klasztor w Jabłecznej.
Współczesność.
W nocy z 21 na 22 września 1990 z klasztoru zrabowano ikonę św. Onufrego i Jabłeczyńską Ikonę Matki Bożej, monaster odzyskał je w sierpniu 1994 po zapłaceniu 10 tys. dolarów okupu. Wizerunki ponownie umieszczono w cerkwi monasterskiej w dniach 4 i 5 września 1994, zaś na pamiątkę tego wydarzenia ustanowione zostało lokalne święto odzyskania ikon św. Onufrego i Bogurodzicy, obchodzone w pierwszą niedzielę września. W tym samym roku w monasterze powstało muzeum diecezjalne. Zakonnicy prowadzą gospodarstwo rolne, pasiekę i produkują świece cerkiewne.
W 1995 w klasztorze przebywało 15 mnichów. Cztery lata później uzyskał on status stauropigialnego i znalazł się pod bezpośrednim zarządem metropolitów warszawskich i całej Polski.
W 2016 przeprowadzono gruntowny remont domowej cerkwi św. Jana Teologa. Po zakończeniu prac, świątynia została 18 września 2016 konsekrowana przez metropolitę Sawę.
W 2022 r. w monasterze żyło sześciu mnichów.
Cele działania wspólnoty są formułowane następująco:
Przełożeni monasteru.
Z powodu niezachowania się całości archiwum monasterskiego nie są znane wszystkie personalia przełożonych monasteru w Jabłecznej. Pierwszym znanym z nazwiska przełożonym wspólnoty był Cyryl (Mancewicz), sprawujący urząd w 1527. Kolejny zwierzchnik klasztoru, ihumen Kasjan, wzmiankowany jest w 1591. Dokładne daty sprawowania funkcji znane są dla duchownych kierujących klasztorem po 1747.
Przełożeni monasteru w Jabłecznej przed 1832 nosili z reguły godność ihumenów (poza kierującym wspólnotą przez kilka miesięcy 1770 mnichem Janem, przybyłym czasowo z Kijowa). Od wymienionego roku, gdy przełożonym został Joannicjusz (Mosakowski), do II wojny światowej, z reguły otrzymywali oni godność archimandryty. Po II wojnie światowej, z powodu trudności materialnych i personalnych klasztoru, do 1955 był on zarządzany przez "pełniących obowiązki przełożonego", z czego jeden, ks. Mikołaj Smolski, był kapłanem-wdowcem bez ślubów mniszych.
Od momentu nadania monasterowi statusu stauropigialnego jego tytularnym zwierzchnikiem jest każdorazowo metropolita warszawski i całej Polski, który wyznacza namiestnika kierującego "de facto" wspólnotą. Od 15 października 2019 funkcję tę pełni hieromnich, później ihumen, następnie archimandryta Piotr (Dawidziuk).
Architektura.
Główna cerkiew monasterska nosi wezwanie św. Onufrego. Została ona zbudowana w latach 1838–1840 na planie krzyża greckiego. Budowla ta jest trójdzielna, z przedsionkiem, nawą i pomieszczeniem ołtarzowym, z jedną kopułą podtrzymywaną przez cztery filary. Wnętrze obiektu zdobi zespół fresków, znajduje się w nim również trzyrzędowy ikonostas autorstwa Wasilija Łojki i Feliksa Skulimowskiego. Przy wejściu do cerkwi od lewego skrzydła znajduje się grób jednego z przełożonych klasztoru, archimandryty Narcyza (Silwiestrowa).
W sąsiedztwie cerkwi znajduje się dzwonnica.
W okresie zimowym rolę głównej świątyni monasterskiej przejmuje domowa cerkiew św. Jana Teologa, znajdująca się w jednym z murowanych budynków klasztornych. Znajduje się w niej jednorzędowy ikonostas z początku XX wieku. Wnętrze tej cerkwi zdobi polichromia, wykonana w 2016 przez Natalię Oniśko z Białegostoku. Z kolei w odremontowanym budynku refektarza zlokalizowana jest kaplica św. Atanazego Brzeskiego.
Poza obrębem muru klasztornego znajdują się dwie drewniane kaplice z początku XX wieku: Zaśnięcia Przenajświętszej Bogurodzicy oraz Świętego Ducha. Pierwsza z tych budowli wzniesiona została na planie prostokąta, druga – na planie krzyża; obydwie są kryte blachą i zwieńczone cebulastymi kopułkami (pierwsza posiada ich pięć, druga jedną). Pod dachem kaplic znajduje się jedynie pomieszczenie ołtarzowe – w czasie odprawiania nabożeństw wierni gromadzą się naprzeciw obiektów, na wolnym powietrzu. W kaplicy Zaśnięcia Matki Bożej znajduje się jednorzędowy ikonostas wykonany w Moskwie, pozostałą część wyposażenia cerkwi stanowi 12 ikon.
Zespół klasztorny w Jabłecznej został wpisany do rejestru zabytków 12 marca 1966 (ponownie 18 sierpnia 1972 i 19 kwietnia 1985) pod nr A/14. 2 lutego 2023 został zaliczony w poczet pomników historii.
Ikony.
Szczególnym kultem wśród wiernych prawosławnych w Polsce cieszą się, przechowywane w ikonostasie głównej cerkwi, Jabłeczyńska Ikona Matki Bożej oraz ikona św. Onufrego Wielkiego. Wizerunek patrona monasteru powstał, według historyków sztuki, między XII a XIII stuleciem, został napisany na desce cyprysowej na kredowym podkładzie. Św. Onufry ukazany został w pozycji stojącej, ubrany jedynie w przepaskę na biodrach, z sięgającą poniżej kolan siwą brodą. W tle widoczny jest zarys nadbużańskiego krajobrazu. Jest to wizerunek o wymiarach 112 na 75 cm.
Jabłeczyńska Ikona Matki Bożej datowana jest również na XII–XIII w. Przedstawia Maryję z Dzieciątkiem Jezus trzymanym na lewej dłoni, z prawą w geście wskazującym na ono. Obok niej widoczne są postacie archaniołów Gabriela i Michała. Ramę ikony tworzą postacie proroków starotestamentowych przepowiadających nadejście Zbawiciela. Dlatego wizerunek ten znany jest również pod nazwą „Wypełnienie Przepowiedni Proroczych”.
W latach 1990–2010 w monasterze była przechowywana kopia Turkowickiej Ikony Matki Bożej, uważana za cudowną. W 2010 została ona przekazana do żeńskiego monasteru w Turkowicach.

</doc>
<doc id="2312529" url="https://pl.wikipedia.org/wiki?curid=2312529" title="Lampa oporowa">
Lampa oporowa



</doc>
<doc id="2312530" url="https://pl.wikipedia.org/wiki?curid=2312530" title="Mikroregion Belo Horizonte">
Mikroregion Belo Horizonte

Mikroregion Belo Horizonte – mikroregion w brazylijskim stanie Minas Gerais należący do mezoregionu Metropolitana de Belo Horizonte.

</doc>
<doc id="2312533" url="https://pl.wikipedia.org/wiki?curid=2312533" title="Mikroregion Sete Lagoas">
Mikroregion Sete Lagoas

Mikroregion Sete Lagoas – mikroregion w brazylijskim stanie Minas Gerais należący do mezoregionu Metropolitana de Belo Horizonte.

</doc>
<doc id="2312535" url="https://pl.wikipedia.org/wiki?curid=2312535" title="(419624) 2010 SO16">
(419624) 2010 SO16

(419624) 2010 SO16 – planetoida bliska Ziemi odkryta w 2010 przez teleskop kosmiczny WISE. Elementy orbitalne planetoidy zostały wyliczone przez Christou Apostolosa i Davida Ashera. Planetoida jest obiektem koorbitalnym Ziemi; jej orbita widziana z powierzchni Ziemi przypomina kształtem podkowę.
Orbita, po której porusza się (419624) 2010 SO16, pozwala jej na poruszanie się stosunkowo niedaleko od Ziemi, bez ryzyka kolizji; podobnym obiektem tego typu jest (3753) Cruithne. W odróżnienie od (3753) Cruithne, (419624) 2010 SO16 nie należy do znajdującej się wewnątrz orbity Ziemi grupy Atena ani do znajdujących się poza orbitą ziemską planetoid z grupy Apolla, ponieważ planetoida czasami znajduje się wewnątrz orbity Ziemi, a czasami na zewnątrz niej. Półoś wielka planetoidy oscyluje pomiędzy 0,996 a 1,004 j.a. z okresem ok. 350 lat. Planetoida nie zbliża się do Ziemi bliżej niż na 0,15 j.a. Komputerowe symulacje wskazują, że orbita planetoidy jest bardzo stabilna, co jest dość niezwykłe dla tego typu obiektów, a jest związane z jej bardzo niską ekscentrycznością, wynoszącą mniej niż 0,084.

</doc>
<doc id="2312536" url="https://pl.wikipedia.org/wiki?curid=2312536" title="Mikroregion Itaguara">
Mikroregion Itaguara

Mikroregion Itaguara – mikroregion w brazylijskim stanie Minas Gerais należący do mezoregionu Metropolitana de Belo Horizonte.

</doc>
<doc id="2312538" url="https://pl.wikipedia.org/wiki?curid=2312538" title="Mikroregion Divinópolis">
Mikroregion Divinópolis

Mikroregion Divinópolis – mikroregion w brazylijskim stanie Minas Gerais należący do mezoregionu Oeste de Minas.

</doc>
<doc id="2312539" url="https://pl.wikipedia.org/wiki?curid=2312539" title="Knodara">
Knodara

Knodara (gr. "Κνώδαρα", tur. "Gönendere") – wieś na Cyprze, w dystrykcie Famagusta. Położona jest na terenie republiki Cypru Północnego, 8 km na zachód od Lefkoniko, na autostradzie łączącej Nikozję z Trikomo.

</doc>
<doc id="2312542" url="https://pl.wikipedia.org/wiki?curid=2312542" title="Lex talionis">
Lex talionis



</doc>
<doc id="2312549" url="https://pl.wikipedia.org/wiki?curid=2312549" title="LWS-2005">
LWS-2005

LWS-2005 (71-152) − częściowo niskopodłogowy, jednokierunkowy tramwaj wyprodukowany przez zakłady PTMZ w Petersburgu.
Konstrukcja.
Tramwaje LWS-2005 są tramwajami dwuczłonowymi, jednokierunkowymi i jednostronnymi. Konstrukcja tramwajów wywodzi się od LWS-97, z których mają takie samo rozmieszczenie wózków: dwa napędowe (jeden pod pierwszym, a drugi pod drugim członem) oraz jeden wózek toczny umieszczony w całości pod pierwszym członem. Tramwaje uzyskały nowy wygląd zewnętrzny, ściany czołowe wykonano z tworzyw sztucznych, zastosowano wklejane okna wewnątrz pomiędzy wózkami napędowymi znajduje się niska podłoga, która zajmuje 60% długości tramwaju. Tramwaj może pomieścić 281 pasażerów w tym 31 na miejscach siedzących.
Eksploatacja.
Pierwszy tramwaj LWS-2005 dostarczono pod koniec 2006 do Petersburga, kolejne tramwaje dostarczano do 2009. Dodatkowo w 2009 dostarczono jeden tramwaj tego tupu do Barnaułu. Obecnie tramwaje LWS-2005 (26 sztuk) eksploatowane są w dwóch miastach:

</doc>
<doc id="2312551" url="https://pl.wikipedia.org/wiki?curid=2312551" title="Paul Hamm">
Paul Hamm

Paul Elbert Hamm (ur. 24 września 1982) – amerykański gimnastyk. Trzykrotny medalista olimpijski z Aten.
Zawody w 2004 były jego drugimi igrzyskami, debiutował cztery lata wcześniej w Sydney. W stolicy Grecji triumfował w wieloboju, zajął drugie miejsce w ćwiczeniach drużynowych i na drążku. Jego zwycięstwo w wieloboju było możliwe tylko dzięki sędziowskiej pomyłce. Poszkodowany został brązowy medalista Koreańczyk Tae Young Yang, któremu źle policzono notę w ćwiczeniach na poręczach. Powinna być ona wyższa - o 0,1 punktu - z racji wyższej wartości technicznej ćwiczenia. Po konkursie sędziowie zostali zawieszeni, ale wyników nie zmieniono.
W 2003, jako pierwszy Amerykanin w historii, zwyciężył w indywidualnym wieloboju na mistrzostwach świata. W tym samym roku został również mistrzem siata w ćwiczeniach wolnych. Dwa razy zdobywał srebro w drużynie (2001 i 2003), w 2002 był trzeci w ćwiczeniach wolnych. Gimnastykiem i medalistą olimpijskim jest również jego brat bliźniak Morgan.

</doc>
<doc id="2312552" url="https://pl.wikipedia.org/wiki?curid=2312552" title="Lu Jiuyuan">
Lu Jiuyuan

Lu Jiuyuan () znany również jako Lu Xiangshan (陆象山; ur. 1139, zm. 1193) – uczony z czasów dynastii Song. Pochodził z Jiangsu; po uzyskaniu tytułu "jinshi" zajmował pomniejsze stanowiska urzędnicze i nauczał, zwłaszcza w "Guozi Xue" (Akademii Synów Państwa). 
Jeden z założycieli szkoły idealistycznej lub szkoły serca-umysłu ("xinxue") na gruncie neokonfucjanizmu. Przeciwnik Zhu Xi, z którym w 1175 spotkał się na debacie w Świątyni nad Gęsim Jeziorem. Stał na stanowisku, że zasada jest sercem-umysłem, z której wywodzą się wszelkie rzeczy i zjawiska we wszechświecie. Umysł w filozofii Lu Jiuyuana jest tożsamy z naturą, a wszelka różnica między nimi ma jedynie charakter werbalny. Serce-umysł było elementem unifikującym wszechświat podzielony na li (zasadę) i jego materialny przejaw qi.
Krytykował również swego oponenta za nadmierne – jego zdaniem – przywiązywanie wagi do analizowania ksiąg kanonicznych, uznając ten typ nauczania za zbyt trudny i nieskuteczny oraz do ksiąg w ogóle (ze względu na takie nastawienie nie zostawił wiele własnych pism). Podkreślał przy tym znaczenie "respektowania natury moralnej" twierdząc, iż musi ono nastąpić przed podjęciem formalnej nauki. Według Lu prawdziwe uczenie polegało na pielęgnowaniu wewnętrznego dobra, zawartego we własnym sercu-umyśle, i wyzbywaniu się pragnień. Metoda ta wywodzi się od Mencjusza, ale zdradza wpływy szkoły chan.
Jego myśl rozwinął znacząco Wang Yangming (1472 - 1529) i zwana jest ona stąd także szkołą Lu-Wanga.

</doc>
<doc id="2312553" url="https://pl.wikipedia.org/wiki?curid=2312553" title="Browarnictwo w Gdańsku">
Browarnictwo w Gdańsku

Browarnictwo w Gdańsku – przez wieki Gdańsk stanowił centrum browarnictwa tej części Europy, m.in. Pomorza, Państwa zakonu krzyżackiego, Prus Królewskich Korony Królestwa Polskiego, Rzeczypospolitej i Królestwa Prus. Potencjał tworzyły setki niewielkich browarów typu rzemieślniczego. Jednoczył ich bogaty i wpływowy Cech Browarników. Przez wiele stuleci, piwo, zwłaszcza tzw. piwo jopejskie eksportowano do wielu krajów Europy, głównie do Anglii. Dla ułatwienia prac przy załadunku na statki głównie beczek z piwem zbudowano Żuraw. W 1378 doszło do konfliktu z zakonem krzyżackim, w okresie późniejszym, pomiędzy gdańszczanami a browarnikami warszawskimi. Około 1416 najwięcej browarników (73) mieszkało przy "Hundegasse", obecnej ul. Ogarnej. W XV wieku nastąpił rozkwit browarnictwa – do około 250 tys. beczek. Wydawane spisy w 1565 i w latach następnych odnotowały wśród największych browarników w Gdańsku i na Pomorzu rodzinę Schröder (Hans Schröder, Joachim Schröder i Georg Schröder).
Od początku XVI wieku produkcję stopniowo zaczęto przenosić na przedmieścia – Biskupią Górkę, Chełm, i Stare Szkoty. W tym okresie szereg browarów prowadzili Mennonici (np. rodzina Fischerów). Około 1620 przy wspomnianej już "Hundegasse" 11 zbudował sobie siedzibę cech browarników. W XVII wieku znacznie zmniejszyła się ilość produkowanego piwa – do około 50 tys. beczek. W okresie napoleońskim piwo uważano za napój najniższych warstw społecznych. Przebywający w Gdańsku Józef Ignacy Kraszewski zanotował, że "nie dane mu już było spróbować tego smaku, z którego kiedyś słynęło miasto". Sytuacja częściowo się odwróciła w XIX wieku - powstały nowe browary w Nowym Porcie, Oliwie, na Oruni, we Wrzeszczu, i Sopocie. W tym okresie najwięcej ich funkcjonowało przy ul. Korzennej (9), Szerokiej (8), Ogarnej (7), i w rejonie Targu Rybnego, ul. Rycerskiej i Grodzkiej, oraz Starej Stoczni (łącznie 6). 
W tym samym czasie również importowano piwo, m.in. z Lubeki, Wismaru, Słupska, i Warmii, w okresie międzywojennym - m.in. z Warszawy (Haberbusch i Schiele) i Żywca (Browar w Żywcu).
Koncentracja kapitału.
W Gdańsku postępowała koncentracja kapitału: 
Koncentracja lokalizacji browarów.
Można przyjąć, iż najwięcej browarów mieściło się przy:
Browary.
Lista ułożona według lat kończenia produkcji. 

</doc>
<doc id="2312557" url="https://pl.wikipedia.org/wiki?curid=2312557" title="Puchar Europy w Chodzie Sportowym 2011">
Puchar Europy w Chodzie Sportowym 2011

9. Puchar Europy w Chodzie Sportowym – zawody lekkoatletyczne w chodzie sportowym, które odbyły się 21 maja 2011 w portugalskiej miejscowości Olhão da Restauração.
Organizatora imprezy Rada European Athletics wybrała w listopadzie 2009 – propozycja portugalska uzyskała wówczas więcej głosów od kandydatury hiszpańskiego miasta Santa Eulària des Riu. Portugalia pierwszy raz w historii gościła uczestników imprezy tej rangi.
Trasa została poprowadzona bulwarem przy miejscowej marinie u wybrzeży Oceanu Atlantyckiego. Zawody zostały zdominowane przez reprezentantów Rosji, którzy wygrali osiem z dziesięciu konkurencji.

</doc>
<doc id="2312561" url="https://pl.wikipedia.org/wiki?curid=2312561" title="Oszyjek">
Oszyjek

Oszyjek – zewnętrzny pas na obrzeżu lasu, gdzie występują zarośla krzewiaste. Tworzą go bujnie rosnące krzewy, które w otulinie lasu mają zdecydowanie lepsze warunki świetlne niż we wnętrzu lasu. Wiele z nich rośnie tam pod okapem drzew, ale mają wyraźnie rozluźniony pokrój. Oszyjki pełnią ważną funkcję w kształtowaniu się klimatu we wnętrzu lasu. Stanowią bowiem bezpośrednia barierę dla wiatru i uniemożliwiają mieszanie się zimnego i ciepłego powietrza z wnętrza lasu i terenu otwartego. Stanowią również schronienie i bazę pokarmową dla wielu gatunków zwierząt.

</doc>
<doc id="2312563" url="https://pl.wikipedia.org/wiki?curid=2312563" title="LM-33">
LM-33

LM-33/LP-33 − wysokopodłogowy, jednokierunkowy tramwaj wyprodukowany przez zakłady PTMZ w Petersburgu. 
Konstrukcja.
Tramwaje LM-33 (wagony silnikowe) i wagony doczepne LP-33 to wagony czteroosiowe, wysokopodłogowe, jednokierunkowe o długości 15 m i szerokości 2,6 m. 
Eksploatacja.
Tramwaje LM-33 i LP-33 produkowano na licencji amerykańskiej firmy Peter Witt. W latach 1933−1939 zbudowano 232 wagonów. Produkowane były dla Petersburgu. Na początku nazwa tych tramwajów brzmiała Ma - motorowy Amerykańskiego typu (wagony silnikowe) i PA - doczepny Amerykańskiego typu. Później nazwę tramwajów tego typu zmieniono na LM-33 (Leningradzki motorowy 1933) i LP-33 (Leningradzki doczepny 1933). Do dzisiaj zachowało się kilka tramwajów służących jako techniczne oraz jeden skład historyczny złożony z jednego wagonu LM-33 i jednego LP-33.

</doc>
<doc id="2312565" url="https://pl.wikipedia.org/wiki?curid=2312565" title="Waryński">
Waryński



</doc>
<doc id="2312568" url="https://pl.wikipedia.org/wiki?curid=2312568" title="Lu Xiangshan">
Lu Xiangshan



</doc>
<doc id="2312569" url="https://pl.wikipedia.org/wiki?curid=2312569" title="NGC 2052">
NGC 2052

NGC 2052 (również ESO 56-EN176) – mgławica emisyjna w konstelacji Złotej Ryby, w Wielkim Obłoku Magellana. Została odkryta w 1834 r. przez brytyjskiego astronoma Johna Herschela.

</doc>
<doc id="2312571" url="https://pl.wikipedia.org/wiki?curid=2312571" title="Archie Gemmill">
Archie Gemmill

Archibald „Archie” Gemmill (ur. 24 marca 1947 w Paisley) – szkocki piłkarz występujący na pozycji pomocnika.
Kariera klubowa.
Gemmill zawodową karierę rozpoczynał w 1964 roku w zespole St. Mirren. Przez 3 lata w jego barwach rozegrał 65 spotkań i zdobył 9 bramek. W 1967 roku odszedł do angielskiego Preston North End z Division Three. W 1970 roku awansował z zespołem do Division Two.
W tym samym roku przeszedł do Derby County z Divsion One. Zadebiutował tam 26 września 1970 roku w przegranym 1:2 pojedynku z West Bromwich Albion. W 1972 oraz w 1975 roku zdobył z zespołem mistrzostwo Anglii. W Derby spędził 7 lat.
W 1977 roku Gemmill trafił do Nottingham Forest, również występującego w Division One. Pierwszy ligowy mecz zaliczył tam 1 października 1977 roku przeciwko Norwich City (1:1). W Birmingham grał przez 2 lata.
W 1979 roku odszedł do Birmingham City z Division Two. W 1982 roku podpisał kontrakt z amerykańskim Jacksonville Tea Men. Potem występował w angielskich Wigan Athletic oraz Derby County, gdzie w 1984 roku zakończył karierę.
Kariera reprezentacyjna.
W reprezentacji Szkocji Gemmill zadebiutował w 1971 roku. W 1978 roku został powołany do kadry na Mistrzostwa Świata. Zagrał na nich w meczach z Peru (1:3), Iranem (1:1) i Holandią (3:2). W pojedynku z Holandią strzelił także 2 gole. Tamten turniej Szkocja zakończyła na fazie grupowej.
W latach 1971–1981 w drużynie narodowej Gemmill rozegrał w sumie 43 spotkania i zdobył 8 bramek.

</doc>
<doc id="2312575" url="https://pl.wikipedia.org/wiki?curid=2312575" title="Funny ha, ha">
Funny ha, ha

Funny ha, ha (ang. "Funny Ha Ha") – amerykański komediodramat z 2002 roku w reżyserii Andrew Bujalskiego. Traktowany jest jako pierwszy film z nurtu "mumblecore", charakteryzującego się realizmem, tematyką życia codziennego, generalnie niskim budżetem i częstym angażowaniem aktorów nieprofesjonalnych.
Opis fabuły.
Akcja dzieje się w Bostonie. Marnie, 23-letnia absolwentka college'u, nie ma pomysłu na życie. Nadużywa alkoholu, poszukuje pracy i usiłuje zwrócić na siebie uwagę chłopaka, który już jest w związku z inną.
Obsada.
i inni

</doc>
<doc id="2312577" url="https://pl.wikipedia.org/wiki?curid=2312577" title="Frycz">
Frycz



</doc>
<doc id="2312578" url="https://pl.wikipedia.org/wiki?curid=2312578" title="Hector André de Panafieu">
Hector André de Panafieu

Hector André de Panafieu (ur. 22 października 1865 w Chatou, zm. 1949) – francuski dyplomata, pierwszy poseł, a następnie ambasador Francji w Warszawie. Urzędował od 1919 do 1926. Poprzednik Jules'a Laroche'a.
Początkowo piastował swoją funkcję jako poseł i minister pełnomocny. W grudniu 1924 złożył prezydentowi Stanisławowi Wojciechowskiemu listy uwierzytelniające jako ambasador. W kwietniu 1925 otworzył Instytut Francuski w Warszawie. Zakończył swoje urzędowanie na krótko przed zamachem majowym. 
Został odznaczony polskimi orderami: w 1921 Wielką Wstęgą Orderu Odrodzenia Polski, w 1926 odznaczony Orderem Orła Białego.
Zanim przyjechał do Polski, pracował na placówkach w Afryce, Bliskim i Dalekim Wschodzie, Turcji oraz Sankt Petersburgu.

</doc>
<doc id="2312581" url="https://pl.wikipedia.org/wiki?curid=2312581" title="Miniature wargaming">
Miniature wargaming



</doc>
<doc id="2312582" url="https://pl.wikipedia.org/wiki?curid=2312582" title="Nomad (film)">
Nomad (film)

Nomad (ros. "Кочевник", kaz. "Көшпенділер") – kazachsko-francusko-amerykański film historyczny z 2005 roku w reżyserii Siergieja Bodrowa starszego i Ivana Passera.
Film trafił do sal kinowych w Kazachstanie 17 lipca 2005, w Stanach Zjednoczonych 16 marca 2007, dystrybucja The Weinstein Company. Obraz kręcono w dwóch wersjach językowych: kazachskiej przez Talgatę Temenova oraz angielskiej przez Siergieja Bodrowa i Ivana Passera.
Rząd kazachski zainwestował w powstanie filmu 40 000 000 $, był to najdroższy kazachski film w historii. W 2007 "Nomad" był kandydatem do nagrody Złotego Globu za najlepszą muzykę filmową. W tym samym roku film otrzymał też nominację do nagrody World Stunt Awards dla Vladimira Orlova i Jimiego Vickersa za.
Fabuła.
Epicka opowieść rozgrywająca się w XVIII-wiecznym Kazachstanie. W filmie przedstawione zostały losy kazachskiego chana Abilmansura (1711-1781), który wsławił się obroną Turkiestanu przed inwazją ludów z Dżungarii. Wsparciem dla Mansura (Kuno Becker) staną się wierny przyjaciel Erali (Jay Hernández) i ukochana.

</doc>
<doc id="2312584" url="https://pl.wikipedia.org/wiki?curid=2312584" title="Zisi">
Zisi

Zisi (zm. 402 p.n.e.) znany również jako Kong Ji (孔伋) – wczesny uczony konfucjański.
Był wnukiem Konfucjusza i uczniem Zengzi. Przypisuje mu się autorstwo "Doktryny Środka". Twierdził między innymi, że Niebo i ludzie pozostają w stanie wzajemnej zależności oraz że z Nieba pochodzą zasady i sankcje moralne. Nauki Zisi legły u podstaw odrębnej szkoły. Ich orędownikiem był Mencjusz (uczeń Zisi), który przyczynił się do rozwinięcia powiązanej z kwestiami etyczno-religijnymi interpretacji ksiąg kanonicznych.

</doc>
<doc id="2312586" url="https://pl.wikipedia.org/wiki?curid=2312586" title="Awantury mołdawskie">
Awantury mołdawskie

Awantury mołdawskie – ogólna nazwa stosowana na określenie działań wojennych na terytorium pogranicza polsko-mołdawskiego i w Mołdawii. Termin został spopularyzowany książką Zdzisława Spieralskiego o tym tytule ("Awantury Mołdawskie". Wiedza Powszechna, 1967).
Wojny prowadziły najpierw Korona Królestwa Polskiego z Hospodarstwem Mołdawskim o tron mołdawski, potem Rzeczpospolita i Turcja o zwierzchność lenną i prawo do wyznaczania hospodara, następnie magnaci polscy lub tureccy na czele prywatnych armii usiłujący osadzać swoich władców w Jassach, a w końcu i Kozacy w czasach Hetmanatu. Ostatnią „awanturą mołdawską” była wojna polsko-turecka za panowania Jana III Sobieskiego.

</doc>
<doc id="2312588" url="https://pl.wikipedia.org/wiki?curid=2312588" title="Sverre Harrfeldt">
Sverre Harrfeldt

Sverre Harrfeldt (ur. 23 listopada 1937 w Oslo) – norweski żużlowiec. Srebrny medalista indywidualnych mistrzostw świata na żużlu z 1966 roku. Brat Henry'ego Harrfeldta.
Dwukrotny finalista indywidualnych mistrzostw świata (Londyn 1963 – VI miejsce i Göteborg 1966 – II miejsce). Finalista indywidualnym mistrzostw świata na długim torze (Malmö 1963 – XVIII miejsce).
Czterokrotnie złoty (1962, 1964–1966) i dwukrotnie srebrny medalista (1961 i 1963) indywidualnym mistrzostw Norwegii. Trzykrotny złoty medalista (1962–1963, 1966) indywidualnych mistrzostw Norwegii na długim torze.
Startował w lidze angielskiej w barwach klubów: West Ham Hammers (mistrzostwo w 1966 roku) oraz Wembley Lions.

</doc>
<doc id="2312589" url="https://pl.wikipedia.org/wiki?curid=2312589" title="Rajd Włoch 2011">
Rajd Włoch 2011

Rajd Włoch był 5. rundą Rajdowych Mistrzostw Świata 2011. Rajd odbył się w dniach 6–8 maja, jego bazą było miasto Olbia na Sardynii. Rajd był także 3. rundą "Mistrzostw Świata Samochodów S2000 (SWRC)".
Rajd wygrał Sébastien Loeb, było to jego 64. zwycięstwo w karierze oraz 2. w tym sezonie. Loeb prowadził w rajdzie od pierwszego dnia. Pomimo pierwszej pozycji na trasie, co jest niekorzystne ze względu na konieczność oczyszczania drogi z luźnego szutru, utrzymał prowadzenie do końca. Drugie miejsce zajął Mikko Hirvonen, a trzecie Petter Solberg. Jari-Matti Latvala ukończył rajd na odległej 18. pozycji w wyniku wypadku pierwszego dnia zmagań.

</doc>
<doc id="2312591" url="https://pl.wikipedia.org/wiki?curid=2312591" title="Morgan Hamm">
Morgan Hamm

Morgan Carl Hamm (ur. 24 września 1982) – amerykański gimnastyk. Srebrny medalista olimpijski z Aten.
Zawody w 2004 były jego drugimi igrzyskami, debiutował cztery lata wcześniej w Sydney. Wywalczył srebro w drużynie, w tej samej konkurencji był również srebrnym medalistą mistrzostw świata (2003). Gimnastykiem i medalistą olimpijskim jest również jego brat bliźniak Paul.

</doc>
<doc id="2312592" url="https://pl.wikipedia.org/wiki?curid=2312592" title="Zi Si">
Zi Si



</doc>
<doc id="2312593" url="https://pl.wikipedia.org/wiki?curid=2312593" title="Mała Brytania w Ameryce">
Mała Brytania w Ameryce

Mała Brytania w Ameryce (ang. "Little Britain USA", 2008) – sześcioodcinkowy amerykański serial komediowy wyprodukowany wspólnie przez BBC i HBO. Nadawany był przez amerykański kanał HBO od 28 września do 2 listopada 2008 roku. W Polsce premiera serialu odbyła się 22 grudnia 2008 roku na kanale HBO Comedy.
Opis serialu.
Akcja serii brytyjskiego serialu zawierającego inteligentny i absurdalny dowcip rozgrywa się w Ameryce, kraju, którego prezydent wierzy w pokojowe współistnienie ludzi i ryb.
Każdy odcinek składa się z krótkich skeczy, tryskających humorem jak z Monty Pythona, a obok Daffyda, Sebastiana, Marjorie i Vicky, pojawiają się nowe postacie, m.in.: Mark i Tom, kumple z siłowni, w której trenują nie tylko podnoszenie ciężarów, ale między jedną a drugą rozmową na temat zarywania lasek i uprawiania seksu, relaksują się... depilując sobie nawzajem okolice bikini.

</doc>
<doc id="2312594" url="https://pl.wikipedia.org/wiki?curid=2312594" title="Bruce Roberts">
Bruce Roberts

Bruce Roberts, (ur. 23 czerwca 1942, zm. 30 grudnia 2022) - amerykański curler, mistrz świata z 1976.
Roberts pięciokrotnie wygrywał mistrzostwa kraju, co dawało mu możliwość występów na mistrzostwach globu. Dokonał tego reprezentując łącznie 3 kluby z trzech różnych stanów. Po raz pierwszy wystąpił na MŚ w 1966 z drużyną z Fargo Curling Club (Dakota Północna). Amerykanie wraz ze Szkotami (Chuck Hay) znaleźli się w półfinale. Ostatecznie zdobyli brąz przegrywając mecz 7:14.
Rok później wystąpił w barwach Seattle Curling Club. W Round Robin reprezentanci Stanów Zjednoczonych z bilansem 7-1 byli najlepsi, jednak znów zdobyli brąz przegrywając tym razem 6:7 półfinał ze Szwedami (Bob Woods).
Po 9 latach Roberts wygrał mistrzostwa USA i wyjechał na MŚ 1976. Był wówczas skipem z Hibbing Curling Club (Minnesota). Amerykanie byli gospodarzami turnieju, awansowali do fazy play-off z najlepszym wynikiem. Wygrywając 9:3 mecz półfinałowy przeciwko Szwecji (Bengt Cederwall) Bruce po raz pierwszy awansował do finału turnieju tej rangi. W finale zerując 9. partię przy stanie po 5 Roberts przeniósł przywilej ostatniego kamienia na end 10. Tam Amerykanie zdobyli 1 punkt i wynikiem 6:5 zdobyli tytuł mistrzów świata. Po roku w półfinałach Szwedzi (Ragnar Kamp) zrewanżowali się 5:0 Amerykanom. 
Ostatni raz Bruce Roberts reprezentował kraj jako skip na pozycji trzeciego na MŚ 1984. Amerykanie z rezultatem 5 wygranych i 4 przegranych meczów uplasowali się na 6. pozycji.
W 1994 Roberts wraz z całym zespołem mistrzowskim z 1976 został włączony do United States Curling Association Hall of Fame.

</doc>
<doc id="2312596" url="https://pl.wikipedia.org/wiki?curid=2312596" title="Wojciech Praczyk">
Wojciech Praczyk

Wojciech Praczyk (ur. 10 stycznia 1993 w Szprotawie) – polski lekkoatleta specjalizujący się w rzucie dyskiem. 
Na początku międzynarodowej kariery w roku 2009 reprezentował Polskę na mistrzostwach świata juniorów młodszych zajmując w tej imprezie jedenastą lokatę. W 2010 najpierw zwyciężył w kwalifikacjach kontynentalnych, a następnie uplasował się na szóstym miejscu igrzysk olimpijskich młodzieży. 21 maja 2011 w Halle wynikiem 62,02 poprawił dziewięcioletni rekord Polski juniorów, który od 2002 roku należał do Michała Hoduna i wynosił 61,74. Miesiąc później Praczyk poprawił własny rekord, uzyskując podczas mistrzostw Polski juniorów w Toruniu wynik 62,26. Już na samym początku sezonu letniego 2012 zawodnik wypełnił minimum PZLA na mistrzostwa świata juniorów w Barcelonie – podczas zawodów w Chociebużu uzyskał wynik 58,71, co stanowi rezultat lepszy od minimum o 71 centymetrów. Wicemistrz świata juniorów z Barcelony (2012). 
Stawał na podium ogólnopolskiej olimpiady młodzieży. 
Rekordy życiowe: dysk seniorski (2 kg.) – 60,87 (10 maja 2014, Szprotawa); dysk juniorski (1,75 kg.) – 64,22 (24 czerwca 2012, Białystok), do 2015 roku był to rekord Polski w kategorii juniorów; dysk (1,5 kg) – 62,20 (18 czerwca 2010, Słubice).

</doc>
<doc id="2312598" url="https://pl.wikipedia.org/wiki?curid=2312598" title="Bitwa pod Nihawandem">
Bitwa pod Nihawandem



</doc>
<doc id="2312601" url="https://pl.wikipedia.org/wiki?curid=2312601" title="Bruce Roberts (ujednoznacznienie)">
Bruce Roberts (ujednoznacznienie)



</doc>
<doc id="2312602" url="https://pl.wikipedia.org/wiki?curid=2312602" title="Karbin">
Karbin

Karbin – hipotetyczna alotropowa odmiana węgla o strukturze polialkinu −(C≡C)n−, w której atomy tworzą długie łańcuchy o występujących naprzemiennie pojedynczych i potrójnych wiązaniach lub skumulowanych wiązaniach podwójnych.
Na podstawie badania dyfrakcji elektronowej zasugerowano, że chaoit może mieć strukturę karbinu. Potwierdzeniem tych wniosków mogą być doniesienia o uzyskaniu identycznych struktur poprzez sublimację grafitu w temperaturze 2400–2700°C lub poprzez naświetlanie grafitu laserem w wysokiej próżni (otrzymane w ten sposób substancje nazwano cerafitem). Jednak późniejsza publikacja zakwestionowała karbinową budowę chaoitu, przypisując uzyskane wyniki dyfrakcji zanieczyszczeniu minerału gliną.
Lagow wraz z zespołem przygotowali alotrop węglowy oparty na hybrydyzacji „sp”, zawierający naprzemienne wiązania potrójne i pojedyncze (tzw. acetylenowy lub liniowy allotrop węglowy). Badania stosunkowo niewielkich (od 8 do 28 atomów węgla) związków modelowych tego typu pokazują, że takie odmiany takie mogą być dość stabilne (130 stopni do 140 stopni C), pod warunkiem, że posiadają niereaktywne grupy końcowe (takie jak tert-butylowa lub trifluorometylowa) - zapobiegają one niepożądanym reakcjom następczym. W obecności odpowiednich grup ograniczających, laserowe techniki syntetyczne, podobne do tych zwykle stosowanych w procesach generowania fulerenów, wytwarzają termostabilne acetylenowe formy węgla ograniczone grupami trifluorometylowymi lub nitrylowymi o długości łańcucha przekraczającej 300 atomów węgla. W tych warunkach powstaje tylko niewielka ilość fulerenów. Acetylenowe związki węgla nie są szczególnie wrażliwe na wilgoć lub tlen, ale są umiarkowanie wrażliwe na światło.
W 2013 roku obliczono, że moduł sprężystości podłużnej karbinu wynosi blisko 32.7 TPa, czyli blisko 32 razy więcej niż naturalnego diamentu.

</doc>
<doc id="2312610" url="https://pl.wikipedia.org/wiki?curid=2312610" title="Substancje toksyczne">
Substancje toksyczne



</doc>
<doc id="2312612" url="https://pl.wikipedia.org/wiki?curid=2312612" title="Lettin Loose">
Lettin Loose

Lettin Loose – wydany w 1983 roku debiutancki album grupy Heavy Pettin'. Jego producentami byli Brian May i Mack.
Lista utworów:
Dodatkowo w wersji CD:

</doc>
<doc id="2312613" url="https://pl.wikipedia.org/wiki?curid=2312613" title="Ci wspaniali mężczyźni w swych latających maszynach">
Ci wspaniali mężczyźni w swych latających maszynach

Ci wspaniali mężczyźni w swych latających maszynach (ang. "Those Magnificent Men in Their Flying Machines, Or How I Flew from London to Paris in 25 Hours 11 Minutes") – brytyjski film komediowy z 1965, w reżyserii Kena Annakina. Film doczekał się kontynuacji filmu "Ci wspaniali młodzieńcy w swych szalejących gruchotach" z 1969.
Opis fabuły.
Londyn, rok 1910. Richard Mays (James Fox), oficer Gwardii Królewskiej i wielki entuzjasta nowego rodzaju sportu, jakim jest latanie aeroplanem, przekonuje lorda Rawnsleya (Robert Morley), prasowego potentata, właściciela „Daily Post”, aby wyznaczył nagrodę w wysokości 10 tysięcy funtów dla zwycięzcy pierwszego w historii aeronautycznego wyścigu Londyn–Paryż.

</doc>
<doc id="2312619" url="https://pl.wikipedia.org/wiki?curid=2312619" title="Māui (mitologia hawajska)">
Māui (mitologia hawajska)

Māui (Maui) – bohater mitologii hawajskiej i całej Polinezji (znany na Nowej Zelandii, wyspach Samoa, Tahiti i Tonga). Posiada cechy boga-stwórcy (wydobył okoliczne wyspy z morza, podniósł sklepienie nieba, spowolnił bieg słońca), herosa kulturowego (zdobył dla ludzi ogień) i trickstera (z upodobaniem stosował podstępy i przemieniał swą postać, głównie na ptasią). Z kolei jego wyprawa do krainy zmarłych celem zdobycia nieśmiertelności (nieudana) spokrewnia go z bohaterami epickimi takimi jak Gilgamesz.
Maui miał czterech starszych braci. Jako że został urodzony przedwcześnie był bardzo słabowity i jego matka wyrzuciła go do morza. Jednakże bóg morza Tangaroa nie pozwolił mu umrzeć i wyciągnął go z morskiej toni. Maui wrócił jako młody chłopiec do domu, a gdy dorósł, dokonał wielu cudownych czynów i swoimi działaniami bardzo istotnie wpłynął na dzieje ludzkości. 
Jako niesforny młodzieniec wypłynął z braćmi na połów i używając swojego haka Maui złapał dno oceanu. Powiedział swoim braciom, że złapał wielką rybę i poprosił, aby wiosłowali tak mocno, jak tylko potrafią. W ten sposób wyciągnął ponad powierzchnię wody pierwszą wyspę według niektórych przekazów była to Hawaiki (według innych wersji stworzona przez Tane) albo Te Ika a Maui („ryba Maui”, czyli Nowa Zelandia). Bracia skupieni nad wiosłowaniem nie zauważyli, że za ich plecami wznosiła się wyspa. Maui powtórzył tę sztuczkę kilkukrotnie tworząc Wyspy Hawajskie.
Kolejnym wspominanym czynem Maui było spowolnienie słońca. Hina – matka Maui poskarżyła się, że jej kapa (kora), z której wyplatano maty nie wysycha dostatecznie przez zbyt szybkie zachodzenie słońca. Maui chcąc pomóc swojej matce wspiął się na górę Hale-a-ka-lā (dom słońca) i podczas wschodu słońca złapał promienie słoneczne używając liny zrobionej z włosów siostry. Słońce błagało o życie i zgodziło się, że w zamian za wolność od tej chwili dni będą długie latem i krótkie zimą
Maui obdarzył też ludzkość ogniem skradzionym strzegącej go Mahuike, władczyni świata podziemnego. Maui zapytał kiedyś sam siebie, skąd pochodzi ogień. Ne znalazłszy odpowiedzi postanowił, że zgasi wszystkie ogniska i zobaczy, co się stanie. Tak też uczyni. Następnego dnia, mieszkańcy wiosek zorientowali się, co się stało i zaczęli panikować. Wódz plemienia powiedział, że tylko Mahuiki, bogini ognia, może podarować płomienie ludziom. Maui postanowił wybrać się do Ognistej Góry, którą zamieszkiwała Mahuiki. Po długiej wędrówce dotarł do góry i ujrzał Mahuiki. Płonęła ogniem, zamiast oczu miała czarne węgielki. Maui poprosił ją o ogień. Ta, urywając z palca paznokieć, podarowała mu płomienie. Jednakże ciekawski chłopiec celowo wrzucił dar do wody i powrócił do jaskini kłamiąc, że ryba ochlapała mu ręce. Maui wracał i kłamał wiele razy, aż bogini została niemal pozbawiona wszystkich paznokci. Rozwścieczona rzuciła w chłopca kolejnym paznokciem. Przerażony Maui chcąc uciec przemienił się w jastrzębia i odleciał, lecz i tak dosięgły go płomienie, które przypaliły końcówki jego skrzydeł na jaskrawoczerwono. Jednak Maui ugasił pióra. Bogini ognia nie poddawała się i cisnęła ostatnim paznokciem po raz kolejny. Tym razem trafiając między drzewa: Mahoe, Totara, Patete, Puhatea, Kaikomako. Od tej pory pocierając drewno o drewno, można rozpalić ogień. 

</doc>
<doc id="2312624" url="https://pl.wikipedia.org/wiki?curid=2312624" title="Medykalizacja">
Medykalizacja

Medykalizacja – termin socjologiczny używany do opisania „procesu, w wyniku którego pewne rejony życia społecznego stają się domeną medyczną, i są "kolonizowane" przez przedstawicieli służby zdrowia”. Pojęcie zwykle używane jest krytycznie wobec zbyt wielkiego wpływu medycyny na kształtowanie obrazu m.in. normalności i patologii, chociaż (jak w przypadku kary śmierci, zob. niżej) nie jest to jedyna możliwa interpretacja tego terminu.
Problemem medykalizacji zajął się po raz pierwszy Michel Foucault w swojej książce "Narodziny kliniki" (1963), gdzie proponuje teorie powstania „spojrzenia medycznego” na zjawiska do tej pory uznawane za przejaw tolerowanej inności. Interesuje to go przede wszystkim w kontekście chorób psychicznych. Osobą, której przypisuje stworzenie tego spojrzenia jest francuski lekarz psychiatra Philippe Pinel z przełomu XVIII i XIX wieku. Główną odpowiedzią na krytyki zarzucające psychiatrii jej medykalizację był ruch antypsychiatryczny, funkcjonujący od lat 60. XX w.
Opisano kilka typów medykalizacji, m.in.

</doc>
<doc id="2312626" url="https://pl.wikipedia.org/wiki?curid=2312626" title="Śluza rowerowa">
Śluza rowerowa

Śluza rowerowa – część jezdni na wlocie skrzyżowania na całej szerokości jezdni lub wybranego pasa ruchu przeznaczona do zatrzymania rowerów w celu zmiany kierunku jazdy lub ustąpienia pierwszeństwa, oznaczona odpowiednimi znakami drogowymi. Śluzy stosowane są po to, żeby ułatwić skręt w lewo oraz zwiększyć bezpieczeństwo rowerzystów.
Stosowanie.
Pierwsza śluza rowerowa na świecie powstała w 1986 roku w Oxfordzie, a kolejne w Newark, Bristolu i Yorku. Wszystkie te śluzy powstały na zlecenie Ministerstwa Transportu celem zbadania takiej organizacji ruchu. Niezależnie od działań ministerstwa śluzy powstały również w Cambridge i Newcastle.
Pierwsza w Polsce śluza rowerowa została stworzona w sierpniu 2010 roku we Wrocławiu, jeszcze przed wprowadzeniem zmian w przepisach ruchu rowerowego, które weszły w życie 21 maja 2011. W kolejnych latach śluzy pojawiły się również w innych miastach: w 2013 roku m.in. w Katowicach, Gdańsku i Krakowie, a w 2015 m.in. w Poznaniu i Warszawie.
Poza Europą śluzy można spotkać w Ameryce Północnej i Australii.
Zalety i wady.
Dzięki śluzom rowerzyści mogą łatwo ustawić się do skrętu w lewo, co bez śluz zwykle jest trudne ponieważ wymaga zjechania z prawego pasa na lewy pas. Śluzy poprawiają również widoczność rowerzystów oraz zmniejszają szansę na to, że rowerzysta jadący na wprost zostanie potrącony przez samochód jadący w prawo (zanim samochód ruszy do skrętu, rowerzysta będzie opuszczał skrzyżowanie). Dodatkowo dzięki śluzom rowerzyści oczekujący na czerwonym świetle są mniej narażeni na spaliny samochodowe.
Śluzy mogą czasami skrócić czas przejazdu dla cyklistów kosztem czasu przejazdu dla kierowców - zwłaszcza w przypadku dużego natężenia ruchu.
Niestandardowe śluzy.
Poza typową śluzą przeznaczoną do obsługi wszystkich relacji na skrzyżowaniu z sygnalizacją świetlną rzadziej stosuje się również inne rodzaje śluz:
Oznakowanie i uwarunkowania prawne w Polsce.
Śluzę dla rowerów lokalizuje się na wlocie jezdni przed skrzyżowaniem lub w obszarze tego skrzyżowania, stanowi ona obszar pomiędzy znakami poziomymi: P-12 (linia bezwzględnego zatrzymania - stop), P-13 (linia warunkowego zatrzymania złożona z trójkątów) lub P-14 (linia warunkowego zatrzymania złożona z prostokątów). Krawędź śluzy położoną najdalej od skrzyżowania wyznacza się znakiem poziomym P-14. Powierzchnię śluzy dla rowerów oznacza się barwą czerwoną z wymalowanym znakiem poziomym P-23 (rower). Minimalna odległość pomiędzy liniami wyznaczającymi śluzę dla rowerów powinna wynosić 2,5 m.
Pojęcie śluzy rowerowej zostało wprowadzone do prawa o ruchu drogowym ustawą z dnia 1 kwietnia 2011. Natomiast szczegóły techniczne związane z jej stosowaniem zostały uregulowana w rozporządzeniu Ministra Infrastruktury i Rozwoju z dnia 3 lipca 2015 r. zmieniającym rozporządzenie w sprawie szczegółowych warunków technicznych dla znaków i sygnałów drogowych oraz urządzeń bezpieczeństwa ruchu drogowego i warunków ich umieszczania na drogach.

</doc>
<doc id="2312627" url="https://pl.wikipedia.org/wiki?curid=2312627" title="Shen Dao">
Shen Dao

Shen Dao (IV wiek p.n.e.), zwany honorowo Mistrzem Shen (慎子, "Shenzi") – starożytny chiński filozof, jeden z czołowych reprezentantów szkoły legistów.
Pochodził z państwa Zhao, kształcił się jednak w akademii Jixia w państwie Qi, na którego dworze potem służył. Początkowo był reprezentantem taoizmu, później zwrócił się ku legizmowi.
Za główny czynnik potrzebny w polityce i sprawowaniu władzy uważał "shi" (勢), czyli autorytet. Z jego dzieła, zatytułowanego "Shenzi", zachowały się jedynie fragmenty.

</doc>
<doc id="2312628" url="https://pl.wikipedia.org/wiki?curid=2312628" title="Andriej Siniawski">
Andriej Siniawski

Andriej Donatowicz Siniawski (ros. Андре́й Дона́тович Синя́вский, ur. 8 października 1925 w Moskwie, zm. 25 lutego 1997 w Fontenay-aux-Roses), ps. "Abram Terc" – rosyjski pisarz, eseista i historyk literatury.
Życiorys.
Urodził się w rodzinie inżyniera i działacza partyjnego. W 1951 roku ojca aresztowano, zarzucając mu, że jest amerykańskim szpiegiem.
Walczył w II wojnie światowej jako żołnierz obrony przeciwlotniczej. W 1949 ukończył studia filologiczne na Uniwersytecie Moskiewskim, w 1952 obronił pracę doktorską. Był pracownikiem Instytutu Literatury Powszechnej im. Gorkiego Akademii Nauk ZSRR, wykładowcą Uniwersytetu Moskiewskiego (skąd został usunięty w 1958 po proteście w obronie Borysa Pasternaka) i szkole przy Moskiewskim Teatrze Artystycznym (1958-1965).
W latach 50. i 60. napisał m.in. kilka opowiadań i powieść "Sąd idzie", które przemycił na Zachód i tam opublikował pod pseudonimem Abram Terc. W 1965 jego autorstwo zostało ujawnione, a on sam aresztowany i w 1966 skazany na 7 lat łagru za „twórczość antysowiecką”, po procesie z Julijem Danielem. Przebywał w Autonomicznej Republice Mordwińskiej. W 1971 został zwolniony, a w 1973 wyemigrował do Francji, gdzie wykładał na paryskiej Sorbonie. W latach 1974–75 był członkiem kolegium kwartalnika „Kontinient”, z którego odszedł po konflikcie z Władimirem Maksimowem, a w 1978 założył razem z żoną, Mariją Rozanową czasopismo „Sintaksis”. W latach 1975–76 ukazały się jego "Przechadzki z Puszkinem" oraz "W cieniu Gogola". Część emigracji oskarżała go, że szarga w nich narodowe świętości.
Do ojczyzny przyjechał po raz pierwszy w 1989 roku, tuż po śmierci Julija Daniela – władze nie dopuściły, by uczestniczył w jego pogrzebie. Jako liberał i centrysta popierał Michaiła Gorbaczowa. Konserwatywna emigracja, m.in. Aleksandr Sołżenicyn, oskarżała go o kosmopolityzm.
Jego utwory drukowała paryska „Kultura”. Kilkukrotnie odwiedzał Polskę. Najważniejsza wizyta miała miejsce w 1993 roku, tuż po konflikcie zbrojnym Borysa Jelcyna z Radą Najwyższą. W wywiadzie dla „Tygodnika Powszechnego” mówił, że nawet z komunistami trzeba walczyć metodami demokratycznymi, potępiając działania prezydenta Jelcyna.

</doc>
<doc id="2312633" url="https://pl.wikipedia.org/wiki?curid=2312633" title="Blok wulkaniczny">
Blok wulkaniczny

Blok wulkaniczny – rodzaj materiału piroklastycznego, w formie kanciastych, zastygniętych kawałków lawy, osiągające średnicę do kilkunastu centymetrów.

</doc>
<doc id="2312636" url="https://pl.wikipedia.org/wiki?curid=2312636" title="Xylotrupes gideon">
Xylotrupes gideon



</doc>
<doc id="2312638" url="https://pl.wikipedia.org/wiki?curid=2312638" title="Józef Janasz">
Józef Janasz

Józef Janasz (Josca Janasch) (ur. 15 czerwca 1784 w Warszawie, zm. 17 lutego 1868 w Warszawie) – polski kupiec i przedsiębiorca żydowskiego pochodzenia.
Urodził się w żydowskiej rodzinie w Warszawie, jako syn Mordka Enocha i Teresy Zelman. Trudnił się kupiectwem, był właścicielem nieruchomości w Warszawie. Prowadził również, czym zasłynął, wiele inwestycji publicznych. W uznaniu zasług otrzymał w 1844 dziedziczne poczesne obywatelstwo.
W 1847 roku nabywa dobra ziemskie Płochocin, Wolica i Radzików.
Był żonaty z Barbarą Wajcholz (1784-1855), z którą miał pięcioro dzieci: Henryka (1809-1877, kupca), Leona (ur. 1811, zm. w dzieciństwie), Dorotę (ur. 1818), Adolfa (1819-1916, kupca, ojca Aleksandra Jana Janasza) i Jakuba (1821-1893, kupca).
Jest pochowany na cmentarzu żydowskim w Warszawie przy ulicy Okopowej (kwatera 20, rząd 1)

</doc>
<doc id="2312643" url="https://pl.wikipedia.org/wiki?curid=2312643" title="Swiatłana Aleksijewicz">
Swiatłana Aleksijewicz

Swiatłana Alaksandrauna Aleksijewicz (, , "Swietłana Aleksandrowna Aleksijewicz"; ur. 31 maja 1948 w Stanisławowie) – białoruska pisarka i dziennikarka narodowości białorusko-ukraińskiej, tworząca w języku rosyjskim; autorka książek, filmów i sztuk teatralnych; laureatka licznych radzieckich i międzynarodowych nagród, w 2015 roku laureatka Nagrody Nobla w dziedzinie literatury. W swojej twórczości porusza tematykę II wojny światowej, radzieckiej interwencji w Afganistanie, katastrofy w Czarnobylu, samobójstw i inną. Pisarka jest krytycznie nastawiona do polityki przywódcy Białorusi Alaksandra Łukaszenki, a jej prace nie są wydawane w tym kraju.
Życiorys.
Urodziła się 31 maja 1948 roku w mieście Stanisławów, w obwodzie stanisławowskim Ukraińskiej SRR, ZSRR. Jest pół-Ukrainką. Jej ojciec, Białorusin pochodzący z Białoruskiej SRR, służył w Siłach Zbrojnych ZSRR. Po jego demobilizacji Aleksijewicz przeniosła się wraz z rodziną na Białoruś, gdzie wychowywała się na wsi. W 1972 roku ukończyła studia na Wydziale Dziennikarstwa Białoruskiego Uniwersytetu Państwowego im. Lenina. W 1965 roku (według innych źródeł – w latach 1965–1966 lub od 1966 roku) pracowała jako wychowawczyni w internacie i nauczycielka. W 1966 roku (według innego źródła – od tego roku) była współpracownikiem literackim rejonowej gazety „Prypiackaja Prauda” () w Narowli. W latach 1972–1973 pełniła funkcję kierownika działu korespondencyjnego w gazecie rejonowej „Majak Kommunizma” () w Berezie. W latach 1973–1976 pracowała jako korespondentka w krajowej gazecie „Sielskaja Gazieta” (). W latach 1976–1984 pełniła funkcję kierowniczki działu rozprawek i publicystyki miesięcznika „Nioman” (). Od 1984 roku zajmowała się pracą twórczą.
W 1995 roku została członkinią Rady Obserwacyjnej Białoruskiego Komitetu Helsińskiego. Od 2000 roku mieszkała we Włoszech, w Paryżu i Monachium. W marcu 2006 roku wyjechała do Szwecji. Wiele podróżuje po świecie, spotykając się z wydawcami, czytelnikami, występując z wykładami. Przez wiele lat mieszkała poza granicami Białorusi, często ją jednak odwiedzając. W 2013 roku ostatecznie powróciła do kraju i osiadła na stałe w Mińsku.
Swiatłana Aleksijewicz wychowuje córkę swojej przedwcześnie zmarłej siostry.
Charakterystyka twórczości.
W 1975 roku rozpoczęła działalność literacką jako prozaiczka-dokumentalistka. Tworzy w języku rosyjskim. Jej pierwsze publikacje ukazały się na łamach czasopisma „Maładosć” i dotyczyły wojny niemiecko-radzieckiej w czasie II wojny światowej. Zdaniem krytyków za jej literackiego "ojca chrzestnego" można uznać białoruskiego pisarza Alaksandra Adamowicza, twórcę nowego gatunku, który nazywał "powieścią zbiorową", "powieścią-oratorium", "powieścią-świadectwem", "ludem samym o sobie opowiadającym", "prozą epicko-chóralną" itd. W 1983 roku ukończyła swoją pierwszą książkę "U wojny – nie żenskoje lico" (wyd. pol. "Wojna nie ma w sobie nic z kobiety", 2010). Utwór ten stanowił rozwinięcie wcześniejszych prac publikowanych w „Maładosci” i wywołał falę krytyki ze strony środowisk komunistycznych. Autorce zarzucano pacyfizm, naturalizm i dyskredytowanie bohaterskiego obrazu kobiety radzieckiej, co w tamtych czasach stanowiło bardzo poważne zarzuty. Z tego powodu książka nie została wydana przez kolejne dwa lata. Dopiero w okresie "pieriestrojki" ukazała się w druku, prawie jednocześnie w czasopismach „Oktiabr”, „Roman-Gazieta”, w wydawnictwie „Mastackaja Litaratura” i „Sowietskij Pisatiel”. Łączny nakład wyniósł 2 miliony egzemplarzy. Kolejną publikacją była ukończona w 1985 roku książka "Poslednije swidietieli" () o spojrzeniu dzieci na II wojnę światową i okupację niemiecką. Napisana w 1991 roku (według innego źródła – w 1989 roku) książka "Cynkowyje malcziki" (wyd. pol. "Ołowiane żołnierzyki", 2007; "Cynkowi chłopcy", 2015) opisywała radziecką interwencję w Afganistanie, ukazującą ją jako amoralną zarówno w stosunku do narodu afgańskiego, jak i narodów ZSRR. Książka wywołała falę negatywnych komentarzy w prasie wojskowej i komunistycznej oraz długotrwały proces sądowy, który przerwano pod naciskiem środowisk demokratycznych i zagranicznych intelektualistów. W 1993 roku powstała książka "Zaczarowannyje smiertju" () na temat samobójców, a w 1997 roku – "Czernobylskaja molitwa" (wyd. pol. "Krzyk Czarnobyla", 2000; "Czarnobylska modlitwa. Kronika przyszłości", 2012) o konsekwencjach katastrofy w Czarnobylu. W 1999 roku pracowała nad książką o miłości "Czudnyj oleń wiecznoj ochoty" (). Obecnie pracuje nad drugą częścią książki "Zaczarowannyje smiertju", która zawierać będzie 10 nowych historii. Część pierwsza opisywała myśli i działania bohaterów w latach 1985–1995, część druga odnosić się będzie do ostatniego dziesięciolecia. W 2013 roku wydała książkę "Wremja second-hand (Koniec krasnogo czielowieka)" (, 2014).
Swiatłana Aleksijewicz od 1976 roku była członkiem Związku Dziennikarzy ZSRR, od 1983 roku – Związku Pisarzy ZSRR, od 1989 roku – białoruskiego PEN-Centrum. Jej książki ukazały się w 19 krajach świata: Bułgarii, Indiach, Japonii, Francji, Niemczech, Stanach Zjednoczonych, Szwecji, Wielkiej Brytanii, Wietnamie i innych.
Po dojściu do władzy prezydenta Białorusi Alaksandra Łukaszenki państwowe białoruskie wydawnictwa zaprzestały wydawania książek Swiatłany Aleksijewicz. Niemniej jednak nadal wydawane były za granicą, np. w Moskwie w 1998 roku.
Jej książka pt. "Krzyk Czarnobyla" częściowo stała się kanwą serialu filmowego „Czarnobyl” z 2019.
Twórczość inna i wpływ na kulturę.
Na podstawie książek Swiatłany Aleksijewicz powstawały filmy i sztuki teatralne. Ona sama tworzyła jako dramaturg i scenarzysta, była autorką 21 filmów dokumentalnych i trzech sztuk teatralnych, m.in. sztuki "Marutka" (1987). Cykl filmów dokumentalnych na motywach książki "Wojna nie ma w sobie nic z kobiety" (1980, 1982) został w 1985 roku wyróżniony Nagrodą Państwową ZSRR i „Srebrnym Gołębiem” na Międzynarodowym Festiwalu Filmów Dokumentalnych w Lipsku.
Tożsamość narodowa.
Swiatłana Aleksijewicz w różnych sytuacjach i okolicznościach deklarowała swoją przynależność do narodów: białoruskiego, rosyjskiego lub ukraińskiego. W wielu wypowiedziach dotyczących narodu białoruskiego używała formy "my", sugerującej, że uważa się za Białorusinkę. W innych okolicznościach jednak wielokrotnie mówiła "my, Rosjanie". Deklaruje także, że jest pół-Ukrainką. Zdarza się jej też określić siebie mianem "człowieka radzieckiego". Tworzy w języku rosyjskim i korzysta z niego na co dzień. Chociaż większość życia spędziła na Białorusi, nie posługuje się językiem białoruskim. W pierwszym wywiadzie udzielonym po przyznaniu Nagrody Nobla powiedziała, że jest "człowiekiem białoruskiego świata, człowiekiem kultury rosyjskiej, bardzo mocne szczepienie kultury rosyjskiej, i człowiekiem który bardzo długo mieszkał na świecie i na pewno kosmopolitą".
Poglądy.
Swiatłana Aleksijewicz wyraża pogląd, że na Białorusi w pierwszej kolejności należy zbudować demokrację, a dopiero później myśleć o odrodzeniu białoruskiej kultury i języka. Ruchy zmierzające do odrodzenia narodowego oskarża o "zbrodniczy romantyzm", z którym należy "skończyć". Pisarka w ogólnych słowach deklaruje, że nie jest zwolenniczką przywódcy Białorusi Alaksandra Łukaszenki. Niektórzy biografowie twierdzą, że jest znana z konsekwentnie krytycznego stosunku do jego polityki. Jednak pisarka wielokrotnie wyrażała się pochlebnie o Łukaszence i powtarzała jego retorykę. Nazywa go "jedynym realnym politykiem w białoruskiej przestrzeni", i "naszym liderem"; twierdzi, że to on ocalił niezależność Białorusi i zagwarantował jej gospodarczą stabilność, przedłużył socjalizm, zadbał o studentów, ludzi biednych i starych; mówi, że kraj "trzyma się na nim", a w kontekście polityki Federacji Rosyjskiej interesy jego osobistej władzy są zbieżne z interesami narodu. Po referendum w 2004 roku, które znaczna część opozycji i społeczności międzynarodowej uznała za sfałszowane, Aleksijewicz zaakceptowała zwycięstwo Łukaszenki i nazwała oficjalny wynik "rezultatem woli narodu". Aleksijewicz krytykuje także opozycyjne wobec Łukaszenki siły polityczne w swoim kraju, zarzucając im "psychologię ofiary" i oczekiwanie na pomoc ze strony najpierw Zachodu, potem Federacji Rosyjskiej, a w końcu sąsiadów: Litwy, Polski i Ukrainy. Jej zdaniem jest to wynik poczucia bezsilności. Uważa, że Białorusini powinni samodzielnie, bez zagranicznej pomocy, rozwiązywać problemy swojego kraju.
Zdaniem Swiatłany Aleksijewicz białoruska tożsamość narodowa coraz częściej reprezentowana jest przez postać "białorusko-polskiego inteligenta", który zastąpił "przewodniczącego kołchozu" i "radzieckiego kierownika z partyjnego nadania". Do takiego wniosku doprowadziło ją wysunięcie przez siły demokratyczne Alaksandra Milinkiewicza na kandydata w wyborach prezydenckich w 2006 roku. Według niej białoruska tożsamość kształtuje się w opozycji do tożsamości Związku Radzieckiego i pod wpływem "kolorowych rewolucji". Jednak nie obejmuje ona całego społeczeństwa, a jedynie niektóre jego warstwy, głównie studentów i inteligencję. Aleksijewicz uważa Białorusinów za "naród zapóźniony", bardzo niejednolity, w którym na wschodzie przeważają cechy rosyjskie, na zachodzie – polskie. Twierdzi przy tym, że "białoruska kultura dzisiaj nie może konkurować nawet z polską". Winą za to obarcza władzę Łukaszenki, która powinna wspierać proces kształtowania się białoruskiej tożsamości, a zamiast tego "kultywuje grubiańską patriarchalność". Według niej nie istnieje coś takiego jak wspólnota narodów byłego ZSRR, ponieważ stopniowo odchodzą one od tożsamości radzieckiej i powracają do swoich korzeni. Jednocześnie, chociaż dystansuje się od panslawizmu, uważa, że przed Słowianami rysuje się wspólna przyszłość. Jej zdaniem zanikają pretensje z dawnych czasów i wzajemne wypominanie krzywd, a współcześni białoruscy intelektualiści nie mają podstaw, by mówić o wrogości do Rosji.
Według Aleksijewicz "najbardziej realnym" strategicznym wyborem dla Białorusi jest sojusz z Federacją Rosyjską, ale jako sojusz dwóch osobnych państw. Jednocześnie zauważa, że w Rosji pozostała "imperialna świadomość", która jej się nie podoba. Jej zdaniem najbliżsi sąsiedzi – Litwa, Polska i Ukraina – mogą stanowić przykład dla Białorusi. Nie jest jednak możliwa integracja Białorusi ze strukturami Europy Zachodniej na zasadach równości, ponieważ istnieje tam silna konkurencja gospodarcza, a Białoruś jest "zrujnowanym krajem" i nie ma żadnego atrakcyjnego towaru, dzięki któremu mogłaby w tej konkurencji z powodzeniem uczestniczyć.
Europa, według Swiatłany Aleksijewicz, to część świata, w której za najwyższą wartość uważa się ludzkie życie, w odróżnieniu od Wschodu, gdzie pierwszeństwo mają problemy państwa. Białoruś, jej zdaniem, nie jest jeszcze Europą, lecz "zdeformowaną przestrzenią postradziecką z masą różnych problemów". Idee europejskie zostały zaakceptowane przez niewielką część białoruskiej inteligencji, ale nie przyswoiła ich sobie większość narodu. Uważa, że Białoruś jeszcze nawet nie zaczęła zmierzać w stronę Europy. Ponadto niewiele może jej zaoferować pod względem kultury, jedynie patriarchalność i „czarnobylską filozofię” – punkt widzenia pełen lęków o przyszłość.
Krytyka.
Poglądy Swiatłany Aleksijewicz na temat budowy demokracji przed odrodzeniem narodowym spotkały się z krytyką ze strony środowisk związanych z Białoruskim Frontem Ludowym. Białoruscy działacze narodowi Alaksandra Siomucha i Zianon Pazniak wyrazili opinię, że nie jest możliwa budowa jakiejkolwiek stabilnej i trwałej demokracji bez świadomości narodowej. Ich zdaniem Białoruś jako państwo, nawet demokratyczne, nie przetrwa, jeżeli będzie zdominowane przez kulturę i świadomość rosyjską. Jego istnienie nie będzie miało ideologicznego uzasadnienia, a dominujący światopogląd rosyjski w sposób nieunikniony wypierać będzie białoruski i ciążyć ku Rosji. Wypowiedzi Aleksijewicz, w których przedkłada demokrację nad ideę narodową, Pazniak nazywa "fałszem, dwulicowością i antynarodową agresją". Pazniak zwraca także uwagę, że Aleksijewicz, przeżywszy znaczną część życia na Białorusi, nie zna języka białoruskiego.
Światopogląd i postawa życiowa Swiatłany Aleksijewicz także spotkały się z ostrą krytyką ze strony Zianona Pazniaka. Zarzucił on pisarce radziecki sposób myślenia, bezideowość, lęk przed zmianami, nieuzasadniony pesymizm i białorusofobię. Pazniak krytykuje wyrażaną przez pisarkę w wielu wypowiedziach niewiarę w trwałość wyższych ludzkich wartości, bezradność, rozczarowanie wszelkimi ideami, sceptycyzm w kwestii dalszego istnienia białoruskiej państwowości. Nazywa to "radzieckim poczuciem sytuacji bez wyjścia" i "seansem samobójczego masochizmu". Według Pazniaka Swiatłana Aleksijewicz okazuje także brak szacunku dla narodu białoruskiego, który postrzega w kategoriach radzieckich jako "lud pracujący", a nie jako pełnoprawny naród, a nawet jako wieśniaków i kołchoźników o najniższych potrzebach, których tożsamość opiera się na zawiści odczuwanej w stosunku do bogatszych Rosjan.
Zdaniem Pazniaka wyrażana przez Swiatłanę Aleksijewicz dezaprobata dla Alaksandra Łukaszenki jest nieszczera. Jak zauważa, krytyka przywódcy Białorusi ze strony pisarki była łagodna i pozbawiona konkretów, przy jednoczesnym podkreślaniu jego rzekomych zasług, dobrych stron i poparcia ze strony narodu. Według Pazniaka jest to wyraz "chytrości" – działanie mające na celu budowę, głównie na Zachodzie, wizerunku opozycjonistki, przy jednoczesnym dążeniu do zyskania przychylności białoruskich władz.
Kontrowersje.
Dnia 12 czerwca 2016 roku, podczas spotkania z czytelnikami w bibliotece publicznej w nowojorskim Brooklynie, pisarka powiedziała, że Polacy mordowali Żydów, a nawoływać do tego mieli księża podczas mszy. Aleksijewicz dodała, że swoją wiedzę opiera na podstawie opinii polskiego dziennikarza:
"Kolaboranci, którzy działali na terenie Białorusi, oni wszyscy byli z Ukrainy. Powiem więcej, nie tylko na Litwie i Łotwie niszczono Żydów, jeszcze zanim przyszli tam Niemcy. To miało miejsce również na Ukrainie. A najgorzej odnosili się do Żydów Polacy. Bywało, że księża wprost na kazaniach mówili: 'Zabij Żyda'"
W odpowiedzi polski MSZ zamieścił oświadczenie:
""Tego rodzaju stwierdzenia nie mają pokrycia w faktach i są wybitnie niesprawiedliwe oraz krzywdzące dla Narodu Polskiego. Podczas II wojny światowej karą wymierzaną przez okupacyjne władze niemieckie dla tysięcy Polaków, w tym wielu polskich bohaterskich duchownych ratujących Żydów, była kara śmierci"."
Głosy krytyki pojawiły się również ze strony ukraińskiego IPN oraz Reduty Dobrego Imienia.
Dnia 9 czerwca 2017 roku w rosyjskiej telewizji mocno opozycyjnej Dożd´ w programie „Priamaja linija” Aleksijewicz poruszając temat wojny w Donbasie poczyniła aluzję do białoruskich katolików:
"„Wojna, którą zaczęła Rosja w Donbasie, na sumieniu Rosji, ponieważ taką wojnę można zacząć i na Białorusi. Dajcie tu" [na Białoruś] "czołgi, dajcie tu broń i katolicy będą zabijać prawosławnych czy kogo tam jeszcze. Człowiek jest dostatecznie niedoskonałą istotą i istotą bardzo polityczną”" – mówiła Aleksijewicz, dodając – "„ludziom można włożyć do głowy wszystko co chcecie”."
Uwaga Aleksijewicz poczyniona w rosyjskiej telewizji odbiła się na Białorusi szerokim echem. Skomentował ją już arcybiskup metropolita mińsko-mohylewski Tadeusz Kondrusiewicz: "„Z całą pewnością chcę podkreślić, że nawet nie można tego sobie wyobrazić na Białorusi, gdzie historycznie kształtują się dobre międzyreligijne i międzyetniczne relacje, które są naszym narodowym skarbem i dobrym przykładem dla całego świata”". Skierował swoją wypowiedź wprost do Aleksijewicz – "„Nie chcemy, by Pani słowa jako laureata narody Nobla zostały uznane za wezwanie do międzywyznaniowej konfrontacji”."
Co znamienne, w wypowiedziach wielu białoruskich publicystów niechętnych tej grupie narodowej, czy podważającej jej samoświadomość, chętnie używa się właśnie słowa „katolicy” na określanie osób polskiej narodowości.

</doc>
<doc id="2312652" url="https://pl.wikipedia.org/wiki?curid=2312652" title="Shen Buhai">
Shen Buhai

Shen Buhai (zm. 337 p.n.e.) – starożytny chiński filozof, jeden z czołowych reprezentantów szkoły legistów.
Pełnił urząd kanclerza w państwie Han. Początkowo był taoistą, później zwrócił się w stronę legizmu.
Za najważniejszy czynnik w życiu politycznym i sprawowaniu władzy uważał "shu" (術), czyli sztukę rządzenia państwem i postępowania z ludźmi. Twierdził, że dobry władca nie może polegać na jednym tylko doradcy, a w celu ograniczenia władzy urzędników musi zmusić ich do wzajemnej nieufności i wzajemnego kontrolowania się.
Z jego pism zachowały się jedynie fragmenty.

</doc>
<doc id="2312654" url="https://pl.wikipedia.org/wiki?curid=2312654" title=".avi">
.avi



</doc>
<doc id="2312667" url="https://pl.wikipedia.org/wiki?curid=2312667" title="Eparchia połtawska">
Eparchia połtawska

Eparchia połtawska – jedna z eparchii Ukraińskiego Kościoła Prawosławnego Patriarchatu Moskiewskiego, z siedzibą w Połtawie. Jej obecnym ordynariuszem jest metropolita połtawski i myrhorodzki Filip (Osadczenko), zaś funkcję katedry pełni sobór św. Makarego w Połtawie. Drugą katedrą jest sobór Zaśnięcia Matki Bożej w Myrhorodzie.
Eparchia powstała w 1803 pod nazwą połtawskiej i pierjasławskiej (ze stolicą w Połtawie od 1847). Według danych z 1912 eparchia liczyła 1250 cerkwi (z czego 1124 parafialne), siedem monasterów (trzy męskie i cztery żeńskie) zamieszkiwanych przez 500 mnichów i mniszek, prowadziła seminarium duchowne w Połtawie oraz cztery niższe szkoły duchowne. W instytucjach eparchii pracę duszpasterską prowadziło 1313 kapłanów. Łączna liczba prawosławnych wiernych na terytorium administratury wynosiła 2 606 899 osób. Po rewolucji październikowej władze radzieckie zamknęły wszystkie monastery eparchii oraz większość prowadzonych przez nią parafii. Od 1937 działalność administratury praktycznie zamarła. Częściowe odrodzenie życia religijnego w regionie miało miejsce po zajęciu Połtawy przez wojska niemieckie po ataku III Rzeszy na ZSRR. W 1942 zarząd eparchii objął biskup Beniamin (Nowicki). W pierwszych latach powojennych władze radzieckie nie wracały do polityki walki z religią. W 1945 w eparchii działało 346 cerkwi obsługiwanych przez 376 kapłanów, w tym pięciu mnichów, jednak wskutek nowej fali prześladowań prawosławnych, przypadającej na lata 60. XX wieku, w 1970 liczba czynnych świątyń spadła do 52, zaś duchownych – do 65. Taki stan rzeczy utrzymywał się do końca lat 80. Według danych z 2009 w skład eparchii wchodziło 146 parafii obsługiwanych przez 166 kapłanów.
Nazwy eparchii.
W eparchii działają dwa monastery: męski Mgarski Monaster Przemienienia Pańskiego oraz żeński monaster Podwyższenia Krzyża Świętego w Połtawie.

</doc>
<doc id="2312669" url="https://pl.wikipedia.org/wiki?curid=2312669" title="Tang Zhen">
Tang Zhen

Tang Zhen (ur. 1630, zm. 1704) – chiński filozof, moralista, wypowiadający się również w kwestiach politycznych.
Jego rodzina pochodziła z prowincji Syczuan. W 1671 przez kilka miesięcy był zastępcą prefekta w Zhanzi w prowincji Shanxi. Jego jedyne dzieło, "Qianshu" (潜书), nie znalazło uznania u współczesnych, wznowiono je dopiero w 1883, następnie zaś w 1905. Popularne stało się jednak dopiero po powstaniu ChRL. Tang zmarł w nędzy w Suzhou.
Uważał, że podstawą wszelkiego działania w sferze polityki czy administracji jest bezpośredni kontakt z rządzonymi. Twierdził również, iż celem podziału na rangi było skłonienie ludzi do wzajemnego zrozumienia, nie zaś doprowadzenie do oddalenia ich od siebie. Kładł nacisk na konieczność takiej edukacji członków rodziny monarszej, by znali oni problemy swoich poddanych. Podkreślał także znaczenie komunikacji między ludźmi.

</doc>
<doc id="2312670" url="https://pl.wikipedia.org/wiki?curid=2312670" title="Rokitki Tczewskie">
Rokitki Tczewskie

Rokitki Tczewskie – przystanek kolejowy w Rokitkach, w województwie pomorskim, w Polsce. Znajduje się na linii nr 203 Tczew - Kietz.
W roku 2017 przystanek obsługiwał 20–49 pasażerów na dobę.

</doc>
<doc id="2312672" url="https://pl.wikipedia.org/wiki?curid=2312672" title="Wałerij Honczarow">
Wałerij Honczarow

Wałerij Wołodymyrowycz Honczarow (ukr. Валерій Володимирович Гончаров; ros. Валерий Владимирович Гончаров, "Walerij Władimirowicz Gonczarow"; ur. 19 września 1977) – ukraiński gimnastyk. Dwukrotny medalista olimpijski.
Brał udział w trzech igrzyskach (IO 00, IO 04, IO 08), na dwóch zdobywał medale. W 2000 był członkiem "srebrnej" ukraińskiej drużyny gimnastycznej, cztery lata później triumfował w ćwiczeniach na poręczach. W tej konkurencji był drugi na mistrzostwach Europy w 2004. Na drążku był trzeci na mistrzostwach świata w 2005.

</doc>
<doc id="2312674" url="https://pl.wikipedia.org/wiki?curid=2312674" title="Salegy">
Salegy

Salegy – gatunek muzyczny oraz styl tańca wywodzący się z Madagaskaru. Powstał w miastach północnego wybrzeża wyspy na bazie pieśni ludowych. Instrumentarium obejmuje zazwyczaj gitarę i akordeon.

</doc>
<doc id="2312678" url="https://pl.wikipedia.org/wiki?curid=2312678" title="Światłana Aleksijewicz">
Światłana Aleksijewicz



</doc>
<doc id="2312679" url="https://pl.wikipedia.org/wiki?curid=2312679" title="Swietłana Aleksijewicz">
Swietłana Aleksijewicz



</doc>
<doc id="2312682" url="https://pl.wikipedia.org/wiki?curid=2312682" title="WGW">
WGW

WGW (Wiara Gwarancją Wygranej) – drugi studyjny album Chady. Został wydany 27 maja 2011 roku nakładem wytwórni Step Records. Album był promowany utworami: "Rap najlepszej marki", "Na tych osiedlach II", "Niesiemy prawdę", "Dla mojej ferajny" i "Od apelu do apelu (DNA remix)" do których powstały teledyski oraz "Czemu?". Gościnnie na płycie wystąpili między innymi członkowie HiFi Bandy - Hades i Diox, ale także inni raperzy: Małolat, Ero, Sokół, Brahu, Hukos, Pezet, Pih, Donguralesko, Eldo czy Sobota.
W lutym 2012 roku album uzyskał status złotej płyty.
Lista utworów.
Opracowano na podstawie źródła.
Single.
Wydawnictwo poprzedził wydany 25 maja 2011 roku singel pt. "Rap najlepszej marki" z gościnnym udziałem Małolata. Na płycie limitowanej do 1000 egzemplarzy znalazło się 16. wersji utworu tytułowego.

</doc>
<doc id="2312683" url="https://pl.wikipedia.org/wiki?curid=2312683" title="EIF2">
EIF2

eIF2 – eukariotyczny czynnik inicjacji translacji 2 (ang. "eukaryotic initiation factor 2") – białko, które bierze udział w inicjacji translacji (biosyntezy białek w komórkach). Wchodzi w skład tzw. kompleksu inicjacyjnego. Uczestniczy w wiązaniu tRNAiMet (inicjatorowego tRNA transportującego metioninę) z małą podjednostką rybosomu 40S przy udziale GTP. Składa się z trzech podjednostek: α, β i γ.
Kiedy proces inicjacji translacji jest zakończony, eIF2 odłącza się od rybosomu w formie nieaktywnego kompleksu związanego z GDP. Żeby był znów aktywny, GDP musi zostać zamienione na GTP – w takiej formie eIF2 jest gotowe do udziału w kolejnym procesie inicjacji translacji.
Funkcja.
eIF2 jest czynnikiem niezbędnym do syntezy białek. Tworzy kompleks inicjacyjny (TC) z GTP i tRNAiMet, który następnie wiąże się z podjednostką rybosomu 40S, tworząc tzw. kompleks preinicjacyjny 43S (PIC). Jak wynika z eksperymentów "in vitro", czynniki inicjacyjne eIF1, eIF2A i eIF3 stymulują powstanie kompleksu inicjacyjnego. Kompleks PIC wiąże mRNA, do którego związał się czynnik eIF4E, w wyniku czego powstaje kompleks 48S, który rozpoczyna poszukiwanie w mRNA kodonu startu translacji AUG (adenina – uracyl – guanina). Po związaniu kodonu AUG z antykodonem inicjatorowego tRNAiMet czynnik eIF5 (białko aktywujące GTPazę) przyłącza się do kompleksu inicjacyjnego i indukuje hydrolizę GTP przez eIF2. Wówczas czynniki inicjacyjne, a wśród nich eIF2, teraz związane z GDP (guanozynodwufosforanem), są uwalniane z kompleksu 48S, a następnie przyłącza się do niego podjednostka rybosomu 60S i powstaje kompleks inicjacyjny 80S. Wtedy rozpoczyna się etap elongacji.
Uwolnione eIF2 związane z GDP jest nieaktywne. GDP jest wymieniane na GTP z udziałem białka eIF2B (czynnika wymiany nukleotydów guaninowych, ang. "Guanine nucleotide exchange factor"). Po przyłączeniu tRNAiMet eIF2 w kompleksie potrójnym jest znów gotowe do udziału w kolejnej inicjacji translacji.
Struktura.
eIF2 jest heterotrimerem o masie 126 kDa. Składa się z trzech podjednostek – α, Β i γ – o silnie konserwowanych sekwencjach (sekwencja aminokwasów identyczna w kilkudziesięciu procentach (od 47% do 72%) dla każdej podjednostki eIF2 z "Homo sapiens" i "Saccharomyces cerevisiae").
Podjednostka α zawiera serynę w pozycji 51, która jest fosforylowana, oraz domenę S1, która prawdopodobnie wiąże RNA. Podjednostka α jest uważana za podjednostkę regulatorową trimeru.
Podjednostka β może być fosforylowana w kilku różnych miejscach (aminokwasy 2, 13, 67 i 218). W jej domenie N-końcowej znajdują się trzy fragmenty polilizyny ważne dla oddziaływań eIF2 z eIF2B. Sekwencja podjednostki β zawiera też motyw palca cynkowego, który uczestniczy zarówno w tworzeniu kompleksu potrójnego, jak i w formowaniu kompleksu preinicjacyjnego 43S. Wykryto też dwie sekwencje wiążące guaninę. Ich związek z regulacją aktywności eIF2 nie jest udowodniony. Podjednostka β prawdopodobnie oddziałuje zarówno z tRNA, jak i z mRNA.
W podjednostce γ znajdują się trzy miejsca wiążące guaninę. To głównie ona jest odpowiedzialna za wiązanie z GTP / GDP. Zawiera też szczelinę wiążącą tRNA, co wynika z danych krystalograficznych. Motyw kłykcia cynkowego (ang. "zinc knuckle") może związać jeden jon Zn2+.
Regulacja.
Aktywność eIF2 jest regulowana przez fosforylację oraz przez wymianę nukleotydu guaninowego GDP na GTP.
Podjednostka α jest fosforylowana w pozycji seryny 51 przez różne kinazy serynowe, które uaktywniają się w sytuacjach stresu komórkowego spowodowanego obecnością niezwiniętych lub źle zwiniętych białek, czyli na przykład w przypadku niedostatku aminokwasów (kinaza GCN2), stresu siateczki śródplazmatycznej (PERK), obecności dsRNA (PKR) lub braku hemu (HR). Ufosforylowane eIF2 wykazuje zwiększone powinowactwo do czynnika eIF2B, który wymienia GDP na GTP. Ale eIF2B wymienia GDP na GTP tylko w nieufosforylowanym czynniku eIF2. Wobec tego ufosforylowany eIF2 działa jak inhibitor własnego czynnika wymiany nukleotydów eIF2B. Ponieważ stężenie eIF2B w komórce jest dużo niższe niż stężenie eIF2, to nawet niewielka ilość ufosforylowanego eIF2 może dezaktywować wszystkie cząsteczki eIF2B. Wskutek tego przy braku eIF2B cząsteczki eIF2 pozostają nieaktywne, bo wciąż są związane z GDP, które nie może zostać wymienione na GTP. W rezultacie translacja zostaje zatrzymana z powodu braku dostępnych kompleksów eIF2-GTP-tRNAiMet.
Choroby związanie z niewłaściwym funkcjonowaniem eIF2.
Białko eIF2 jest niezbędne w procesie inicjacji translacji zależnej od kapu, defekty eIF2 są zatem letalne. eIF2 jest białkiem wysoce konserwowanym ewolucyjnie; jego cząsteczki są podobne, nawet jeśli pochodzą z odległych ewolucyjnie gatunków. Z tego wynika, że mutacje eIF2 mają duży wpływ na przeżywalność komórek.
Nie znamy więc chorób wywołanych bezpośrednio przez mutacje eIF2. Istnieje jednak wiele schorzeń związanych z niewłaściwą regulacją aktywności eIF2 przez kinazy, np.:
Niestabilny poziom białek regulatorowych funkcji eIF2 może mieć znaczenie dla rozwoju wymienionych chorób.

</doc>
<doc id="2312686" url="https://pl.wikipedia.org/wiki?curid=2312686" title="Javier Martí">
Javier Martí

Javier Martí (ur. 11 stycznia 1992 w Madrycie) – hiszpański tenisista.
Karierę tenisową rozpoczął w roku 2007. Największym sukcesem Hiszpana w rozgrywkach rangi ATP World Tour jest udział we French Open 2011, gdzie dostał się z eliminacji, w których pokonał Andreja Martina, Jaroslava Pospíšila i Ryana Harrisona.
Najwyżej w rankingu singlistów był na 170. miejscu w kwietniu 2012 roku.

</doc>
<doc id="2312687" url="https://pl.wikipedia.org/wiki?curid=2312687" title="Trzęsienie ziemi w Kütahya (2011)">
Trzęsienie ziemi w Kütahya (2011)

Trzęsienie ziemi w prowincji Kütahya o sile 5,8 stopnia w skali Richtera miało miejsce 19 maja 2011. Trzęsienie ziemi nawiedziło prowincję Kütahya w zachodniej Turcji. Epicentrum trzęsienia znajdowało się na głębokości 9,1 km niedaleko miasta Simav. Trzęsienie było poprzedzone wstrząsem o sile 3,2 stopnia w skali Richtera 23 minuty przed głównym wstrząsem. Po głównym trzęsieniu nastąpiło ponad 450 wstrząsów wtórnych, z czego najsilniejsze o sile 4,6 stopnia w skali Richtera.
Efekty.
Odnotowano dwie ofiary śmiertelne i 122 rannych. W regionie odnotowano przerwy w dostawie prądu i problemy z liniami telefonicznymi. Trzęsienie ziemi uszkodziło okoliczne budynki, a wielu ludzi spędziło noc poza domem.

</doc>
<doc id="2312688" url="https://pl.wikipedia.org/wiki?curid=2312688" title="Małżeństwo w islamie">
Małżeństwo w islamie

Rys historyczny.
Nauka Mahometa pogłębiła istotę i treść związku małżeńskiego jako formy współżycia mężczyzny z kobietą, która przedtem oparta była tylko na prokreacji jako jedynym celu. Przyczyniła się do ochrony kobiety bardziej niż miało to miejsce kiedykolwiek przedtem – wymaga od męża szacunku dla kobiety i utrudnia mu rozwód. 
W porównaniu ze Starym czy Nowym Testamentem Koran przypisuje duże znaczenie do afirmacji seksualności i traktuje łagodniej niektóre przewinienia seksualne. Jednak tak samo potępia masturbację czy rozbicie małżeństwa przez innego człowieka.
W kulturze arabskiej kobieta jest zdominowana pod względem ekonomicznym i społecznym przez mężczyznę. Nauka Mahometa nieco złagodziła to podejście – mąż zobowiązany został do troszczenia się o kobietę. W sferze erotycznej [muzułmanin] był zobowiązany do czułości wobec żony i zważania na jej potrzeby seksualne.
Islam nie dopuszcza swobody seksualnej. Kobiety i mężczyźni nie mogą mieć doświadczeń seksualnych ani przed ani poza małżeństwem. Jednakże powszechność konkubinatu wymusiło unormowanie prawne tego stanu. Pomimo promocji małżeństwa nie jest on faktycznie zakazany. Konkubina posiada większość praw żony na mocy prawa.
Karą stosowaną za seks przedmałżeński jest 100 razów [Qur'an, Sura 24 (An-Nur), ayat 2]. Karą za oskarżenie, po którym nie nastąpiły wymagana liczba zeznań świadków 80 razów [Qur'an, Sura 24 (An-Nur), ayat 4-5].
Skazanie za seks przedmałżeński, zdradę lub seks pozamałżeński wymaga zeznań czterech mężczyzn będących naocznymi świadkami penetracji. Każdy z nich musi obserwować akt penetracji w tym samym czasie co pozostali.
Kary za stosunek, w którym przynajmniej jedna osoba jest lub była w związku małżeńskim są znacznie surowsze, na podstawie Hadith Sahih al Bukhari: 3829, 8804, 8805 oraz 8824. Przykładowo karą za stosunek kobiety z doświadczeniem małżeństwa oraz młodszym mężczyzną nie będącym jej mężem, jest ukamienowanie kobiety oraz chłosta i roczne wygnanie mężczyzny. Prowadzi to do powszechności praktyk uznawanych za sprzeczne z zachodnimi prawami człowieka. Częste są przypadki kamienowania ofiar gwałtu zbiorowego na podstawie świadectw gwałcicieli.
Wymóg 4 naocznych świadków faktycznie uniemożliwia ukaranie mężczyzny dopuszczającego się cudzołóstwa. Groźba dla „pomawiającej” kobiety jest bardziej realna z uwagi na praktyczną niemożliwość dopełnienia wymogu liczby świadków. W ten sposób kobiety zmuszane są do milczenia, a mężczyźni pomimo litery prawa, cieszą się realną swobodą seksualną.
Prorok Mahomet zachęcał do mieszania rasy – każdy muzułmanin powinien się czuć misjonarzem i „mieszać” – zarówno poprzez kontakty erotyczne jak i małżeństwo z innowiercami.
Wielożeństwo w islamie.
Kultura arabska powszechnie akceptuje poligamię. Badacze Koranu widzą w tym wpływ osobistego życia twórcy religii na jej seksualny etos. Sam Mahomet żył z pierwszą, starszą od niego o 16 lat żoną Chadidżą przez kilkanaście lat we wzorowym, wiernym małżeństwie i miał sześcioro dzieci. Po śmierci żony zachowanie seksualne Proroka zmieniło się radykalnie. W sumie miał on mieć 12 żon, a oprócz nich posiadał także konkubiny. Wszystkie oprócz A'iszy były wdowami i muzułmańska tradycja podkreśla, że poślubiając je Prorok zapewnił im utrzymanie, ratując przed groźbą nędzy, na którą w ówczesnym arabskim społeczeństwie była narażona niezamężna kobieta (zachodni orientaliści zauważają jednak, że w rzeczywistości za małżeństwami Mahometa stały w większości polityczne sojusze, które wówczas w ten właśnie sposób były cementowane). Z analogicznych powodów po bitwie pod Uhud w 625 r. n.e., w której zginęło wielu muzułmanów, Mahomet nakazał swoim wyznawcom zawieranie małżeństw z wdowami poległych kolegów – i to z tak wieloma, jak tylko można. Każdy powinien mieć do czterech żon odpowiednio do majątku. Redaktorzy Koranu z tego niezbyt jasnego zalecenia proroka wysnuli wniosek, że mężczyzna może mieć cztery żony i dowolną liczbę konkubin.
Poligamia wśród ludzi niezbyt bogatych miała zwykle charakter bigamii – starsza żona prowadziła dom a młodsza zaspokajała potrzeby męża. Wielożeństwo władców, mających liczne żony, wiązało się z koniecznością posiadania haremu (części domu przeznaczonej tylko dla kobiet – żon i konkubin). Rozwój poligamii haremowej był wynikiem kumulacji kapitału w rękach nielicznych władców i bogaczy. Haremy nie były efektem niezwykłej żądzy i wydolności seksualnej właściciela, który zresztą zwykle bywał w starczym wieku, lecz symbolem jego pozycji społecznej i prestiżu społeczno-majątkowego. Kobiety, strzeżone przez eunuchów, były skazane na dość długie okresy abstynencji – jeśli bowiem kobieta nie była akurat aktualną faworytką pana mogła być szczęśliwa jeśli spędziła z mężem chociaż jedną noc w roku. Natomiast ewentualne nawiązanie kontaktów seksualnych z niewolnikiem łączyło się z groźbą pozbawienia życia.
Według prawa koranicznego muzułmanin może posiadać do czterech żon, choć sam Mahomet miał ich około ośmiu.
W większości krajów muzułmańskich mężczyźni posiadają jednak zwykle tylko jedną żonę. Odsetek małżeństw poligamicznych nie przekracza w większości tych krajów 2-3%, gdyż na posiadanie więcej niż jednej żony stać niewielu. 
Małżeństwo mut'a.
Wśród szyitów istnieje zwyczaj tzw. małżeństw czasowych zwanych mut'a, które polegają na symbolicznym poślubieniu kobiety na jedną noc i wzięciu z nią rozwodu następnego dnia rano, dzięki czemu unika się grzechu cudzołóstwa. Zwyczaj ten jednak potępia większość szyickich duchownych. Wśród sunnitów obyczaj ten nie występuje, gdyż ceremonia poślubienia jest ważna tylko gdy zatwierdzi je mułła.
Małżeństwo mut'a było rodzajem małżeństwa czasowego wprowadzonego najpierw przez Szyitów dla urozmaicenia życia seksualnego mężczyzn. Mogło być zawarte bez zgody rodziny kobiety. Przez czas jego trwania mężczyzna był zobowiązany do utrzymania żony i płacenia jej wcześniej ustalonej sumy. Po upływie umówionego terminu małżeństwo ustawało a kobieta nie miała żadnych praw do odszkodowania z tego tytułu. Szyici wymagali nawet zawarcia małżeństwa mut'a przy uczęszczaniu do domów publicznych. Za drobną opłatą małżeństwa takiego (z prostytutką) udzielali kapłani stawiani przed domem publicznym.
Rozwód w islamie.
W razie złego jej traktowania, bezpodstawnych podejrzeń o niewierność lub nieuznania przez męża narodzonego przez nią dziecka kobieta mogła się rozwieść. Jeśli zaś została odtrącona przez męża mogła żądać zwrócenia jej posagu. Przed Mahometem rozwód ze strony mężczyzny, bez podania powodu, był bardzo łatwy. Wystarczyło, że mężczyzna trzy razy powiedział: "Rozwiodłem się z tobą". Sprawiało to, że nawet biedny Arab mógł mieć wiele kolejnych żon, gdy po miesiącu współżycia rozwiódł się w taki sposób (nie mógł się rozwodzić tylko wtedy gdy żona była w ciąży). Wpływ islamu zmienił tę sytuację. Ponieważ nałożył obowiązek utrzymywania żon przez męża, tylko nieliczni bogaci mężczyźni mogli sobie pozwolić na wielożeństwo. Ponadto islam zachowując prawo mężczyzny do uzyskania rozwodu bez podania powodu, jednocześnie utrudnił to poprzez przepisanie „kwarantanny” czyli czasu do namysłu i obowiązek troszczenia się o rozwiedzioną żonę. Z obowiązku tej troski mógł być zwolniony tylko wtedy gdyby zagrażało to jego dobrobytowi.
Według Koranu mężczyźnie wolno jest dwa razy oddzielić się od tej samej kobiety i znowu ją poślubić. Gdy chce on ją poślubić po trzecim odrzuceniu, musi ona w międzyczasie być zamężna i rozwiedziona z innym mężczyzną. Ponowne ożenienie się po trzykrotnym rozwodzie było dość częste. Pomagała w tym instytucja "mostahil"’a (męża zastępczego lub pomocniczego), który opłacony przez dawnego małżonka zawierał małżeństwo z jego byłą żoną. Zaślubiny z "mostahil"’em następowało w formie małżeństwa według zwykłego prawa małżeńskiego lub jako małżeństwo czasowe (tzw. małżeństwo "mut"-a). W pierwszym przypadku kobieta musiała odczekać co najmniej trzy cykle miesięczne do ponownego małżeństwa.

</doc>
<doc id="2312689" url="https://pl.wikipedia.org/wiki?curid=2312689" title="Upton Park F.C.">
Upton Park F.C.

Upton Park Football Club – piłkarski klub amatorski z siedzibą w Londynie z przełomu XIX i XX wieku. Jeden z piętnastu zespołów, które przystąpiły do 1. edycji Pucharu Anglii. Reprezentował Wielką Brytanię na Igrzyskach Olimpijskich w Paryżu w 1900 roku, zdobywając złoty medal.
Oryginalne stroje klubu to koszule w czerwono-czarne pasy i białe spodenki.
Historia.
Upton Park F.C. założono w 1866 roku. Pięć lat później przystąpił do inauguracyjnej edycji Pucharu Anglii, zaś w sezonie 1882/1883 zwyciężył w "London Senior Cup". Klub z Londynu był w pełni amatorski, mimo to po części przyczynił się do legalizacji profesjonalizmu w piłce nożnej po oskarżeniu zarządu Preston North End o nielegalne opłacanie swoich piłkarzy w 1884 roku. Klub z Lancashire został zdyskwalifikowany i zagroził odłączeniem się od "Football Association".
W efekcie, w 1885 roku, Związek zezwolił na wynagradzanie piłkarzy, co można uznać za początek profesjonalizmu w angielskiej piłce nożnej.
Klub rozwiązano po raz pierwszy w 1887, ale już po czterech latach nastąpiła reaktywacja. W 1892 roku byli jednym z siedmiu założycieli "Southern Aliance" – ligi amatorskiej, która przetrwała zaledwie rok.
Na olimpiadzie w Paryżu reprezentował Wielką Brytanię i zdobył złoty medal po zwycięstwie 4:0 nad francuskim zespołem USFSA XI. Upton Park wystąpił w składzie:
Pomimo podobieństwa w nazwie do stadionu Upton Park (oficjalna nazwa to Boleyn Ground), klub nie miał żadnego związku z West Hamem (znanym wówczas jako Thames Ironworks F.C.), ani też nigdy nie występował na jego obiekcie.
Upton Park występował do 1911 roku. Turniej o "Upton Park Trophy", o które rywalizują zwycięzcy lig z Guernsey i Jersey, gdzie w 1906 tournée odbyła drużyna Upton Park
Znani piłkarze.
W Upton Park występowali między innymi Charles William Alcock, późniejszy prezydent "Football Association", sędzia pierwszych trzech meczów finałowych Pucharu Anglii Alfred Stair, reprezentanci kraju Segar Bastard, Clement Mitchell i Conrad Warner. Claude Buckenham, który grał na igrzyskach olimpijskich w Paryżu, był reprezentantem Anglii w krykiecie.

</doc>
<doc id="2312693" url="https://pl.wikipedia.org/wiki?curid=2312693" title="Lista najbogatszych Francuzów w 2010 roku">
Lista najbogatszych Francuzów w 2010 roku

Od roku 1996 francuski tygodnik Challenges publikuje coroczną listę 500 najbogatszych Francuzów „Les plus grandes fortunes”.

</doc>
<doc id="2312694" url="https://pl.wikipedia.org/wiki?curid=2312694" title="Ari Up">
Ari Up

Ariane Daniela Forster (niem. Ariane Daniele Forster, ur. 17 stycznia 1962, Monachium – zm. 20 października 2010, Los Angeles) – brytyjska wokalistka niemieckiego pochodzenia, najbardziej znana jako członkini zespołu The Slits występująca pod pseudonimem Ari Up.
Życiorys.
Ari Up urodziła się w Monachium jako wnuczka bogatego właściciela gazety "Der Spiegel". Jej matka Nora była promotorem muzycznym i przyjaźniła się m.in. z Jimim Hendrixem. Na przełomie lat 60./70. obie przeprowadziły się do Londynu. Kiedy w połowie lat 70. zaczęła tworzyć się scena punkrockowa dom Nory stał się znanym miejscem w tych kręgach – gdyż oferowała pomoc wielu biednym muzykom (później została żoną Johna Lydona – wokalisty Sex Pistols). Na jednym z koncertów Ari Up poznała hiszpańską emigrantkę Palomę "Palmolive" Romero, która grała na perkusji. Obie w 1976 założyły grupę The Slits. Zespół początkowo przedstawił typowy repertuar punkrockowy, który z biegiem czasu był wzbogacany elementami reggae i dub.
Po rozpadzie The Slits Ari Up, przez następne kilka lat mieszkała wraz z mężem i dziećmi w Borneo (Indonezja) i Belize wraz z miejscowymi plemionami. Później przeprowadziła się do Kingston (Jamajka), gdzie pod pseudonimem Madusa dała się poznać również jako tancerka i projektantka mody. Kontynuowała również działalność muzyczną biorąc najpierw udział w projekcie New Age Steppers, a później solowo jako Baby Ari, Madussa i Ari Up. Jej pierwszy album "Dread More Dan Dead" został wydany w 2005.
W 2005 wraz z basistką Tessą Pollitt reaktywowała zespół The Slits występując z nim w latach następnych w Europie, Ameryce Płn., Australii i Japonii. Okazjonalnie występowała również ze swoją grupą The True Warriors. W 2007 wzięła udział w nagraniu płyty Lee Scratcha Perry'ego "Repentance". W czerwcu 2009 wraz z Perrym oraz austriackim zespołem dubowym Dubblestandart wystąpiła na "Central Park Summer Stage" w Central Park w Nowym Jorku. W maju 2010 dokonała ostatnich w życiu nagrań (ponownie z Perrym), które w sierpniu tego samego roku ukazały się na singlu "Hello, Hell is Very Low" / "Bed Athletes". Zmarła na raka 20 października 2010.

</doc>
<doc id="2312696" url="https://pl.wikipedia.org/wiki?curid=2312696" title="Rzeczpospolita Polska (miesięcznik)">
Rzeczpospolita Polska (miesięcznik)

Rzeczpospolita Polska – miesięcznik, oficjalny organ prasowy Delegatury Rządu na Kraj, wydawany od 15 marca 1941 do lipca 1945 roku do chwili rozwiązania Rady Jedności Narodowej i Delegatury. Nakład pisma wynosił od 3500 do 16 tysięcy egzemplarzy. W tym czasie ukazało się 80 numerów „Rzeczpospolitej”. Lewandowska określiła ten miesięcznik jako „pismo instrukcjyjne i źródło informacji” dla organizacji i innych redakcji pism podziemnych Państwa Podziemnego.
Pierwszy numer, wydany z datą 15 marca 1941 roku, liczył dwanaście stron, i przedstawiał następujące artykuły: "Niepodległa Rzeczpospolita Polska istnieje i walczy", "Wiara w zwycięstwo", "Treuga Dei w Polsce", "Cynizm, prowokacja i zbrodnia" oraz stałe rubryki: „Sprawy polskie na obczyźnie”, „Kronika zagraniczna” i „Na ziemiach Rzeczypospolitej”.
Redaktorem głównym był Stanisław Kauzik, następnie Franciszek Głowiński („Tadeusz Bronicz”, „Czołowski”) aresztowany 2 lutego 1944 roku, a po nim Teofil Syga („Cedro”, „Grudzień”). W skład redakcji wchodzili: Tadeusz Kolski, Witold Żarski, Stefan Krzywoszewski, Marian Grzegorczyk, Zbigniew Kunicki oraz Jan Mosiński. Współredagowali je także: Witold Giełżyński, Marian Grzegorczyk, Tadeusz Kobylański, Kazimierz Koźniewski, Stefan Krzywoszewski i Zbigniew Kunicki.
Z pismem współpracowali często autorzy tacy jak: Andrzej Tretiak, Wacław Borowy, Zygmunt Wojciechowski.
Po upadku powstania warszawskiego „Rzeczpospolita Polska” wydawana była w Krakowie.
Działy:

</doc>
<doc id="2312697" url="https://pl.wikipedia.org/wiki?curid=2312697" title="Eiji">
Eiji



</doc>
<doc id="2312699" url="https://pl.wikipedia.org/wiki?curid=2312699" title="Nazariusz (Kiriłłow)">
Nazariusz (Kiriłłow)

Nazariusz, imię świeckie Nikołaj Kiriłłow (ur. 1851 w Nowoczerkasku, zm. 2 lipca 1928) – rosyjski biskup prawosławny.
Życiorys.
Był synem kapłana prawosławnego. W 1873 ukończył Dońskie Seminarium Duchowne i w 1874, jako mężczyzna żonaty, został wyświęcony na kapłana. Służył w cerkwi św. Mikołaja w stanicy Bogajewskiej. Po śmierci żony, która nastąpiła w krótkim czasie po ślubie, podjął studia w Kijowskiej Akademii Duchownej, którą ukończył w 1880 z tytułem kandydata nauk teologicznych. Po ukończeniu studiów podjął pracę nauczyciela łaciny w szkole duchownej w Jekaterinodarze. W ciągu kolejnych dziesięciu lat pracował w podobnym charakterze w różnych szkołach w eparchii dońskiej. W 1892 złożył wieczyste śluby mnisze, przyjmując imię Nazariusz. Został wówczas rektorem seminarium duchownego w Stawropolu i otrzymał godność archimandryty. W 1893 otrzymał nominację na biskupa kiriłłowskiego, wikariusza eparchii nowogrodzkiej.
Chirotonia biskupia archimandryty Nazariusza odbyła się 24 października 1893 w Ławrze św. Aleksandra Newskiego w Petersburgu, w charakterze głównego konsekratora wystąpił metropolita petersburski Palladiusz (Rajew-Pisariew). Już w listopadzie 1893 biskup Nazariusz został przeniesiony do eparchii petersburskiej jako jej wikariusz, z tytułem biskupa gdowskiego. 21 października 1897 objął zarząd eparchii ołonieckiej i pietrozawodzkiej, zaś w 1901 został biskupem niżnonowogrodzkim i arzamaskim. W okresie zarządzania eparchią niżnonowogrodzką wzniósł szereg nowych świątyń oraz zorganizował remonty kolejnych. W 1909 otrzymał godność arcybiskupa.
W 1909 duchowny udał się na miesięczny urlop, w czasie którego zwrócił się do Świątobliwego Synodu Rządzącego z prośbą o przeniesienie do innej eparchii. Prośbę tę uzasadniał złym wpływem klimatu Niżnego Nowogrodu na jego zdrowie. Sugerował przeniesienie swojej osoby do eparchii pskowskiej. Zamiast niej zaproponowano mu jednak katedrę ryską, jednak duchowny stwierdził, iż nie posiada cech niezbędnych dla skutecznego zarządzania eparchią, w której prawosławni Rosjanie pozostawali w mniejszości. W 1910 został zatem skierowany do eparchii połtawskiej i perejasławskiej. Zarządzał nią do 1913, gdy przeniesiono go do eparchii chersońskiej i odeskiej. Wspierał ruch moskalofilski w Galicji; był honorowym członkiem wołyńskiego oddziału Galicyjsko-Russkiego Towarzystwa Dobroczynnego.
W 1917, w czasie Soboru Lokalnego Rosyjskiego Kościoła Prawosławnego, poprosił o przeniesienie w stan spoczynku. Został wówczas skierowany do monastyru Dońskiego w Moskwie jako jego przełożony.
W 1919 patriarcha moskiewski i całej Rusi Tichon powierzył mu zarząd eparchii kurskiej i obojańskiej, zaś w 1920 nadał mu godność metropolity. W 1923 na własną prośbę odszedł w stan spoczynku, na krótko wrócił do czynnej działalności biskupiej, po czym ponownie odszedł z urzędu z powodu złego stanu zdrowia.
W 1925 metropolita Nazariusz odmówił zaangażowania się w ruch Żywej Cerkwi, po czym w tym samym roku został po raz trzeci wyznaczony na zwierzchnika eparchii kurskiej. Do końca życia pozostawał lojalny wobec "locum tenens" Patriarchatu Moskiewskiego, metropolity Sergiusza (Stragorodskiego), i jego deklaracji lojalności wobec władz ZSRR, chociaż stanowisko przeciwne przyjęli jego najbliższy współpracownicy. Zmarł w 1928, miejsce jego pochówku nie jest znane.

</doc>
<doc id="2312706" url="https://pl.wikipedia.org/wiki?curid=2312706" title="Takahiro">
Takahiro

 – męskie imię japońskie.
Możliwa pisownia.
Takahiro można zapisać używając wielu różnych znaków kanji i może znaczyć m.in.:

</doc>
<doc id="2312710" url="https://pl.wikipedia.org/wiki?curid=2312710" title="Douglas BTD Destroyer">
Douglas BTD Destroyer

Douglas BTD Destroyer – amerykański, pokładowy samolot bombowo-torpedowy opracowany na początku lat 40. XX wieku przez firmę Douglas Aircraft Company. Samolot był zmodernizowaną, jednoosobową wersją bombowca nurkującego Douglas SB2D.
Historia.
Geneza.
29 stycznia 1942 roku Dyrektor ds. Planowania i Szef Działu Inżynieryjnego marynarki ("Director of Planning and the Head of Engineering") zlecił "Bureau of Aeronautics" (Biuro Aeronautyki US Navy) zastąpienie na pokładach lotniskowców dwumiejscowych samolotów rozpoznawczo-bombowych (VSB) jednomiejscowymi maszynami bombowo-torpedowymi (VBT), a dotychczasowych trzymiejscowych samolotów torpedowo-bombowych (VTB), również trzymiejscowymi samolotami torpedowo-bombowymi, ale przystosowanymi do wypełniania zadań rozpoznawczych (VTSB). W tym celu "Bureau of Aeronautics" zwróciło się do kilku wytwórni o przedstawienie wstępnych projektów jednomiejscowych, pokładowych samolotów typu VBT, a 7 września 1943 roku podjęło decyzję, aby seryjny SB2D (oznaczony jako SB2D-1) przekształcić w jednomiejscową wersję torpedowo-bombową. Było to o tyle prostsze, że samolot pomimo tego, że zawiódł całkowicie jako pokładowy bombowiec, znalazł się już w produkcji seryjnej. Jedyną możliwością uratowania zaangażowanych w jego projekt i budowę sił i środków było zmodyfikowanie samolotu do wersji jednomiejscowej.
Projekt.
Do przebudowy został wyznaczony egzemplarz seryjny SB2D-1 o numerze BuNo 04959. Usunięto obydwie wieżyczki strzeleckie, system przeciwoblodzeniowy oraz kabinę strzelecką, a otwór po owiewce zakryto blachą. Na grzbiecie kadłuba, w celu polepszenia stateczności maszyny, przed usterzeniem pionowym zamontowano dużą płetwę grzbietową. Nowa konstrukcja otrzymała oznaczenie BTD Destroyer. Gotowy prototyp XBTD-1 rozpoczął próby w powietrzu 15 grudnia 1943 roku. Samolot zachowywał się w locie lepiej niż swój poprzednik, jednak nie był wolny od poważnych wad. Próby przeprowadzone przez marynarkę w Naval Air Station Patuxent River wykazały, że samolot nadal ma problemy ze statecznością wzdłużną podczas podchodzenia do lądowania. Było to o tyle istotne, że maszyny miały operować z pokładu lotniskowców, gdzie wietrzna pogoda zakłócająca lądowanie samolotów była na porządku dziennym. W takich warunkach nieefektywnie działał równie ster kierunku, powiększenie jego powierzchni poprzez zwiększenie jego cięciwy nie poprawiło istotnie sytuacji. Samolot miał również poważną wadę, która była przyczyną fiaska budowy wersji SB2D – zbyt duży rozbieg, co eliminowało go z pokładów lotniskowców. Sytuacji nie zmieniło zainstalowanie czterołopatowego śmigła Curtiss Elektric. Próba uratowania rozpoczętej już praktycznie produkcji seryjnej SB2D-1, zmodernizowaniem maszyn do wersji BTD-1, zakończyła się fiaskiem i wybudowano zaledwie 28 samolotów seryjnych.
BTD-2.
Jeszcze jednym wariantem mającym poprawić osiągi maszyny, umożliwiając jej tym samym efektywne wykonywanie zadań z pokładu lotniskowców, był samolot, w którym zamontowano napęd hybrydowy. Obok standardowego silnika gwiazdowego, zastosowano również silnik turboodrzutowy Westinghouse J30 ze sprężarką osiową zamontowany w tyle kadłuba. Pierwszy lot tak zmodyfikowanej wersji odbył się w maju 1944 roku. Napęd odrzutowy znacząco nie poprawił osiągów maszyny, a skomplikował obsługę samolotu.
Konstrukcja.
Destroyer był wolnonośnym, jednoosobowym, całkowicie metalowym średniopłatem. Trójpodporowe, chowane podwozie z przednim podparciem. Do napędu użyto 18-cylindrowego, chłodzonego powietrzem silnika Wright R-3350-14 w układzie podwójnej gwiazdy napędzającego trójłopatowe śmigło o zmiennym skoku. Usterzenie klasyczne, składane skrzydła w celu możliwości hangarowania samolotu na pokładach lotniskowców.
Uzbrojenie.
Samolot uzbrojony był w dwa działka kalibru 20 mm zamontowane w skrzydłach. Mógł przenosić do 1451 kg bomb lub dwie torpedy w komorze bombowej.

</doc>
<doc id="2312712" url="https://pl.wikipedia.org/wiki?curid=2312712" title="Hrabstwo Murchison">
Hrabstwo Murchison

Hrabstwo Murchison - obszar samorządu terytorialnego w zachodniej części stanu Australia Zachodnia. Liczy 110 stałych mieszkańców (2006), co daje mu pozycję najmniejszej pod względem ludności jednostki samorządu w całej Australii. Zajmuje przy tym 41 173 km2 powierzchni, czyli więcej niż np. całe województwo mazowieckie. 
Na terenie hrabstwa nie ma miejscowości o zwartej zabudowie, skupiskami ludzkimi są tylko rozrzucone po całym jego obszarze wielkopowierzchniowe gospodarstwa rolne, zajmujące się głównie hodowlą owiec. Wyjątkiem jest Murchison Settlement, zbudowane specjalnie jako siedziba władz hrabstwa i miejsce spotkań mieszkańców z różnych jego części. Na stałe nie mieszka tam jednak nikt poza personelem zlokalizowanych tam instytucji. Najbliższym miasteczkiem jest Mullewa, położona ok. 200 km od stolicy hrabstwa, lecz znajdująca się już w granicach sąsiedniego hrabstwa Mullewa.

</doc>
<doc id="2312717" url="https://pl.wikipedia.org/wiki?curid=2312717" title="Zygmunt Vetulani (dyplomata)">
Zygmunt Vetulani (dyplomata)

Zygmunt Vetulani (ur. 4 marca 1894 w Sanoku, zm. 25 października 1942 w Rio de Janeiro) – polski ekonomista, dyplomata, urzędnik konsularny i państwowy.
Kierownik konsulatu Rzeczypospolitej w Ostrawie i Bukareszcie, radca handlowy w Konstantynopolu, radca i kierownik Referatu Środkowej Europy w Ministerstwie Spraw Zagranicznych, konsul generalny RP w Badgadzie i Rio de Janeiro.
Życiorys.
Urodził się 4 marca 1894 w Sanoku. Był najstarszym synem z małżeństwa Romana Vetulaniego, profesora gimnazjalnego i Elżbiety z Kunachowiczów. Był bratem Adama, Tadeusza, Marii i Elżbiety. Rodzina Vetulanich zamieszkiwała w Sanoku przy ulicy Floriańskiej, potem w Willi Zaleskich przy placu św. Jana. Zygmunt Vetulani kształcił się w C. K. Gimnazjum w Sanoku. Podczas nauki otrzymywał stypendia: w 1909 jako uczeń V klasy (stypendium z fundacji Chlebowskiego), oraz w 1911. W 1912 w Sanoku zdał z odznaczeniem egzamin dojrzałości. Był tam jednym z pierwszych członków ruchu skautowego, został członkiem tajnego „oddziału ćwiczebnego” im. Hetmana Stanisława Żółkiewskiego, założonego w listopadzie 1909 przez działaczy Organizacji Młodzieży Niepodległościowej „Zarzewie”, od 1911 jako jawna Drużyna Skautowa im. hetmana Stanisława Żółkiewskiego – Ex ossibus ultor. W sanockim harcerstwie pełnił funkcję plutonowego. Był członkiem sanockiego gniazda Polskiego Towarzystwa Gimnastycznego „Sokół” od 1912. Na początku XX wieku Vetulaniowie zamieszkiwali w Sanoku przy ulicy Podgórze w domu pod numerem konskrypcyjnym 284.
Ukończył studia na Akademii Eksportowej ("Exportakademie") w Wiedniu. Podczas studiów, w kwietniu 1914 został wybrany prezesem zarządu koła polskich słuchaczy tej uczelni, pod nazwą „Ognisko”. Przebywając w Warszawie na praktyce wakacyjnej po wybuchu I wojny światowej został internowany i deportowany do Astrachania. Na terenie Rosji został dyrektorem huty szkła w Sławińsku i profesorem Wyższej Szkoły Handlowej w Charkowie. Po powrocie do Polski w 1919 w niepodległej II Rzeczypospolitej był urzędnikiem Ministerstwa Spraw Zagranicznych w Warszawie od 10 lipca 1919 do 1 marca 1920 (jako dietariusz w Departamencie Konsularnym, pracownik kontraktowy od 1 września 1919, prowizoryczny referent od 15 września 1919). Następnie przeszedł do służby dyplomatycznej MSZ. Pełnił służbę w Przedstawicielstwie RP w Wiedniu od 1 marca do 1 listopada 1920 (tytularny wicekonsul), wicekonsul w Królewcu od 1 listopada 1920 do 26 września 1921, konsul w Ostrawie od 26 września 1921 do 26 marca 1926 (w 1924 został awansowany na konsula drugiej klasy, a w połowie tego roku uznany przynależnym do gminy Sanok). Następnie radca handlowy w Konstantynopolu od 26 marca 1926 do 1 czerwca 1930, konsul i kierownik konsulatu w Bukareszcie od 1 czerwca 1930 do 30 czerwca 1935. Następnie od 30 czerwca 1935 był radcą w departamencie Polityczno-Ekonomicznym MSZ. W 1938 był kierownikiem Referatu Środkowej Europy w Wydziale Wschodnim MSZ. Pod koniec lat 30. zasiadał w sądzie koleżeńskim Stowarzyszenia „Samopomoc Urzędników Polskiej Służby Zagranicznej”. Z dniem 1 maja 1939 w randze radcy MSZ został przydzielony do Radcy Ekonomicznego.
Później pełnił funkcję konsula generalnego w Bagdadzie od 1939 do 1940. Uchodził za wytrawnego negocjatora, w okresie międzywojennym negocjował traktat handlowy pomiędzy Polską i Turcją oraz między Polską i Rumunią. Publikował prace i artykuły z zakresu gospodarki i ekonomii, podczas pobytu w Brazylii także w języku portugalskim. Był inicjatorem wydawnictwa propagandowego o Polsce w języku tureckim pt. "Bogünki Lehistan" (1928, Stambuł). 
Był członkiem honorowym Macierzy Ziemi Cieszyńskiej od 1926 roku. Należał do warszawskiego Koła Harcerzy z Czasów Walk o Niepodległość.
Prywatnie interesował się filatelistyką. Jego żoną była Stanisława Leśniewska (zm. 1964), z którą miał córkę Wandę (1921–1987). Przed II wojną światową zamieszkiwali przy ulicy Chmielnej w Warszawie.
Po wybuchu II wojny światowej w 1940 został odwołany z pełnionego stanowiska w Bagdadzie i przeniesiony do biura szyfrów Ministerstwa Spraw Zagranicznych polskiego rządu na uchodźstwie w Angers, gdzie trafił z żoną i córką. Po kampanii francuskiej i klęsce Francji z czerwca 1940 wyjechał z żoną i córką do Brazylii. Tam w Rio de Janeiro został konsulem oraz podjął pracę w Instytucie Badania Kryształu Górskiego. Zmarł 25 października 1942 w Rio de Janeiro w wyniku obrażeń odniesionych w wypadku.
Publikacje.
Opracowano na podstawie materiału źródłowego.
Upamiętnienie.
Podczas procesu zmian nazw ulicy w Sanoku w maju 1989 zaproponowano nazwanie jednej z odnóg ulicy Wincentego Witosa w dzielnicy Dąbrówka „ulicą Vetulanich”. Ulica pod taką nazw w ww. dzielnicy widnieje w źródłach urzędowych z 1990, jednak współcześnie nie ma już jej w wykazie ulic miasta Sanoka.

</doc>
<doc id="2312722" url="https://pl.wikipedia.org/wiki?curid=2312722" title="Zygmunt Vetulani">
Zygmunt Vetulani



</doc>
<doc id="2312725" url="https://pl.wikipedia.org/wiki?curid=2312725" title="Wesele Bachusa i Ariadny">
Wesele Bachusa i Ariadny

Wesele Bachusa i Ariadny () – obraz włoskiego malarza Jacopa Tintoretta.
Jedno z czterech płócien tworzących cykl alegoryczny, mający sławić i wychwalać cnoty wenecjan. Na cykl składają się obrazy "Kuźnia Wulkana", "Merkury i Gracje", "Pallada odtrącająca Marsa" oraz "Wesele Bachusa i Ariadny". Dzieła powstały w latach 1577–1578 i zostały przeznaczone na ozdobienie przedsionka sali zgromadzeń najwyższego gremium rządowego, zwanego Anticollegio. Sala posiada bogato zdobione sklepienie stiukowe powstałe w latach 1576–1577 autorstwa Andrea Palladio. Pierwotnie sufit zdobiły freski Paola Veronesego, zostały one jednakże zmienione w XVII wieku i przedstawiają potęgę i zamożność Wenecji. W 1713 roku do miasta trafiło dzieło Veronesego "Porwanie Europy" i z tego powodu w sali Anticollegio wykonano nowe zdobienia. Cykl Tintoretto, wiszący pierwotnie na ścianach przeniesiono obok drzwi.
Przesłanie jakie zawierały cztery obrazy mitologiczne już w czasie ich powstania były niezwykle skomplikowane, a ich interpretacja dla wenecjan, jak i gości oczekujących w sali była bardzo niejednoznaczna i wymagała dużej wiedzy. Ich znaczenie było specjalnie objaśniane. Motyw tematu "Wesela Bachusa i Ariadny" został zaczerpnięty z mitologii greckiej. Mit opowiada o Ariadnie, która pomogła Tezeuszowi wyjść z labiryntu. Ten obiecał poślubić ją i zabrał do Aten. W drodze zatrzymali się na wyspie Naksos, gdzie Tezeusz porzucił kobietę. W tym samym czasie koło zrozpaczonej Ariadny przejeżdżał Dionizos i ujrzawszy ją zakochał się w niej, zabrał na Olimp i tam poślubił. Moment, gdy Tezeusz sam odpływa z Naksos, a Dionizos spotyka Ariadnę, ukazał w swoim dziele "Bachus i Ariadna" Tycjan. Tintoretto namalował kolejny etap: samotna Ariadna pozostawiona na plaży spotyka Bachusa, który wręcza jej pierścionek zaręczynowy. Nad kobietą bogini miłości Wenus trzyma wianek z gwiazd. Według tradycji był to pierwotnie złoty diadem, dar ślubny wykonany przez Hefajstosa, który później stał się konstelacją niebieską zwaną Koroną Północną. Według interpretacji włoskiego krytyka sztuki Carla Ridolfiego Ariadna symbolizuje Wenecję jako oblubienicę morza, a inny naukowiec Charles de Tolnay uważał, iż są to mistyczne zaślubiny Wenecji z morzem.

</doc>
<doc id="2312726" url="https://pl.wikipedia.org/wiki?curid=2312726" title="Puchar Anglii w piłce nożnej (1889/1890)">
Puchar Anglii w piłce nożnej (1889/1890)

W sezonie 1889-1890 odbyła się 19. edycja Pucharu Anglii. Zwycięzcą turnieju został, po raz czwarty w swojej historii, Blackburn Rovers, który pokonał w finale na Kennington Oval The Wednesday 6:1.
Finał.
Mecz finałowy odbył się w sobotę 29 marca 1890 roku na stadionie Kennington Oval w Londynie. 

</doc>
<doc id="2312728" url="https://pl.wikipedia.org/wiki?curid=2312728" title="Aprilia RS 50">
Aprilia RS 50

Aprilia RS 50 – motorower firmy Aprilia będący repliką sportowych motocykli RS 125 i RSV 1000, odnoszących sukcesy w MotoGP.
Pierwsza generacja (Extrema).
Aprilia RS 50 to następca modelu AF1 50. Zastosowano początkowo silnik Minarelli AM5 (modele extrema), chłodzony cieczą i uruchamiany rozrusznikiem elektrycznym. Sylwetka niewątpliwie przypominała duże sportowe motocykle, co było dużym atutem. Jak na swoje czasy sylwetka pojazdu była modna, przetrwała również próbę czasu - do dzisiaj jest równie popularna. Motorower wyposażono w stalową ramę, jednoramienny wahacz tylny z progresywnym układem dźwigniowym zawieszenia, trzyramienne felgi i układ hamulcowy firmy Brembo.
W 1996 roku wprowadzono nowy kształt przedniej owiewki wraz z nową lampą.
Druga generacja.
Aprilia RS 50 drugiej generacji przeszła gruntowną zmianę stylizacyjną. Owiewki boczne całkowicie zakrywają jednostkę napędową. Siedzenie pasażera wraz z tylną częścią pojazdu otrzymało obły kształt. Te dwie cechy są powodem do krytyki, podkreślają pseudosportowy charakter małej pięćdziesiątki. Motorower otrzymał nową odlewaną aluminiową ramę, zastosowano zwykły dwuramienny wahacz tylny z pojedynczym elementem resorująco-tłumiącym (monoshock). W nowym modelu zastosowano silnik Minarelli AM6 z sześciostopniową skrzynią biegów. Nowy układ hamulcowy jest bardzo wydajny, trzeba zwrócić uwagę na przedni hamulec - bardzo łatwo zablokować przednie koło.
W 2003 roku motorower zmodyfikowano w celu uzyskania normy emisji spalin Euro 2. Zastąpiono prosty gaźnik Dellorto SHA 14/12 bardziej precyzyjnym Dellorto PHBN 16, różniący się przede wszystkim tym, że posiada iglicę i dyszę wolnych obrotów.
Trzecia generacja.
Trzecia generacja to wielki skok konstrukcyjny i techniczny. W wyniku włączenia firmy Aprilia do koncernu Piaggio w 2003 roku, nowy model został zunifikowany z innym pojazdem produkowanym przez grupę Piaggio - Derbi GPR 50. Wykorzystano z niego 90% podzespołów. Zauważalne są tylko niewielkie zmiany stylistyczne - głównie w kształcie owiewek, przedniej lampy oraz licznika. Aprilia zastosowała w swoim najmniejszym modelu wiele nowoczesnych rozwiązań technicznych, dotychczas znanych z motocykli wyścigowych klasy Superbike, na co można zwrócić szczególną uwagę. Jest to bardzo lekka aluminiowa rama, aluminiowy wahacz tylny, odwrócone teleskopy przednie firmy Marzocchi, układ hamulcowy firmy AJP - radialnie mocowany przedni zacisk hamulcowy i radialna pompa hamulcowa. Smaku dodają ledowe kierunkowskazy, końcówka wydechu umieszczona pod siedzeniem, cyfrowo-analogowy licznik oraz agresywna stylistyka o ostrych liniach. Jednostka napędowa to silnik Piaggio D50B1 spełniający normę emisji EURO 2, powstały w wyniku zmodernizowania przez Piaggio silnika Derbi. 
Aprilia RS4 50.
Aprilia RS4 50 to model produkowany obok modelu RS 50. Różni się przede wszystkim nową stylizacją, owiewkami z częściowo widocznym silnikiem oraz ramą.
Aprilia Tuono 50.
Aprilia Tuono 50 to motorower typu Naked bike, produkowany na bazie modelu RS 50. Główne różnice to brak bocznych owiewek silnika, zamiast nich zostały zastosowane drobne osłony maskujące niektóre elementy wyposażenia silnika (np. korek wlewu płynu chłodzącego). Przednia owiewka przypomina przód modelu RS 50. Zastosowano klasyczną kierownicę wraz ze zmienionymi przełącznikami oraz lusterkami. Siedzenie pasażera ma płaski kształt.
Model Tuono 50 jest bardzo rzadko spotykany w Polsce - większość egzemplarzy trafiła dzięki importowi z innych krajów.

</doc>
<doc id="2312731" url="https://pl.wikipedia.org/wiki?curid=2312731" title="Parafia Ewangelicko-Reformowana w Żychlinie">
Parafia Ewangelicko-Reformowana w Żychlinie

Parafia ewangelicko-reformowana w Żychlinie – zbór ewangelicko-reformowany działający w Żychlinie. W 2018 liczył około 50 wiernych.
Historia.
Jest to najstarsza parafia ewangelicko-reformowana w Polsce, funkcjonująca do dziś. Jej początki należy wiązać z ufundowaniem przez Piotra i Katarzynę Żychlińskich w 1610 r. drewnianego kościoła. W połowie XVIII w. dobra żychlińskie przeszły w posiadanie rodziny Bronikowskich, którzy stali się nowymi patronami zboru. Za ich czasów i w I połowie XIX w. zostały zbudowane wszystkie istniejące do dziś nieruchomości parafialne. W l. 1821-1822 wzniesiono nowy, murowany budynek kościoła oraz plebanię i dzwonnicę. Założono także nowy cmentarz ewangelicki.
Znajduje się tutaj zwarty, zabytkowy zespół architektoniczny, składający się z kościoła, dzwonnicy, cmentarza, plebanii i mauzoleum.
Lapidarium.
Na terenie przykościelnym w latach 1985-1991 zostało urządzone lapidarium, w którym zgromadzono prawie 70 nagrobków i płyt epitafijnych. Najstarsza płyta nagrobna pochodzi z dawnego cmentarza ewangelickiego w Łagiewnikach koło Gniezna, z miejsca pochówku kalwinisty o nazwisku Latalski, zmarłego w 1565 r. Wśród zgromadzonych zabytków znajdują się również płyty upamiętniające m.in. Szkotów. Szkockie płyty pochodzą z ewangelickiego kościoła w Wielkanocy koło Miechowa. Po upadku zboru w Wielkanocy znajdujące się tam nagrobki i epitafia przewieziono do zboru kalwińskiego w Sielcu koło Staszowa, gdzie w latach 60. XX wieku zostały zdewastowane. Uratowane pozostałości przewieziono do Żychlina. Epitafia Szkotów są cennymi zabytkami upamiętniającymi szkocką imigrację. Na każdej płycie epitafijnej wyryty jest herb zmarłej osoby, który – jak wszystkie pozostałe – znajduje się w „Public Register of All Arms and Bearings in Scotland”, czyli w spisie oficjalnie zatwierdzonych herbów szkockich.

</doc>
<doc id="2312734" url="https://pl.wikipedia.org/wiki?curid=2312734" title="Muzeum Memlinga">
Muzeum Memlinga

Muzeum Memlinga (hol. Memling in Sint-Jan) – muzeum ulokowane w średniowiecznym budynku byłego Szpitala św. Jana (hol. "Sint-Janshospitaal") w Brugii, jednym z najstarszych zachowanych budynków szpitalnych w Europie. 
Zgromadzone eksponaty muzealne (meble, wyroby ze srebra, naczynia cynowe, a także obrazy i posągi) dają pogląd na działalność średniowiecznego szpitala. W jego kaplicy eksponowanych jest sześć arcydzieł Hansa Memlinga, w tym relikwiarz św. Urszuli. Cennym zabytkiem jest też zachowana stara apteka oraz ogród zielny.
Historia.
Pierwsza wzmianka o szpitalu św. Jana pochodzi z 1188 roku. W latach 1473–1475 został rozbudowany. Dobudowano do niego wówczas kaplicę. W XV w. był jednym z czterech szpitali w Brugii. Jako szpital funkcjonował do 1978. Posadzka wewnątrz znajduje się metr poniżej poziomu ulicy, wskazując na kolejne jej nadbudowy w ciągu stuleci. 
Całości założenia dopełnia szpitalny dziedziniec, zachowujący klimat średniowiecznej Brugii, począwszy do ogrodu, a na szczytach dachów otaczających go budynków skończywszy.
Kolekcja Memlinga.
W kaplicy szpitalnej wystawionych jest sześć arcydzieł pochodzącego z Niemiec Hansa Memlinga. Cztery z nich były wykonane specjalnie dla kaplicy.
Tryptyk Mistyczne zaślubiny św. Katarzyny.
Tryptyk ołtarzowy "Mistyczne zaślubiny św. Katarzyny", znany też jako "Tryptyk św. Jana Chrzciciela i św. Jana Ewangelisty" (zach.-flam. "Triptiek van Johannes de Doper en Johannes de Evangelist" lub "Sint-Jansaltaarstuk") – tryptyk namalowany w latach 1474–1479 dla ołtarza głównego w Kaplicy św. Jana. Największe i najbardziej wyszukane dzieło Memlinga. Symboliczny gest Jezusa wkładającego pierścień ślubny na palec św. Katarzyny z Aleksandrii sprawił, iż dzieło otrzymało na wiele lat tytuł: "Mistyczne zaślubiny św. Katarzyny". Niemniej jednak poświęcone jest ono Najświętszej Maryi Pannie i dwóm św. Janom. Razem z "Sądem Ostatecznym" z Gdańska (1467) i "Ołtarzem Męki Pańskiej" z Lubeki (1491) należy do trzech największych tryptyków namalowanych przez Memlinga. Części dzieła:
Tryptyk Floreins.
"Tryptyk Floreins" – powstały ok. 1479 na zamówienie Jana Floreinsa, przeznaczony do jego prywatnego ołtarza; olej na desce (46,3 x 57,4 cm – panel centralny; lewy i prawy panel – 48 x 25 cm):
Ten niewielki tryptyk stanowi zmniejszoną wersję wielkiego dzieła "Pokłon Trzech Króli" powstałego w 1470, a znajdującego się w muzeum Prado. Kompozycja środkowej części obrazu wykazuje związek ze środkową częścią tryptyku św. Kolumbana Rogiera van der Weydena. Akcja dzieła rozgrywa się wewnątrz ruiny, oddzielającej plan pierwszy od tła obrazu. W centrum siedzi Najświętsza Maryja Panna z Dzieciątkiem, obok niej, z lewej strony, klęczy książę Burgundii Karol Śmiały a za nim ubrany w czarny habit Jan Floreins z książką w ręku. W osobie króla klęczącego z prawej strony przedstawiony został książę Filip III Dobry, zaś siebie samego Hans Memling umieścił w oknie.
Portret młodej kobiety.
"Portret młodej kobiety" z 1480 – jedyny zachowany portret pędzla Memlinga, przedstawiający pojedynczy wizerunek kobiety. Jest on jednocześnie portretem zamożnej flamandzkiej mieszczki ostatnich dekad XV w. Obraz jest znany również pod nazwą "Sibylla Sambetha" zgodnie ze znajdującą się na nim inskrypcją.
Dyptyk Maartena van Nieuwenhove.
"Dyptyk Maartena van Nieuwenhove": "Madonna z Dzieciątkiem" (lewe skrzydło) i "Portret Maartena van Nieuwenhove" (prawe skrzydło) – dyptyk z 1487 roku, olej na desce (44,7 x 33,5 cm). Panel lewy ukazuje Madonnę z Dzieciątkiem a prawy jest portretem donatora Maartena van Nieuwenhovena, szlachcica z Brugii. Dzieło pochodzi z tego samego roku co tryptyk Portinarich i jest powiązane z nim stylowo i typologicznie. Oprócz przykładu z Chicago jest to jedyny dyptyk portretowy, który przetrwał nienaruszony. Maryja i Dzieciątko Jezus są podobne do swych odpowiedników z obrazu św. Kolumbana Rogiera van der Weydena, jednak w stosunku do nich jest wydaja się być bardziej ożywione a ich gesty bardziej naturalne. Dzieciątko Jezus, ukazane w podobnej pozie jak na obrazie van der Weydena, sięga śmielej po symbolizujące grzech pierworodny jabłko, trzymane przez Matkę; gest ten ma wyrażać jego zgodę na późniejszą mękę, niezbędną, żeby zbawić ludzkość.
Panel ten jest mistrzowskim nawiązaniem do bogatej, aluzyjnej symboliki, reprezentowanej w tradycji flamandzkiej przez van Eycka. Podobnie jak w obrazie Portret małżonków Arnolfinich również Memling umieścił w tle lustro odbijające Maryję z Dzieciątkiem a także postać przedstawionego oddzielnie na panelu prawym szlachcica, Maartena van Nieuwenhovema, który w sensie przenośnym staje się świadkiem całego wydarzenia a cały dyptyk – połączeniem sfery duchowej, boskiej i świeckiej – codziennego życia szlachcica z Brugii, którego nazwisko i wiek zostały uwiecznione na ramie obrazu.
Relikwiarz świętej Urszuli.
"Relikwiarz świętej Urszuli" (zach.-flam. "Schrijn van de H. Ursula") – relikwiarz z 1489 roku, zbudowany w formie tradycyjnego domu lub kaplicy z dwuspadowym dachem, z pozłacanego i pokrytego malowidłami drewna (87 x 33 x 91 cm). Obrazy znajdują się na jego dachu i na wszystkich bokach. Całość jest ozdobiona detalami charakterystycznymi dla późnego gotyku: pinaklami, szczytami, żabkami, kwiatonami, maswerkami i statuami. Malowidła na relikwiarzu nawiązują do legendy o św. Urszuli.
Choć dzieło zostało zamówione przez Szpital św. Jana, nie nosi żadnej inskrypcji ani sygnatury, co mogło tłumaczyć się tym, iż było eksponowane tylko w uroczystość św. Urszuli a także tym, że ma charakter czysto liturgiczny. Memlingowi zlecono dekoracje nowego relikwiarza, do którego 21 października 1489 przeniesiono szczątki świętej. Przedtem trzymano je prawdopodobnie w XIV-wiecznej szkatułce, która również się zachowała.
Tryptyk Adriaana Reinsa.
"Tryptyk Adriaana Reinsa" – tryptyk z 1480, olej na desce (43,8 x 35,8 cm – część centralna; skrzydła boczne –45,3 x 15,3 cm):
Ten niewielki tryptyk to druga nastawa ołtarzowa zamówiona u Memlinga przez zakonnika ze szpitala św. Jana; pierwszą był Tryptyk Floreins. Donator dzieła został zidentyfikowany jako Adriaan Reins na podstawie inicjałów AR na ramie oraz na figurze św. Adriana na lewym skrzydle. Reins został przyjęty do zakonu w 1479 a zmarł w 1490.

</doc>
<doc id="2312736" url="https://pl.wikipedia.org/wiki?curid=2312736" title="Fizyka molekularna">
Fizyka molekularna

Fizyka molekularna – dział fizyki zajmujący się badaniem i wyjaśnianiem struktury i własności fizycznych cząsteczek, natury wiązań chemicznych oraz ich funkcji i roli w układach fizycznych, chemicznych i biologicznych.
W doświadczalnej fizyce molekularnej kluczową rolę odgrywają liczne i różnorodne metody spektroskopowe. W porównaniu z fizyką atomową, fizyka molekularna cechuje się wyższym poziomem złożoności, choćby ze względu na występowanie w cząsteczkach wewnętrznych stanów oscylacyjnych i rotacyjnych.
Fizyka molekularna jest blisko powiązana z chemią kwantową, a granice między nimi nie są ściśle zdefiniowane.

</doc>
<doc id="2312740" url="https://pl.wikipedia.org/wiki?curid=2312740" title="Alforjas">
Alforjas

Alforjas – wymarły rodzaj lądowych roślinożernych ssaków z rodziny wielbłądowatych (Camelidae). Ssak ten żył 5 milionów lat temu. W rodzaju "Alforjas" jest jeden gatunek – "Alforjas taylori". Jedyny przedstawiciel "Alforjas" ważył 623,3 kg.

</doc>
<doc id="2312741" url="https://pl.wikipedia.org/wiki?curid=2312741" title="Brahima Cissé">
Brahima Cissé

Brahima Cissé (ur. 10 maja 1977) – burkiński piłkarz grający na pozycji obrońcy.
Kariera klubowa.
Karierę piłkarską Cissé rozpoczął w klubie USFA Wagadugu. W 1995 roku zadebiutował w jego barwach w burkińskiej pierwszej lidze. Grał w nim do 2002 roku i wraz z USFA wywalczył mistrzostwo kraju w 1998 roku, a także Puchar Burkiny Faso (2002), Puchar Liderów (1996) i Superpuchar Burkiny Faso (1998, 2000).
W 2002 roku Cissé odszedł z USFA do marokańskiego Maghrebu Fez. Grał w nim przez dwa sezony i w 2004 roku wrócił do USFA.
Kariera reprezentacyjna.
W reprezentacji Burkiny Faso Cissé zadebiutował w 1996 roku. W tym samym roku został powołany do kadry na Puchar Narodów Afryki 1996, jednak nie rozegrał na nim żadnego meczu. W 2000 roku wystąpił w 1 meczu Pucharze Narodów Afryki 2000, z Senegalem (1:3). W 2002 roku był powołany do kadry na Puchar Narodów Afryki 2002. Zagrał na nim w 3 meczach: z Republiką Południowej Afryki (0:0), z Marokiem (1:2) i z Ghaną (1:2). W kadrze narodowej grał do 2003 roku.

</doc>
<doc id="2312742" url="https://pl.wikipedia.org/wiki?curid=2312742" title="Brahima Cisse">
Brahima Cisse



</doc>
<doc id="2312748" url="https://pl.wikipedia.org/wiki?curid=2312748" title="Oscar Andrén">
Oscar Andrén

Oscar Fredrik Andrén (ur. 7 listopada 1899 w Sztokholmie, zm. 11 września 1981 w Sztokholmie) – szwedzki bokser, medalista mistrzostw Europy.
W roku 1924 wziął udział w Igrzyskach Olimpijskich 1924 w Paryżu gdzie zajął czwarte miejsce w kategorii koguciej przegrywając walkę o brązowy medal z Jeanem Cesem z Francji.
W Mistrzostwach Europy 1925 w Sztokholmie zdobył złoty medal pokonując w finale wagi piórkowej Jacoba Domgörgena z Niemiec.

</doc>
<doc id="2312752" url="https://pl.wikipedia.org/wiki?curid=2312752" title="Halowe Mistrzostwa Polski Seniorów w Lekkoatletyce 1955">
Halowe Mistrzostwa Polski Seniorów w Lekkoatletyce 1955

Nieoficjalne Zimowe Mistrzostwa Polski Seniorów w Lekkoatletyce – zawody sportowe, które rozegrano 27 i 28 lutego 1955 w Warszawie. Anonsowane w prasie jako zimowe lub halowe mistrzostwa Polski, ostatecznie nie są uznane przez Polski Związek Lekkiej Atletyki za oficjalne; nazywa się je w literaturze przedmiotu ogólnopolskim zawodami centralnymi. W związku z tym pomija się je w oficjalnej numeracji halowych mistrzostw Polski.
Odbyły się w hali Akademii Wychowania Fizycznego w Warszawie. W programie zawodów pominięto biegi średnie i długie, natomiast na stadionie AWF rozegrano rzut dyskiem i rzut młotem. Ponadto rozegrano nietypową konkurencję – trójskok kobiet z miejsca.
Uczestnicy mistrzostw poprawiali siedem razy halowe rekordy Polski oraz jeden wyrównali. Poza finałami rekordy pobili Janina Słowińska w półfinale biegu na 80 m ppł z czasem 12,0 (powtórzonym w finale) oraz Stanisław Kardaś kolejno w biegu eliminacyjnym (11,2) i półfinałowym (11,1) w biegu na 80 m ppł. Ten ostatni wynik Kardaś powtórzył w finale. W biegu na 80 m w kolejnych półfinałach Marian Foik i Emil Kiszka wygrywali swoje biegi, wyrównując rekord Polski czasem 8,8. Elżbieta Krzesińska poza swoim finałowym skokiem na odległość 5,74 w skoku w dal, oddała wcześniej jeszcze trzy skoki lepsze od poprzedniego rekordu (5,45, 5,61, 5,66)

</doc>
<doc id="2312753" url="https://pl.wikipedia.org/wiki?curid=2312753" title="Stanisław Szober">
Stanisław Szober

Stanisław Józef Leonard Szober (ur. 6 listopada 1879 w Warszawie, zm. 29 sierpnia 1938 tamże) – polski językoznawca i pedagog, leksykograf.
Życiorys.
W 1898 zdał maturę. Studia ukończył w 1903. Od 1903 pracował jako nauczyciel w szkołach Warszawy (np. gimnazjum im. Stanisława Staszica, seminarium im. Stanisława Konarskiego). W 1909 uzyskał tytuł naukowy odpowiadający habilitacji na uniwersytecie w Moskwie. Wykładowca języka polskiego na Wydziale Humanistycznym Towarzystwa Kursów Naukowych w Warszawie (1907-1908, 1912-1918).
Jako ochotnik służył w 201 pułku artylerii polowej. Był pracownikiem Komisji Słownikowej Tymczasowej Rady Stanu. Od 1919 do 1929 był profesorem Uniwersytetu Warszawskiego wykładając język polski. W 1929 został kierownikiem Katedry Językoznawstwa Indoeuropejskiego.
Należał do Towarzystwa Naukowego Warszawskiego. Był prezesem Towarzystwa Krzewienia Poprawności i Kultury Języka. Współpracował z Towarzystwem Popierania Polskiej Twórczości Literackiej. W 1938 został członkiem Polskiej Akademii Umiejętności. Autor „Słownika ortoepicznego” (1937), w późniejszych wydaniach (pod redakcją Witolda Doroszewskiego) pod nazwą „Słownik poprawnej polszczyzny” (1958).
Zmarł 29 sierpnia 1938. Został pochowany 1 września 1938 na cmentarzu Powązkowskim w Warszawie (kwatera 177 wprost-1/2-4/5). Pogrzeb prowadził ks. prof. Jan Stawarczyk.
Upamiętnienie.
Od 25 października 1976 r. naukowiec jest patronem ulicy na terenie obecnej dzielnicy Bemowo w Warszawie.

</doc>
<doc id="2312759" url="https://pl.wikipedia.org/wiki?curid=2312759" title="Rowen">
Rowen

Rowen - mała wioska na zachodnich zboczach doliny Conwy w hrabstwie Conwy w północnej Walii. Leży przy drodze B5106, między Dolgarrog i Conwy. W ostatnich czasach nazwa wsi była pisana różnie np. jako "Rowen", "Ro-wen" i "Roewen".
Afon Roe, która jest dopływem rzeki Conwy, przepływa przez wieś. Dopływem Afon Roe jest Afon Tafolog, która przepływa przez wschodnie stoki Drum, szczytu w górach Carneddau. 
We wsi znajduje się sklep, pub i mała szkoła podstawowa. Znajduje się tam również schronisko młodzieżowe w odległości mili na zachód od wsi.
W przeszłości jednak wieś miała większe znaczenie. Znajdowały się w niej trzy młyny, kilka pubów i gospód. Miejscowość jest popularnym punktem wyjścia dla ludzi chodzących po górach w północnej Snowdonii, zwłaszcza w górach Carneddau. W pobliżu znajdują się trasy drogi rzymskiej i średniowieczny, XII-wieczny kościół Llangelynnin.

</doc>
<doc id="2312762" url="https://pl.wikipedia.org/wiki?curid=2312762" title="Nowy Dzień (program telewizyjny)">
Nowy Dzień (program telewizyjny)

Nowy Dzień (Nowy Dzień z Polsat News) – program, a zarazem pasmo kanału Polsat News. Jest emitowane również w Polsacie.
Prowadzący.
Źródło.
Wszyscy prowadzący przyjmują na zmianę rolę gospodarza pasma i prezenterów serwisów informacyjnych.
Emisja Informacji Polsat News.
Co pół godziny od 6:00 do 10:00.
W całym paśmie prowadzący nie zmienia się.

</doc>
<doc id="2312763" url="https://pl.wikipedia.org/wiki?curid=2312763" title="Puchar Anglii w piłce nożnej (1890/1891)">
Puchar Anglii w piłce nożnej (1890/1891)

W sezonie 1890-1891 odbyła się 20. edycja Pucharu Anglii. Zwycięzcą turnieju został, po raz piąty w swojej historii, Blackburn Rovers, który pokonał w finale na Kennington Oval Notts County 3:1.
Finał.
Mecz finałowy odbył się w sobotę 21 marca 1891 roku na stadionie Kennington Oval w Londynie. 

</doc>
<doc id="2312764" url="https://pl.wikipedia.org/wiki?curid=2312764" title="Tour of Bulgaria">
Tour of Bulgaria



</doc>
<doc id="2312765" url="https://pl.wikipedia.org/wiki?curid=2312765" title="Penong">
Penong

Penong – miasto ("town") w Australii, w zachodniej części stanu Australia Południowa, na terenie zarządzanym przez Outback Areas Community Development Trust, położone na równinie Nullarbor, ok. 15 km na północ od wybrzeża Wielkiej Zatoki Australijskiej. W 2006 roku miasto liczyło 215 mieszkańców.
Przez miasto przebiega droga Eyre Highway.

</doc>
<doc id="2312773" url="https://pl.wikipedia.org/wiki?curid=2312773" title="Mirosław Ryszard Makowski">
Mirosław Ryszard Makowski

Mirosław Ryszard Makowski (ur. 27 września 1952 w Warszawie) – polski projektant, fotograf, dziennikarz, blogger. Syn malarza Zbigniewa Makowskiego.
W 1977 ukończył studia na Wydziale Historii Uniwersytetu Warszawskiego (dyplom u Aleksandra Gieysztora).
W latach 70. i 80. XX w. fotoreporter w miesięczniku „Jazz” i „Magazyn Muzyczny”. W latach 1988–1989 redaktor miesięcznika muzycznego „Non Stop”. Projektant okładek płyt i kaset wykonawców polskiej sceny rockowej, m.in. autor logotypu zespołu Dżem. W 1989 współorganizował festiwal w Jarocinie. W latach 1990–2011 prowadził własną firmę projektową. Jeden z narratorów filmu "Beats of Freedom – Zew wolności". Od 2003 stale współpracuje z czasopismem „Przegląd Filozoficzno-Literacki” (proj. okładek, wkładek, felietony o sztuce).

</doc>
<doc id="2312774" url="https://pl.wikipedia.org/wiki?curid=2312774" title="Mirosław Makowski">
Mirosław Makowski



</doc>
<doc id="2312775" url="https://pl.wikipedia.org/wiki?curid=2312775" title="Hay (Australia)">
Hay (Australia)

Hay – miasto ("town") w Australii, w południowej części stanu Nowa Południowa Walia, w hrabstwie Hay, położone w regionie Riverina, nad rzeką Murrumbidgee. W 2006 roku miasto liczyło 2636 mieszkańców.

</doc>
<doc id="2312777" url="https://pl.wikipedia.org/wiki?curid=2312777" title="Ya'ara">
Ya'ara



</doc>
<doc id="2312780" url="https://pl.wikipedia.org/wiki?curid=2312780" title="Uprawa ziemi">
Uprawa ziemi



</doc>
<doc id="2312781" url="https://pl.wikipedia.org/wiki?curid=2312781" title="Moisés Matias de Andrade">
Moisés Matias de Andrade

Moisés, właśc. Moisés Matias de Andrade (ur. 10 stycznia 1948 w Resende, zm. 26 sierpnia 2008 w Rio de Janeiro) – brazylijski piłkarz, występujący podczas kariery na pozycji obrońcy.
Kariera klubowa.
Moisés swoją piłkarską karierę rozpoczął w klubie Bonsucesso Rio de Janeiro w 1968. W latach 1968–1970 kolejno występował w CR Flamengo, Botafogo FR i ponownie w Bonsucesso. W latach 1971–1975 występował we CR Vasco da Gama. W barwach Vasco zadebiutował 8 sierpnia 1971 w zremisowanym 0-0 meczu ze Cearą Fortaleza zadebiutował w lidze brazylijskiej. Z Vasco zdobył mistrzostwo Brazylii w 1974. W latach 1976–1978 występował w Corinthians Paulista. Z Corinthians zdobył mistrzostwo stanu São Paulo – Campeonato Paulista w 1977. Łącznie w barwach "Timão" rozegrał 122 mecze. W latach 1978–1979 ponownie występował we Flamengo, z którym zdobył mistrzostwo stanu Rio de Janeiro – Campeonato Carioca w 1978. W 1979 występował w innym klubie z Rio – Fluminense FC, po czym na krótko występował we Francji w Paris Saint-Germain.
Ostatnim klubem w karierze Moisésa było Bangu AC, w którym występował w latach 1980–1982. W barwach Bangu 7 kwietnia 1982 w wygranym 2-1 meczu z Corinthians Moisés po raz ostatni wystąpił w lidze. Ogółem w latach 1971–1982 rozegrał w lidze 162 spotkania, w których strzelił 1 bramkę.
Kariera reprezentacyjna.
Jedyny raz w reprezentacji Brazylii Moisés wystąpił 21 czerwca 1973 w wygranym 1-0 towarzyskim meczu z reprezentacją ZSRR.
Kariera trenerska.
Po zakończeniu kariery piłkarskiej Moisés został trenerem. W latach 1983–1985 był trenerem swojego byłego klubu Bangu. Moisés poprowadził Bangu do największego sukcesu w jego historii w postaci wicemistrzostwa Brazylii 1985. Później trenował m.in. Santa Cruz Recife, Clube Atlético Mineiro czy portugalskim CF Os Belenenses.

</doc>
<doc id="2312784" url="https://pl.wikipedia.org/wiki?curid=2312784" title="Opieńka bezpierścieniowa">
Opieńka bezpierścieniowa

Opieńka bezpierścieniowa ("Armillaria tabescens" (Scop.) Emel) – gatunek grzybów z rodziny obrzękowcowatych ("Physalacriaceae").
Systematyka i nazewnictwo.
Pozycja w klasyfikacji według Index Fungorum: "Armillaria, Physalacriaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1772 r. Giovanni Antonio Scopoli, nadając mu nazwę "Agaricus tabescens". W 1916 r. mykolodzy Carleton Rea &amp; John Ramsbottom uznali go za odmianę opieńki miodowej. Obecną, uznaną przez Index Fungorum nazwę nadał mu w 1921 r. L. Emel.
Synonimy naukowe:
Nazwę polską podał Władysław Wojewoda w 2003 r.
Morfologia.
Średnicy 2–10 cm, początkowo płasko półkulisty z garbem na środku, następnie płaski. Brzeg kapelusza długi czas pozostaje podwinięty. Kolor rdzawobrązowy, ochrowobrązowy z ziarnistymi, drobnymi brązowymi łuseczkami, wyraźniej skupionymi pośrodku kapelusza.
Gęste, nieco zbiegające na trzon, najpierw kremowe, później brązowe.
Grubości do 1,5 cm i wysokości 5–15 cm, walcowaty, zagięty, pełny i włóknisty. U starszych okazów wydrążony albo z watowatym jednolitym wypełnieniem. Pod kapeluszem białawy i błyszczący, niżej w kolorze od ochrowobrązowego do brązowoczerwonego, u nasady ciemniejszy. Charakterystyczną cechą jest brak pierścienia.
W kapeluszu białawy, sprężysty i twardy w trzonie brązowy, włóknisty, twardy. smak i zapach niewyraźny.
Biały.
Występowanie i siedlisko.
Gatunek znacznie rzadszy, niż opieńka ciemna czy opieńka miodowa. W piśmiennictwie naukowym do 2003 r. na terenie Polski stwierdzono występowanie opieńki bezpierścieniowej tylko w Górach Świętokrzyskich i w Bieszczadach.
Rośnie zarówno na martwych, jak i żywych drzewach liściastych, głównie na bukach.
Gatunki podobne.
Przez grzybiarzy opieńka bezpierścieniowa często nie jest odróżniana od opieńki miodowej ("Armillaria mellea") lub opieńki ciemnej ("Armillaria ostoyae"). W dawnych atlasach grzybów zwykle opieńki miodowej nie odróżniano od opieńki ciemnej lub wszystkie te trzy gatunki określane były nazwą opieńka miodowa. Z punktu widzenia grzybiarzy nierozróżnianie tych gatunków nie ma większego znaczenia, gdyż wszystkie są jadalne. Opieńka miodowa ma kapelusz z bardzo drobnymi kosmkami, nieraz całkowicie nagi, natomiast opieńka ciemna ma na kapeluszu wyraźne, duże kosmki i występuje tylko na drzewach iglastych (głównie na świerku).

</doc>
<doc id="2312786" url="https://pl.wikipedia.org/wiki?curid=2312786" title="Wyndham (Australia Zachodnia)">
Wyndham (Australia Zachodnia)

Wyndham – miasto ("town") w Australii, w północno-wschodniej części stanu Australia Zachodnia, w hrabstwie Wyndham-East Kimberley, położone na wyżynie Kimberley, nad zatoką Cambridge, będące najbardziej na północ wysuniętą miejscowością stanu. W 2006 roku miasto liczyło 669 mieszkańców.
Pierwszym Europejczykiem, który w 1819 roku dotarł w okolice obecnego miasta był admirał Phillip Parker King. Wyndham założone zostało w 1885 roku, w rezultacie trwającej do 1888 roku gorączki złota w znajdującym się na południe Halls Creek, stając się portem i placówką handlową.

</doc>
<doc id="2312790" url="https://pl.wikipedia.org/wiki?curid=2312790" title="Wyndham">
Wyndham



</doc>
<doc id="2312791" url="https://pl.wikipedia.org/wiki?curid=2312791" title="Issa Zongo">
Issa Zongo

Issa Zongo (ur. 27 lipca 1980 w Abidżanie) – burkiński piłkarz grający na pozycji pomocnika.
Kariera klubowa.
Zongo urodził się w Wybrzeżu Kości Słoniowej i tam też rozpoczął karierę piłkarską. Jego pierwszym klubem w karierze był Satellite FC z Abidżanu. W jego barwach zadebiutował w pierwszej lidze iworyjskiej i w barwach Satellite grał w niej do 2003 roku. W 2001 roku wywalczył z nim wicemistrzostwo Wybrzeża Kości Słoniowej.
W 2004 roku Zongo przeszedł do klubu z Burkina Faso, ASFA Yennega z Wagadugu. Wraz z ASFA Yennega trzykrotnie wywalczył mistrzostwo Burkiny Faso w latach 2006, 2009 i 2010. W swojej karierze zdobył już także Puchar Burkiny Faso (2009) i Superpuchar Burkiny Faso (2009).
Kariera reprezentacyjna.
W reprezentacji Burkiny Faso Zongo zadebiutował w 2000 roku. W 2002 roku był powołany do kadry na Puchar Narodów Afryki 2002. Na nim był rezerwowym i nie rozegrał żadnego spotkania. W kadrze narodowej grał do 2002 roku.

</doc>
<doc id="2312792" url="https://pl.wikipedia.org/wiki?curid=2312792" title="Belfast Celtic F.C.">
Belfast Celtic F.C.

Belfast Celtic F. C. – irlandzki klub piłkarski, działający w latach 1891–1949. Zdobył 14 mistrzostw kraju i 8 razy triumfował w Pucharze.
Historia.
Belfast Celtic został nazwany na cześć szkockiego klubu Celticu. Założony został w 1891 roku i występował na stadionie Celtic Park w Belfascie, nazywanym przez kibiców "Paradise". Pierwszy tytuł zdobył w 1900 roku, kończąc rozgrywki z jednobramkową przewagą w tabeli nad lokalnym rywalem Linfieldem. Wtedy to nadano drużynie przydomek "The Mighty".
Niespokojna sytuacja polityczna w Irlandii w 1920 roku zmusiła zespół do wycofania się z rozgrywek. Belfast Celtic ponownie dołączył do ligi cztery lata później.
Pomimo tego, klub odnosił kolejne sukcesy i został mistrzem kraju cztery razy z rzędu. Zespół posiadał także piłkarzy występujących w kadrze narodowej.
26 grudnia 1948 roku doszło do ostatniego meczu drużyny. Na Windsor Park, w meczu towarzyskim Celtic zagrał z Linfieldem. Spotkanie zakończyło się remisem, a kibice Linfieldu zaatakowali kilku piłkarzy Celticu; jeden z nich – Jimmy Jones – został poturbowany i stracił przytomność Wkrótce po tym zajściu klub postanowił wycofać się z rozgrywek i niebawem został zlikwidowany.

</doc>
<doc id="2312793" url="https://pl.wikipedia.org/wiki?curid=2312793" title="Ryhor Waranicki">
Ryhor Waranicki

Ryhor Hauryławicz Waranicki (, , "Grigorij Gawriłowicz Waranicki"; ur. 1 lutego 1935 w Beresteczku) – białoruski inżynier i polityk, deputowany do Rady Najwyższej Republiki Białorusi XIII kadencji, w latach 1996–2000 deputowany do Izby Reprezentantów Republiki Białorusi I kadencji.
Życiorys.
Młodość i praca.
Urodził się 1 lutego 1935 roku w Beresteczku, w powiecie horochowskim województwa wołyńskiego II Rzeczypospolitej. W 1959 roku ukończył Lwowski Instytut Politechniczny, uzyskując wykształcenie inżyniera mechanika. W 1996 roku został akademikiem społecznej Białoruskiej Akademii Inżynieryjnej oraz członkiem korespondentem rosyjskiej społecznej Międzynarodowej Akademii Inżynieryjnej. W latach 1960–1961 pracował jako inżynier w Lwowskim Oddziale Dyrekcji Budowy Gazociągów. W latach 1961–1963 był inżynierem w Koziewskiej Przepompowni Ropy Naftowej Lwowskiego Oddziału Rurociągu Naftowego „Przyjaźń”. W latach 1963–1965 był kierownikiem Przepompowni Ropy Naftowej „Karpaty”. W latach 1965–1979 był głównym inżynierem Homelskiego Oddziału Rurociągu Naftowego „Przyjaźń”. Od 1979 roku pełnił funkcję dyrektora Homelskiego Przedsiębiorstwa Transportu Ropy Naftowej „Drużba”. W 1995 roku był członkiem Białoruskiej Partii Zielonych (nie mylić z Białoruską Partią „Zieloni”).
Działalność parlamentarna.
W drugiej turze wyborów parlamentarnych 28 maja 1995 roku został wybrany na deputowanego do Rady Najwyższej Republiki Białorusi XIII kadencji z Homelskiego-Czyrwonakastrycznickiego Okręgu Wyborczego Nr 77. 9 stycznia 1996 roku został zaprzysiężony na deputowanego. Od 23 stycznia pełnił w Radzie Najwyższej funkcję członka Stałej Komisji ds. Polityki Ekonomicznej i Reform. Poparł dokonaną przez prezydenta Alaksandra Łukaszenkę kontrowersyjną i częściowo nieuznaną międzynarodowo zmianę konstytucji. 27 listopada 1996 roku przestał uczestniczyć w pracach Rady Najwyższej i wszedł w skład utworzonej przez prezydenta Izby Reprezentantów Zgromadzenia Narodowego Republiki Białorusi I kadencji. Pełnił w niej funkcję zastępcy przewodniczącego Komisji ds. Katastrofy w Czarnobylu, Ekologii i Eksploatacji Przyrody. Zgodnie z Konstytucją Białorusi z 1994 roku jego mandat deputowanego do Rady Najwyższej formalnie zakończył się 9 stycznia 2000 roku; kolejne wybory do tego organu jednak nigdy się nie odbyły. Jego kadencja w Izbie Reprezentantów I kadencji zakończyła się 21 listopada 2000 roku.
Życie prywatne.
Ryhor Waranicki w 1995 roku mieszkał w Homlu.

</doc>
<doc id="2312794" url="https://pl.wikipedia.org/wiki?curid=2312794" title="Linfield Belfast">
Linfield Belfast



</doc>
<doc id="2312795" url="https://pl.wikipedia.org/wiki?curid=2312795" title="Albatros (obóz przejściowy)">
Albatros (obóz przejściowy)

Obóz przejściowy Albatros (niem. "Zivilgefangenenlager Albatros") - niemiecki nazistowski obóz przejściowy dla cywilnych jeńców wojennych narodowości polskiej i żydowskiej, istniejący w Pile od września do grudnia 1939.
Obóz został założony z polecenia Głównego Urzędu Bezpieczeństwa Rzeszy przez pilską policję "Staatspolizeistelle Schneidemühl" we wrześniu 1939 w hali zamkniętych zakładów lotniczych Albatros. Aresztowań dokonywali funkcjonariusze gestapo. Więźniowie umieszczani w obozie pochodzili z pobliskich miejscowości, m.in. z Kaczor, Śmiłowa, Chodzieży, a także z ościennych województw oraz z Warszawy i Torunia.
W obozie umieszczano polskich nauczycieli, Niemców pochodzenia polskiego oraz Polaków pochodzenia żydowskiego. Dużą grupę wśród więźniów stanowili duchowni katoliccy, którzy byli najgorzej traktowani ze wszystkich jeńców. Komendant obozu oraz strażnicy więzienni szykanowali więźniów oraz znęcali się nad nimi fizycznie.
Obóz znajdował się w hali, zajmującej powierzchnię 150 m², przedzieloną na trzy części drucianą siatką. Halę miał ogrzewać żeleźniak, który stał na środku pomieszczenia. Więźniowie spali na betonowej posadzce okrytej jedynie słomą, w wydzielonych bocznych częściach. Przed wejściem do hali mieściła się latryna oraz wanna z nigdy niezmienianą wodą. Teren obozu ogrodzony był drutem kolczastym. W środkowej części hali ulokowane były posterunki wartownicze, jak i przed halą. Kiepskie warunki sanitarne powodowały, iż więźniowie często zapadali na dur brzuszny i biegunkę, mieli wszawicę. Racje żywieniowe były skąpe, na jednego więźnia dziennie przypadała kawa, 200 g chleba oraz zupa.
Jeńcy zmuszani byli do pracy w pilskich zakładach przemysłowych oraz majątkach ziemskich w pobliskich miejscowościach. 
Przez obóz przejściowy przewinęło się około pół tysiąca więźniów, którzy po selekcji byli wysyłani przeważnie do obozu w Sachsenhausen. Żydów wywożono do obozów znajdujących się na terenie Wielkopolski i Pomorza.
Likwidacja obozu nastąpiła 6 grudnia 1939 na wniosek niemieckich mieszkańców Piły, którzy obawiali się rozprzestrzenienia się chorób. 
W Pile, na rogu ulic Lotniczej i Wojska Polskiego w pobliżu miejsca, gdzie znajdował się obóz przejściowy stoi pomnik ku czci więźniów "Albatrosa".

</doc>
<doc id="2312796" url="https://pl.wikipedia.org/wiki?curid=2312796" title="Glentoran Belfast">
Glentoran Belfast



</doc>
<doc id="2312797" url="https://pl.wikipedia.org/wiki?curid=2312797" title="Crusaders Belfast">
Crusaders Belfast



</doc>
<doc id="2312798" url="https://pl.wikipedia.org/wiki?curid=2312798" title="Cliftonville Belfast">
Cliftonville Belfast



</doc>
<doc id="2312800" url="https://pl.wikipedia.org/wiki?curid=2312800" title="Madou Dossama">
Madou Dossama

Madou Dossama (ur. 24 lipca 1972) – burkiński piłkarz grający na pozycji obrońcy. W swojej karierze grał w reprezentacji Burkiny Faso.
Kariera klubowa.
W swojej karierze Dossama grał w klubie Étoile Filante ze stolicy kraju, Wagadugu. W jego barwach wywalczył m.in. mistrzostwo Burkiny Faso w 2001 roku. Z tym klubem zdobywał także Puchar Burkiny Faso i Superpuchar Burkiny Faso.
Kariera reprezentacyjna.
W reprezentacji Burkiny Faso Dossama zadebiutował w 1998 roku. W 2000 roku rozegrał 2 mecze w Pucharze Narodów Afryki 2000: z Zambią (1:1) i z Egiptem (2:4). Z kolei w 2002 roku był powołany do kadry na Puchar Narodów Afryki 2002. Na nim zagrał trzykrotnie: z Republiką Południowej Afryki (0:0), z Marokiem (1:2) i z Ghaną (1:2). W kadrze narodowej grał do 2002 roku.

</doc>
<doc id="2312801" url="https://pl.wikipedia.org/wiki?curid=2312801" title="Ballymena United">
Ballymena United



</doc>
<doc id="2312802" url="https://pl.wikipedia.org/wiki?curid=2312802" title="Coleraine FC">
Coleraine FC



</doc>
<doc id="2312804" url="https://pl.wikipedia.org/wiki?curid=2312804" title="Glenavon Lurgan">
Glenavon Lurgan



</doc>
<doc id="2312805" url="https://pl.wikipedia.org/wiki?curid=2312805" title="Lisburn Distillery">
Lisburn Distillery



</doc>
<doc id="2312806" url="https://pl.wikipedia.org/wiki?curid=2312806" title="Portadown FC">
Portadown FC



</doc>
<doc id="2312807" url="https://pl.wikipedia.org/wiki?curid=2312807" title="Grigorij Waranicki">
Grigorij Waranicki



</doc>
<doc id="2312808" url="https://pl.wikipedia.org/wiki?curid=2312808" title="Laverton (Australia Zachodnia)">
Laverton (Australia Zachodnia)

Laverton – miasto ("town") w Australii, w środkowej części stanu Australia Zachodnia, w hrabstwie Laverton, położone na zachodnim skraju Wielkiej Pustyni Wiktorii. W 2006 roku miasto liczyło 316 mieszkańców.
Pierwszym Europejczykiem, który w 1869 roku dotarł w okolice obecnego miasta był John Forrest – podróżnik i późniejszy premier Australii Zachodniej. W 1896 roku w okolicy odkryto złoto, które zapoczątkowało napływ osadników. W 1904 roku do miasta liczącego wówczas około 3500 mieszkańców dotarła linia kolejowa. W połowie XX wieku miasto zaczęło tracić na znaczeniu, a w 1957 roku zamknięta została ostatnia z większych kopalń złota. W 1969 roku w pobliżu miasta odkryto złoża niklu, którego wydobycie do dnia dzisiejszego stanowi podstawę gospodarki Laverton.

</doc>
<doc id="2312809" url="https://pl.wikipedia.org/wiki?curid=2312809" title="Ali Ouédraogo">
Ali Ouédraogo

Ali Ouédraogo (ur. 31 grudnia 1976) – burkiński piłkarz grający na pozycji pomocnika. W swojej karierze rozegrał 4 mecze i strzelił 1 gola w reprezentacji Burkiny Faso.
Kariera klubowa.
W swojej karierze Ouédraogo grał w klubie Étoile Filante ze stolicy kraju, Wagadugu. W jego barwach wywalczył m.in. mistrzostwo Burkiny Faso w 2001 roku. Z tym klubem zdobywał także Puchar Burkiny Faso i Superpuchar Burkiny Faso.
Kariera reprezentacyjna.
W reprezentacji Burkiny Faso Ouédraogo zadebiutował w 2001 roku. W 2002 roku był powołany do kadry na Puchar Narodów Afryki 2002. Na nim zagrał jeden raz, z Marokiem (1:2). W kadrze narodowej grał do 2002 roku i wystąpił w niej 4 razy i strzelił 1 gola.

</doc>
<doc id="2312810" url="https://pl.wikipedia.org/wiki?curid=2312810" title="Ali Ouedraogo">
Ali Ouedraogo



</doc>
<doc id="2312811" url="https://pl.wikipedia.org/wiki?curid=2312811" title="Selfrid Johansson">
Selfrid Johansson

Selfrid F. Johansson (ur. 12 marca 1907 w Sztokholmie, zm. 26 lipca 1976 tamże) – szwedzki bokser, medalista mistrzostw Europy.
W Mistrzostwach Europy 1925 w Sztokholmie zdobył złoty medal pokonując w finale wagi lekkiej Signallera Vineya z Anglii.
W roku 1928 wziął udział w Igrzyskach Olimpijskich 1928 w Amsterdamie gdzie w 1/16 w kategorii półśredniej przegrał walkę przez KO w 2 rundzie z późniejszym złotym medalistą Tedem Morganem z Nowej Zelandii.

</doc>
<doc id="2312813" url="https://pl.wikipedia.org/wiki?curid=2312813" title="Artur Steranko">
Artur Steranko

Artur Steranko (ur. 1958 w Kołobrzegu) – polski aktor.
Życiorys.
Wykształcenie aktorskie uzyskał w 1981 roku w Studium Dramatycznym przy Teatrze Wybrzeże w Gdańsku.
Wcześniej był adeptem w teatrach: Bałtyckim Teatrze Dramatycznym im. Juliusza Słowackiego w Koszalinie (1977-1979) i Wybrzeże w Gdańsku (1979-81).
Od 1981 roku związany jest z Teatrem im. Stefana Jaracza w Olsztynie.
W 2013 wcielił się w postać Zygmunta Krzepickiego w spektaklu "Kariera Nikodema Dyzmy" (reż. Michał Kotański)

</doc>
<doc id="2312814" url="https://pl.wikipedia.org/wiki?curid=2312814" title="Laverton">
Laverton



</doc>
<doc id="2312815" url="https://pl.wikipedia.org/wiki?curid=2312815" title="Podobwód Samborzec Armii Krajowej">
Podobwód Samborzec Armii Krajowej

Podobwód Samborzec - jednostka organizacyjna Związku Walki Zbrojnej, a następnie Armii Krajowej. 
Komendanci:
Podobwód wchodził w skład Obwodu Sandomierz Okręgu Radom-Kielce AK.

</doc>
<doc id="2312816" url="https://pl.wikipedia.org/wiki?curid=2312816" title="Yousfou Savadogo">
Yousfou Savadogo

Yousfou Savadogo (ur. 17 czerwca 1975) – burkiński piłkarz grający na pozycji bramkarza. W swojej karierze grał w reprezentacji Burkiny Faso.
Kariera klubowa.
W swojej karierze Ouédraogo grał w klubie Étoile Filante ze stolicy kraju, Wagadugu. W jego barwach wywalczył m.in. mistrzostwo Burkiny Faso w 2001 roku. Z tym klubem zdobywał także Puchar Burkiny Faso i Superpuchar Burkiny Faso.
Kariera reprezentacyjna.
W reprezentacji Burkiny Faso Savadogo zadebiutował w 1995 roku. W swojej karierze dwukrotnie był powoływany do kadry Burkina Faso na Puchar Narodów Afryki. Zarówno w Pucharze Narodów Afryki 2000, jak i Pucharze Narodów Afryki 2002 był rezerwowym i nie rozegrał żadnego spotkania.

</doc>
<doc id="2312818" url="https://pl.wikipedia.org/wiki?curid=2312818" title="Abdul Kadre Kontougomde">
Abdul Kadre Kontougomde

Abdoul Kadre Kontougomde (ur. 21 lutego 1984) – burkiński piłkarz grający na pozycji bramkarza.
Kariera klubowa.
Od początku swojej kariery Kontougomde jest związany z klubem USFA Wagadugu. W jego barwach zadebiutował w 2001 roku w pierwszej lidze burkińskiej. Swój największy sukces z USFA osiągnął w 2002 roku, kiedy to zdobył Puchar Burkiny Faso.
Kariera reprezentacyjna.
W reprezentacji Burkiny Faso Kontougomde zadebiutował w 2001 roku i rozegrał w niej jeden mecz. W swojej karierze był powołany do kadry Burkiny Faso na Puchar Narodów Afryki 2002, na którym był rezerwowym dla Mohameda Kaboré i nie rozegrał żadnego spotkania.

</doc>
<doc id="2312820" url="https://pl.wikipedia.org/wiki?curid=2312820" title="Legion Przyzwoitości">
Legion Przyzwoitości

Legion Przyzwoitości (ang. Legion of Decency) – organizacja założona w 1934 roku przez amerykański episkopat. Miała na celu monitorowanie nowych filmów i sprawdzanie ich pod kątem moralności, by zapobiec powszechnej demoralizacji. Jednym z jej zadań było nawoływanie katolików do bojkotu filmów niemoralnych. Inicjatorami byli m.in. arcybp. Fred McNichols z Cincinnati i bp Bernard J. Sheil z Rockfordu. Ruch poparli także żydzi i protestanci.
Legion zaimplementował system oceniania filmów, dzieląc je na kilka grup, zaczynając od "moralnie nienagannych" aż po "godne potępienia". Na oceny nie wypływały walory artystyczne filmów.
Walczył głównie z filmami zawierającymi akty przemocy, nagość i sceny seksu. Z racji na jego znaczące wpływy większość amerykańskich producentów i dystrybutorów akceptowała działalność Legionu. Negatywnie oceniono m.in. "Dziecko Rosemary" Romana Polańskiego czy "Milczenie" Ingmara Bergmana.
O Legionie wspomniał Pius XI w jednej z encyklik.
Po Soborze Watykańskim II organizację przeistoczono w "Narodowe Katolickie Biuro ds. Kinematografii" (ang. "National Catholic Office for Motion Pictures").

</doc>
<doc id="2312825" url="https://pl.wikipedia.org/wiki?curid=2312825" title="Ludwig Windthorst">
Ludwig Windthorst

Ludwig Windthorst (ur. 17 stycznia 1812 w posiadłości Caldenhof, gmina Ostercappeln koło Osnabrück, zm. 14 marca 1891 w Berlinie) – niemiecki prawnik, polityk, współzałożyciel i nieformalny przywódca Niemieckiej Partii Centrum w latach 1870–1891. 
Życiorys.
Młodość.
Urodził się w nieszlacheckiej rodzinie katolickiej w protestanckim Królestwie Hanoweru. Po początkowych trudnościach ukończył gimnazjum w Osnabrück jako jeden z najlepszych uczniów. Studia prawnicze odbył na uniwersytecie w Getyndze i Heidelbergu. Po stażu jako asesor, otworzył własną kancelarię adwokacką. Dzięki pomocy elit katolickich uzyskał w 1848 roku urząd sędziego przy najwyższym sądzie Hanoweru z siedzibą w Celle.
Działalność polityczna w Hanowerze.
Wybrany w roku 1849 na posła parlamentu w Hanowerze piastował także urząd prezydenta sejmu, a w latach 1851–1853 i 1862–1865 urząd ministra sprawiedliwości. Jako minister sprawiedliwości przeprowadził reformę organizacyjną. Podczas swej działalności w parlamencie hanowerskim zebrał bogate doświadczenie polityczne, uczestniczył w między innymi w pracach legislacyjnych nad kwestiami dotyczącymi rozdziału państwa i kościoła, w tym spraw nadzoru szkolnego, ślubów cywilnych i kwestii małżeństw mieszanych. Jako legalista stał się zwolennikiem równouprawnienia bez względu na wyznanie i narodowość. Po aneksji Królestwa Hanoweru przez Prusy w 1866 roku nie wycofał się z polityki.
Działalność polityczna w Berlinie.
Powiązania z katolicką hierarchią kościelną zapewniły mu od roku 1867 mandat poselski w okręgu wyborczym Meppen na deputowanego do sejmu pruskiego, a także Związku Niemieckiego względnie Rzeszy Niemieckiej. Był współzałożycielem partii Centrum, mającej na celu obronę praw Kościoła katolickiego oraz zwiększenie kontroli parlamentu nad władzą wykonawczą. Ze względu na swoje drobnomieszczańskie pochodzenie i stanowisko wpływowej grupy arystokratów katolickich kierował partią Centrum nie będąc nigdy jej formalnym przywódcą. Składającej się w większości z polityków katolickich partii Centrum nadał charakter frakcji ponadwyznaniowej, starając się włączyć w jej szeregi posłów innych wyznań, orientacji politycznych czy grup narodowych, w tym Polaków. W okresie działalności parlamentarnej Windthorsta miały miejsce najgorętsze konflikty polityczne zjednoczonych Niemiec, w tym Kulturkampf. W obronie praw Kościoła katolickiego współpracował z kołami polskimi, przede wszystkim z jej liderem Ferdynandem Radziwiłłem. Mimo nieustających prób rządu Bismarcka osłabienia wpływów partii Centrum i szczególnie jej przywódcy Windthorsta, Centrum stało się na początku lat osiemdziesiątych najsilniejszym ugrupowaniem politycznym w parlamentach niemieckich. Windthrost był zdecydowanym przeciwnikiem Kulturkampfu, który uznał za wytwór liberalnych profesorów. Całą politykę walki z katolicką kulturą nazwał "wojną profesorów przeciwko Kościołowi". 
Pomimo prawie całkowitej utraty wzroku, aż do swojej śmierci w 1891 roku, Windthorst uczestniczył czynnie w życiu parlamentarnym. Cześć zmarłemu oddali oprócz rządu i parlamentu Rzeszy, przeciwnicy polityczni a także pośrednio cesarz niemiecki pozwalając m.in. na przejazd konduktu żałobnego przez środkowy łuk Bramy Brandenburskiej, zarezerwowany wyłącznie dla członków rodziny cesarskiej. Windthorst został pochowany w kościele Najświętszej Marii Panny w Hanowerze.
Polacy z punktu widzenia Windthorsta.
Windthorst o Polakach: "Całkowicie rozumiem, że Polacy zachowali w sercu przeszłość, miłość do ojczyzny, do rodziców, do historii. Byliby według mojej opinii ludźmi bez charakteru, gdyby tego nie czynili".
Windthorst z polskiego punktu widzenia.
Arcybiskup poznański i gnieźnieński Florian Stablewski: "Cześć Windthorstowi za to, że to [przyjwiązanie do języka ojczystego Polaków] czcił i rozumiał z nami! Cześć wielkiemu przyjacielowi, który nas nie opuszczał, gdy nas wszyscy opuszczali dla tego, że nasza sprawa jest sprawą sprawiedliwości, sprawą wiary". 
Poseł sejmu pruskiego Roman Komierowski: "My Polacy śmiało twierdzić możemy, że nie było człowieka, któryby tak szczeremi sympatyami otaczał nasz naród, jak on właśnie".
Windthorst z niemieckiego punktu widzenia.
Kanclerz Bismarck: "Nienawiść jest równie wielkim bodźcem do życia jak miłość. Moje życie utrzymują i upiększają dwie rzeczy: moja żona i Windthorst. Ta pierwsza jest do miłości, ten drugi do nienawiści". 
Pisarz i historyk Golo Mann: "Najgenialniejszy parlamentarzysta, jakiego kiedykolwiek posiadały Niemcy".

</doc>
<doc id="2312830" url="https://pl.wikipedia.org/wiki?curid=2312830" title="RC Bobo-Dioulasso">
RC Bobo-Dioulasso



</doc>
<doc id="2312831" url="https://pl.wikipedia.org/wiki?curid=2312831" title="Świat Rzeki">
Świat Rzeki



</doc>
<doc id="2312832" url="https://pl.wikipedia.org/wiki?curid=2312832" title="Robert McDuffie">
Robert McDuffie

Robert McDuffie - amerykański skrzypek. Grał jako solista z wieloma orkiestrami na całym świecie, włącznie z orkiestrami z Nowego Jorku, Los Angeles, Chicago, Montrealu, Toronto, San Francisco, Filadelfii, Cleveland, Minnesoty, Houston, Saint Louis, Hamburgu, Lipsku, North German Radio Symphony Orchestra, Frankfurt Radio Orchestra, Deutsche Kammerphilharmonie Bremen, Orchestra del Teatro alla Scala, Santa Cecilia Orchestra z Rzymu, oraz z innymi orkiestrami z Australii i wschodniej Azji.
Życiorys.
McDuffie urodził się w muzykalnej rodzinie w Macon w stanie Georgia. Jego matka, Susan McDuffie, oraz młodsza siostra, Margerie McDuffie, są pianistkami. Uczęszczał do Juilliard School w Nowym Jorku. Gra na skrzypcach wykonanych przez Guarneriego del Gesù w 1735 roku. Noszą one nazwę "Ladenburg" i zostały kupione za $3.5 miliona dolarów. McDuffie otrzymał nominacjację do nagrody Grammy w 1990 roku, za wykonanie koncertów Leonarda Bernsteina i Williama Schumana. Robert obecnie mieszka w Nowym Jorku z żoną Camille i dwójką dzieci, Elizą i Willem.

</doc>
<doc id="2312833" url="https://pl.wikipedia.org/wiki?curid=2312833" title="Antonin z Florencji">
Antonin z Florencji



</doc>
<doc id="2312834" url="https://pl.wikipedia.org/wiki?curid=2312834" title="Puchar Anglii w piłce nożnej (1891/1892)">
Puchar Anglii w piłce nożnej (1891/1892)

W sezonie 1891-1892 odbyła się 21. edycja Pucharu Anglii. Zwycięzcą turnieju został, po raz drugi w swojej historii, West Bromwich Albion, który pokonał w finale na Kennington Oval Aston Villę 3:0.
Finał.
Mecz finałowy odbył się w sobotę 19 marca 1892 roku na stadionie Kennington Oval w Londynie. 

</doc>
<doc id="2312835" url="https://pl.wikipedia.org/wiki?curid=2312835" title="Volley Masters Montreux 2011">
Volley Masters Montreux 2011

Montreux Volley Masters – 27. edycja towarzyskiego turnieju siatkarskiego, który trwał od 7 do 12 czerwca. W turnieju udział wzięło 8 reprezentacji:
Faza grupowa.
Grupa A.
Tabela
Wyniki
Grupa B.
Tabela
Wyniki

</doc>
<doc id="2312838" url="https://pl.wikipedia.org/wiki?curid=2312838" title="C.D. Trofense">
C.D. Trofense



</doc>
<doc id="2312841" url="https://pl.wikipedia.org/wiki?curid=2312841" title="Arne Sande">
Arne Sande

Arne Sande (ur. 18 marca 1905 w Moss (Norwegia), zm. 31 maja 1985 w Kopenhadze) – duński bokser, medalista mistrzostw Europy.
W Mistrzostwach Europy 1925 w Sztokholmie zdobył brązowy medal w wadze lekkiej.
W Mistrzostwach Europy 1927 w Berlinie zdobył srebrny medal w wadze lekkiej. W ćwierćfinale pokonał Witolda Majchrzyckiego (Polska) a w finale przegrał z Jacobem Domgörgenem (Niemcy).
W roku 1928 wziął udział w Igrzyskach Olimpijskich w Amsterdamie gdzie w 1/32 w kategorii półśredniej przegrał walkę na punkty z Patrickiem Lenehanem z Irlandii.
W roku 1930 przeszedł na zawodowstwo. Rozegrał 3 walki (2 wygrał a jedną przegrał).

</doc>
<doc id="2312849" url="https://pl.wikipedia.org/wiki?curid=2312849" title="Maciej Poręba">
Maciej Poręba

Maciej Poręba (ur. 3 stycznia 1951 w Warszawie) – polski polityk, działacz partyjny, poseł na Sejm III kadencji.
Życiorys.
Ukończył w 1975 studia na Wydziale Historycznym Uniwersytetu Warszawskiego. Pracował jako redaktor w wydawnictwach, następnie w Polmozbycie, Zjednoczeniu Rozpowszechniania Filmów, Instytucie Zachodnim w Poznaniu i Instytucie Badań Literackich Polskiej Akademii Nauk. Od 1983 zajmował stanowisko kierownika w Centrum Studiów Związków Zawodowych, od 1987 do rozwiązania był głównym specjalistą w Komitecie Centralnym Polskiej Zjednoczonej Partii Robotniczej. Od 1990 do 1993 był etatowym pracownikiem Socjaldemokracji RP, później krótko zatrudniony w spółce prawa handlowego. Od 1996 do 1997 pełnił funkcję dyrektora generalnego w Urzędzie Mieszkalnictwa i Rozwoju Miast.
W wyborach parlamentarnych w 1997 z listy krajowej Sojuszu Lewicy Demokratycznej uzyskał mandat posła III kadencji. W 2001 bez powodzenia ubiegał się o reelekcję w okręgu stołecznym. Był wiceprzewodniczącym struktur wojewódzkich SLD na Mazowszu. Po 2001 związany z biznesem, powoływany w skład rad nadzorczych różnych przedsiębiorstw. Był też krótko wiceprezesem grupy holdingowej Bumar-Waryński.

</doc>
<doc id="2312854" url="https://pl.wikipedia.org/wiki?curid=2312854" title="Ołena Szumkina">
Ołena Szumkina



</doc>
<doc id="2312865" url="https://pl.wikipedia.org/wiki?curid=2312865" title="Neptun (mitologia)">
Neptun (mitologia)

Neptun – w mitologii rzymskiej bóg wód, chmur i deszczu, odpowiednik greckiego Posejdona, boga morza. Atrybutem Neptuna był trójząb. Czczony wraz z bóstwem żeńskim zwanym Salacją lub Venilią (identyfikowanym z grecką Amfitrytą, w mitologii greckiej żoną Posejdona).
Był również opiekunem koni i wyścigów ("Neptunus Equester"). Jego świątynie znajdowały się blisko wyścigów ("Circus Maximus" i "Circus Flaminius") oraz na Polu Marsowym (świątynia wzniesiona przez Agryppę po zwycięstwie nad Sekstusem Pompejuszem). Święto Neptuna ("Neptunalia") obchodzono w okresie największej suszy – 23 lipca.

</doc>
<doc id="2312867" url="https://pl.wikipedia.org/wiki?curid=2312867" title="Stanisław Grzonkowski">
Stanisław Grzonkowski

Stanisław Marian Grzonkowski (ur. 21 października 1955 w Chojnicach) – polski działacz związkowy, poseł na Sejm III kadencji.
Życiorys.
W 1979 ukończył studia na Wydziale Biologii i Nauk o Ziemi Uniwersytetu Mikołaja Kopernika w Toruniu. W 1995 odbył podyplomowe studia z zakresu ekonomiki zdrowia na Uniwersytecie Warszawskim.
Od 1980 do 1983 pracował w szkole podstawowej w Zamartem jako nauczyciel. W 1980 został członkiem NSZZ „Solidarność”, przewodniczył jednej z komisji zakładowych w Kamieniu Krajeńskim. Był wysłannikiem jednego z pism związkowych na I Krajowy Zjazd Delegatów w Gdańsku. Po wprowadzeniu stanu wojennego organizował podziemne struktury NSZZ „Solidarność” w Chojnicach, z przyczyn politycznym w 1983 został zwolniony z pracy. Od 1983 do 2003 był zatrudniony jako asystent w warszawskim Instytucie Kardiologii. Współpracował z czasopismami drugiego obiegu, m.in. jako redaktor biuletynu informacyjnego w Chojnicach, a także kolporter i organizator dystrybucji innych publikacji podziemnych. Za prowadzoną działalność w 1987 został ukarany grzywną przez kolegium ds. wykroczeń.
W 1990 został etatowym działaczem „Solidarności”, przewodniczył komisji zakładowej w Instytucie Kardiologii. W latach 90. kierował społeczną komisji zdrowia przy Komisji Krajowej, a także sekcją ochrony zdrowia Regionu Mazowsze związku. Był również redaktorem związkowego „Pulsu Solidarności” i wiceprzewodniczącym Sekretariatu Ochrony Zdrowia NSZZ „S”.
W latach 1997–2001 sprawował mandat posła na Sejm III kadencji, który uzyskał z listy krajowej, kandydując w Warszawie z ramienia Akcji Wyborczej Solidarność. Pracował w Komisji Finansów Publicznych, przewodniczył Komisji Zdrowia. Od początku lat 90. związany ze spółdzielczymi kasami oszczędnościowo-kredytowymi. W latach 1995–2002 był członkiem rady nadzorczej Krajowej SKOK (1995–2002). Po zakończeniu kadencji w parlamencie od 2003 do 2004 pełnił funkcję pełnomocnika zarządu Krajowej SKOK.
Jest współautorem monografii "Zdrowotne następstwa palenia tytoniu w Polsce" (Wyd. Ariel, Warszawa 1992) i współredaktorem opracowania "Łączy nas Solidarność: kronika „Solidarności” Służby Zdrowia 1980–2005" (Inicjatywa Wydawnicza Puls Solidarności, Warszawa 2006).
W 2002 odznaczony Srebrnym Krzyżem Zasługi. W 2005 wyróżniony okazjonalnym medalem rocznicowym przez zarząd Regionu Mazowsze NSZZ „S”.

</doc>
<doc id="2312868" url="https://pl.wikipedia.org/wiki?curid=2312868" title="Morton Schamberg">
Morton Schamberg

Morton Livingston Schamberg (ur. 15 października 1881 w Filadelfii, zm. 13 października 1918 tamże) – amerykański malarz, rzeźbiarz i fotograf, przedstawiciel precyzjonizmu.
Życiorys.
Morton Schamberg był pierwszym malarzem, który użył obrazów z dziedziny przemysłu i mechaniki jako podstawy sztuki geometrycznej, która na początku XX w. rozwinęła się w styl zwany precyzjonizmem.
W latach 1899–1903 studiował architekturę na University of Philadelphia, a następnie malarstwo pod kierunkiem Williama Chase’a na Pennsylvania Academy of the Fine Arts. Po jej ukończeniu w 1906 wyjechał wraz z przyjacielem Charlesem Sheelerem do Paryża. Na początku 1909 zetknął się ze sztuką Paula Cézanne’a, Vincenta van Gogha, Henriego Matisse’a, Pabla Picassa i Georges’a Braque’a, co wywarło głęboki wpływ na jego dalszy rozwój. Po powrocie do Filadelfii założył z Charlesem Sheelerem studio fotograficzne, z którego obaj się utrzymywali.
W latach 1910–1912 Schamberg zaczął włączać do swojej sztuki elementy kubizmu. W 1913 wziął udział w wystawie Armory Show. Zapoznał się wówczas z pracami artystów reprezentujących Szkołę z Puteaux: Alberta Gleizesa, Jacques’a Villona i Jeana Metzingera. Pod ich wpływem porzucił w większej części naturalistyczną kolorystykę i zaczął stosować rozbijanie formy na mniejsze fragmenty. Powstała wówczas seria figuratywnych obrazów, tzw. Geometric Patterns (wzorce geometryczne), a po nich krajobrazy, zbudowane z pryzmatycznych plaszczyzn w kolorze niebieskim, różowym, żółtym i zielonym, pogrupowanych w charakterystycznych kombinacjach i zestawieniach.
Ok. 1916 jego styl zmienił się radykalnie, artysta większy nacisk położył na linię i strukturę. Podzielał dążenie dadaistów do technologii, podkreślał formalne piękno maszyn. Wywarł wpływ na innych malarzy, w tym Charlesa Sheelera, Charlesa Demutha i Elsie Driggs, którzy przejęli jego mechaniczną tematykę do swoich prac.
Dał się szerzej poznać w 1918 dzięki rzeźbie "God", jednej z pierwszych przykładów rzeźby dadaistycznej w Stanach Zjednoczonych. Była ona wykonana z syfonu zamontowanego na skrzynce uciosowej i symbolizowała uwielbienie Amerykanów dla maszyny.
Schamberg zmarł podczas epidemii grypy w Filadelfii w 1918.

</doc>
<doc id="2312869" url="https://pl.wikipedia.org/wiki?curid=2312869" title="Nowistrana">
Nowistrana



</doc>
<doc id="2312871" url="https://pl.wikipedia.org/wiki?curid=2312871" title="Giulia Salzano">
Giulia Salzano



</doc>
<doc id="2312872" url="https://pl.wikipedia.org/wiki?curid=2312872" title="Bill Hunter">
Bill Hunter

William John „Bill” Hunter (ur. 27 lutego 1940 w Ballarat, zm. 21 maja 2011 w Melbourne) – australijski aktor i komik. Laureat dwóch nagród Australian Film Institute. W 2001 został uhonorowany Centenary Medal za zasługi dla australijskiego przemysłu filmowego i występ w filmie "Gallipoli" (1981).
Życiorys.
Urodził się w Ballarat w Wiktorii jako syn Francie i Williama Hunterów. Miał brata Johna i siostrę Marie Ann. Jako nastolatek był mistrzem w pływaniu i przez krótki czas utrzymywał rekord świata na 100 metrów stylem dowolnym, dopóki jego rekord nie został pobity przez Johna Devitta w następnym biegu 10 minut później. Hunter zakwalifikował się do australijskiej drużyny pływackiej na Letnie Igrzyska Olimpijskie 1956 w Melbourne w Australii, zanim atak zapalenia opon mózgowych zakończył jego olimpijskie nadzieje. Opuścił szkołę w wieku 13 lat.
W 1957 po raz pierwszy trafił przed kamery jako statysta w australijskim westernie "The Shiralee" z Peterem Finchem. Karierę aktorską rozpoczął w latach 60. w telewizji. Wystąpił w ponad 60 filmach. Uważany był za aktora charakterystycznego, często grał postacie pozornie opryskliwe, silne i wygadane ale o miękkim sercu. Za rolę Lena Maguire w dramacie Phillipa Noyce’a "Front nowin" (1978) otrzymał nagrodę Australian Film Institute jako najlepszy aktor w głównej roli. Kreacja majora Bartona w dramacie wojennym Petera Weira "Gallipoli" (1981) przyniosła mu drugą nagrodę Australian Film Institute w kategorii najlepszy aktor drugoplanowy.
15 maja 2011 został przyjęty do hospicjum Caritas Christi w Kew po tym, jak odmówił pójścia do szpitala. Zmarł sześć dni potem w Melbourne w otoczeniu rodziny i przyjaciół na raka wątroby w wieku 71 lat.

</doc>
<doc id="2312873" url="https://pl.wikipedia.org/wiki?curid=2312873" title="Rządy marionetkowe">
Rządy marionetkowe



</doc>
<doc id="2312875" url="https://pl.wikipedia.org/wiki?curid=2312875" title="Kristian Sørum">
Kristian Sørum

Kristian Sørum (ur. 1951) – norweski curler, mistrz świata z 1979, dwukrotny wicemistrz świata, pięciokrotny medalista mistrzostw Europy.
Sørum 12 razy reprezentował Norwegię na arenie międzynarodowej. Zadebiutował w MŚ 1976 zajmując 6. miejsce. W sezonie 1976/1977 wystąpił po raz pierwszy na ME, w fazie grupowej zawodów Norwegia była najlepsza. W półfinale pokonała 8:7 Szkocję (Jim Steele). W finale lepsi okazali się być Szwajcarzy (Peter Attinger Junior), mecz zakończył się wynikiem 9:6. W MŚ 1977 Sørum ponownie uplasował się na 6. pozycji.
Rok później na Mistrzostwach Świata reprezentacja Norwegii z bilansem 5-4 wywalczyła mecze barażowe ze Szkocją (James Sanderson). Po wygranej 4:1 nad Szkotami, zespół z Trondheim pokonał w półfinale Kanadę (Mike Chernoff) 6:2. Ostatecznie ekipa Søruma zdobyła srebrne medale ulegając 6:4 Amerykanom (Bob Nichols). W 1979 Norwegowie także musieli grać tie-breaker, w którym pokonali Niemców (Keith Wendorf) 6:5. W półfinałach tak jak rok wcześniej wyeliminowali Kanadę (Barry Fry). Mecz finałowy był rewanżem za Mistrzostwa Europy 1976, tym razem to Sørum 5:4 zwyciężył nad zespołem Petera Attingera. Był to pierwszy w historii złoty medal dla Norwegii w tej konkurencji. 
Drugi występ Kristiana w ME także zakończył się dobrym wynikiem. W 1979 wywalczyli brązowe medale po przegranym półfinale przeciwko Szwedom (Jan Ullsten). Kilka miesięcy później Norwegowie bronili tytułów mistrzowskich na 1980. W finale 7:6 zwyciężyli Kanadyjczycy (Rick Folk), przerwali tym samym tzw. klątwę LaBote'a. Drużyna nadal utrzymywała wysoką formę, w ME 1980 również dotarła do finału i ulegając Szkotom (Barton Henderson) zdobyła srebrne medale. Taki sam rezultat osiągnęli w ME 1983 przegrywając wysoko 2:11 ze Szwajcarami (Amédéé Biner), po roku wrócili z brązowymi krążkami.
W MŚ 1981 Norwegia miała szanse stanąć na podium jednak w meczu play-off zwyciężyły Stany Zjednoczone (Bud nSomerville) i w rezultacie ekipa Søruma zajęła 4. lokatę. 

</doc>
<doc id="2312876" url="https://pl.wikipedia.org/wiki?curid=2312876" title="Kristian Sorum">
Kristian Sorum



</doc>
<doc id="2312877" url="https://pl.wikipedia.org/wiki?curid=2312877" title="Henry T. Rainey">
Henry T. Rainey

Henry Thomas Rainey (ur. 20 sierpnia 1860 w Carrollton, zm. 19 sierpnia 1934 w Saint Louis) – amerykański polityk ze stanu Illinois, działacz Partii Demokratycznej, prawnik.
W latach 1903-1921 i ponownie 1923-1934 reprezentował 20 okręg Illinois w Izbie Reprezentantów. W latach 1931-1933 zajmował tam stanowisko lidera większości. Natomiast od 1933 do śmierci pełnił funkcję spikera.

</doc>
<doc id="2312878" url="https://pl.wikipedia.org/wiki?curid=2312878" title="Henry Thomas Rainey">
Henry Thomas Rainey



</doc>
<doc id="2312880" url="https://pl.wikipedia.org/wiki?curid=2312880" title="Trachtenberg">
Trachtenberg

Trachtenberg:

</doc>
<doc id="2312882" url="https://pl.wikipedia.org/wiki?curid=2312882" title="Chodźko">
Chodźko

Chodźko:

</doc>
<doc id="2312883" url="https://pl.wikipedia.org/wiki?curid=2312883" title="Alfas Kishoyan">
Alfas Kishoyan

Alfas Leken Kishoyan (ur. 12 października 1994) – kenijski lekkoatleta specjalizujący się w biegach sprinterskich.

</doc>
<doc id="2312884" url="https://pl.wikipedia.org/wiki?curid=2312884" title="Alphas Kishioyian">
Alphas Kishioyian



</doc>
<doc id="2312885" url="https://pl.wikipedia.org/wiki?curid=2312885" title="Open de Bruxelles">
Open de Bruxelles



</doc>
<doc id="2312886" url="https://pl.wikipedia.org/wiki?curid=2312886" title="Chodzka">
Chodzka



</doc>
<doc id="2312888" url="https://pl.wikipedia.org/wiki?curid=2312888" title="Sonja van der Merwe">
Sonja van der Merwe

Sonja van der Merwe (ur. 19 maja 1992) – południowoafrykańska lekkoatletka, sprinterka.
Osiągnięcia.
Medalistka mistrzostw kraju w różnych kategoriach wiekowych (w tym srebro seniorskich mistrzostw RPA w biegu na 200 metrów w 2011 oraz złoto na tym samym dystansie w 2012).

</doc>
<doc id="2312889" url="https://pl.wikipedia.org/wiki?curid=2312889" title="Guriewicz">
Guriewicz

Guriewicz:

</doc>
<doc id="2312890" url="https://pl.wikipedia.org/wiki?curid=2312890" title="Fundacja Kapucyńska im. bł. Aniceta Koplińskiego">
Fundacja Kapucyńska im. bł. Aniceta Koplińskiego

Fundacja Kapucyńska im. bł. Aniceta Koplińskiego – polska fundacja, której celem jest niesienie pomocy osobom bezdomnym i potrzebującym.
Fundacja powstała 21 września 2010 roku z inicjatywy warszawskich kapucynów i wolontariuszy, pracujących przy działającej od 20 lat w Warszawie, przy ulicy Miodowej 13, przyklasztornej jadłodajni dla ubogich i bezdomnych. Jej fundatorem był Radosław Pazura. Patronem fundacji został wybrany Anicet Kopliński, kapucyn, działający wśród warszawskiej biedoty w dwudziestoleciu międzywojennym i pierwszych latach drugiej wojny światowej.
Celem powołania fundacji było zapewnienie wsparcia organizacyjnego dla działalności dobroczynnej braci kapucynów. W przyklasztornym centrum, oprócz darmowych posiłków, ludzie bezdomni mogą skorzystać z pomocy psychologicznej, warsztatów socjoterapeutycznych, grup samopomocowych oraz wsparcia duchowego.
Przy Klasztorze Braci Mniejszych Kapucynów oprócz Fundacji Kapucyńskiej działa również jadłodajnia dla ubogich i bezdomnych, w której każdego dnia wydawanych jest ok. 300 posiłków. Kuchnia funkcjonuje dzięki wolontariuszom skupionym przede wszystkim wokół Towarzystwa Charytatywnego im. św. o. Pio oraz pomocy finansowo-rzeczowej wielu instytucji i darczyńców. Bezdomni otrzymują tu także wsparcie duchowe oraz pomoc psychologiczną.

</doc>
<doc id="2312892" url="https://pl.wikipedia.org/wiki?curid=2312892" title="Skúvoy (gmina)">
Skúvoy (gmina)

Skúvoy (far. "Skúvoyar kommuna") – jedna z trzydziestu gmin na Wyspach Owczych, terytorium zależnym Królestwa Danii położonym na Morzu Norweskim. Nie graniczy bezpośrednio z żadną jednostką administracyjną, a siedzibą jej władz jest Skúvoy.
Skúvoyar kommuna obejmuje dwie wyspy - Skúvoy oraz Stóra Dímun. Zajmuje powierzchnię 12,5 km².
Według danych na 1 stycznia 2014 roku zamieszkują ją 44 osoby.
Historia.
Od 1872 roku tereny gminy wchodziły w skład Sandoyar Prestagjalds kommuna. 51 lat później Stóra Dímun została wyłączona z parafii Sandoy i włączona do parafii Skúvoy, co miało znaczenie dla późniejszego podziału administracyjnego Wysp Owczych. W 1930 roku gmina Skúvoy (początkowo zwana Skúvoyar Dímunar kommuna) została wydzielona w wyniku rozpadu gminy Sandoy.
Populacja.
Gmina jest obecnie zamieszkiwana przez 44 osoby. Współczynnik feminizacji wynosi niewiele powyżej 57 (na 28 mężczyzn przypada 16 kobiet). Jest to społeczeństwo starzejące się: osoby powyżej sześćdziesiątego roku życia stanowią prawie 30% społeczeństwa, podczas gdy ludzie młodsi niż lat 20 niewiele ponad 11%. Największą grupą w przedziałach dziesięcioletnich są osoby w wieku 50-59 lat (25,00%).
Ogólnodostępne dane dotyczące populacji gminy Skúvoy liczone są od roku 1960. Liczba mieszkańców wynosiła wtedy 143 osoby i malała, głównie w wyniku izolacji gminy (139 osób w 1966, 129 w 1970 i 94 w 1983) do 90 osób w 1985. Wówczas nastąpił okres powolnego, krótkotrwałego wzrostu populacji, do 93 ludzi w 1995 roku, a następnie szybki jej spadek, trwający do dnia dzisiejszego. Szczególnie widoczny był w latach 2000 - 2005, kiedy z 85 liczba mieszkańców zmniejszyła się do 62.
Polityka.
W 2012 roku odbyły się wybory samorządowe na Wyspach Owczych, które objęły także gminę Skúvoyar kommuna. W ich wyniku burmistrzem gminy został Harry Jensen z Partii Ludowej. Wyniki wyborów parlamentarnych przedstawiały się następująco:
Frekwencja wyniosła 88,37% (z 43 uprawnionych z prawa do głosowania skorzystało 38 osób). Nie oddano kart wypełnionych błędnie ani pustych. W poprzednich wyborach kandydaci nie startowali z list żadnej partii, a w roku 2012 wszyscy zostali wystawieni przez Fólkaflokkurin.

</doc>
<doc id="2312894" url="https://pl.wikipedia.org/wiki?curid=2312894" title="Erdgas Werfertage 2011">
Erdgas Werfertage 2011

Erdgas Werfertage 2011 – zawody lekkoatletyczne, rozegrane 21 i 22 maja w niemieckim Halle.
Zwyciężczyni konkursu rzutu młotem – Niemka Betty Heidler ustanowiła wynikiem 79,42 m rekord świata w tej konkurencji.

</doc>
<doc id="2312895" url="https://pl.wikipedia.org/wiki?curid=2312895" title="Kielich z Antiochii">
Kielich z Antiochii

Kielich z Antiochii – srebrne naczynie odnalezione w 1910 roku, mieszczące wewnątrz czarę, wykonaną z tego samego materiału, niekiedy utożsamianą z domniemanym kielichem, użytym w Wieczerniku przez Jezusa Chrystusa podczas Ostatniej Wieczerzy. Prezentowany obecnie w Metropolitan Museum of Art w Nowym Jorku kielich pochodzi z tzw. skarbu z Antiochii, obejmującego m.in. naczynia liturgiczne, krzyże i tabliczki. Sam kielich datowany jest na V–VI wiek. Cenny przykład rzemiosła artystycznego w sztuce wczesnobizantyjskiej. 
Dzieje.
Wraz z odkryciem kielicha pojawiły się przypuszczenia, iż dzieło to ma związek z Graalem – legendarnym kielichem, używanym przez Chrystusa podczas Ostatniej Wieczerzy. Graal miał przybyć do Antiochii wraz z Barnabą i Szawłem (Dz 11, 23–26), którzy jako apostołowie mieli powierzyć opiekę nad tą relikwią nawróconym obywatelom syryjskiej miejscowości. 
Naczynie to została odnalezione w 1910 roku podczas suszy w Syrii, w jednej z wyschniętych studni, przy czym nie zachowały się przesłanki pozwalające na dokładne określenie miejsca znalezienia. Naczynie pochodziło z tzw. skarbu z Antiochii, w którego skład wchodziły także: mniejszy kielich ozdobiony inskrypcją, krzyż procesyjny, trzy tabliczki i fragment czwartej, mniejszy krzyż, dwa fragmenty pokrycia krzyża, komplet ośmiu łyżeczek liturgicznych, małe lustro z uchwytem. Trzy lata później kielich został poddany konserwacji w Paryżu. W 1933 r. został zaprezentowany na Wystawie Światowej w Chicago. W 1950 roku naczynie zostało zakupione przez nowojorskie Metropolitan Museum of Art. Obecnie prezentowany jest w The Cloisters – dziale tejże instytucji poświęconym sztuce średniowiecznej.
Opis i analiza.
Mierzący 19 cm. wysokości i 15 cm średnicy czary kielich złożony jest z dwóch części: wewnętrznej czary wykonanej ze srebra o pojemności ok. 2,5 litra i "zewnętrznego" kielicha wykonanego z tego samego materiału. Kielich ten składa się z płaskiej stopy, niskiego trzonu z nodusem i masywnej mocno wybrzuszonej czary, która jest bogato zdobiona płaskorzeźbioną dekoracją, na którą składają się splecione gałęzie winnej latorośli z obfitymi liśćmi i owocami. Pojawiają się również motywy zoomorficzne, głównie ptaki siedzące na gałęziach (m.in. orły) oraz baranki i króliki. Pomiędzy wiciami ukazane zostało dwanaście postaci ubranych w tuniki, wykonujące różne czynności, m.in. modlących się i zbierających winorośl. Dekoracja czary wzbogacona jest też ornamentami roślinnymi – u nasady motywy liściaste, u góry ciąg drobnych, wielopłatkowych kwiatów. Ornamenty pojawiają się również na powierzchni nodusa, przy czym wykonane są techniką grawerunku.
Paradoksalnie, cieszący się sławą kielich antiochijski do dnia dzisiejszego doczekał się jedynie dwóch opracowań w formie monografii: autorstwa Gustavusa A. Eisena oraz autorstwa Guillaume de Jerphaniona. Pierwszy z nich datował to dzieło na okres życia Chrystusa, na I w. n.e. Historycy sztuki dokonali rewizji tej daty; ze względu na styl i ikonografię dzieło jest do dnia dzisiejszego datowane na około V–VI w. n.e. Również dyskusyjna jest kwestia funkcji naczynia, uważany jest jako naczynie eucharystyczne, ale również jako wisząca lub stojąca lampa pochodząca z VI w. n. e. Prawdopodobnym miejscem wykonania była Syria. O ile identyfikacja postaci siedzących na tronie jest jednoznaczna, pozostałej dziesiątce badacze przypisywali różnorodne tożsamości – starotestamentowych proroków, starożytnych filozofów, personifikacje Kościołów Wschodniego i Zachodniego, według innych dwóch kościołów chrześcijańskich w Jerozolimie i Antiochii.

</doc>
<doc id="2312897" url="https://pl.wikipedia.org/wiki?curid=2312897" title="Powstanie szekinskie">
Powstanie szekinskie

Powstanie szekinskie (ros. Шекинское восстание) – antysowieckie wystąpienie zbrojne w północnym Azerbejdżanie wiosną-latem w 1930 roku.
W kwietniu 1930 w wiosce Baş Göynük w rejonie szekinskim doszło do wybuchu powstania skierowanego przeciwko reżimowi sowieckiemu w Azerbejdżanie. Na jego czele stanął Bahram-bek Hasym-bek ogły Nabibekow, były pułkownik sił zbrojnych Demokratycznej Republiki Azerbejdżanu, który po zajęciu kraju przez wojska bolszewickie w kwietniu 1920 roku, został komisarzem wojennym rejonu szekinskiego. Powstańcy podjęli natarcie na pobliskie miasto Szeki. Jego mieszkańcy przeszli na stronę powstania. Powstanie w krótkim czasie ogarnęło okoliczne tereny. Liczebność sił powstańczych doszła do ok. 10 tys. ludzi. W szczytowym momencie powstańcy panowali nad obszarem ośmiu okręgów północnego Azerbejdżanu. Doprowadziło to do szybkiej reakcji władz sowieckich, które zgromadziły duże siły wojskowe Armii Czerwonej, po czym skierowały je przeciwko powstańcom. Już po trzech dniach czerwonoarmiści odzyskali Szeki, rozbijając główne wojska powstańcze. Reszta wycofała się w górzyste rejony, prowadząc walkę partyzancką. W jednym ze starć z Armią Czerwoną w rejonie wsi Bideyiz w lipcu 1930 roku zginął Bahram-bek Hasym-bek ogły Nabibekow. Doprowadziło to do rozpuszczenia ostatnich oddziałów powstańczych.

</doc>
<doc id="2312898" url="https://pl.wikipedia.org/wiki?curid=2312898" title="USS Chesapeake (1799)">
USS Chesapeake (1799)

USS Chesapeake – trzymasztowa, żaglowa, uzbrojona w 38 dział ciężka fregata należąca do United States Navy. Była jedną z pierwszych sześciu fregat, które zostały zbudowane na polecenie Kongresu USA. Konstruktor wszystkich sześciu okrętów, Joshua Humphreys, zaprojektował je tak, by stanowiły główną siłę młodej floty. „Chesapeake” została pierwotnie zaprojektowana jako okręt 44-działowy, ale opóźnienia stoczni związane z brakami materiałowymi spowodowały, że budowniczy Josiah Fox zdecydował o przeprojektowaniu na okręt 38-działowy. Zwodowana w Gosport Navy Yard 2 grudnia 1799 roku fregata rozpoczęła służbę w czasie quasi-wojny z Francją, a następnie brała udział w I wojnie berberyjskiej.
22 czerwca 1807 roku została ostrzelana przez należący do Royal Navy okręt z powodu odmowy zgody na przeszukanie (Brytyjczycy szukali dezerterów). Wydarzenie to, znane jako incydent „Chesapeake”–„Leopard”, wzburzyło amerykańskie społeczeństwo i było jedną z przyczyn wybuchu wojny brytyjsko-amerykańskiej. Dla wyjaśnienia incydentu dowódca „Chesapeake”, James Barron, został postawiony przed sądem wojskowym, a Stany Zjednoczone wprowadziły embargo na handel z Wielką Brytanią.
Na początku wojny fregata odbyła jeden patrol, zagarniając sześć brytyjskich statków handlowych. 1 czerwca 1813 roku, wkrótce po opuszczeniu portu w Bostonie, została zaatakowana i zdobyta przez . Brytyjczycy wcielili okręt do Royal Navy pod nazwą HMS „Chesapeake”, gdzie służył do roku 1819, kiedy to został rozebrany. Sprzedane drewno posłużyło do budowy kilku domów w Portsmouth i Chesapeake Mill w Wickham, w Anglii.
Projekt i budowa.
Amerykańskie statki handlowe zaczęły w latach dziewięćdziesiątych XVIII wieku padać łupem piratów berberyjskich, głównie z Algieru, grasujących na Morzu Śródziemnym. Kongres zareagował na to, wydając Ustawę morską z 27 marca 1794 roku. Ustawa ta zapewniała fundusze na budowę sześciu fregat z zastrzeżeniem, że budowa zostanie wstrzymana w chwili zawarcia traktatu pokojowego z Algierem.
Zaprojektowane przez Joshuę Humphreysa fregaty miały być długie i wąskie. W konstrukcji zastosowano diagonalne żebrowanie w celu zmniejszenia wzdłużnego wyginania się kadłubów i bardzo ciężkie poszycie. Dawało to kadłubom znacznie większą odporność w porównaniu do fregat o lżejszej konstrukcji. Wobec tego, że młode Stany Zjednoczone nie mogły równać się liczbą okrętów z europejskimi potęgami, projekt Humphreysa zakładał, że jego fregaty będą na tyle potężne, by pokonać fregaty przeciwnika, a jednocześnie dość szybkie, by ujść okrętom liniowym.
Okręt, oryginalnie zaprojektowany jako „Fregata D”, przez kilka lat nie miał własnej nazwy. Stępkę położono w grudniu 1795 roku w Gosport Navy Yard w Norfolku w stanie Wirginia, gdzie budowę powierzono Josiahowi Foxowi, a nadzór Richardowi Dalemu. Tymczasem w marcu następnego roku ogłoszono zawarcie porozumienia pokojowego z Algierem, w związku z czym (zgodnie z ustawą z roku 1794) budowa została wstrzymana. Kil przeleżał w stoczni następne dwa lata.
Gdy w roku 1798 wybuchła quasi-wojna z Francją, Kongres wydał polecenie ukończenia budowy „Fregaty D”. Jednak Fox, który wrócił do Norfolk, zorientował się, że brakuje budulca, wysłanego z Norfolk do Baltimore celem ukończenia budowy . Skontaktował się z sekretarzem marynarki Benjaminem Stoddertem, który wyraził pragnienie ukończenia budowy okrętu i zmniejszenia kosztów. Fox, zawsze przeciwny wielkim konstrukcjom Humphreysa, przedstawił Stoddertowi nowe plany, w których zakładał wykorzystanie już istniejącego kilu, ale zmianę rozmiarów: zarówno długości, jak i szerokości okrętu. Plany Foxa różniły się zasadniczo od oryginalnych planów Humphreysa. Sekretarz Stoddert projekt zaaprobował.
Kiedy budowa została zakończona, okazało się, że fregata jest najmniejszą z sześciu. Z długością 46,5 m i szerokością 12,6 m nieznacznie odbiegała od siostrzanych okrętów, i „Constellation”, których wymiary wynosiły odpowiednio 50 i 12 m. Końcowy koszt budowy wyniósł 220 677 USD – tańszy miał być jedynie budowany dopiero „Congress”: 197 246 USD.
W trakcie budowy, 20 czerwca 1799 roku, zwodowany został slup o nazwie „Chesapeake”, ale w okresie pomiędzy 10 października a 14 listopada został przemianowany na USS „Patapsco”, najwyraźniej w celu uwolnienia nazwy dla „Fregaty D”. W korespondencji ze Stoddertem Fox kilkakrotnie nazywał fregatę „Congress”; Stoddert powiadomił go na koniec, że okręt otrzyma nazwę „Chesapeake”, od Zatoki Chesapeake. Fregata była jedyną z sześciu nienazwaną przez prezydenta George’a Washingtona i nienawiązującą do pryncypiów konstytucji Stanów Zjednoczonych.
Uzbrojenie.
Jako główne uzbrojenie „Chesapeake” wymienia się 36 lub 38 dział. W tym artykule fregata jest wymieniana jako okręt 38-działowy, ze względu na to, że tak utrzymuje większość badaczy. 36 dział wymieniają Allen, Beach, Maclay i Smith. Za 38 działami opowiadają się Calhoun, Chapelle, Cooper, "Dictionary of American Naval Fighting Ships", Roosevelt i Toll. Fowler w ogóle nie podaje liczby dział. Pierwotnie zaprojektowana jako okręt 44-działowy, fregata została przeprojektowana przez Foxa, co doprowadziło do zmniejszenia jej wymiarów i liczby dział, szczególnie w porównaniu z fregatami „Congress” i „Constellation”.
Klasyfikacja działowa nie odpowiadała rzeczywistej liczbie dział, jakie mogły znajdować się na pokładach. „Chesapeake” miał 40 dział podczas incydentu z HMS „Leopard” i 50 dział w czasie starcia z HMS „Shannon”. Na owe 50 dział składało się dwadzieścia osiem długich dział 18-funtowych na pokładzie działowym, czternaście na każdej burcie. Tę główną baterię uzupełniały dwa długie 12-funtowe, jedno długie 18-funtowe, osiemnaście 32-funtowych karonad i jedna karonada 12-funtowa na pokładzie głównym. Waga salwy burtowej wynosiła 246 kg.
Okręty w tamtych czasach nie miały stałych baterii dział; działa były przenośne i często okręty wymieniały się nimi w zależności od potrzeb. Każdy dowódca modyfikował uzbrojenie swego okrętu względem własnych upodobań, biorąc pod uwagę takie czynniki, jak ogólny tonaż ładunku, liczba załogi i planowany kurs żeglugi. W konsekwencji uzbrojenie okrętu mogło się często zmieniać, a zmian tych nie odnotowywano.
Quasi-wojna.
„Chesapeake” został zwodowany i ochrzczony 2 grudnia 1799 roku, podczas niewypowiedzianej quasi-wojny (1798–1800), do której doszło na skutek zajmowania przez Francuzów amerykańskich statków handlowych. Wyposażanie i ekwipowanie okrętu trwało do końca maja 1800 roku. W marcu Josiah Fox został zganiony przez sekretarza Stodderta za przedłużanie prac na „Chesapeake”, podczas gdy „Congress”, wciąż oczekujący na ukończenie, został już w pełni obsadzony załogą. Stoddert wezwał Thomasa Truxtona, by doprowadził do wykonywania jego poleceń odnośnie do prac na fregacie „Congress”.
„Chesapeake” po raz pierwszy wyszedł w morze 22 maja pod dowództwem komandora Samuela Barrona, znacząc wyjście z Norfolk salutem z 13 dział. Pierwszym zadaniem fregaty było przewiezienie pieniędzy z Charleston w Karolinie Południowej do Filadelfii. 6 czerwca okręt dołączył do eskadry patrolującej południowe wybrzeża Stanów Zjednoczonych i eskortując amerykańskie statki handlowe w Indiach Zachodnich.
1 stycznia 1801 roku, po trwającym 50 godzin pościgu, zmusił do poddania się 16-działowy francuski statek piracki „La Jeune Creole”, po czym wrócił 15 stycznia (wraz ze swym pryzem) do Norfolku. „Chesapeake” w lutym ponownie popłynął na krótko do Indii Zachodnich, wkrótce po ratyfikowaniem traktatu pokojowego z Francją. Wrócił do Norfolku 26 lutego i został odstawiony do rezerwy, bowiem nowy prezydent, Thomas Jefferson, uważał, że marynarka wojenna to kosztowna i bezużyteczna zabawa.
W wojnie z piratami.
W czasie trwania quasi-wojny Stany Zjednoczone płaciły haracze państwom berberyjskim, by zapewnić amerykańskim statkom handlowym swobodę żeglugi w basenie Morza Śródziemnego. W roku 1801 Jusuf Karamanli, bej Trypolisu, niezadowolony z wysokości haraczu (w porównaniu z tym, jaki USA płaciły dejowi Algieru), zażądał natychmiastowej wpłaty 250 000 USD. Thomas Jefferson odpowiedział na to wysłaniem eskadr okrętów wojennych dla ochrony amerykańskich statków handlowych oraz dla wymuszenia na państwach berberyjskich negocjacji pokojowych. Pierwszą eskadrą dowodził Richard Dale na USS „President”, drugą zaś Richard Valentine Morris na USS „Chesapeake”. W skład eskadry Morrisa wchodziły okręty USS „Constellation”, „New York”, „John Adams”, „Adams” i „Enterprise”. Przygotowanie okrętów do wyjścia w morze zajęło kilka miesięcy; opuszczały więc porty pojedynczo w chwili, gdy były gotowe.
„Chesapeake” wyszedł z Hampton Roads 27 kwietnia 1802 roku i 25 maja przybył do Gibraltaru; tam natychmiast poddano fregatę remontowi, bo w rejsie przez Atlantyk uległ pęknięciu jej grotmaszt. Morris oczekiwał w Gibraltarze na wiadomości o swojej eskadrze, gdyż kilka z nich jeszcze się nie zgłosiło. 22 lipca pojawił się „Adams” z rozkazem dla Morrisa (datowanym 20 kwietnia), by „położył całą eskadrę przed Trypolisem” i rozpoczął negocjacje pokojowe. „Chesapeake” i „Enterprise” opuściły Gibraltar 17 sierpnia, kierując się do Livorno, przy okazji osłaniając konwój statków handlowych płynących do różnych portów po drodze. W tej sytuacji Morris zatrzymywał się kilkakrotnie, zanim 12 października dotarł wreszcie do Livorno, skąd udał się na Maltę. Tam „Chesapeake” przeszedł remont spróchniałego bukszprytu. „Chesapeake” stał jeszcze w porcie, gdy 5 stycznia 1803 roku przybył tam „John Adams” z rozkazami z 23 października 1802, wydanymi przez nowego sekretarza marynarki Roberta Smitha. Rozkazy te wzywały „Chesapeake” i „Constellation” do powrotu do Stanów Zjednoczonych; Morris miał przejść, jako dowódca eskadry, na „New York”. „Constellation” wyruszył w drogę zgodnie z rozkazem, ale Morris zatrzymał „Chesapeake” na Malcie, twierdząc, że okręt jest w tak złym stanie, iż nie da rady pokonać Atlantyku w warunkach zimowych.
Morris dowodził obecnie okrętami „New York”, „John Adams” i „Enterprise”, podczas gdy „Adams” znajdował się w Gibraltarze. Ostatecznie 30 stycznia „Chesapeake” – wraz z okrętami eskadry – pożeglował w stronę Trypolisu, gdzie Morris zamierzał spalić tamtejszą flotę. Ciężkie sztormy utrudniły dotarcie do Trypolisu, a Morris obawiając się, że „Chesapeake” może przy silnym wietrze utracić maszty, zawrócił i 10 lutego był ponownie na Malcie. W związku z tym, że zapasy na okrętach bliskie były wyczerpania, a na Malcie nie można ich było uzupełnić, Morris zdecydował się odstąpić od planu blokady Trypolisu i wrócić po zaopatrzenie do Gibraltaru. Eskadra po drodze zatrzymała się 22 lutego w Tunisie i 19 marca w Algierze. „Chesapeake” dotarł do Gibraltaru 23 marca, kiedy to Morris przeszedł ostatecznie na „New York”. „Chesapeake”, tym razem pod rozkazami Jamesa Barrona, przybył do Stanów Zjednoczonych 1 czerwca i został odstawiony do rezerwy w Washington Navy Yard.
Morris pozostał w basenie Morza Śródziemnego do września, kiedy zgodnie z rozkazem sekretarza Smitha został pozbawiony dowództwa i poinstruowany, że ma wracać do USA. Tam stanął przed Naval Board of Inquiry, która uznała jego postępowania za naganne, w związku z „brakiem aktywności i opieszałością w dowodzeniu oddanej mu eskadry”. Został usunięty z US Navy w roku 1804. Działalność Morrisa w czasie dowodzenia eskadrą była krytykowana szczególnie za to, co działo się na pokładzie „Chesapeake” oraz za jego niezdecydowanie jako dowódcy. W podróży towarzyszyła mu żona, syn i służący, przy czym żona powiła w tym czasie drugiego syna. Kadet Henry Wadsworth pisał, że on i inni kadeci nazywali panią Morris „komodoressą” i byli przekonani, że to ona była głównym powodem pozostawania „Chesapeake” całymi miesiącami w portach. William Eaton, amerykański konsul w Tunisie, donosił sekretarzowi Smithowi, że Morris i jego eskadra więcej czasu spędzali na zwiedzaniu portów i balowaniu, niż na blokowaniu Trypolisu.
Spotkanie z HMS Leopard.
W styczniu 1807 roku dowódcą fregaty został mianowany Charles Gordon. Otrzymał rozkaz przygotowania okrętu do służby patrolowej i konwojowej na Morzu Śródziemnym, gdzie „Chesapeake” miał zluzować siostrzaną fregatę USS „Constitution”, przebywającą tam nieprzerwanie od 1803 roku. James Barron został dowódcą całej eskadry. Po latach nieaktywności „Chesapeake” był poważnie zaniedbany, musiało więc minąć wiele miesięcy koniecznych dla dokonania napraw, wyposażenia, zaprowiantowania i zaciągu załogi. Zaciąg prowadził porucznik Arthur Sinclair. Wśród nowej załogi znalazło się trzech marynarzy, którzy zdezerterowali z brytyjskiego okrętu HMS „Melampus”. Brytyjski ambasador w Stanach Zjednoczonych domagał się zwrotu dezerterów. Barron uznał, że wprawdzie byli oni rzeczywiście marynarzami „Melampusa”, zostali jednak do Royal Navy wcieleni siłą i dlatego odmówił odesłania ich na „Melampusa”.
Na początku czerwca „Chesapeake” udał się z Washington Navy Yard do Norfolku, gdzie zakończono wyposażanie i uzbrajanie okrętów. 19 tegoż miesiąca komandor Gordon poinformował Barrona, że „Chesapeake” jest gotowa do wyjścia w morze. 22 czerwca, uzbrojony w 40 dział okręt, opuścił port. Tymczasem brytyjska eskadra, składająca się z HMS „Melampusa”, HMS „Bellony” i HMS „Leoparda” (wszystkie 50-działowe), blokowała w porcie w Norfolk dwa znajdujące się tam okręty francuskie. Gdy „Chesapeake” opuścił port, okręty eskadry zaczęły wymieniać się sygnałami i wkrótce „Leopard” rozwinął żagle i skierował się w morze, poprzedzając „Chesapeake”.
Po kilku godzinach żeglugi „Leopard”, dowodzony przez komandora Salusbury'ego Humphreysa, zbliżył się do „Chesapeake” i zasygnalizował prośbę o dostarczenie przesyłek do Anglii, co w tamtych czasach było zwyczajowym zapytaniem. Gdy brytyjski porucznik zjawił się na pokładzie, wręczył Barronowi rozkaz wiceadmirała Royal Navy, George’a Berkeleya, nakazujący brytyjskim okrętom zatrzymać „Chesapeake” i odnaleźć dezerterów. Barron odmówił zgody na przeszukanie i gdy porucznik wrócił na „Leoparda” Barron rozkazał załodze przygotować się do bitwy. Wkrótce potem „Leopard” wysłał kolejny sygnał, którego Barron nie zrozumiał. Wobec braku odpowiedzi „Leopard” oddał strzał ostrzegawczy, a następnie salwę burtową w stronę „Chesapeake”. Przez piętnaście minut, gdy załoga „Chesapeake” próbowała się uzbroić, „Leopard” oddawał salwę za salwą, dopóki Barron nie opuścił bandery. „Chesapeake” zdołał oddać tylko jeden strzał, gdy udało się przynieść na pokład rozżarzone węgle celem odpalenia działa. Brytyjczycy wdarli się na pokład „Chesapeake” i zabrali ze sobą czterech członków załogi, odrzucając ofertę Barrona, który chciał, by „Chesapeake” został wzięty jako pryz. Trzech marynarzy z załogi „Chesapeake” zginęło, a wśród osiemnastu rannych był również Barron.
Wieść o incydencie rozeszła się błyskawicznie po powrocie „Chesapeake” do Norfolku, gdzie eskadra brytyjska (w tym także „Leopard”) pobierała zaopatrzenie. Tłum rozwścieczonych mieszkańców zniszczył 200 przeznaczonych dla eskadry baryłek z wodą i nieomal nie zlinczował brytyjskiego oficera, czemu zapobiegła interwencja władz. Prezydent Jefferson odwołał wszystkie amerykańskie okręty z Morza Śródziemnego i wydał następującą proklamację: brytyjskie okręty wojenne mają zakaz wejścia do portów amerykańskich, a te, które się w nich znajdują, mają je natychmiast opuścić. Incydent spowodował wprowadzenie embarga na handel z Wielką Brytanią.
„Chesapeake” był zupełnie nieprzygotowany do obrony w czasie tego wydarzenia. Żadne z dział okrętowych nie było załadowane, a pokład główny zatarasowany towarami, których nie umieszczono (wbrew przepisom) w ładowniach. Barron, Gordon i porucznik Hall z Marines stanęli przed sądem wojskowym. Barron został uznany za winnego „zlekceważenia możliwości dojścia do bitwy i nieprzygotowania okrętu na taką okoliczność” i zawieszony na lat pięć jako oficer marynarki. Gordon i Hall otrzymali ustne napomnienia, a działomistrz okrętu został wydalony z US Navy.
Wojna 1812 roku.
W związku z poważnymi uszkodzeniami zadanymi przez działa „Leoparda”, „Chesapeake” wrócił do Norfolku na remont. Pod dowództwem Stephena Decatura okręt patrolował następnie wybrzeża Nowej Anglii, egzekwując przepisy o embargo.
Incydenty Chesapeake-Leopard i późniejszy z „Little Belt”, przyspieszyły decyzję Stanów Zjednoczonych o wypowiedzeniu wojny Wielkiej Brytanii w dniu 18 czerwca 1812 roku. „Chesapeake”, pod dowództwem Samuela Evansa, była przygotowywana do pełnienia służby na Atlantyku. Począwszy od 13 grudnia okręt okrążył środkowy Atlantyk po trasie: Boston-Madera-Wyspy Zielonego Przylądka-Ameryka Południowa-Boston. Fregata zatrzymała jako pryzy sześć statków: brytyjskie „Volunteer”, „Liverpool Hero”, „Earl Percy” i „Ellen”; bryg „Julia”, amerykański statek prowadzący handel na brytyjskiej licencji; „Valeria”, amerykański statek odebrany brytyjskim korsarzom. W czasie tego rejsu była ścigana przez nierozpoznany okręt liniowy i fregatę, lecz po przejściu nocnej nawałnicy stracono ścigające okręty z oczu. Ładunek statku „Volunteer”, 40 ton surówki żelaza i miedzi, sprzedano za 185 000 USD. „Earl Percy” nie dotarł do portu, ponieważ utknął na mieliźnie u wybrzeży Long Island, a „Liverpool Hero” został spalony, jako że przeciekał. Ogólne straty, jakie „Chesapeake” zadał żegludze brytyjskiej, obliczano na 235 675 USD. Okręt wrócił do Bostonu 9 kwietnia 1813 roku celem dokonania napraw.
Po powrocie z tego rejsu mający kłopoty zdrowotne komandor Evans poprosił o dymisję. 20 maja dowodzenie okrętem objął komandor James Lawrence, znany głównie ze zwycięstwa nad HMS „Peacock” podczas dowodzenia brygiem USS „Hornet”. Tymczasem sytuacja na okręcie była fatalna. Czas obowiązkowej służby wielu członków załogi się skończył, więc codziennie kilku odchodziło. Ci, którzy zostali byli rozgoryczeni i na krawędzi buntu, bowiem należne im udziały ze sprzedaży pryzów i ich ładunków zatrzymał sąd. Lawrence spłacił ich z własnej kieszeni i jakoś obłaskawił. Załogę „Chesapeake” uzupełniła część marynarzy z „Constitution” i zwerbowani cudzoziemcy.
Tymczasem komandor Philip Broke na pokładzie 38-działowej fregaty HMS „Shannon” patrolował wody przed portem w Bostonie. „Shannon” był dowodzony przez Broke'a od roku 1806, a załoga, pod jego twardą ręką odbywała codziennie trzygodzinne ćwiczenia z działami i bronią strzelecką. Najlepszy strzelec otrzymywał funt tytoniu w nagrodę. Wobec takiego przeciwnika „Chesapeake”, z nową i niedoświadczoną załogą, był na z góry straconej pozycji.
Chesapeake i Shannon.
Lawrence, wiedząc że „Shannon” znajduje się niedaleko Bostonu, zaczął przygotowania do wyjścia w morze wieczorem 31 maja. Następnego dnia rano Broke napisał do Lawrence’a list z wezwaniem do walki i wysłał na pokład „Chesapeake”; list ten dotarł do Lawrence’a dopiero wtedy, gdy ten podjął sam decyzję wyjścia na spotkanie z HMS „Shannon”.
Opuściwszy port z wielką białą flagą z napisem „Free Trade and Sailors' Rights” („Wolność handlu i prawa marynarzy”), „Chesapeake” spotkał „Shannon” około godziny piątej po południu. W czasie 6-minutowej strzelaniny każdy z okrętów oddał dwie salwy burtowe. USS „Chesapeake” uszkodził HMS „Shannon”, ale sam też ucierpiał. Śmierć kilku kolejnych sterników spowodowała, że okręt utracił manewrowość. W czasie wymiany ognia działowego, w „Chesapeake” trafiło 362 pociski, podczas gdy jedynie 158 ugodziło „Shannon”.
Broke podprowadził swój okręt do burty „Chesapeake” i rozkazał spiąć obie jednostki, celem dokonania abordażu. Na pokładzie „Chesapeake” wybuchła panika; Lawrence próbował zorganizować oddział dla dokonania abordażu „Shannon”, ale trębacz nie odtrąbił właściwego sygnału. W tym momencie strzał snajpera śmiertelnie ranił Lawrence’a; gdy jego ludzie znieśli go pod pokład, wydał ostatni rozkaz: „Nie poddawajcie okrętu. Walczcie aż zatonie”.
Komandor Broke dokonał abordażu „Chesapeake” na czele 20-osobowego oddziału. Opór, jaki napotkali, był nieznaczny, bowiem większość amerykańskiej załogi zbiegła pod pokład. Jedyny prawdziwy opór stawili okrętowi marines. Zostali pokonani przez Brytyjczyków; jedynie dziewięciu z czterdziestu czterech nie odniosło ran, a ich dowódca, porucznik James Broome, poległ. Broke został ciężko ranny podczas walki na pokładzie, otrzymawszy cięcie szablą w głowę. Wkrótce potem załoga HMS „Shannon” ściągnęła flagę „Chesapeake”. Minęło zaledwie 15 minut od wymiany pierwszych strzałów do zdobycia amerykańskiego okrętu.
Doniesienia o liczbie zabitych i rannych na pokładzie „Chesapeake” w czasie bitwy bardzo różnią się między sobą. Raport Broke'a z 6 lipca wymieniał 70 zabitych i 100 rannych. Źródła współczesne zdarzeniu podawały 48–61 zabitych i 85–99 rannych. Dysproporcje danych co do liczby zabitych i rannych mogła powodować rosnąca liczba umierających z powodu odniesionych ran w kolejnych dniach po bitwie. Liczba ofiar na HMS „Shannon” była znacznie mniejsza: 23 zabitych, 56 rannych. Mimo odniesienia poważnej rany, Broke nakazał dokonanie napraw obu okrętów w drodze do Halifaksu. Komandor Lawrence zmarł w drodze i został pochowany z wojskowymi honorami na cmentarzu w Halifaksie. Jego załoga została uwięziona. Komandor Broke wyleczył się z ran, a później otrzymał tytuł baroneta.
Dalsze losy.
Na polecenie Admiralicji Royal Navy wyremontowała „Chesapeake” i wcieliła do służby jako HMS „Chesapeake”. Fregata stacjonowała w Halifaksie w Nowej Szkocji pod dowództwem komandora Alexandra Gordona do roku 1814, po czym w październiku tegoż roku, pod dowództwem George’a Burdetta, pożeglowała do Plymouth w Anglii, na kolejny remont. Po jego zakończeniu okręt udał się do Kapsztadu w Afryce Południowej, gdzie do Burdetta doszła wiadomość o zawarciu traktatu pokojowego ze Stanami Zjednoczonymi w maju 1815 roku. Po powrocie do Anglii „Chesapeake” przeszedł do rezerwy i nigdy już nie wrócił do czynnej służby. W roku 1819 został sprzedany za niewygórowaną cenę 500 funtów handlarzowi drewna z Portsmouth, który okręt rozebrał, a drewno odsprzedał budowniczemu Joshui Holmesowi za 3450 funtów. Część tego drewna użyta została do budowy kilku domów w Portsmouth, a część do konstrukcji młyna w miejscowości Wickham, który istnieje do dziś.
Niemal od samego początku fregata „Chesapeake” uważana była przez zabobonnych XIX-wiecznych żeglarzy za „nieszczęśliwy statek”, „najmniejszy z miotu” i efekt nieporozumień między Humphreysem i Foxem. Odebranie nazwy innej jednostce, przegrane starcia fregaty z HMS „Leopard” i HMS „Shannon”, wyroki sądów wojskowych wobec jej dwóch dowódców i przypadkowa śmierć kilku członków załogi, kazały wierzyć, że okręt był przeklęty.
Ostatni rozkaz Lawrence’a – „Nie poddawajcie okrętu!” – stał się zawołaniem US Navy. Oliver Hazard Perry, dowódca floty amerykańskiej na Jeziorze Erie we wrześniu 1813 roku, nazwał swój okręt flagowy „Lawrence” i kazał wywiesić szeroką niebieską flagę z napisem „Don't give up the ship!”. Zawołanie to jest do dziś używane w US Navy, a nosi je .
Poszarpana przez pociski i splamiona krwią bandera „Chesapeake” została sprzedana na aukcji w Londynie w roku 1908. Obecnie znajduje się w Muzeum Marynarki w Greenwich w Anglii wraz z książką sygnałową okrętu. Maritime Museum of the Atlantic w Halifaksie na Nowej Szkocji posiada kilka pamiątek po bitwie z „Shannon”. W roku 1996 do Stanów Zjednoczonych wrócił kawałek drewna z Chesapeake Mill. Stanowi on eksponat Hampton Roads Naval Museum.

</doc>
<doc id="2312900" url="https://pl.wikipedia.org/wiki?curid=2312900" title="Gesher (kibuc)">
Gesher (kibuc)



</doc>
<doc id="2312902" url="https://pl.wikipedia.org/wiki?curid=2312902" title="Kiryat Szmona">
Kiryat Szmona



</doc>
<doc id="2312904" url="https://pl.wikipedia.org/wiki?curid=2312904" title="Malkiyya">
Malkiyya



</doc>
<doc id="2312905" url="https://pl.wikipedia.org/wiki?curid=2312905" title="Romero (film)">
Romero (film)

Romero - amerykański film biograficzny z gatunku dramatów politycznych.
Film powstał na kanwie prawdziwych wydarzeń i opowiada arcybiskupie O. Romero zamordowanym przez rządzącą w Salwadorze juntę. W zamierzeniu producenta miała to być produkcja telewizyjna, ale po odmowie trzech koncernów telewizyjnych tematu jako „zbyt kontrowersyjnego” Ellwood Kieser zdecydował o realizacji pełnometrażowego filmu kinowego. Tym samym Kieser został pierwszym i do 1992 roku jedynym producentem będącym jednocześnie księdzem katolickim. W ten sposób powstał film zrealizowany dla działającej pod auspicjami archidiecezji Los Angeles wytwórni filmowej „Paulist Pictures”.
Muzykę do filmu skomponował Gabriel Yared, zdjęcia zrealizował Geoff Burton, a autorem scenariusza był John Sacret Young. Projekcja trwa 102 minuty.
Światowa premiera filmu odbyła się 25 sierpnia 1989 i w tymże roku został zaprezentowany na Festiwalu Filmowym w Toronto.
W 1991 roku film był nominowany w dwóch kategoriach do wyróżnień jako film społeczno- polityczny ("Political Film Society, USA").
Fabuła.
Pełniący swój apostolat przez głoszenie Ewangelli duchowny zostaje mianowany arcybiskupem. Za namową prezydenta angażuje się w politykę występując przeciwko niesprawiedliwościom i okrucieństwu totalitarnej władzy. Po apelu skierowanym do armii Salwadoru, by żołnierze nie wykonywali rozkazu strzelania do protestujących chłopów, abp Oscar Romero 24 marca 1980 zostaje zamordowany w czasie odprawiania Mszy.

</doc>
<doc id="2312906" url="https://pl.wikipedia.org/wiki?curid=2312906" title="Komitet Zjednoczonych Własowców">
Komitet Zjednoczonych Własowców

Komitet Zjednoczonych Własowców (ros. Комитет объединенных власовцев) – rosyjska organizacja emigracyjna w II poł. lat 40. i latach 50. XX wieku
Organizacja została utworzona 6 sierpnia 1950 r. podczas zjazdu weteranów Rosyjskiej Armii Wyzwoleńczej (ROA) w Oberschleißheim pod Monachium. Na jej czele stanął gen. Anton W. Turkul. Organami prasowymi były pisma "Власовец" i "Доброволец", wydawane do 1957 r. w Monachium. W skład organizacji weszła jedynie niewielka część byłych wojskowych Rosyjskiej Armii Wyzwoleńczej i Sił Zbrojnych Komitetu Wyzwolenia Narodów Rosji. Wynikało to z faktu, że większość "własowców" nie akceptowała idei gen. A. W. Turkula połączenia haseł Manifestu praskiego KONR z tradycją monarchistyczną białej emigracji rosyjskiej. W rezultacie "własowcy" stanowili jedynie ok. 30% członków organizacji. Po śmierci gen. A. W. Turkula 19 sierpnia 1957 r., kierownictwo Komitetu przeniosło się do Nowego Jorku, gdzie w 1958 r. zakończył on swoją działalność.

</doc>
<doc id="2312907" url="https://pl.wikipedia.org/wiki?curid=2312907" title="Hokok">
Hokok



</doc>
<doc id="2312912" url="https://pl.wikipedia.org/wiki?curid=2312912" title="Buddy Davis">
Buddy Davis



</doc>
<doc id="2312914" url="https://pl.wikipedia.org/wiki?curid=2312914" title="Shefa-'Amr">
Shefa-'Amr



</doc>
<doc id="2312915" url="https://pl.wikipedia.org/wiki?curid=2312915" title="Rosyjska Szkoła Wojskowa w Szantungu">
Rosyjska Szkoła Wojskowa w Szantungu

Rosyjska Szkoła Wojskowa w Szantungu (ros. Русское военное училище в Шаньдуне) - uczelnia wojskowa armii chińskiej utworzona przez Białych Rosjan istniejąca w latach 1927-1928
W 1927 r. w Szantungu z inicjatywy białych oficerów rosyjskich została utworzona uczelnia wojskowa. Funkcję komendanta objął płk Innokientij (Illarion) W. Kobyłkin. Cała kadra wykładowcza była skompletowana z Białych Rosjan. Kursantami byli natomiast zarówno Rosjanie, jak też Chińczycy. Okres szkolenia trwał początkowo pół roku, potem zwiększono go do roku, zaś ostatecznie wynosił 2 lata. Rosyjscy absolwenci uczelni stawali się automatycznie członkami Rosyjskiego Związku Ogólnowojskowego (ROWS) w stopniu podporucznika. Uczniami Szkoły było ok. 300 kursantów, a ukończyło ją 60 osób. W składzie szkoły spośród uczestników pierwszego kursu został sformowany samodzielny pułk z kompaniami piechoty, kawalerii i artylerii. Rosyjscy i chińscy kursanci, którzy zakończyli szkolenie. byli kierowani do oddziałów Rosyjskiej Grupy Wojsk w Chinach. W 1928 r. szkołę wraz z pułkiem przeniesiono do Mandżurii, gdzie zostały rozformowane.

</doc>
<doc id="2312916" url="https://pl.wikipedia.org/wiki?curid=2312916" title="David Mateos">
David Mateos

David Mateos Ramajo (ur. 22 kwietnia 1987 roku w Madrycie) – hiszpański piłkarz występujący na pozycji obrońcy w amerykańskim klubie Orlando City. Wychowanek Realu Madryt. W trakcie swojej kariery reprezentował także barwy AEK-u Ateny, Realu Saragossa oraz Ferencvárosi. Były reprezentant Hiszpanii do lat 17.

</doc>
<doc id="2312917" url="https://pl.wikipedia.org/wiki?curid=2312917" title="Shomera">
Shomera



</doc>
<doc id="2312921" url="https://pl.wikipedia.org/wiki?curid=2312921" title="Jestem Bogiem (film)">
Jestem Bogiem (film)

Jestem Bogiem (ang. "Limitless") – amerykański thriller sci-fi w reżyserii Neila Burgera z 2011 roku. W rolach głównych wystąpili Bradley Cooper, Abbie Cornish i Robert De Niro. Film powstał na podstawie powieści "Dawka geniuszu" ("The Dark Fields") Alana Glynna i opowiada o pisarzu Edwardzie Morze, który w celu pełnego wykorzystania potencjału swojego mózgu zaczyna przyjmować narkotyk o nazwie NZT-48.
Zdjęcia do filmu rozpoczęły się w marcu 2010 i zakończyły się w maju tego samego roku. Były kręcone w Filadelfii (w stanie Pensylwania) i Nowym Jorku.
Fabuła.
Edward Morra jest, przeżywającym kryzys twórczy, pisarzem. Jego dziewczyna, Lindy, ma dość jego zachowania i postanawia z nim zerwać. Eddie spotyka Vernona, brata swojej byłej żony Melissy, który daje mu próbkę nootropiku o nazwie NZT-48. Po zażyciu tabletki odkrywa, że uzyskał dostęp do każdego swojego wspomnienia oraz udoskonalił umiejętności interpersonalne. Korzystając z nowych zdolności czyni duże postępy w pracy nad książką.
Następnego dnia Morra oddaje wydawcy efekty swojej pracy, a narkotyk przestaje działać. Eddie idzie do Vernona prosząc go o więcej NZT. Mężczyzna prosi pisarza o załatwienie kilku spraw, podczas jego nieobecności zostaje zamordowany. Po powrocie Edward kradnie zapasy byłego szwagra. Codzienne przyjmowanie tabletek pomaga mu dokończyć książkę i poprawić jakość swojego życia. Bohater postanawia wykorzystać swoje zdolności inwestując pieniądze.
Eddie szybko zaczyna zarabiać na giełdzie i pożycza 100 000 dolarów od rosyjskiego pożyczkodawcy, Gennady’ego. Zostaje zatrudniony w firmie maklerskiej i zaczyna ponownie spotykać się z Lindy. Rozpoczyna także pracę dla Carla Van Loona, który testuje jego umiejętności, prosząc o poradę na temat fuzji z firmą Hanka Atwooda. Po rozmowie z potentatem Eddie imprezuje przez osiemnaście godzin i traci większość wspomnień z tym związanych. Następnego ranka, podczas kolejnego spotkania z Van Loonem, Morra widzi w wiadomościach informację o zabójstwie kobiety, którą spotkał dzień wcześniej. Rozpoznaje ją i wybiega z budynku.
Dzwoniąc do ludzi z notatnika Vernona odkrywa, że wszyscy którzy zażywali NZT są hospitalizowani lub martwi. Okazuje się też, że śledzi go mężczyzna w płaszczu. Eddie spotyka się z Mellissą, która również brała lek, a kiedy próbowała go odstawić doświadczyła silnych problemów ze zdrowiem. Gennady znajduje Morrę i żąda natychmiastowego zwrotu pieniędzy wraz z odsetkami. Lichwiarz zabiera Edwardowi ostatnią tabletkę.
Desperacko szukając pigułek Eddie prosi Lindy o dostarczenie mu jego zapasów. Wracając z jego mieszkania kobieta zauważa idącego za nią mężczyznę w płaszczu. Dzwoni do partnera prosząc o pomoc, a ten rozkazuje jej zażyć narkotyk. Lindy ucieka przed śledzącym ją człowiekiem i zrywa z Morrą, mówiąc, że nie może być z kimś kto bierze NZT.
Edward eksperymentuje z NZT-48 i uczy się kontrolować dawkowanie, harmonogram snu i przyjmowane pokarmy, by zapobiec skutkom ubocznym. Wynajmuje też laboratorium w celu badania nootropiku, adwokata, który powstrzymuje policję przed śledztwem w sprawie śmierci Vernona oraz zamordowanej kobiety i ochroniarzy, mających ochronić go przed Gennadym, który grozi mu, by zdobyć więcej tabletek.
W dniu fuzji Atwood zapada w śpiączkę. Eddie rozpoznaje w kierowcy Hanka mężczyznę w płaszczu i stwierdza, że jego pracodawca musiał brać NZT. W trakcie wizyty Morry na policji jego adwokat kradnie z kieszeni marynarki cały zapas narkotyku, a podczas rozmowy z Van Loonem Edward otrzymuje paczkę zawierającą dłonie jego ochroniarzy. Pędzi do domu i zamyka się w nim, Gennady forsuje jednak wszystkie zabezpieczenia. Eddie zabija Rosjanina, po czym liże jego, zawierającą NZT, krew. Dzięki działaniu leku jest w stanie zabić pozostałych oprawców. Morra odzyskuje NZT z pomocą mężczyzny w płaszczu.
Rok później Edward zachowuje swój majątek, publikuje książkę i kandyduje do Senatu Stanów Zjednoczonych. Van Loon odwiedza go, informując że wchłonął firmę produkującą NZT-48 i zamknął laboratorium Morry. Proponuje mu zaopatrywanie w narkotyk w zamian za zostanie osobistym lobbystą, ten mówi jednak, że udoskonalił lek i nie potrzebuje pomocy. W ostatniej scenie Eddie spotyka się z Lindy na lunchu i składa zamówienie płynnym mandaryńskim.
Produkcja.
"Jestem Bogiem" powstało na podstawie powieści "Dawka geniuszu" autorstwa Alana Glynna. Scenariusz do filmu napisała Leslie Dixon, która wzięła za swoją pracę mniej pieniędzy niż zwykle, w zamian za zostanie producentką filmu. Razem ze swoim kolegą, Scottem Kroopfem, zwróciła się do Neila Burgera z prośbą o wyreżyserowanie filmu zatytułowanego "The Dark Fields". Był to jego pierwszy film, do którego nie napisał scenariusza. W kwietniu 2008 roku ogłoszono, że główną rolę zagra Shia LaBeouf.
W listopadzie 2009 Bradley Cooper zastąpił LaBeoufa. W marcu 2010 do obsady dołączył Robert De Niro, w maju rozpoczęły się zdjęcia w Filadelfii. Film kręcony był także w Nowym Jorku. W grudniu 2010 tytuł filmu zmieniono na "Limitless""."
Odbiór.
Box office.
W weekend otwarcia film zarobił 18,9 miliona dolarów i zajął pierwsze miejsce w box office, pokonując takie filmy jak "Prawnik z lincolna", "Rango" czy "". "Jestem Bogiem" zarobiło około 79 milionów dolarów w USA i Kanadzie oraz około 157 milionów dolarów na świecie.
Krytyka w mediach.
W serwisie Rotten Tomatoes filmowi przyznano 69% na podstawie 192 recenzji, przy średniej ocenie 6,4/10. Na portalu Metacritic dostał on 59 punktów na 100, w oparciu o 37 opinii.
Roger Ebert z Chicago Sun-Times przyznał filmowi 2 i 1/2 gwiazdki, stwierdzając że "nie jest dobry, ale jego założenie jest intrygujące" a reżyser używa "nowatorskich efektów wizualnych". Na koniec dodał, że ""Jestem Bogiem" używa tylko 15, może 20 procent swojego mózgu. W sumie i tak więcej niż duża część filmów".
Kirk Honeycutt z The Hollywood Reporter napisał, że ""Jestem Bogiem" powinno być od tego o wiele inteligentniejsze", krytykując je za powielanie stałych elementów gatunku takich jak rosyjscy gangsterzy czy przestępcy z Wall Street. W recenzji pochwalił role Coopera, Cornish i Anny Friel, wyraził też uznanie dla zdjęć Jo Willemsa i scenografii Patrizii von Brandenstein.
Nagrody.
Film otrzymał nagrodę za najlepszy thriller na 2011 Scream Awards, był także nominowany do Saturnów 2012, przegrał jednak z Genezą planety małp.
Spin-off.
W październiku 2013 Bradley Cooper wyjawił, że on, Leslie Dixon i Scott Kroopf będą producentami wykonawczymi serialu telewizyjnego opartego na "Jestem Bogiem." 3 listopada 2014 ogłoszono, że CBS sfinansuje odcinek pilotażowy "Limitless." Głównym bohaterem miał zostać, niewystępujący w filmie, Brian Finch.
Neila Burgera, który nie mógł pogodzić prac nad "Limitless" i "Bilions," w odcinku pilotażowym zastąpił Marc Webb. Reżyser został jednak producentem wykonawczym serialu. Showrunnerem serialu został Craig Sweeny. W najważniejsze postaci wcielili się Jake McDorman, Jennifer Carpenter, Hill Harper i Mary Elizabeth Mastrantonio.
CBS zamówiło pierwszy sezon w maju 2015. Serial został ogłoszony spin-offem filmu, zanim potwierdzono, że Bradley Cooper będzie regularnie powracał do roli Edwarda Morry.
Premiera "Limitless" odbyła się 22 września 2015 na stacji CBS.
25 maja 2016 Craig Sweeny ogłosił, że serial skasowano po jednym sezonie.

</doc>
<doc id="2312923" url="https://pl.wikipedia.org/wiki?curid=2312923" title="Jork (nazwisko)">
Jork (nazwisko)



</doc>
<doc id="2312927" url="https://pl.wikipedia.org/wiki?curid=2312927" title="Franciszek Martynowski">
Franciszek Martynowski



</doc>
<doc id="2312928" url="https://pl.wikipedia.org/wiki?curid=2312928" title="Tour of Croatia">
Tour of Croatia

Tour of Croatia (pol. "Dookoła Chorwacji", chorw. "Kroz Hrvatsku") – wyścig kolarski rozgrywany w Chorwacji. Od 2007 roku należy do cyklu UCI Europe Tour i ma kategorię 2.1. 
Wyścig odbył się po raz pierwszy w roku 1994 i organizowany jest co rok, w ostatnich latach (2002-2006, 2008-2014) wyścig nie odbywał się. 
W wyścigu startowali polscy kolarze. W 2007 roku dwa etapy wygrał Marcin Sapa i jeden Piotr Zaradny, w 2015 Maciej Paterski wygrał cały wyścig.

</doc>
<doc id="2312929" url="https://pl.wikipedia.org/wiki?curid=2312929" title="Fort Tegart">
Fort Tegart

Fort Tegart – budowla obronna wzniesiona dla brytyjskiej policji w Mandacie Palestyny.
Historia.
Nazwa fortów pochodzi od nazwiska brytyjskiego oficera policji i inżyniera sir Charlesa Tegarta, który je zaprojektował na podstawie doświadczeń rebelii w Indiach w 1902. W 1936 w Mandacie Palestyny wybuchła rewolta arabska. Rok później brytyjskie władze mandatowe wezwały Tegarta do przyjazdu do Palestyny w celu koordynacji działań przeciwko nieregularnym siłom arabskim, które otrzymywały pomoc z terytorium współczesnego Libanu i Syrii. Po zapoznaniu się z sytuacją, Tegart w 1938 zaproponował budowę sieci fortów strzegących północnej granicy Mandatu Palestyny z francuskim Mandatem Syrii i Libanu. Pomimo zakończenia się w 1939 arabskiego powstania, budowa fortów była kontynuowana. Ich budowę nie koncentrowano już tylko na północnej granicy, ale rozlokowano je także przy najważniejszych strategicznie skrzyżowań wewnątrz Palestyny. W latach 1940-1943 wybudowano 55 fortów Tegart. Forty były budowane w pięciu różnych modelach, uzależnionych od przeznaczenia i wielkości stacjonującego w nich garnizonu policji. Budową fortów zajmowała się firma "Solel Boneh", której prywatnym właścicielem był w owym czasie David HaCohen. W 1943 wstrzymano budowę kolejnych fortów (miało ich być 77).
Część z fortów przetrwała do czasów współczesnych. Niektóre z nich służą jako posterunki policji, inne są wykorzystywane jako areszty lub więzienia. Jeden z nich służy jako więzienie dla niebezpiecznych więźniów Camp 1391.
Architektura.
Większość fortów Tegart powstała w jednolitym stylu architektonicznym. Był to obronny fort wzniesiony na planie czworoboku (kwadratu lub prostokąta) z dwupiętrową fasadą w kolorze jasnobrązowym - kolor sprawiał, że stawały się one integralną częścią krajobrazu. W dwóch przeciwległych narożnikach znajdowały się wieże obserwacyjne ze szczelinami strzelniczymi. Wewnątrz fortu znajdował się obszerny dziedziniec, chroniony ze wszystkich stron przed ostrzałem. Budowla mieściła w sobie koszary, pomieszczenia do przesłuchań, areszt i pomieszczenia użytkowe. Dostępne były także garaże dla pojazdów wojskowych. Wiele fortów posiadało zbiorniki na wodę, umieszczane najczęściej na dachach, a rzadziej w podziemiach.

</doc>
<doc id="2312932" url="https://pl.wikipedia.org/wiki?curid=2312932" title="Hans Holdt">
Hans Holdt

Hans Holdt (ur. 13 stycznia 1904, zm. 1 stycznia 1962) – duński bokser, medalista mistrzostw Europy.
W Mistrzostwach Europy 1925 w Sztokholmie zdobył srebrny medal w wadze średniej. W finale przegrał z Frankiem Crawleyem (Anglia).
W roku 1926 przeszedł na zawodowstwo. Pierwszą walkę zawodową rozegrał 2 maja 1926 a ostatnią 25 grudnia 1941.
14 stycznia 1931 w Kopenhadze stoczył pojedynek o mistrza Europy wagi półśredniej z Belgiem Gustave Rothem, który przegrał w 15 rundach na punkty.
Rozegrał 90 walk. 66 wygrał (21 przez KO), 13 przegrał (6 przez KO) a 11 było nierozstrzygniętych.

</doc>
<doc id="2312933" url="https://pl.wikipedia.org/wiki?curid=2312933" title="Rob &amp; Chris">
Rob &amp; Chris

Rob &amp; Chris (Rob und Chris) – niemiecki zespół powstał w 2009 roku przy współpracy Robina Brandes'a oraz Christophera As. Pierwszym ich singlem wydanym w niemieckiej wytwórni Zooland Records w 2009 roku był singiel o tytule Superheld do którego powstał również teledysk. Aktualnie zespół cieszy się dużym powodzeniem wśród słuchaczy. Jednym z ich największych sukcesów okazał się remix dla francuskiej wokalistki Lolity do singla "Joli Garçon". Są również rozpoznawani dzięki filmikom które robi DJ Neo.

</doc>
<doc id="2312935" url="https://pl.wikipedia.org/wiki?curid=2312935" title="Żona na niby">
Żona na niby

Żona na niby (ang. "Just Go with It") – amerykańska komedia romantyczna w reżyserii Dennisa Dugana z 2011 roku. W rolach głównych wystąpili Adam Sandler i Jennifer Aniston. Remake filmu "Kwiat kaktusa".
Zdjęcia do filmu rozpoczęły się w marcu 2010 i zakończyły się w maju, tego samego roku, kręcony na wyspach Kaua'i i Maui (Hawaje) oraz w miastach: Los Angeles i Oak Park, w stanie Kalifornia (USA).
Opis fabuły.
Czterdziestoparoletni dr Danny Maccabee (Adam Sandler) namawia swoją asystentkę, wychowującą samotnie dwójkę dzieci, aby udawała jego żonę. Ma to pomóc w zdobyciu młodej i pięknej Palmer (Brooklyn Decker).

</doc>
<doc id="2312938" url="https://pl.wikipedia.org/wiki?curid=2312938" title="52 Batalion Saperów MW">
52 Batalion Saperów MW



</doc>
<doc id="2312939" url="https://pl.wikipedia.org/wiki?curid=2312939" title="Polaryzacja elektryczna">
Polaryzacja elektryczna



</doc>
<doc id="2312940" url="https://pl.wikipedia.org/wiki?curid=2312940" title="Mamed Khalidov">
Mamed Khalidov



</doc>
<doc id="2312942" url="https://pl.wikipedia.org/wiki?curid=2312942" title="29 Batalion Saperów MW">
29 Batalion Saperów MW



</doc>
<doc id="2312943" url="https://pl.wikipedia.org/wiki?curid=2312943" title="Pociski jądrowe">
Pociski jądrowe

Pocisk jądrowy ("amunicja jądrowa") – rodzaj amunicji masowego rażenia o działaniu wybuchowym.
Działa na zasadzie wykorzystania energii wewnątrzjądrowej wydzielonej podczas reakcji łańcuchowej rozszczepiania jąder izotopów pierwiastków ciężkich (uran 233 lub 235 albo pluton 230 – amunicja atomowa) lub reakcji termojądrowej, w której występuje reakcja dwufazowa polegająca na rozszczepieniu jąder izotopu uranu 235 + synteza jąder pierwiastków lekkich i jest to tzw. amunicja wodorowa lub termojądrowa, oraz reakcja trójfazowa polegająca na rozszczepieniu jąder izotopu uranu 235 + synteza jąder pierwiastków lekkich + rozszczepienie jąder izotopu uranu 238 i jest to tzw. amunicja termojądrowa wielkiej mocy lub amunicja wodorowo – uranowa.
Czynnikami rażenia jest fala uderzeniowa, fala podmuchu o dużej sile rażącej, promieniowanie cieplne i świetlne które wywołuje oparzenia i pożary, promieniowanie oraz radioaktywne skażenie powietrza, wody i ziemi.
Amunicja ta ma zastosowanie w bombach lotniczych, pociskach rakietowych, wielkokalibrowych pociskach artyleryjskich, torpedach i minach.
Pierwsza próba z wykorzystaniem tej amunicji odbyła się 16 marca 1945 na amerykańskim poligonie w Alamogordo w stanie Nowy Meksyk.

</doc>
<doc id="2312944" url="https://pl.wikipedia.org/wiki?curid=2312944" title="104th Street (stacja metra na Jamaica Line)">
104th Street (stacja metra na Jamaica Line)

104th Street – stacja metra nowojorskiego, na linii J i Z. Znajduje się w dzielnicy Queens, w Nowym Jorku i zlokalizowana jest pomiędzy stacjami 111th Street i Woodhaven Boulevard. Została otwarta 11 czerwca 1917.

</doc>
<doc id="2312945" url="https://pl.wikipedia.org/wiki?curid=2312945" title="Woodhaven Boulevard (stacja metra na Jamaica Line)">
Woodhaven Boulevard (stacja metra na Jamaica Line)

Woodhaven Boulevard – stacja metra nowojorskiego, na linii J i Z. Znajduje się w dzielnicy Queens, w Nowym Jorku i zlokalizowana jest pomiędzy stacjami 104th Street i 85th Street – Forest Parkway. Została otwarta 11 czerwca 1917.

</doc>
<doc id="2312946" url="https://pl.wikipedia.org/wiki?curid=2312946" title="Kompleks pszenny dobry">
Kompleks pszenny dobry

Kompleks pszenny dobry (2) — kompleks przydatności rolniczej gleb do którego zaliczają się gleby nieco mniej żyzne i urodzajne niż gleby, które zawiera kompleks pszenny bardzo dobry. Mniejsza urodzajność tych gleb wynika z mniej korzystnego składu granulometrycznego, co przekłada się na gorszą uprawę roli oraz zmiany poziomu wód gruntowych, co powoduje okresową gorszą przewiewność i niedobory wilgoci. Gleby tego kompleksu nie są glebami wadliwymi, ponieważ niekorzystne cechy występują w nieznacznym stopniu. Na glebach kompleksu drugiego (2) można uprawiać wszystkie rośliny, ale plony podobne do tych uzyskiwanych na glebach kompleksu pszennego bardzo dobrego uzyskuje się przy korzystnym przebiegu pogody i przy właściwej agrotechnice. W klasyfikacji bonitacyjnej gleby tego kompleksu zaliczane są do klasy III a i III b. Gleby kompleksu pszennego dobrego różnią się od gleb kompleksu pszennego bardzo dobrego następującymi cechami:
Wieloletnie (1989-2002/03 r.) badania odnośnie do wpływu jakości gleby na plonowanie zbóż wykazały, że na glebie należącej do kompleksu pszennego dobrego uzyskiwano plony rzędu (w t/ha): 5,42 (pszenica jara), 5,28 (jęczmień jary), 6,51 (pszenica ozima), 6,33 (jęczmień ozimy).
Również wieloletnie (1978-2001 r.) badania dotyczące wpływu gęstości siewu na plon ziarna jęczmienia jarego wykazały, że na glebie kompleksu pszennego dobrego najwyższy plon uzyskano przy gęstości siewu 310 ziaren/m² - 4,37 t/ha. Dla gęstości siewu 240 i 380 ziaren/m² plon ziarna wynosił odpowiednio 4,27 i 4,33 t/ha.

</doc>
<doc id="2312947" url="https://pl.wikipedia.org/wiki?curid=2312947" title="104th Street">
104th Street



</doc>
<doc id="2312950" url="https://pl.wikipedia.org/wiki?curid=2312950" title="Efekt Wolffa-Chaikoffa">
Efekt Wolffa-Chaikoffa

Efekt Wolffa-Chaikoffa – fizjologiczne zjawisko chwilowego zaprzestania wychwytu jodu przez tarczycę, wskutek wprowadzenia do organizmu wysokich dawek egzogennego jodu, co skutkuje zahamowaniem produkcji oraz uwalniania hormonów tarczycowych.
Efekt został opisany w 1948 przez Jana Wolffa i Israela L. Chaikoffa. Pierwotnie został opisany u szczurów, którym podawano dootrzewnowo jod i następnie interpolowany na ludzi.
Efekt zablokowania produkcji oraz uwalniania hormonów tarczycy wynika z zablokowania syntezy nadtlenku wodoru, który jest niezbędny do uwalniania jodków, poprzez wysokie stężenie jodu oraz poprzez obniżenie ekspresji symportera sodowo-jodowego (białko NIS). Efekt ten ma charakter przejściowy i po adaptacji tarczycy do wysokiego poziomu jodu, powraca nieomal prawidłowa produkcja hormonów tarczycy. Zjawisko to nosi nazwę "ucieczki z ostrego efektu Wolffa-Chaikoffa".
. Było to podstawą podawania płynu Lugola po katastrofie elektrowni jądrowej w Czarnobylu w 1986.
Nieorganiczny jod powoduje zahamowanie syntezy i uwalniania hormonów tarczycy. Efekt ten występuje u pacjentów z autoimmunologicznym zapaleniem tarczycy i wrodzoną niedoczynnością tarczycy. W przypadkach niemego klinicznie przebiegu choroby Gravesa-Basedowa lub wola wieloguzkowego podanie jodu może spowodować nadczynność tarczycy w mechanizmie Jod-Basedow.
W medycynie efekt ten wykorzystywany jest w leczeniu przełomu tarczycowego w przebiegu skrajnie ciężkiej nadczynności tarczycy. Efekt ten jest jednym z mechanizmów niedoczynności tarczycy w przypadku leków zawierających jod, takich jak amiodaron.
W 1970 roku dokonano ponownej ewaluacji działania jodu w postaci płynu Lugola, podając go tym razem ludziom, w ilości 30 miligramów trzy razy dziennie. Konkluzja tych badań zdaje się obalać Efekt Wolffa-Chaikoffa: „W nadczynności, jod zawarty w płynie Lugola, podawany w dziennej dawce 90 miligramów wywołuje fizjologiczną tendencję w kierunku normalizacji funkcjonowania tarczycy, co jest efektem korzystnym.”

</doc>
<doc id="2312952" url="https://pl.wikipedia.org/wiki?curid=2312952" title="Soumaïla Tassembedo">
Soumaïla Tassembedo

Soumaïla Tassembedo (ur. 27 listopada 1983 w Peni-Houet) – burkiński piłkarz grający na pozycji prawego obrońcy.
Kariera klubowa.
Karierę piłkarską Tassembedo rozpoczął w klubie Étoile Filante Wagadugu. W jego barwach zadebiutował w 2000 roku w pierwszej lidze burkińskiej. Grał w nim do 2004 roku. W 2001 roku wywalczył z nim mistrzostwo Burkiny Faso, a z klubem tym zdobył także Puchar Burkiny Faso (2000, 2001, 2003) i Superpuchar Burkiny Faso (2003).
Na początku 2005 roku Tassembedo został piłkarzem mołdawskiego Sheriffu Tyraspol, w którym przez 3,5 roku grał wraz z rodakami: Ibrahimem Gnanou, Benem Idrissą Derme, Wilfriedem Balimą i Florentem Rouambą. W latach 2005–2008 czterokrotnie z rzędu wywalczył mistrzostwo Mołdawii. Z Sheriffem zdobył też Puchar Mołdawii (2006 i 2008) oraz Superpuchar Mołdawii (2005, 2007).
W 2009 roku Tassembedo wrócił do Étoile Filante Wagadugu. W latach 2011-2013 grał w Santosie.
Kariera reprezentacyjna.
W reprezentacji Burkiny Faso Tassembedo zadebiutował w 2001 roku. W 2002 roku był powołany do kadry na Puchar Narodów Afryki 2002. Na nim zagrał trzykrotnie: z Republiką Południowej Afryki (0:0), z Marokiem (1:2) i z Ghaną (1:2). W kadrze narodowej grał do 2008 roku i rozegrał w niej 22 mecze.

</doc>
<doc id="2312953" url="https://pl.wikipedia.org/wiki?curid=2312953" title="Soumaila Tassembedo">
Soumaila Tassembedo



</doc>
<doc id="2312956" url="https://pl.wikipedia.org/wiki?curid=2312956" title="Trisomie 21">
Trisomie 21

Trisomie 21 formacja muzyczna zaliczana do nurtu Cold wave, założona w latach 80. przez braci Philippe’a i Hervé’a Lomprezów. W latach 80. i 90. związana z brytyjską wytwórnią płytową PIAS Recordings.
Grupa zyskała popularność za sprawą takich utworów, jak: „The Last Song”, „La Fete Triste”, i „Il Se Noie”. W 2005 roku, po 7 latach milczenia, T21 wznowiła działalność, wydając album: „Happy Mystery Child”.

</doc>
<doc id="2312957" url="https://pl.wikipedia.org/wiki?curid=2312957" title="Bez smyczy">
Bez smyczy

Bez smyczy (ang. "Hall Pass") – amerykańska komedia w reżyserii Bobby’ego i Petera Farrellych z 2011 roku. W rolach głównych wystąpili Owen Wilson i Jason Sudeikis.
Zdjęcia do filmu rozpoczęły się w lutym 2010 i zakończyły się w maju, tego samego roku, kręcony w Atlancie, Cumming oraz Gainesville, w stanie Georgia (USA).
Fabuła.
Dwójka najlepszych przyjaciół Rick (Owen Wilson) i Fred (Jason Sudeikis) znużeni swoim dotychczasowym życiem, coraz bardziej oddalają się od swoich żon. Kobiety postanawiają dać im tydzień wolnego od małżeństwa, w którym będą mogli robić wszystko co zechcą.

</doc>
<doc id="2312958" url="https://pl.wikipedia.org/wiki?curid=2312958" title="Gare de Menton">
Gare de Menton

Gare de Menton – stacja kolejowa w Mentonie, w departamencie Alpy Nadmorskie, w regionie Prowansja-Alpy-Lazurowe Wybrzeże, we Francji. Znajduje się na linii Marsylia-Ventimiglia.
Jest obsługiwana codziennie przez pociąg TGV Paryż-Ventimiglia, co tydzień Moskwa-Nicea i pociągi TER PACA.

</doc>
<doc id="2312959" url="https://pl.wikipedia.org/wiki?curid=2312959" title="Puchar Anglii w piłce nożnej (1892/1893)">
Puchar Anglii w piłce nożnej (1892/1893)

W sezonie 1892-1893 odbyła się 22. edycja Pucharu Anglii. Zwycięzcą turnieju został, po raz drugi w swojej historii, Wolverhampton Wanderers, który pokonał w finale na Fallowfield Stadium w Manchesterze Everton 1:0.
Finał.
Mecz finałowy odbył się w sobotę 25 marca 1893 roku na stadionie Fallowfield w Manchesterze. Był to jedyny mecz finałowy rozegrany na tym obiekcie.

</doc>
<doc id="2312963" url="https://pl.wikipedia.org/wiki?curid=2312963" title="Port lotniczy Chihuahua">
Port lotniczy Chihuahua

Port lotniczy Chihuahua (IATA: CUU, ICAO: MMCU) – port lotniczy położony w Chihuahua, w stanie Chihuahua, w Meksyku.

</doc>
<doc id="2312964" url="https://pl.wikipedia.org/wiki?curid=2312964" title="Oumar Barro">
Oumar Barro

Oumar Barro (ur. 3 czerwca 1974) – burkiński piłkarz grający na pozycji pomocnika.
Kariera klubowa.
Karierę piłkarską Barro rozpoczął w klubie Étoile Filante Wagadugu. W jego barwach zadebiutował w 1994 roku w pierwszej lidze burkińskiej. Grał w nim do 1999 roku. Z klubem tym zdobył dwukrotnie Puchar Burkiny Faso (1996, 1999) i dwukrotnie Superpuchar Burkiny Faso (1996, 1999).
W 1999 roku Barro został piłkarzem duńskiego Brøndby IF. Przez 3 sezony rozegrał w Brøndby 19 ligowych meczów i strzelił 3 gole. W 2000 i 2001 roku został wicemistrzem Danii, a w 2002 roku wywalczył mistrzostwo tego kraju. W 2002 roku zdobył też Superpuchar Danii.
W 2003 roku Barro wrócił do Burkina Faso i został piłkarzem klubu USFA. W 2005 roku przeszedł do Rail Club du Kadiogo. W 2006 roku został z nim wicemistrzem kraju, a w 2008 zakończył karierę.
Kariera reprezentacyjna.
W reprezentacji Burkiny Faso Barro zadebiutował w 1996 roku. W swojej karierze trzykrotnie wystąpił w turnieju o Puchar Narodów Afryki.
W 1998 roku Barro zajął 4. miejsce z Burkina Faso w Pucharze Narodów Afryki 1998. Na tym turnieju był podstawowym zawodnikiem i rozegrał 6 meczów: z Kamerunem (0:1), z Algierią (2:1), z Gwineą (1:0), ćwierćfinale z Tunezją (1:1, k. 8:7), półfinale z Egiptem (0:2) i o 3. miejsce z Demokratyczną Republiką Konga (4:4, k. 1:4), w którym strzelił gola.
W 2000 roku Barro rozegrał 2 mecze w Pucharze Narodów Afryki 2000: z Senegalem (1:3) i z Zambią (1:1).
Z kolei w 2002 roku Barro był powołany do kadry na Puchar Narodów Afryki 2002. Na nim zagrał trzykrotnie: z Republiką Południowej Afryki (0:0), z Marokiem (1:2) i z Ghaną (1:2). W kadrze narodowej grał do 2003 roku i rozegrał w niej 29 meczów i strzelił 5 goli.

</doc>
<doc id="2312965" url="https://pl.wikipedia.org/wiki?curid=2312965" title="Deng Xi">
Deng Xi

Deng Xi (545–501 p.n.e.) – starożytny chiński filozof, jeden z pierwszych reprezentantów szkoły nazw, często uważany za jej twórcę.
W swoich czasach był uznanym prawnikiem. Nie zachowały się żadne jego pisma, a przypisywany mu traktat "Dengxizi" (鄧析子) jest dziełem późniejszych autorów. Według Xunzi i "Lüshi chunqiu" Deng lubował się w argumentacjach pełnych paradoksów i zabaw językowych. "Lüshi chunqiu" przekazuje kilka scenek z życia i działalności Deng Xi, w których dokonuje on retorycznej interpretacji przepisów prawnych, relatywizując je i umożliwiając ich różne rozumienie zależnie od okoliczności. Za swoje po mistrzowsku przeprowadzane procesy sądowe miał rzekomo pobierać od klientów, w ramach opłaty: za trudne sprawy – płaszcz, a za łatwe – parę spodni.
Charakterystyczna jest jedna z najbardziej znanych przypowiastek. Pewnego razu, podczas wylewu rzeki Wei, utopił się pewien bogaty człowiek. Znalazca ciała zażądał od rodziny wysokiej kwoty za jego wydanie. Krewni zmarłego poszli po radę do Deng Xi, a ten kazał im czekać, gdyż człowiek ten i tak prędzej czy później odda bezużyteczne dla niego truchło. Gdy w istocie chciał już oddać rodzinie ciało, teraz jemu Deng Xi nakazał czekać, gdyż rodzina i tak nie ma innego wyjścia jak odkupić zwłoki krewniaka.

</doc>
<doc id="2312974" url="https://pl.wikipedia.org/wiki?curid=2312974" title="Fukuroi-juku">
Fukuroi-juku

 – dwudziesta siódma z 53 stacji szlaku Tōkaidō, położona obecnie w mieście Fukuroi, w prefekturze Shizuoka w Japonii. Shukuba ta posiadała 195 budynków w tym trzy honjiny i 50 hatago, a jej populacja wynosiła 843 osoby.

</doc>
<doc id="2312975" url="https://pl.wikipedia.org/wiki?curid=2312975" title="Chevrolet Silverado">
Chevrolet Silverado

Chevrolet Silverado – samochód osobowy typu pickup klasy wyższej produkowany pod amerykańską marką Chevrolet od 1998 roku. Od 2018 roku produkowana jest czwarta generacja modelu.
Pierwsza generacja.
Chevrolet Silverado I został zaprezentowany po raz pierwszy w 1998 roku.
W czasie, gdy bliźniaczy model GMC porzucił nazwę C/K już w 1988 roku na rzecz emblematu Sierra, Chevrolet wycofał ją dekadę później na rzecz zupełnie nowego modelu Silverado.
Pierwsza generacja sztandarowego pickupa została oparta na wspólnej z pełnowymiarowymi SUV-ami platformie "GMT800", zachowując bliskie pokrewieństwo z modelami Tahoe i Suburban. Pas przedni zyskał identyczne wobec tych modeli, dwuczęściowe, pionowo umieszczone reflektory, które w połowie dzieliła szeroko rozstawiona, chromowana poprzeczka.
Gama odmian Chevroleta Silverado pierwszej generacji składała się z wariantów zarówno o różnym rozstawie osi, jak i różnej wielkości kabiny pasażerskiej oraz różnej dopuszczalnej masie całkowitej. Topową, ciężarową odmianą zostało Silverado HD, czyli "Heavy Duty".
Lifting.
W 2002 roku Chevrolet Silverado pierwszej generacji przeszedł obszerną restylizację, w ramach której pas przedni zyskał bardziej agresywnie ukształtowane reflektory i przemodelowaną atrapę chłodnicy wzorem pokrewnego modelu Avalanche.
Druga generacja.
Chevrolet Silverado II został zaprezentowany po raz pierwszy w 2006 roku.
Druga generacja Silverado przeszła obszerną modernizację zarówno pod kątem technicznym, jak wizualnym. Samochód powstał na nowej platformie "GMT900".
Nowa platforma przyniosła przestronniejszą kabinę pasażerską, a także większy przedział transportowy przy zwiększeniu się przede wszystkim długości nadwozia. Chevrolet zdecydował się zastosować dwa wzory kokpitu, dla topowej odmiany LTZ adaptując ten z modeli Tahoe i Suburban.
Pod kątem stylistycznym druga generacja Chevroleta Silverado zyskała bardziej muskularną sylwetkę z wyraźnie zaznaczonymi nadkolami, kanciastymi reflektorami, a także dużą, prostokątną atrapę wykończoną chromem.
W 2007 roku samochód zdobył tytuł "North American Truck of the Year".
Trzecia generacja.
Chevrolet Silverado III został zaprezentowany po raz pierwszy w 2012 roku.
Konstruując trzecią generację sztandarowego pickupa, Chevrolet ponownie wykorzystał nową generację platformy przeznaczonej dla pełnowymiarowych SUV-ów General Motors. Większy i nowocześniejszy model powstał w oparciu o architekturę "GMTK2XX".
W porównaniu do poprzednika, Chevrolet Silverado trzeciej generacji przeszedł bardziej ewolucyjny zakres zmian. Nadwozie stało się masywniejsze, zyskując wyżej osadzone, kanciaste reflektory i większą, chromowaną atrapę chłodnicy. Po raz pierwszy pojawiło się też opcjonalne oświetlenie LED.
Obszerne modyfikacje przeszła też kabina pasażerska, która zykała bardziej dopracowany kokpit. Poprawiono także wygłuszenie kabiny pasażerskiej i komfort podróży dzięki bogatszemu wyposażeniu standardowemu.
Czwarta generacja.
Chevrolet Silverado IV został zaprezentowany po raz pierwszy w 2017 roku.
Czwarta generacja Silverado zadebiutowała jako pierwszy z pełnowymiarowych modeli koncernu General Motors opracowanych na zupełnie nowej platformie "GMT T1XX", mając premierę premierę na 4 miesiące przed bliźniaczym GMC Sierra.
Pod kątem stylistycznym samochód zyskał bardziej zaokrąglone nadwozie o bardziej awangardowych proporcjach odchodzących od kantów z poprzednich wcieleń. Z przodu pojawił się duży grill, a także wysoko osadzone, mniejsze reflektory współgrające z diodami LED w kształcie litery C.
Podwozie Silverado zostało wykonane z mieszanki stali i aluminium w celu osiągnięcia bardziej ekonomicznego i dynamiczniejszego napędu. Najmniej zmian pojawiło się w kokpicie, który przeszedł jedynie drobne zmiany wizualne w stosunku do poprzednika i bardziej ekonomicznie ukształtowany tunel środkowy.
Po raz pierwszy w historii linii modelowej Silverado, ciężarowy, bardziej użytkowy wariant "Heavy Duty" zyskał wyraźnie inny wygląd zewnętrzny. Pojawiły się wyraźnie rozdzielone, podwójne reflektory, a także większa, chromowana poprzeczka z dużym napisem "CHEVROLET" zamiast logo producenta.
Lifting.
We wrześniu 2021 roku Chevrolet przedstawił Silverado czwartej generacji po kompleksowej restylizacji. Z zewnątrz samochód zyskał przemodelowany pas przedni z węższą chromowaną listwą na przednim zderzaku, która zyskała bardziej regularny kształt. Ponadto, przeprojektowano atrapę chłodnicy, gdzie logo z chromowanej poprzeczki zostało przeniesione na wyższą część wlotu powietrza, wiążąc się także z przemodelowanymi reflektorami.
Najobszerniejsze zmiany przeszła kabina pasażerska, gdzie Chevrolet zdecydował się wycofać dotychczasowy projekt deski rozdzielczej i tunelu środkowego na rzecz zupełnie nowego. Kokpit stał się masywniejszy i bardziej kanciasty, wyróżniając się zastąpieniem dotychczasowych srebrnych wstawek tymi pomalowanymi lakierem fortepianowym. Topowy wariant zyskał także po raz pierwszy cyfrowe, 12,3-calowe zegary, a także 13,4-calowy dotykowy ekran systemu multimedialnego.
Sprzedaż.
Podobnie jak w przypadku dotychczasowych wcieleń pickupa, głównym rynkiem zbytu dla Chevroleta Silverado został rodzimy rynek Stanów Zjednoczonych, jak i sąsiedniej Kanady. Ponadto, samochód trafił do sprzedaży także w państwach Bliskiego Wschodu i Chile, a w Meksyku ponownie zachował on nazwę Chevrolet Cheyenne.
Po raz pierwszy samochód sprzedawany jest także na lewostronnych rynkach Australii i Nowej Zelandii, gdzie dystrybucję uruchomiono w 2020 roku poprzez filię GMSV przekształconą z dawnego Holden Special Vehicles. W tym regionie pojazd nosi nazwę GMSV Chevrolet Silverado.

</doc>
<doc id="2312976" url="https://pl.wikipedia.org/wiki?curid=2312976" title="GMC Sierra">
GMC Sierra

GMC Sierra – samochód osobowy typu pickup klasy wyższej produkowany pod amerykańską marką GMC od 1988 roku. Od 2018 roku produkowana jest piąta generacja modelu.
Pierwsza generacja.
GMC Sierra I został zaprezentowany po raz pierwszy w 1988 roku.
Po raz pierwszy od czasu zastosowania nazwy Sierra przez GMC w 1967 roku, nie została ona użyta jako określenie linii wyposażeniowej modelu C/K, lecz nazwa dla całej rodziny dużych pickupów i lekkich samochodów ciężarowych marki. Podobnie jak bliźniaczy model Chevroleta, GMC Sierra I był de facto odmianą pickup dużych SUV-ów Yukon oraz Suburban. Samochód wyróżniał się kanciastą sylwetką z masywnymi nadkolami.
Sierra I oferowana była w dziesiątkach wariantów nadwoziowych, które odróżniały się od siebie rozstawami osi, długością kabiny pasażerskiej, a także szerokością tylnej osi mogącej składać się z dwóch lub czterech kół (wersja ciężarowa).
Druga generacja.
GMC Sierra II został zaprezentowany po raz pierwszy w 1998 roku.
Druga generacja GMC Sierra trafiła na rynek w 1998 roku, powstając na platformie General Motors wykorzystanej także do opracowania SUV-ów Yukon i Yukon XL wraz z bliźniaczymi konstrukcjami Chevroleta i Cadillaca. Sierra II w minimalnym stopniu odróżniała się od pokrewnego Yukona, mając taki sam wygląd pasa przedniego oraz kokpitu. 
Podobnie jak w przypadku poprzednika, GMC Sierra II dostępne było w różnych wariantach długości nadwozia i rozstawów osi, podobnie jak w kwestii długości kabiny pasażerskiej. Po raz pierwszy cięższe wersje o użytkowym charakterze oferowane były pod nazwą HD, czyli Heavy Duty.
Trzecia generacja.
GMC Sierra III został zaprezentowany po raz pierwszy w 2006 roku.
Trzecia generacja GMC Sierra powstała na zmodernizowanej platformie General Motors wykorzystanej do opracowania nowej generacji SUV-ów i pickupów Cadillaca, Chevroleta i GMC.
Samochód zyskał przez to wyraźnie większe nadwozie z pojemniejszą przestrzenią ładunkową, a ponadto wyróżniał się nowym, bardziej kanciastym projektem nadwozia i wyraźnie innym wyglądem przedniej części nadwozia na fali polityki nadawania modelom GMC bardziej unikalnej stylizacji względem bliźniaczych Chevroletów.
Oferta nadwoziowa składała się z wariantów z różnymi długościami nadwozia i różnymi rozstawami osi, a także z użytkowej, cięższej i większej odmiany Heavy Duty.
Czwarta generacja.
GMC Sierra IV został zaprezentowany po raz pierwszy w 2012 roku.
Zupełnie nowa, czwarta generacja GMC Sierra miała swoją premierę pod koniec 2012 roku. Samochód przeszedł tym razem ewolucyjny kierunek zmian, zyskując wyraźniej zaznaczone przetłoczenia i nadkola, pomimo oparcia na nowej platformie General Motors, na której zbudowano większe i nowocześniejsze kolejne wcielenia SUV-ów i pick-upów Cadillaca, Chevroleta i GMC.
Sprzedaż samochodu w różnych wersjach długości nadwozia, wielkości kabiny i rozstawów osi ruszyła w drugiej połowie 2013 roku na rynku Ameryki Północnej. Ofertę ponownie skompletował wariant Heavy Dutyy.
Piąta generacja.
GMC Sierra V został zaprezentowany po raz pierwszy w 2018 roku.
W marcu 2018 roku GMC przedstawiło zupełnie nową, piątą generację Sierry. Samochód zaprezentowano 3 miesiące po światowym debiucie bliźniaczego Chevroleta Silverado w styczniu 2018 roku. Co więcej, General Motors zdecydowało się w nietypowy sposób najpierw przedstawić nową generację pełnowymiarowych modeli zbudowanych na świeżo opracowanej platformie "'GMT T1XX" pick-upów, a dopiero półtora roku później – SUV-ów.
Samochód otrzymał gruntownie zmodernizowaną sylwetkę, z większą ilością przetłoczeń i bardziej awangardowym kształtem reflektorów. Stały się one mniejsze i zyskały charakterystyczne obwódki wykonane w technologii LED. Pojawiła się również większa, chromowana atrapa chłodnicy. W 2019 roku ofertę nadwoziową uzupełniła użytkowa, ciężarowo-osobowa odmiana Heavy Duty.

</doc>
<doc id="2312977" url="https://pl.wikipedia.org/wiki?curid=2312977" title="Luxtorpeda (album)">
Luxtorpeda (album)

Luxtorpeda – debiutancki niezatytułowany album studyjny zespołu Luxtorpeda wydany w 2011 roku.
W 2011 roku w trakcie nagrywania albumu skład uzupełnił wokalista Przemysław "Hans" Frencel, raper znany z duetu Pięć Dwa Dębiec. W sesji nagraniowej wziął udział także Maciej Jahnz, który zarejestrował partie solowe gitary elektrycznej. W ramach promocji albumu powstał teledysk do utworu "Autystyczny", zrealizowany przez franciszkański kanał internetowy Franciszkanie TV. Album zadebiutował na 15. miejscu listy OLiS w Polsce. Utwór "Autystyczny" osiągnął 1. miejsce na Liście Przebojów Programu Trzeciego w 1541 notowaniu.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2312978" url="https://pl.wikipedia.org/wiki?curid=2312978" title="Bernhard Proskauer">
Bernhard Proskauer

Bernhard Proskauer (ur. 8 stycznia 1851 w Raciborzu, zm. 25 lipca 1915 w Berlinie) – niemiecki chemik, bakteriolog i higienista, profesor tytularny, tajny radca stanu.
Życiorys.
Zanim rozpoczął studia chemiczne, był bankierem. Chemię studiował w Berlinie. Od 1874 pracował wspólnie z Robertem Kochem w Kaiserliches Gesundheitsamt (Cesarskim Urzędzie Zdrowia), od 1878 kierował własnym laboratorium chemicznym. W 1890 został profesorem tytularnym. Od 1891 przeniósł się razem z Kochem do Preußisches Institut für Infektionskrankheiten (Pruskiego Instytutu Chorób Zakaźnych) w Berlinie. Od 1907 do marca 1915 był dyrektorem Berliner Städtisches Untersuchungsamt für gewerbliche und hygienische Zwecke (Miejskiego Laboratorium Badań Przemysłowych i Sanitarnych w Berlinie). W ostatnich dwóch latach życia ciężko chorował. Zmarł 25 lipca 1915 w Berlinie. Pochowany jest na cmentarzu żydowskim w Berlinie-Weißensee.
Materiały archiwalne związane z osobą Bernharda Proskauera i jego rodziną przechowywane są w nowojorskim Leo Baeck Institute.
Dorobek naukowy.
Większość prac Proskauera dotyczyła zagadnień oczyszczania ścieków i dezynfekcji wody. Wspólnie z Vogesem opracował test na obecność acetoiny w kulturach bakterii, tzw. test Vogesa-Proskauera, mający do dziś znaczenie w identyfikacji przedstawicieli "Enterobacteriaceae". Proskauer i Achille Capaldi jako pierwsi opisali w 1896 redukcję molibdenianiu do błękitu molibdenowego przez "E. coli".
Przez wiele lat współpracował z redakcją „Chemisches Zentralblatt”. Razem z Richardem Pfeifferem był redaktorem dwutomowej encyklopedii higieny ("Encyklopädie der Hygiene", 1902-1905).

</doc>
<doc id="2312980" url="https://pl.wikipedia.org/wiki?curid=2312980" title="Szelomo Szamir">
Szelomo Szamir

Szelomo Szamir (ur. 15 czerwca 1915, zm. 19 maja 2009) – izraelski dowódca wojskowy w stopniu generała majora ("alluf"), oficer dyplomowany Sił Obronnych Izraela, w latach 1949-1950 szef Izraelskiego Korpusu Morskiego, w latach 1950–1951 szef Sił Powietrznych Izraela.
Życiorys.
Młodość.
Urodził się w 1915 jako Szlomo Rabinowicz w dzisiejszej Ukrainie (ówczesne Imperium Rosyjskie).
W 1925 wyemigrował do Mandatu Palestyny.
Kariera wojskowa.
Szamir w 1929 wstąpił do żydowskiej organizacji paramilitarnej Hagana. Po przejściu szkolenia wojskowego został dowódcą "Kompanii Polowej" (hebr. פלוגות השדה, "Plugot Sadeh"; w skrócie "Fosh"), która następnie weszła w skład "Korpusu Polowego" Hagany (hebr. חיל השדה, "Heil HaSadeh"; w skrócie "Hish"). Dowodził działaniami w rejonie Jerozolimy. Podczas arabskiej rewolty 1936–1939 uczestniczył w akcjach odwetowych na wsie arabskie. Uczestniczył także w założeniu w 1938 przygranicznego kibucu Chanita, oraz organizował przerzuty uzbrojenia i nielegalnych imigrantów na terenie całego kraju.
W kwietniu 1940 ukończył kurs pilota zorganizowany w porcie lotniczym Lod. W tym samym roku zaciągnął się jako ochotnik do British Army. Wszedł do grupy pierwszych oficerów przydzielonych do Brygady Żydowskiej. Podczas II wojny światowej dosłużył się rangi kapitana. W 1946 odszedł z brytyjskiej armii i powrócił do Palestyny.
W 1947 Hagana wysłała go do Stanów Zjednoczonych, aby zastąpił Ja’akowa Doriego stojącego na czele delegacji starającej się zakupić sprzęt wojskowy i przekonać amerykańskich oficerów o pochodzeniu żydowskim do przyłączenia się do Hagany – udało się w ten sposób pozyskać Dawida Marcusa.
W lutym 1948 Dawid Ben Gurion wezwał go do powrotu i powierzył mu zadanie organizacji Korpusu Pancernego. W dniu 16 maja 1948 została sformowana 7 Brygada Pancerna, której dowódcą został Szamir. Podczas wojny o niepodległość dowodził w operacjach wojskowych Bin Nun Alef i Bin Nun Bet. Oba ataki na arabskie pozycje w rejonie Latrun zakończyły się porażką. Szamir dowodził także budową Drogi Birmańskiej, dzięki której dostarczono zaopatrzenie do oblężonej Jerozolimy z pominięciem Latrun.
Po wojnie zaproponowano mu funkcję Szefa Sztabu Generalnego Sił Obronnych Izraela, ale odmówił. Został Szefem Dyrekcji Zasobów Ludzkich w Sztabie Generalnym Sił Obronnych Izraela.
Dowódca Marynarki Wojennej.
W dniu 16 maja 1949 objął dowództwo nad Izraelskim Korpusem Morskim. Był to trudny czas tworzenia izraelskiej marynarki wojennej i Szamir prowadził działania aby zakupić pierwszą korwetę i torpedowce. Tworzono także bazy wojskowe oraz ośrodki szkoleniowe dla marynarzy. Funkcje Szamira były więc typowo menedżerskie.
Dowódca Sił Powietrznych.
W dniu 14 grudnia 1950 został przeniesiony na stanowisko dowódcy Sił Powietrznych Izraela. Był to okres tworzenia obrony przeciwlotniczej kraju i budowy bazy lotniczej Hatzor.
W sierpniu 1951 Szamir został przeniesiony do dowództwa korpusów i następnie odszedł z armii.
Działalność biznesowa.
W 1952 Szamir założył firmę zajmującą się wydobyciem fosforanów na pustyni Negew, którą prowadził do 1963. W okresie tym zarządzał również firmą dostawczą oliwek. W następnych latał pełnił kierownicze funkcje w administracji państwowej, prowadził przedsiębiorstwo gazowe oraz zajmował się rozwojem lotnictwa cywilnego.
W 1970 uzyskał tytuł magistra nauk społecznych na Uniwersytecie Telawiwskim. Studiował także administrację biznesu na Uniwersytecie Harvarda. Zmarł w 2009.

</doc>
<doc id="2312981" url="https://pl.wikipedia.org/wiki?curid=2312981" title="Mistrzostwa Estonii w piłce siatkowej mężczyzn (2011)">
Mistrzostwa Estonii w piłce siatkowej mężczyzn (2011)

Mistrzostwa Estonii w piłce siatkowej mężczyzn 2011 (est. Eesti MV 2011) – 86. sezon walki o mistrzostwo Estonii organizowany przez Estoński Związek Piłki Siatkowej (est. "Eesti Võrkpalli Liit", EVF). Zainaugurowany został 16 marca i trwał do 14 kwietnia 2011 roku. 
W sezonie 2010/2011 w Pucharze CEV Estonię reprezentował .

</doc>
<doc id="2312982" url="https://pl.wikipedia.org/wiki?curid=2312982" title="Bad Meets Evil">
Bad Meets Evil

Bad Meets Evil – amerykański duet hip-hopowy pochodzący z Detroit, w którego skład wchodzą Royce da 5’9” i Eminem. Duet najlepiej znany jest z utworu „Bad Meets Evil” który pojawił się na albumie Eminema "The Slim Shady LP" w 1999 roku i ich wcześniejszej współpracy z Dr. Dre i jego wytwórnią Aftermath Entertainment.
Dwójka Bad Meets Evil nagrała wiele piosenek dobrze przyjętych w podziemiu, w tym popularny utwór „Renegade”, który później został użyty na albumie "The Blueprint" Jaya-Z, ze zwrotkami Royce’a zamienionymi na te Jaya-Z. Razem nagrali też wiele freestyle'i, w tym 12-minutową bitwę. Materiały filmowe z koncertu Bad Meets Evil we wrześniu 1998 roku w Bostonie w Lyricist Lounge przeciekły do internetu.
Bad Meets Evil zawiesili działalność w 2000 roku po tym, jak Royce da 5’9” pokłócił się z grupą Eminema, D12. W 2011 roku duet powrócił i wydał minialbum "" 14 czerwca 2011 roku.
Kariera muzyczna.
1997-2000: Początki, pierwszy singiel.
Royce da 5’9” i Eminem dorastali w Detroit, obaj byli znajomymi Proofa. Ich zgranie zachęciło ich 
do utworzenia grupy w której Royce jest „Bad” a Eminem „Evil”. Nagrali i wydali kilka utworów razem. Eminem podpisał solowy kontrakt z wytwórnią Dr. Dre, Aftermath Records. Na jego debiutanckim albumie dla dużej wytwórni, "The Slim Shady LP" pojawił się Royce w utworze „Bad Meets Evil”.
Podczas pracy nad albumem Dr. Dre "2001", Eminem wprowadził Royce’a do wytwórni Dre i zapewnił mu pozycję ghostwritera na płycie. Royce napisał i pojawił się na pierwszej i oryginalnej wersji „Xxplosive” (zatytułowaej „Way I Be Pimping”), napisał także „The Message”. Royce napisał kilka utworów takich jak „The Throne Is Mine” i „Stay In Your Place”, które zostały wycięte z ostatecznej listy utworów na albumie. Wyciekły później na kilku mixtape'ach, w tym "Pretox". Menedżer Royce’a ujawnił, że Royce był zaangażowany w pisanie dla Dr. Dre. Menedżer powiedział również, że „Eminem będzie siedzieć u Dr. Dre jak uczeń w studio”. Dr. Dre zdenerwowany tym faktem, poprosił Royce’a o zerwanie jego kontaktów z menedżerem. Royce odmówił zwolnienia menedżera i jego związek z Dr. Dre został zakończony, w wyniku czego Bad Meets Evil zawiesiło działalność.
2000-2010: Zawieszenie.
W późniejszym okresie pojawił się konflikt pomiędzy Royce da 5’9” a jego i Eminema znajomymi z dzieciństwa – grupą D12, co spowodowało osłabienie więzi Eminema i Royce’a. Od tego czasu dwójka nie pracowała ze sobą. Royce da 5’9” wydał kilka utworów dissujących grupę D12 (z wyjątkiem Eminema). D12 (oprócz Eminema) wydali kilka utworów dissujących Royce da 5’9” i jego MIC Records Camp. Beef trwał do 2005 roku, a w 2008 został oficjalnie zakończony.
Royce i Eminem pogodzili się wkrótce po śmierci ich wspólnego przyjaciela, rapera Proofa w 2006 roku. Przed śmiercią Proof próbował naprawić relacje między D12 i Royce’em. W 2008 roku Royce i D12 ogłosili koniec beefu pomiędzy nimi a Royce pojawił się na mixtape'ach D12 "Return Of The Dozen Vol. 1" w 2008 roku oraz "Return Of The Dozen Vol. 2 " w 2011 roku. Wystąpił również na mixtape'ach i albumach raperów z D12, Kunivy i Bizarre'a. W 2007 Royce mówił w wywiadach, że on i Eminem zakończyli spór, i rozmawiali telefonicznie.
2010–2011: Powrót oraz "Hell: The Sequel".
W 2010 roku ogłoszono, że Eminem jest w trakcie zakontraktowania Slaughterhouse, supergrupy hiphopowej której Royce jest członkiem. Grupa wraz z Royce’em pojawiła się na dodatkowym utworze z albumu Eminema "Recovery", zatytułowanym „Session One”. Umowa została sfinalizowana w 2011 roku. Dwójka Eminem – Royce da 5’9” ponownie zaczęła rapować razem czego efektem były dwa utwory, „Living Proof” i „Echo”, które wyciekły do internetu. Później pojawił się kolejny utwór, tym razem z nowym zespołem Shady Records, Slaughterhouse i Yelawolfem zatytułowany „2.0 Boys”. Ostatnia piosenka zatytułowana „Fast Lane” wyciekła do internetu, i jest pierwszym singlem z minialbumu duetu Bad Meets Evil – ". EP został wydany w Interscope Records 14 czerwca 2011 roku. „Fast Lane” stał się ich pierwszym singlem w Top 40 jako duetu.
Eminem: „Royce i ja zaczęliśmy wychodzić ponownie, i nieuchronnie doprowadziło nas to z powrotem do studia. Na początku chcieliśmy po prostu zobaczyć gdzie to nas doprowadzi bez żadnych realnych celów na uwadze, ale piosenki zaczęły być coraz bardziej szalone, więc nadchodzimy”
Royce da 5’9”: „Cieszę się z tego projektu, ze ujrzy światło dzienne, również ze względu na długi upływ czasu między tym jak pracowaliśmy kiedyś i teraz. Dostaliśmy zastrzyk energii robiąc to, i mamy nadzieję że spodoba się to każdemu, podczas gdy pracujemy nad albumem Slaughterhouse”
Dyskografia.
Teledyski.
2011: „Fast Lane”
2011: „Lighters”

</doc>
<doc id="2312985" url="https://pl.wikipedia.org/wiki?curid=2312985" title="Tripimeni">
Tripimeni

Tripimeni (gr. "Τρυπημένη", tur. Tirmen) – wieś na Cyprze, w dystrykcie Famagusta. "De facto" pod kontrolą Cypru Północnego.

</doc>
<doc id="2312986" url="https://pl.wikipedia.org/wiki?curid=2312986" title="Dawyck Botanic Garden">
Dawyck Botanic Garden

Dawyck Botanic Garden – ogród botaniczny i arboretum w Szkocji k. średniowiecznego kościoła Stobo Kirk, 8 mil na południe od miasta Peebles.
Organizacyjnie związany jest z Królewskim Ogrodem Botanicznym w Edynburgu. Zajmuje powierzchnię ok. 25 hektarów (62 akrów). Ogród swymi początkami sięga XVII wieku. Przy jego zakładaniu brała udział znana rodzina ogrodników Veitch ("Veitch and Sons", "Veitch Nurseries").
W ogrodzie znajduje się zabytkowa kaplica Dawyck Chapel, zbudowana przez właścicieli zamku Dawyck House.

</doc>
<doc id="2312989" url="https://pl.wikipedia.org/wiki?curid=2312989" title="King Charles Spaniel">
King Charles Spaniel



</doc>
<doc id="2312990" url="https://pl.wikipedia.org/wiki?curid=2312990" title="Cavalier King Charles Spaniel">
Cavalier King Charles Spaniel



</doc>
<doc id="2312995" url="https://pl.wikipedia.org/wiki?curid=2312995" title="James Jamerson">
James Jamerson

James Lee Jamerson (ur. 29 stycznia 1936 na wyspie Edisto, aglomeracja Charleston (Karolina Południowa), zm. 2 sierpnia 1983 w Los Angeles) – amerykański gitarzysta basowy i kontrabasista. Jako muzyk sesyjny przez wiele lat towarzyszył wykonawcom nagrywającym dla wytwórni Motown.
Dzieciństwo.
James Lee Jamerson urodził się na wyspie Edisto, jednej z licznych wysepek rozsianych wzdłuż atlantyckiego wybrzeża stanów Południowej Karoliny i Georgii. Jako osiemnastolatek przeniósł się wraz z matką do Detroit. W tamtejszej szkole średniej Northwestern High opanował grę na kontrabasie i wkrótce zaczął regularnie grywać w klubach jazzowych i bluesowych Detroit. Szybko wyrobił sobie nazwisko jako instrumentalista i zwrócił na siebie uwagę zawodowych muzyków.
Kariera.
James Jamerson zwrócił na siebie uwagę także Billa Gordy'ego – szefa wytwórni muzycznej Motown, specjalizującej się w muzyce afroamerykańskiej: soulu i rodzącym się właśnie funku. Od roku 1959 wchodził w skład tzw. The Funk Brothers – grupy muzyków sesyjnych akompaniujących wykonawcom mającym kontrakt z Motown. Na początku grał wyłącznie na kontrabasie, na początku lat 60. sięgnął po gitarę basową – i to ona stała się jego głównym instrumentem.
Nie był nigdy specjalnie aktywny jako kompozytor, ograniczając się wyłącznie do akompaniowania innym wykonawcom – i jako muzyk sesyjny zdobył sławę i miejsce w historii. Wytwórnia Motown dopiero od roku 1971 zaczęła na okładkach płyt wymieniać muzyków akompaniujących z nazwiska (wcześniej figurowali wyłącznie jako kolektyw The Funk Brothers), niemniej historycy muzyki popularnej zdołali ustalić, którzy z muzyków The Funk Brothers brali udział w nagraniu poszczególnych płyt sygnowanych przez wytwórnię Motown. Jak ustalono, James Jamerson w latach 1962-1968 wystąpił w ponad 95% nagrań wydanych pod szyldem Motown i zagrał w prawie 30 kompozycjach, które dotarły do 1. miejsca na amerykańskiej liście przebojów – takim wynikiem nie może się poszczycić żaden inny muzyk w historii muzyki popularnej, włącznie z członkami niezwykle popularnej w USA w okresie swej działalności grupy The Beatles. W przypadku listy przebojów R&amp;B, obejmującej wyłącznie muzykę afroamerykańską, na szczyt dotarło prawie 70 kompozycji nagranych z udziałem Jamersona, co również stanowi niepobity po dziś dzień rekord. Jamerson występował z takimi gwiazdami afroamerykańskiej muzyki popularnej, jak Stevie Wonder, Marvin Gaye, The Supremes, Martha and the Vandellas, Gladys Knight &amp; the Pips czy The Miracles.
Jamerson zdobył także miejsce w historii muzyki popularnej z innego powodu: był pierwszym muzykiem, który traktował gitarę basową jako instrument melodyczny – zamiast wygrywania prostych, powtarzających się funkcji i motywów w obrębie kwinty, jak czynili to wcześniejsi gitarzyści basowi, James Jamerson grał rozbudowane, improwizowane linie, często wykorzystujące synkopę, oprócz zaznaczania rytmu kompozycji stanowiące też integralną część jej melodii. Ten nowatorski styl stał się inspiracją dla wielu instrumentalistów: na wpływ stylu gry Jamersona powoływali się tacy innowatorzy gry na gitarze basowej, jak Jack Bruce, John Entwistle, John Paul Jones czy Jaco Pastorius. Do dziś zresztą wielu znanych i cenionych basistów (m.in. Paul McCartney, John Patitucci, Billy Sheehan, Jason Newsted, Victor Wooten, Geddy Lee) powołuje się na wpływ Jamersona na własny styl gry na gitarze basowej.
Po roku 1970 gwiazda Jamersona przygasła; choć nadal brał udział w powstawaniu ważnych płyt (choćby "What's Going On" Marvina Gaye'a z roku 1971), nagrywał coraz mniej, coraz mniej artystów także zapraszało go do współpracy. Powodem było m.in. pojawienie się szeregu muzyków o podobnym, rozbudowanym stylu gry, jak również postępujący alkoholizm artysty (jak opowiadali kompani z The Funk Brothers, gdy Gaye zażyczył sobie udziału Jamersona w nagraniu "What's Going On", musieli odbyć dłuższą wędrówkę po okolicznych barach, by go znaleźć; gdy w końcu Jamerson pojawił się w studio, był kompletnie pijany i – znakomitą – partię gitary basowej w utworze tytułowym zagrał, leżąc półprzytomny na podłodze) i pojawienie się nowych technik gry (m.in. slapu – silnego uderzania strun kciukiem), podczas gdy Jamerson trwał przy wypracowanej przez siebie technice zarywania struny palcem wskazującym prawej dłoni. Kontrakt z Motown Jamerson rozwiązał w roku 1973. W latach późniejszych, pogrążając się w alkoholizmie, grywał coraz rzadziej; 2 sierpnia 1983 postępująca marskość wątroby, niewydolność serca i zapalenie płuc doprowadziły do śmierci artysty. James Jamerson pozostawił żonę Anne i czworo dzieci: synów Jamesa Jr., Iveya i Dereka i córkę Doreen. Pochowano go na cmentarzu Woodlawn Cemetery w Detroit.
W roku 2000 James Lee Jamerson został pośmiertnie wprowadzony do Rock and Roll Hall of Fame. W roku 2004 The Funk Brothers otrzymali nagrodę Grammy za całokształt osiągnięć.
Instrument.
Pierwszym instrumentem Jamersona był kontrabas niemieckiej produkcji. Gdy rozpoczął grę na gitarze basowej, jego instrumentem z wyboru stał się Fender Precision Bass. Gdy pierwszy egzemplarz mu skradziono – kupił drugi, dokładnie tego samego modelu, i wykorzystywał go przez cały przebieg kariery (ten egzemplarz wkrótce przed śmiercią Jamersona również został skradziony). Używał grubych (.052 – .110) strun firmy LaBella. Jamerson nigdy specjalnie nie dbał o swój instrument, co po pewnym czasie spowodowało częściowe zdeformowanie gryfu; choć innym muzykom bardzo utrudniało ono grę, sam Jamerson nigdy nie miał kłopotów z grą.
Podczas grania w niewielkich klubach używał małego wzmacniacza Ampeg B-15; na okoliczność występów w większych obiektach posiłkował się wzmacniaczem Naguahyde Kustom. W studio wpinał swoją gitarę basową bezpośrednio do konsolety.

</doc>
<doc id="2313000" url="https://pl.wikipedia.org/wiki?curid=2313000" title="Adam Piechocki">
Adam Piechocki



</doc>
<doc id="2313002" url="https://pl.wikipedia.org/wiki?curid=2313002" title="Lakeland Terrier">
Lakeland Terrier



</doc>
<doc id="2313003" url="https://pl.wikipedia.org/wiki?curid=2313003" title="Wang Fuzhi">
Wang Fuzhi

Wang Fuzhi (ur. 1619, zm. 1692) – uczony z czasów dynastii Ming oraz Qing. Uznawany jest za jednego z najwybitniejszych konfucjanistów tego okresu.
Uczestniczył w walkach z Mandżurami. W 1648 zbiegł z terenów ogarniętych działaniami zbrojnymi i ukrył się w stronach rodzinnych. Zajął się wówczas analizą "Księgi Przemian". Zastanawiał się również nad przyczynami upadku państwowości chińskiej. Uważał, że jedną z jej głównych przyczyn były wpływy buddyzmu i taoizmu niszczące myśl konfucjańską oraz przyczyniające się do rozwoju patologicznych zjawisk w życiu publicznych. Przedmiotem jego szczególnej krytyki była buddyjska teza o iluzoryczności świata. Wang twierdził, iż zniechęca ona do wszelkiej aktywności, co negatywnie wpływa na całe społeczeństwo.
Krytykował również buddyjski pogląd o absurdalności świata, dowodząc, że składają się nań rzeczy stałe, "wzajemnie dostarczające sobie oparcia". Przeciwieństwa zaś, których istnienie możemy zaobserwować, "wzajemnie się uzupełniają i urzeczywistniają".
Zajmował się także filozofią historii. W swoich uwagach do "Zwierciadła wspomagającego rządzących" Sima Guanga analizował dzieje stosunków między Hanami a ludami stepowymi. Tematyką tą zajmował się też w "Żółtej Księdze" (1656). Z innych jego dzieł podejmujących tematykę historyczną można wymienić trzy komentarze do "Kronik Królestwa Lu" oraz broszurę "Czekając na wyjaśnienia" (stwierdził w niej, że lektura publikacji historycznych pozwala na "poszerzenie własnej kultury").

</doc>
<doc id="2313005" url="https://pl.wikipedia.org/wiki?curid=2313005" title="Projekt Grechuta">
Projekt Grechuta

Projekt Grechuta – czwarty studyjny album zespołu Plateau, którego premiera odbyła się 21 marca 2011 r. Wydawnictwo zawiera 10 piosenek z repertuaru Marka Grechuty w nowych aranżacjach, znacznie odbiegających od oryginalnych wykonań. Patronat honorowy nad albumem objęła wdowa po Marku Grechucie, Danuta Grechuta.
Płyta dotarła do 34. miejsca listy OLiS w Polsce. 

</doc>
<doc id="2313006" url="https://pl.wikipedia.org/wiki?curid=2313006" title="Gnomy">
Gnomy



</doc>
<doc id="2313008" url="https://pl.wikipedia.org/wiki?curid=2313008" title="Batatais">
Batatais

Batatais – miasto i gmina w Brazylii, w stanie São Paulo. Znajduje się w mezoregionie Ribeirão Preto i mikroregionie Batatais. 

</doc>
<doc id="2313009" url="https://pl.wikipedia.org/wiki?curid=2313009" title="Północna grań Siwego Zwornika">
Północna grań Siwego Zwornika

Północna grań Siwego Zwornika – długa, boczna grań w Tatrach. Odgałęzia się od Siwego Zwornika (1965 m) znajdującego się w grani głównej Tatr w północnym kierunku i opada do Rowu Kościeliskiego. Grań ta znajduje się całkowicie na obszarze polskich Tatr Zachodnich i oddziela od siebie dwie doliny walne: Kościeliską (po wschodniej stronie grani) i Chochołowską (po zachodniej stronie). W środkowej części (na Kominiarskim Wierchu) rozgałęzia się na dwie odnogi, pomiędzy którymi znajduje się Dolina Lejowa. Oprócz tego tworzy kilka bocznych grani i grzęd, pomiędzy którymi znajduje się kilka bocznych odgałęzień Doliny Kościeliskiej (Dolinka Iwanowska, żleb Żeleźniak, Dolina Smytnia, Zastolański Żleb, Wściekły Żleb) i Chochołowskiej (Dolina Iwaniacka, Dolina Dudowa, Wielka Sucha Dolina i Mała Sucha Dolina).
W północnej grani Siwego Zwornika kolejno (od południa na północ) wyróżnia się następujące grzbiety, szczyty i przełęcze:
Górna część północnej grani Siwego Zwornika (po Iwaniacką Przełęcz) zbudowana jest ze skał krystalicznych, dolna (od Kominiarskiego Wierchu) z osadowych, głównie węglanowych (wapienie i dolomity).

</doc>
<doc id="2313011" url="https://pl.wikipedia.org/wiki?curid=2313011" title="Cajuru">
Cajuru

Cajuru – miasto i gmina w Brazylii, w stanie São Paulo. Znajduje się w mezoregionie Ribeirão Preto i mikroregionie Batatais.

</doc>
<doc id="2313015" url="https://pl.wikipedia.org/wiki?curid=2313015" title="LM-2008">
LM-2008

LM-2008 (71-153) − czteroosiowy, częściowo niskopodłogowy tramwaj produkcji zakładów PTMZ mieszczących się w Petersburgu. 
Konstrukcja.
Tramwaj LM-2008 powstał na bazie tramwaju LWS-2005. Wagony LM-2008 są 4 osiowe, jednokierunkowe i jednostronne. Tramwaj o długości 15 m i szerokości 2,5 m wyposażono w dwa wózki (oba napędne). Każdy wózek ma po dwa silniki o mocy 55 kW każdy, dodatkowo pomiędzy wózkami zastosowano niską podłogę, która stanowi 40% długości wagonu. Niska podłoga umieszczona jest 350 mm nad główką szyny, natomiast wysoka podłoga jest na wysokości 750 mm nad główką szyny. Jeden wagon może pomieścić 165 pasażerów w tym 28 na miejscach siedzących. 
Eksploatacja.
Pierwsze tramwaje LM-2008 wyprodukowano w 2008. Pierwszy wyprodukowany egzemplarz trafił do Tuły, natomiast kolejne trafiały do Petersburga. Dwa pierwsze tramwaje dla Petersburga dostarczono na początku grudnia 2008. Łącznie wyprodukowano 62 tramwaje tego typu:

</doc>
<doc id="2313017" url="https://pl.wikipedia.org/wiki?curid=2313017" title="Odwodornianie">
Odwodornianie



</doc>
<doc id="2313019" url="https://pl.wikipedia.org/wiki?curid=2313019" title="Cerkiew Świętych Nowomęczenników i Wyznawców Rosyjskich w Butowie">
Cerkiew Świętych Nowomęczenników i Wyznawców Rosyjskich w Butowie

Cerkiew Świętych Nowomęczenników i Wyznawców Rosyjskich w Butowie – prawosławna cerkiew. Wzniesiona na poligonie strzeleckim NKWD w Butowie dla upamiętnienia ofiar wielkiego terroru, które poniosły tam śmierć w masowych egzekucjach od 1935 do początku lat 50. XX wieku, w szczególności w okresie największego nasilenia represji między rokiem 1937 a 1938.
W 1995 obszar o powierzchni 6 hektarów, na którym znajdowały się masowe groby ofiar czystek, został przekazany Rosyjskiemu Kościołowi Prawosławnemu. Z inicjatywy grupy rodzin ofiar na miejscu tym wzniesiono pierwszą drewnianą cerkiew. Reprezentowała ona tradycyjny ruski styl i była zbudowana z drewna według projektu D. Szachowskiego.
W 2001 r. 140 osób, które poniosły śmierć w Butowie, zostało kanonizowanych w ramach Soboru Świętych Nowomęczenników z Butowa. Dniem ich pamięci została czwarta sobota po Wielkanocy. Patriarcha moskiewski i całej Rusi Aleksy II nazwał poligon „Rosyjską Golgotą”. Trzy lata po kanonizacji, 15 maja 2004, Aleksy II dokonał poświęcenia kamienia węgielnego pod nową świątynię w Butowie. W ceremonii wzięli udział delegaci Rosyjskiego Kościoła Prawosławnego poza granicami Rosji na czele z jej zwierzchnikiem, metropolitą Ławrem. Projekt nowej świątyni wykonał M. Kiesler. Obiekt, zwieńczony pięcioma cebulastymi kopułkami na dachach namiotowych, luźno nawiązuje do motywów architektonicznych ruskiej sztuki sakralnej, jest jedyną w Rosji cerkwią o takiej formie. Gotowa świątynia została poświęcona 19 maja 2007.
Cerkiew posiada trzy ołtarze, wyświęcone odpowiednio ku czci Zmartwychwstania Pańskiego (środkowy), Świętych Nowomęczenników i Wyznawców Rosyjskich (prawy) oraz św. Tichona, patriarchy Moskwy (lewy). Na dolnej kondygnacji świątyni gromadzone są pamiątki po nowomęczennikach rosyjskich. W centralnej nawie znajduje się trzyrzędowy ikonostas. We wnętrzu rozmieszczono również pięćdziesiąt ikon przedstawiających grupy nowomęczenników rosyjskich zamordowanych w poszczególne dni, osobne wizerunki przedstawiają zabitych w Butowie biskupów.

</doc>
<doc id="2313020" url="https://pl.wikipedia.org/wiki?curid=2313020" title="Marcin Kierwiński">
Marcin Kierwiński

Marcin Piotr Kierwiński (ur. 22 sierpnia 1976 w Warszawie) – polski polityk i samorządowiec. W latach 2010–2011 wicemarszałek województwa mazowieckiego III i IV kadencji, poseł na Sejm VII, VIII i IX kadencji, w 2015 sekretarz stanu w Kancelarii Premiera i szef gabinetu politycznego premier Ewy Kopacz, od 2020 sekretarz generalny Platformy Obywatelskiej.
Życiorys.
Jest synem Andrzeja Kierwińskiego, oficera ludowego Wojska Polskiego i następnie Sił Zbrojnych RP, w 1999 mianowanego generałem brygady. Ukończył studia na Wydziale Elektroniki i Technik Informacyjnych (w 2001) oraz Inżynierii Produkcji (w 2002) Politechniki Warszawskiej. W 2003 ukończył studia podyplomowe w Instytucie „Orgmasz”. W tym samym roku rozpoczął studia doktoranckie w zakresie zarządzania i transferu technologii na PW. W latach 2000–2007 był pracownikiem PZL Warszawa-Okęcie, w 2007 został wiceprezesem zarządu IF Max-Film, a w latach 2007–2010 wiceprezesem zarządu Portu Lotniczego Warszawa-Modlin (spółek należących do samorządu województwa mazowieckiego).
Pod koniec lat 90. wstąpił do Ruchu Społecznego AWS, potem przez kilka miesięcy należał do Stronnictwa Konserwatywno-Ludowego. Od momentu powstania (2001) działa w Platformie Obywatelskiej. W 2002 z jej listy bez powodzenia kandydował na radnego warszawskiej dzielnicy Mokotów. W latach 2005–2010 był przewodniczącym koła PO w Wilanowie, następnie objął tę funkcję na Ursynowie. W 2006 zasiadł w radzie krajowej partii, a w 2007 został sekretarzem regionu mazowieckiego. W wyborach w 2006 został wybrany do rady m.st. Warszawy, gdzie stanął na czele klubu radnych PO. Rok później bez powodzenia kandydował do Sejmu. W 2010 zastąpił Stefana Kotlewskiego na stanowisku wicemarszałka województwa mazowieckiego.
W wyborach w 2010 uzyskał mandat radnego sejmiku mazowieckiego IV kadencji. W tym samym roku po raz drugi wszedł w skład zarządu województwa w randze wicemarszałka.
W wyborach parlamentarnych w 2011 uzyskał mandat posła na Sejm VII kadencji z okręgu stołecznego. W rezultacie zrezygnował z funkcji samorządowych. W 2013 wszedł z ramienia PO w skład sejmowej Komisji do spraw Służb Specjalnych w miejsce wycofanego z niej Konstantego Miodowicza.
3 lutego 2015 został powołany na stanowiska sekretarza stanu w Kancelarii Premiera i szefa gabinetu politycznego premier Ewy Kopacz. W tym samym roku wystartował w wyborach parlamentarnych jako lider listy wyborczej PO w okręgu płockim. Otrzymał 16 271 głosów, uzyskując tym samym ponownie mandat poselski. W Sejmie VIII kadencji został członkiem Komisji Finansów Publicznych, Komisji Obrony Narodowej oraz Komisji Nadzwyczajnej do rozpatrzenia projektów ustaw z zakresu prawa wyborczego. W lutym 2016 został członkiem zarządu krajowego PO, a w grudniu tego samego roku przewodniczącym partii w Warszawie.
W wyborach w 2019 ponownie uzyskał mandat poselski, kandydując z ramienia Koalicji Obywatelskiej i otrzymując 30 013 głosów. W 2020 został powołany przez radę krajową Platformy Obywatelskiej na sekretarza generalnego tej partii.

</doc>
<doc id="2313021" url="https://pl.wikipedia.org/wiki?curid=2313021" title="Beagle-Harrier">
Beagle-Harrier



</doc>
<doc id="2313022" url="https://pl.wikipedia.org/wiki?curid=2313022" title="Cheneosaurus">
Cheneosaurus



</doc>
<doc id="2313026" url="https://pl.wikipedia.org/wiki?curid=2313026" title="Cássia dos Coqueiros">
Cássia dos Coqueiros

Cássia dos Coqueiros – miasto i gmina w Brazylii, w stanie São Paulo. Znajduje się w mezoregionie Ribeirão Preto i mikroregionie Batatais.

</doc>
<doc id="2313027" url="https://pl.wikipedia.org/wiki?curid=2313027" title="Cheneozaur">
Cheneozaur



</doc>
<doc id="2313028" url="https://pl.wikipedia.org/wiki?curid=2313028" title="William Roscoe">
William Roscoe

William Roscoe (ur. 8 marca 1753 w Liverpoolu, zm. 30 czerwca 1831 tamże) – brytyjski pisarz, historyk i botanik.
Roscoe był pionierem w badaniu kultury włoskiej w Anglii, opublikował m.in. "The life of Lorenzo de’ Medici called the Magnificent" (1795) i "The Life and Pontificate of Leo the Tenth" (1805).
W latach 1806–1807 był członkiem parlamentu brytyjskiego.
Należał do Linnean Society of London. W 1800 powołał komitet do założenia ogrodu botanicznego w Liverpoolu.
W 1804 James Edward Smith na cześć Williama Roscoe nadaje nazwę roślinie z rodziny Zingiberaceae – Roscoea.

</doc>
<doc id="2313030" url="https://pl.wikipedia.org/wiki?curid=2313030" title="Santa Cruz da Esperança">
Santa Cruz da Esperança

Santa Cruz da Esperança – miasto i gmina w Brazylii, w stanie São Paulo. Znajduje się w mezoregionie Ribeirão Preto i mikroregionie Batatais.

</doc>
<doc id="2313031" url="https://pl.wikipedia.org/wiki?curid=2313031" title="Santo Antônio da Alegria">
Santo Antônio da Alegria

Santo Antônio da Alegria – miasto i gmina w Brazylii, w stanie São Paulo. Znajduje się w mezoregionie Ribeirão Preto i mikroregionie Batatais.

</doc>
<doc id="2313034" url="https://pl.wikipedia.org/wiki?curid=2313034" title="Cristais Paulista">
Cristais Paulista

Cristais Paulista – miasto i gmina w Brazylii, w stanie São Paulo. Znajduje się w mezoregionie Ribeirão Preto i mikroregionie Franca.

</doc>
<doc id="2313035" url="https://pl.wikipedia.org/wiki?curid=2313035" title="Trikomo">
Trikomo

Trikomo (gr. "Τρίκωμο", tur. İskele) – miejscowość w Tureckiej Republice Cypru Północnego / Republice Cypryjskiej. Stolica dystryktu İskele.

</doc>
<doc id="2313036" url="https://pl.wikipedia.org/wiki?curid=2313036" title="Procheneosaurus">
Procheneosaurus



</doc>
<doc id="2313037" url="https://pl.wikipedia.org/wiki?curid=2313037" title="Itirapuã">
Itirapuã

Itirapuã – miasto i gmina w Brazylii, w stanie São Paulo. Znajduje się w mezoregionie Ribeirão Preto i mikroregionie Franca.

</doc>
<doc id="2313038" url="https://pl.wikipedia.org/wiki?curid=2313038" title="Jeriquara">
Jeriquara

Jeriquara – miasto i gmina w Brazylii, w stanie São Paulo. Znajduje się w mezoregionie Ribeirão Preto i mikroregionie Franca.

</doc>
<doc id="2313039" url="https://pl.wikipedia.org/wiki?curid=2313039" title="Mulegé">
Mulegé

Mulegé – gmina w północnej części meksykańskiego stanu Kalifornia Dolna Południowa, na Półwyspie Kalifornijskim, obejmując fragment półwyspu zarówno od strony Pacyfiku jak i Zatoki Kalifornijaskiej. Jest jedną z 5 gmin w tym stanie. Siedzibą władz gminy jest miasto Santa Rosalía. 
Ludność gminy Mulegé w 2010 roku liczyła 59 114 mieszkańców, co czyni ją przeciętnej liczebności gminą w stanie Kalifornia Dolna Południowa.
Geografia gminy.
Powierzchnia gminy wynosi 12 547,3 km² i zajmując 44,91% powierzchni stanu jest największą gminą w stanie Kalifornia Dolna Południowa oraz drugą gminą pod względem wielkości spośród ponad 2400 gmin w całym Meksyku. W skład gminy wchodzi wiele wysp z których największymi są znajdujące się w Zatoce Kalifornijskiej - Isla Tortuga, Isla San Marcos, Isla Santa Inés i Isla San Ildefonso. Obszar gminy jest urozmaicony i znajdują się m.in. nizinne równiny sawannowe (Llanos), góry wulkaniczne i płaskowyże. Gminę przecina łańcuch górski La Giganta ciągnący się przez cały półwysep z najwyższym wzniesieniem na terenie gminy osiągającym 1738 m n.p.m. Większość terenu gminy pokrywają pustynie i nie ma stałych rzek.
Klimat.
Rejon należy do strefy klimatu zwrotnikowgo, podtyp suchy i pustynny. Ze względu na otoczenie oceaniczne temperatura średnioroczna wynosi 22 °C a ekstremalne nie przekraczają 34 °C i nie spadają poniżej 8 °C. Większość wiatrów wieje znad kontynentu przez co zawierają się w ćwiartce horyzontu od północno-wschodniego do południowo-wschodniego. Średnioroczne opady zawierają się w przedziale pomiędzy 100 a 150 mm.

</doc>
<doc id="2313040" url="https://pl.wikipedia.org/wiki?curid=2313040" title="Bitwa pod Monmouth">
Bitwa pod Monmouth



</doc>
<doc id="2313041" url="https://pl.wikipedia.org/wiki?curid=2313041" title="Patrocínio Paulista">
Patrocínio Paulista

Patrocínio Paulista – miasto i gmina w Brazylii, w stanie São Paulo. Znajduje się w mezoregionie Ribeirão Preto i mikroregionie Franca.

</doc>
<doc id="2313042" url="https://pl.wikipedia.org/wiki?curid=2313042" title="Pedregulho">
Pedregulho

Pedregulho – miasto i gmina w Brazylii, w stanie São Paulo. Znajduje się w mezoregionie Ribeirão Preto i mikroregionie Franca.

</doc>
<doc id="2313046" url="https://pl.wikipedia.org/wiki?curid=2313046" title="Firmin Sanou">
Firmin Sanou

Firmin Sanou (ur. 21 kwietnia 1973 w Bobo-Dioulasso) – burkiński piłkarz grający na pozycji obrońcy. W latach 1995–2002 występował w reprezentacji Burkiny Faso.
Kariera klubowa.
Karierę piłkarską Sanou rozpoczął w klubie Racing Bobo Dioulasso. W jego barwach zadebiutował w 1991 w pierwszej lidze burkińskiej. W 1995 roku zdobył z nim Puchar Burkiny Faso i Superpuchar Burkiny Faso. W tym samym roku odszedł do Étoile Filante Wagadugu, w którym grał do 2000 roku. Z nim został mistrzem kraju w 2001 roku oraz sięgnął dwukrotnie po krajowy puchar (2001, 2003) i jeden raz po superpuchar (2003).
W 2000 roku Sanou został piłkarzem francuskiego ASOA Valence. W 2002 roku awansował z nim z trzeciej do drugiej ligi. W 2004 roku odszedł do amatorskiego US Montélimar, a w 2006 roku został piłkarzem SO Chambéry, w którym zakończył karierę w 2009 roku.
Kariera reprezentacyjna.
W reprezentacji Burkiny Faso Sanou zadebiutował w 1995 roku. W swojej karierze trzykrotnie wystąpił w turnieju o Puchar Narodów Afryki.
W 1996 roku Sanou zagrał w jednym meczu Pucharu Narodów Afryki 1996, z Algierią (1:2).
W 1998 roku Sanou zajął 4. miejsce z Burkina Faso w Pucharze Narodów Afryki 1998. Na tym turnieju był podstawowym zawodnikiem i rozegrał 6 meczów: z Kamerunem (0:1), z Algierią (2:1), z Gwineą (1:0), ćwierćfinale z Tunezją (1:1, k. 8:7), półfinale z Egiptem (0:2) i o 3. miejsce z Demokratyczną Republiką Konga (4:4, k. 1:4).
Z kolei w 2002 roku Sanou był powołany do kadry na Puchar Narodów Afryki 2002, jednak na nim był rezerwowym i nie wystąpił ani razu.

</doc>
<doc id="2313050" url="https://pl.wikipedia.org/wiki?curid=2313050" title="Norsk Buhund">
Norsk Buhund



</doc>
<doc id="2313051" url="https://pl.wikipedia.org/wiki?curid=2313051" title="Stocznia Północna">
Stocznia Północna



</doc>
<doc id="2313054" url="https://pl.wikipedia.org/wiki?curid=2313054" title="Papież musiał zginąć. Wyjaśnienia Ali Agcy">
Papież musiał zginąć. Wyjaśnienia Ali Agcy

Papież musiał zginąć. Wyjaśnienia Ali Agcy − książka historyczna autorstwa Andrzeja Grajewskiego i Michała Skwary wydana w 2011, będąca wynikiem badań dokumentów dotyczących procesu w sprawie zamachu na życie papieża Jana Pawła II prowadzonego od 2006 przez pion śledczy Instytutu Pamięci Narodowej Oddział w Katowicach.
Geneza publikacji.
Celem śledztwa wszczętego przez katowicki oddział IPN było: ustalenie okoliczności przygotowania do zamachu na Jana Pawła II, szczegółowe opisanie jego przebiegu oraz ujawnienie działań dezinformacyjnych prowadzonych przez służby specjalne bloku wschodniego w latach 80. XX wieku. Śledztwo prowadzi prokurator Michał Skwara. Zgromadzono łącznie około 20 000 dokumentów, pochodzących z archiwów włoskich, bułgarskich i niemieckich. Autorzy książki przedstawili wyjaśnienia Ali Ağcy, które złożył podczas włoskiego procesu sądowego w latach 1981–1985. Dokumenty procesowe nie były wcześniej nigdy opublikowane z odpowiednim aparatem naukowym. W książce znalazło się 38 ze 112 protokołów z przesłuchań Ağcy. Wybór dokumentów pozwala czytelnikowi na zorientowanie się, jak w czasie przesłuchań zamachowiec zmieniał swoje zeznania w trakcie trwania procesu przed trybunałem włoskim. Książka Grajewskiego i Skwary zwraca uwagę na wątki pomijane do tej pory przez interesujących się sprawą zamachu z 13 maja 1981, takie jak: wyprawa Ali Ağcy do Teheranu wiosną 1980 czy spotkanie z oficerem KGB majorem Władimirem Kuziczkinem. Według autorów wątek sowiecki jest o wiele ważniejszy niż tzw. bułgarski ślad w operacji zabicia papieża. Publikacja, będąca opracowaniem naukowym, podsumowała dotychczasową wiedzę na temat zamachu.

</doc>
<doc id="2313055" url="https://pl.wikipedia.org/wiki?curid=2313055" title="Juran">
Juran

Juran:

</doc>
<doc id="2313057" url="https://pl.wikipedia.org/wiki?curid=2313057" title="Ukrzyżowanie (obraz Jacopa Tintoretta)">
Ukrzyżowanie (obraz Jacopa Tintoretta)

Ukrzyżowanie () – obraz włoskiego malarza Jacopa Tintoretta.
W Wenecji istniało kilka szkół charytatywnych o charakterze religijnym (scuole). Większość za swoje siedziby miały okazałe rezydencje. Tintoretto pracował dla trzech takich placówek: Szkoły Świętej Trójcy (Scuola della Trinita), Szkoły Świętego Marka (Scuola do San Marco) i Szkoły Świętego Rocha (Scuola do San Rocco). Ta ostatnia w 1564 roku postanowiła ozdobić wnętrza swojej rezydencji i ogłosiła konkurs na dekorację malarską. Wszyscy zainteresowani artyści sporządzili szkice przygotowawcze prócz Tintoretta, który stworzył gotowe dzieło "il furioso" i podarował je za darmo szkole. W ten sposób malarz wszedł w łaski bractwa i w latach 1564–1587 udekorował dwie kondygnacje budynku malując 35 obrazów. Cykl tematyczny wszystkich obrazów był zaprojektowany przez mistrza według jego uznania. W Sali dell’Albergo, dawnym refektarzu, zostało umieszczone dzieło "Ukrzyżowanie", pierwsze dzieło powstałe w Szkole św. Rocha.
"Ukrzyżowanie" jest jednym z nielicznych dzieł Tintoretta sygnowanych i opatrzonych datą. Przez swoje rozmiary jest jednym z największych płócien tego artysty a jego kompozycja jest nowatorskim rozwiązaniem nigdy wcześniej nie praktykowanym. Kompozycja obrazu na pierwszy rzut oka wydaje się chaotyczna, pełna postaci rozmieszczonych na całej ogromnej płaszczyźnie. Przy bliższym przypatrzeniu zauważyć można symetrię. Oś pionową stanowi ukrzyżowany Chrystus zaś tłum wokół niego tworzy okrąg z proporcjonalnie rozmieszczonymi postaciami. Taki styl nawiązuje do renesansowej maniery malarzy, podobnie jak i frontalnie przedstawiona postać Chrystusa. Jest to jedyne takie, klasycystyczne, przedstawienie postaci Zbawiciela przez Tintoretta. Na innych płótnach Chrystus malowany był na wzór szkoły północnoeuropejskiej (Dürerowskiej). Pozostała część obrazu wywodzi się z manieryzmu i zapowiada barok. Tintoretto wykorzystał tu wszystkie znane mu metody i sposoby sztuki malarskiej. Postacie są na wzór manieryzmu powyginane, pełne gestykulacji i dziwnych póz. Według Waldemara Łysiaka: Patrząc z odległości, widząc w centralnym punkcie Jezusa Ukrzyżowanego i krąg wokół niego nasuwa się skojarzenie Ziemi nad którą dominuje Krzyż Zbawienia. Wrażenie wirującej Ziemi wokół krzyża potęguje duża aureola wokół głowy Jezusa.
Zgromadzone postacie tworzą również osobne historie, osobne motywy z nowotestamentowych wydarzeń. W centralnej części, trzy krzyże mają obrazować trzy etapy ukrzyżowania. Środkowy stoi już na swoim miejscu. Za nim widoczny jest centurion na mule, który za chwilę ma podać Jezusowi gąbkę nasączoną octem. Przed nim skupiona jest grupa żałobników, którzy jako jedyni ze wszystkich pogrążeni są w smutku. Wśród rozpaczających rozpoznać można św. Jana i Marię. Krzyż po lewej stronie jest właśnie wznoszony. Na nim według tradycji wisieć miał "dobry łotr", który przed śmiercią uwierzył w słowa Zbawiciela. Wyrazem tego ma być kontakt wzrokowy Łotra z Jezusem. Po prawej stronie trwają przygotowania do podniesienia trzeciego krzyża. Na nim ma zawisnąć "zły łotr", który teraz jest odwrócony plecami do Jezusa. Na pierwszym planie widać postać kopiącą dół dla trzeciego krzyża. Obok niego znajdują się przykucnięci dwaj żołnierze grający w kości o szaty Chrystusa.

</doc>
<doc id="2313062" url="https://pl.wikipedia.org/wiki?curid=2313062" title="Timeranger">
Timeranger



</doc>
<doc id="2313066" url="https://pl.wikipedia.org/wiki?curid=2313066" title="Israel Lyon Chaikoff">
Israel Lyon Chaikoff

Israel Lyon Chaikoff (ur. 2 lipca 1902 w Londynie, zm. 25 stycznia 1966 w Berkeley) – kanadyjski biochemik i fizjolog. Wspólnie z Janem Wolffem opisał w 1948 zjawisko, znane dziś jako efekt Wolffa-Chaikoffa.
Syn Hymana Chaikoffa i Mary z domu Albert. Studiował na University of Toronto, tytuł doktora medycyny otrzymał w 1930 roku. W tym samym roku został profesorem nadzwyczajnym fizjologii na University of California w Berkeley. W 1942 został mianowany profesorem zwyczajnym. Był autorem ponad 400 publikacji naukowych.
W 1949 ożenił się z Isabelle Rawls.

</doc>
<doc id="2313068" url="https://pl.wikipedia.org/wiki?curid=2313068" title="85 mm armata przeciwpancerna D-48">
85 mm armata przeciwpancerna D-48

85 mm armata przeciwpancerna D-48 – ciągniona armata produkcji radzieckiej produkowana w latach 50. XX wieku.
Ogólna budowa podobna do 85 mm armaty przeciwpancernej D-44. Różnicami polegającymi są: zwiększenie ładunku miotającego, zmiana zamka i mechanizmu półautomatycznego działania zamka.
Do strzelania stosuje się naboje scalone z pociskiem przeciwpancerno-smugowym posiadające masę 9,3 kg i odłamkowo-burzącym o masie 9,66 kg.

</doc>
<doc id="2313071" url="https://pl.wikipedia.org/wiki?curid=2313071" title="Virginia (Irlandia)">
Virginia (Irlandia)

Virginia (irl. "Achadh an Iúir") – miasto w hrabstwie Cavan w Irlandii usytuowane przy trasie N3, 85 km od Dublina i 30 km od Cavan. Liczba ludności w 2011 roku wynosiła 2282. Miasto jest położone przy jeziorze Ramor.
Historia.
Początki miasta sięgają XVII wieku, gdy w tych rejonach powstawał projekt plantacji Ulsteru. W 1612 roku angielski podróżnik John Ridgeway rozpoczął budowę drogi pomiędzy miastami Cavan i Kells. Początkowa osada plantacji przeniosła się później w rejony swojej obecnej lokalizacji nad jezioro Ramor. Nazwa Virginia została nadana na cześć imienia królowej angielskiej Elżbiety I.
Gospodarka.
Lokalny przemysł składa się głównie z rolnictwa i przetwórstwa mleka. W miejscowej fabryce jest produkowane między innymi mleko w proszku i śmietana do popularnego na świecie likieru marki Baileys. Jest jedynym miejscem w Irlandii, w którym odbywają się coroczne pokazy Agricultural Show oraz Virginia Pumpkin Festival.

</doc>
<doc id="2313074" url="https://pl.wikipedia.org/wiki?curid=2313074" title="122 mm armata polowa D-74">
122 mm armata polowa D-74

122 mm armata polowa D-74 – holowana armata konstrukcji radzieckiej.
Do strzelania stosowane są naboje z pociskiem odłamkowo-burzącym posiadające masę 27,3 kg i przeciwpancerno-smugowym o masie 25 kg.

</doc>
<doc id="2313079" url="https://pl.wikipedia.org/wiki?curid=2313079" title="Wypalony">
Wypalony

Wypalony – polski film dokumentalny opowiadający o losach Stanisława Fariona - emerytowanego magistra archeologii pracującego przy wypale drewna w Bieszczadach. Zdjęcia do filmu powstały na terenie nieistniejącej wsi Rabe w gminie Baligród.

</doc>
<doc id="2313080" url="https://pl.wikipedia.org/wiki?curid=2313080" title="LWS-2009">
LWS-2009

LWS-2009 (71-154) – częściowo niskopodłogowy, ośmioosiowy tramwaj produkcji petersburskich zakładów PTMZ.
Konstrukcja.
Tramwaje LWS-2009 stylistyką bazują na modelu LWS-2005, jednak w odróżnieniu od LWS-2005 tramwaje LWS-2009 są trójczłonowe i ośmioosiowe. Udział niskiej podłogi wynosi 43%. Każdy z czterech wózków ma dwa silniki o mocy 90 kW każdy. 
71-154.
Tramwaje 71-154 są tramwajami dwukierunkowymi i dwustronnymi, wyprodukowanymi dla Wołgogradu. 71-154 może pomieścić 225 pasażerów w tym 50 na miejscach siedzących. 
71-154M.
Tramwaje 71-154M to tramwaje jednokierunkowe i jednostronne. W tej odmianie zastosowano silniki asynchroniczne prądu przemiennego o mocy 90 kW każdy. Pojemność wagonu wzrosła do 231 pasażerów w tym 56 na miejscach siedzących. 
Dostawy.
Ogółem wyprodukowano 11 tramwajów LWS-2009 (w tym 10 typu 71-154). Pierwszy tramwaj 71-154 dostarczono do Wołgogradu 13 grudnia 2008 r. Tramwaje dla Wołgogradu wytworzono dla linii szybkiego tramwaju "Metrotram", natomiast tramwaj 71-154M został wyprodukowany dla Kijowa i kursuje na linii szybkiego tramwaju. 

</doc>
<doc id="2313082" url="https://pl.wikipedia.org/wiki?curid=2313082" title="Sologne">
Sologne

Sologne ("Secalaunia" z łacińskiego "secale", żyto) – region geograficzny w centralnej Francji, o powierzchni ok. 5000 km², rozciąga się na obszarach departamentów Loiret, Loir-et-Cher i Cher. Na północy ograniczony rzeką Loarą a na południu rzeką Cher.
Geografia.
Najważniejsze miasta położone na obszarze Sologne:

</doc>
<doc id="2313084" url="https://pl.wikipedia.org/wiki?curid=2313084" title="Stanisław Pawłowski (zapaśnik)">
Stanisław Pawłowski (zapaśnik)

Stanisław Pawłowski (ur. 8 maja 1966 w Wałbrzychu) – zapaśnik i trener stylu klasycznego.
Pawłowski z zawodu był górnikiem. Jako zapaśnik był pięciokrotnym mistrzem Polski wagi koguciej (1991–1995). Wziął udział w igrzyskach w Atlancie w 1996 (16. miejsce). Uczestnik mistrzostw świata i Europy.

</doc>
<doc id="2313085" url="https://pl.wikipedia.org/wiki?curid=2313085" title="Großes Schauspielhaus">
Großes Schauspielhaus

Großes Schauspielhaus – berliński teatr założony przez Maxa Reinhardta w 1919 roku.
Historia teatru.
Pierwotnie budynek przyszłego teatru zaprojektowany był przez Friedricha Hitziga jako hala handlowa, później mieścił się tu Cyrk Schumanna. Jeszcze przed I wojną światową reżyser teatralny Max Reinhardt organizował u Schumanna swoje monumentalne spektakle ("Król Edyp", 1910; "Jedermann" 1911). Zadowolony z efektów pracy w tym miejscu nabył budynek z myślą o stworzeniu w nim regularnego masowego teatru, „teatru dla pięciu tysięcy”. Projekt przebudowy w stylu ekspresjonistycznym stworzył Hans Poelzig, jednak prace adaptacyjne przerwała wojna. Großes Schauspielhaus został otwarty dopiero w 1919 roku, a premierowym spektaklem była "Oresteja" Ajschylosa. Dla zamożnych przeznaczono miejsca tuż przy scenie, dalsze rzędy były do dyspozycji uboższej publiczności. Tutaj w latach 1924–25 swoje słynne Czerwone Rewie organizował Erwin Piscator.
Na widownię wchodziło się z niskiego foyer. Brak balkonów na sali widowiskowej potęgował wrażenie ogromnej przestrzeni roztaczającej się przed widzem. Kopułę podpierały filary przypominające kształtem stalaktyty, wypełniały ją kolorowe żarówki, mogące tworzyć podczas spektaklu różne wzory. Teatr posiadał nowoczesne wyposażenie, zaplecze dla artystów, a także restaurację, kawiarnię i bar dla publiczności.
W 1933 roku teatr przejęli naziści. Jego architekturę zaliczyli do kategorii sztuki zdegenerowanej. Zakryli ekspresjonistyczne ozdoby, salę pomniejszyli montując podwieszany sufit. Po wojnie w teatrze nadal odbywały się widowiska pod nazwą Friedrichstadtpalast, został on jednak w 1949 roku znacjonalizowany. Przez pewien czas pełnił funkcję magazynu wojskowego.
W roku 1980 podczas wykopów pod budowę nowego bloku z pokojami chorych dla pobliskiego szpitala Charité obniżono poziom wód gruntowych na tyle, że drewniane pale, na których zbudowano Großes Schauspielhaus, uległy procesom gnilnym. Budynek zaczął osiadać i w czasie corocznej kontroli stanu technicznego wydano zakaz użytkowania. Rzeczywiste przyczyny zamknięcia budynku zatajono, gdyż obniżenie zwieciadła wód gruntowych dotknęło też tereny Berlina Zachodniego. Nieużywany teatr został w 1988 rozebrany.

</doc>
<doc id="2313086" url="https://pl.wikipedia.org/wiki?curid=2313086" title="91 Pułk Artylerii Przeciwpancernej">
91 Pułk Artylerii Przeciwpancernej

91 Wejherowski pułk artylerii przeciwpancernej (91 pappanc) – oddział artylerii przeciwpancernej Wojska Polskiego (JW Nr 2796).
Formowanie i zmiany organizacyjne.
Pułk został sformowany wiosną 1949 roku, w garnizonie Kołobrzeg, w koszarach przy ulicy Szczecińskiej 2, w składzie 8 Zmotoryzowanej Dywizji Piechoty.
Jednostka została zorganizowana na bazie samodzielnych dywizjonów artylerii przeciwpancernej (15 i 20 dappanc), według etatu Nr 5/46 o stanie 622 żołnierzy i 18 pracowników kontraktowych. Pułk przejął dotychczasowy numer jednostki wojskowej 20 dappanc i jego nazwę wyróżniającą "Wejherowski".
Latem 1950 roku oddział został przeformowany na nowy etat Nr 4/47 o zmniejszonym stanie 527 wojskowych i 13 pracowników kontraktowych oraz wyłączony ze składu 8 Zmot. DP i podporządkowany bezpośrednio dowódcy OW-II.
Latem 1951 roku pułk został dyslokowany do garnizonu Gniezno, gdzie został przeformowany na etat Nr 4/57 o stanie 469 żołnierzy i 20 pracowników cywilnych oraz włączony w skład 28 Brygady Artylerii Przeciwpancernej.
W grudniu 1952 roku oddział został przeformowany na etat Nr 4/89 o zmniejszonym stanie 400 wojskowych i 10 pracowników kontraktowych, a w listopadzie 1954 roku na etat Nr 4/108 o stanie 363 wojskowych i 13 pracowników.
Jesienią 1956 roku została rozformowana 28 BAPpanc, natomiast 91 pappanc został podporządkowany bezpośrednio dowódcy Śląskiego Okręgu Wojskowego i przeformowany na etat Nr 4/138 o stanie 978 wojskowych i 7 pracowników wojska.
12 września 1991 roku pułk utracił prawo do nazwy wyróżniającej "Wejherowski".
W 1993 roku jednostka została włączona w skład 4 Dywizji Zmechanizowanej.
17 pułk artylerii przeciwpancernej.
2 października 1995 roku jednostka została przemianowana na 17 pułk artylerii przeciwpancernej oraz przejęła dziedzictwo tradycji:
Dzień 16 września został ustanowiony Świętem Pułku.
19 kwietnia 1996 roku pułk otrzymał nową nazwę wyróżniającą "Gnieźnieński" oraz imię patrona Króla Bolesława Chrobrego.
W 1998 roku 17 Gnieźnieński pułk artylerii przeciwpancernej im. Króla Bolesława Chrobrego został rozformowany.

</doc>
<doc id="2313087" url="https://pl.wikipedia.org/wiki?curid=2313087" title="180 mm armata S-23">
180 mm armata S-23

180 mm armata S-23 – ciągniona armata produkcji radzieckiej skonstruowana w latach 50. XX wieku.
Do strzelania wykorzystuje się naboje z pociskiem odłamkowo - burzącym posiadające masę 84,9 kg oraz naboje mające dodatkowy napęd rakietowy. 
Działo na stanowisko bojowe transportowane było przez ciężki ciągnik artyleryjski.

</doc>
<doc id="2313092" url="https://pl.wikipedia.org/wiki?curid=2313092" title="Sauldre">
Sauldre

Sauldre – rzeka w środkowej Francji, prawy dopływ Cher o długości ok. 180,9 km i powierzchni dorzecza ok. 2254 km². Rzeka wypływa ze źródeł niedaleko wioski Montigny, na południowy zachód od Sancerre. Sauldre generalnie płynie w kierunku północno-zachodnim poprzez następujące departamenty i miasta:
Sauldre wpływa do rzeki Cher niedaleko Selles-sur-Cher.

</doc>
<doc id="2313100" url="https://pl.wikipedia.org/wiki?curid=2313100" title="Ludwik Paszkiewicz">
Ludwik Paszkiewicz



</doc>
<doc id="2313102" url="https://pl.wikipedia.org/wiki?curid=2313102" title="Yūtarō">
Yūtarō

 lub – japońskie imię męskie.
Możliwa pisownia.
Znaki użyte do zapisania „tarō” (太郎) znaczą „duży, syn”. Może to być także samodzielne imię, które przeważnie otrzymuje najstarszy chłopiec. Do zapisania „yu” lub „yū” używa się różnych znaków, o różnym znaczeniu (np. 勇 „odwaga”, 優 „elegancja, wybitność”, 悠 „spokojny”).

</doc>
<doc id="2313103" url="https://pl.wikipedia.org/wiki?curid=2313103" title="Rytuał (film 2011)">
Rytuał (film 2011)

Rytuał (ang. "The Rite") – amerykański thriller, horror w reżyserii Mikaela Håfströma z 2011 roku. W rolach głównych wystąpili Anthony Hopkins i Colin O’Donoghue. Film powstał na podstawie książki Matta Baglio pt. „Obrzęd. Tajemnice współczesnych egzorcystów”.
Zdjęcia do filmu rozpoczęły się w lutym 2010, kręcony w Budapeszcie (Węgry) i w Rzymie (Włochy).
Fabuła.
Michael Kovak (Colin O’Donoghue) zostaje wcielony do Szkoły Egzorcyzmów. Tutaj poznaje ojca Lucasa (Anthony Hopkins), który zapoznaje go z inną stroną wiary – mroczną. Młody ksiądz musi stoczyć walkę ze swoimi demonami.

</doc>
<doc id="2313106" url="https://pl.wikipedia.org/wiki?curid=2313106" title="Boureima Ouattara">
Boureima Ouattara

Boureima Ouattara (ur. 13 stycznia 1984) – burkiński piłkarz grający na pozycji obrońcy. 8 razy zagrał w reprezentacji Burkiny Faso.
Kariera klubowa.
Karierę piłkarską Ouattara rozpoczął w klubie ASF Bobo Dioulasso. W jego barwach zadebiutował w 2001 roku w pierwszej lidze burkińskiej. Grał w nim do 2003 roku.
W 2003 roku Ouattara odszedł do norweskiego klubu Strømsgodset IF. Do 2006 roku grał w tym klubie w norweskiej drugiej lidze. W sezonie 2006/2007 ponownie grał w rodzimym ASF Bobo Dioulasso, a w 2007 roku przeszedł do francuskiego CA Bastia, w którym grał przez sezon.
Kariera reprezentacyjna.
W reprezentacji Burkiny Faso Ouattara zadebiutował w 2001 roku. W 2002 roku był powołany do kadry na Puchar Narodów Afryki 2002. Na nim rozegrał 2 mecze: z Republiką Południowej Afryki (0:0) i z Marokiem (1:2). W kadrze narodowej grał do 2005 roku.
W 2003 roku Ouattara wystąpił z kadrą U-20 w Mistrzostwach Świata U-23.

</doc>
<doc id="2313108" url="https://pl.wikipedia.org/wiki?curid=2313108" title="Cerkiew Spasa na Neredice">
Cerkiew Spasa na Neredice



</doc>
<doc id="2313111" url="https://pl.wikipedia.org/wiki?curid=2313111" title="Neredica">
Neredica



</doc>
<doc id="2313113" url="https://pl.wikipedia.org/wiki?curid=2313113" title="Javier Delgado">
Javier Delgado

Javier Omar Delgado Papariello (ur. 8 lipca 1975 w Montevideo) – urugwajski piłkarz występujący na pozycji pomocnika.
Kariera klubowa.
Delgado zawodową karierę rozpoczynał w 1994 roku w zespole Danubio. W tym samym roku trafił do argentyńskiego Newell’s Old Boys. W 1996 roku wrócił do Danubio. Tym razem jego barwy reprezentował przez 4 sezony. W 2000 roku przeszedł do argentyńskiego Colónu Santa Fe, w którym spędził 4 lata.
W 2004 roku Delgado podpisał kontrakt z rosyjskim Saturnem Ramienskoje. W 2005 roku wrócił do Urugwaju, gdzie został graczem Nacionalu Montevideo. W 2006 roku zdobył z nim mistrzostwo Urugwaju.
W 2007 roku przeszedł do chilijskiego Universidadu de Chile, a w 2008 do kolumbijskiego Deportivo Cali. W tym samym roku ponownie został zawodnikiem Danubio. Spędził tam jeden sezon. Potem grał w Centralu Español oraz chilijskim Deportes Concepción. W 2010 roku zakończył karierę.
Kariera reprezentacyjna.
W reprezentacji Urugwaju Delgado zadebiutował 17 lipca 1996 roku w zremisowanym 1:1 towarzyskim meczu z Chinami. W 1997 roku został powołany do kadry na Copa América. Na tamtym turnieju, zakończonym przez Urugwaj na fazie grupowej, zagrał w spotkaniach z Wenezuelą (2:0) i Boliwią (0:1).
W 2004 roku ponownie wziął udział w Copa América. Na tamtym turnieju, zakończonym przez Urugwaj na 3. miejscu, wystąpił w pojedynkach z Argentyną (2:4), Paragwajem (3:1) i Brazylią (1:1, 3:5 w rzutach karnych).
W latach 1996–2005 w drużynie narodowej Delgado rozegrał w sumie 14 spotkań.

</doc>
<doc id="2313118" url="https://pl.wikipedia.org/wiki?curid=2313118" title="Wysiedlenia Polaków dokonane przez III Rzeszę">
Wysiedlenia Polaków dokonane przez III Rzeszę



</doc>
<doc id="2313120" url="https://pl.wikipedia.org/wiki?curid=2313120" title="Wysiedlenia Polaków dokonanych przez III Rzeszę">
Wysiedlenia Polaków dokonanych przez III Rzeszę



</doc>
<doc id="2313124" url="https://pl.wikipedia.org/wiki?curid=2313124" title="Douglas SB2D">
Douglas SB2D

Douglas SB2D – amerykański, pokładowy samolot bombowo torpedowy mający również pełnić zadania rozpoznawcze ("Scout-Bomber") opracowany na początku lat 40. XX wieku przez firmę Douglas Aircraft Company. Pomimo nowatorskiej konstrukcji maszyna nie weszła do produkcji seryjnej. SB2D był pierwszym samolotem United States Navy z przednim podparciem.
Historia.
Geneza.
W przededniu wejścia Stanów Zjednoczonych do wojny amerykańskie lotnictwo pokładowe nie dysponowało spełniającym wymagania US Navy bombowcem nurkującym. Ten typ maszyn określany był skrótem VSB (litera V oznaczała samolot, a litery SB Scout Bomber, zwiadowczo-bombowy). Douglas SBD Dauntless był samolotem udanym i cieszącym się bardzo dobrą opinią wśród pilotów. Jednak jego konstrukcja wywodziła się z połowy lat 30. W sierpniu 1938 roku Biuro Aeronautyki US Navy ("Bureau of Aeronautics") rozesłało zapytania ofertowe na nowy, jednosilnikowy zwiadowczy bombowiec nurkujący. Wzrost napięcia w Europie oraz „widmo” zaangażowania Stanów Zjednoczonych w potencjalny konflikt wymusił bardzo krótki termin składania ofert – do grudnia tego samego roku. Wymóg ten wyeliminował większość oferentów, a jedynymi wytwórniami, które dotrzymały terminu, były Brewster Aeronautical Corporation i Curtiss-Wright Corporation. Pierwsza z nich zaprezentowała projekt samolotu oznaczonego jako XSB2A-1 (późniejszy Brewster SB2A Buccaneer). Samolot nigdy nie spełnił pokładanych w nim nadziei i US Navy nie wykorzystała go w operacjach bojowych. Maszyna Curtissa, XSB2C-1, wymagała tylu modyfikacji i poprawek, że weszła do służby dopiero w 1943 roku pod nazwą Curtiss SB2C Helldiver. W zaistniałej sytuacji, na początku lutego 1941 roku, Bureau of Aeronautics rozesłało kolejne zapytanie ofertowe, na nowy, dwuosobowy zwiadowczy bombowiec nurkujący. Nowością w wymaganiach stawianych nowej konstrukcji była zdolność do przenoszenia torped. We wcześniejszych samolotach tej klasy, uzbrojenie torpedowe pojawiło się dopiero na etapie modyfikacji gotowej maszyny. Samolot miał być napędzany silnikiem firmy Wright R-3350 Double Cyclone w układzie podwójnej gwiazdy. Swoje zainteresowanie projektem wyraziły wytwórnie Brewster, Chance Vought, Naval Aircraft Factory, Curtiss oraz Douglas. Do realizacji wybrano projekty dwóch ostatnich.
Projekt.
30 czerwca 1941 roku Douglas podpisał kontrakt (NOs-88707) na budowę dwóch prototypów oznaczonych jako XSB2D-1 o numerach seryjnych BuNo 03551 i 03552. Szczegółowe wymagania marynarki opisywały konstrukcję bardzo skomplikowaną w budowie. Wymagano, aby samolot zaopatrzony był w podwozie z przednim podparciem, dwie wieżyczki strzeleckie umieszczone na grzbiecie i z dołu kadłuba samolotu, uzbrojone w sprzężone karabiny maszynowe. Przewidywano, że skrzydła będą posiadały płaski profil i klapy szczelinowe zapewniające odpowiednio dużą siłę nośną. Ograniczenia związane z użytkowaniem samolotu na pokładach lotniskowców wymusiły zastosowanie płata o stosunkowo małej powierzchni nośnej, a rozpiętość samolotu z rozłożonymi skrzydłami nie mogła być większa niż 7,92 m. Aby zapewnić odpowiednią siłę nośną oraz możliwość przeprowadzania przez samolot ataków w locie nurkowym, konstruktorzy zastosowali laminarny profil skrzydła ze skomplikowanym układem klap z podwójnymi slotami. Na obu powierzchniach płata zamontowano szczelinowe hamulce aerodynamiczne. Obecność w kadłubie dużej komory bombowej wykluczała możliwość chowania podwozia głównego do kadłuba. Tym samym jedynym możliwym miejscem do schowania kół podwozia głównego pozostały i tak już mocno skomplikowane konstrukcyjnie skrzydła. Inżynierowie firmy zdecydowali się na zastosowanie w części płata ujemnego wzniosu. Skrzydła widziane od przodu układały się w kształt litery W. Podobny układ zastosowany został w samolocie Vought F4U Corsair. Dzięki takiemu rozwiązaniu możliwe było schowanie goleni podwozia oraz skrócenie ich wysokości. Następnym wyzwaniem konstrukcyjnym były zdalnie sterowane wieżyczki strzeleckie wymagane przez marynarkę. Pierwsza z nich miała być zamontowana na grzbiecie samolotu za kabiną strzelca, druga pod kadłubem, bliżej ogona samolotu. Obydwie miał obsługiwać jeden strzelec. Do celowania służył zintegrowany celowniki peryskopowy, którego jeden wizjer wystawał nad owiewką kabiny strzeleckiej, a drugi spod brzucha maszyny. Ruch celownika, poprzez układ napędów synchronicznych sterował obrotem wieżyczek i wychyleniem karabinów. Podobne układy zastosowano w bombowcu Boeing B-29 Superfortress i samolocie myśliwskim Northrop P-61 Black Widow. Nie było jednak gotowej wieżyczki strzeleckiej, którą można by bez trudu zamontować na samolocie. Musiano zbudować ją od podstaw. Budowa prototypu opóźniała się. Piętrzące się przed konstruktorami problemy techniczne i opóźnienia w dostawie silnika Wright R-3350-14 spowodowały, że koszty produkcji samolotu stawały się coraz większe. Jednak największym problemem była wzrastająca masa samolotu. Planowany pierwotnie na czerwiec 1942 roku oblot gotowego prototypu odbył się dopiero 8 kwietnia 1943 roku. Od razu na czoło wysunęła się podstawowa wada maszyny: duża masa konstrukcji (pierwszy prototyp posiadał jedynie atrapy wieżyczek strzeleckich), która z pełnym uzbrojeniem nie była sama o własnych siłach wystartować z pokładu lotniskowca. Co prawda w użyciu były już katapulty startowe, ale procedura startu preferowana przez marynarkę zakładała start z rozbiegu jako szybszy i mniej czasochłonny niż użycie katapulty. Prototyp samolotu wykazywał również problemy ze sterownością podłużną i poprzeczną. Próby odciążenia konstrukcji, zmiana śmigła czterołopatowego na trójłopatowe, usunięcie systemu odladzania, zmiana dwóch działek 20 mm zamontowanych w skrzydłach na cztery karabiny 12,7 mm nie przyniosły zadowalającego rezultatu. Latem 1943 roku stało się jasne, że samolot Douglassa nie będzie w stanie operować z pokładu lotniskowca. Sytuacja była o tyle skomplikowana, że już w kwietniu 1942 roku marynarka zakontraktowała budowę pierwszych 358 maszyn seryjnych (oznaczonych jak SB2D-1), który to kontrakt później powiększono do 623 egzemplarzy. Sytuację mogły jeszcze uratować lotniskowce typu Midway, z których pokładów Destroyer mógłby już wzbić się sam, tyle tylko, że lotniskowców... jeszcze nie było. Pierwszy z nich, USS „Midway” wszedł do służby już po zakończeniu II wojny światowej. Cały program budowy samolotu anulowano w czerwcu 1944 roku. Próbą ratowania włożonych środków i rozpoczętej już produkcji seryjnej miała być wersja jednomiejscowa samolotu oznaczona jako Douglas BTD Destroyer, ale i ta maszyna zawiodła oczekiwania marynarki.
Konstrukcja.
Destroyer był wolnonośnym, dwuosobowym, całkowicie metalowym średniopłatem. Trójpodporowe, chowane podwozie z przednim podparciem. Do napędu użyto 18-cylindrowego, chłodzonego powietrzem silnika Wright R-3350-14 w układzie podwójnej gwiazdy napędzającego trójłopatowe śmigło o zmiennym skoku. Usterzenie klasyczne, składane skrzydła w celu możliwości hangarowania samolotu na pokładach lotniskowców.
Uzbrojenie.
Maszyna uzbrojona była w cztery karabiny maszynowe kalibru 12,7 mm zamontowane w skrzydłach oraz dwa tego samego kalibru w wieżyczkach strzeleckich, po jednym w górnej i dolnej. W komorze bombowej samolot mógł przenosić dwie bomby o masie do 726 kg. Zamiast bomb w komorze możliwe było przenoszenie dwóch torped oraz dwóch bomb o masie 147 kg każda lub bomb głębinowych na zewnętrznych węzłach.

</doc>
<doc id="2313128" url="https://pl.wikipedia.org/wiki?curid=2313128" title="Woda dla słoni (film)">
Woda dla słoni (film)

Woda dla słoni (ang. "Water for Elephants") – amerykański dramat filmowy w reżyserii Francisa Lawrence’a z 2011 roku. W rolach głównych wystąpili Reese Witherspoon i Robert Pattinson. Film jest adaptacją książki o tym samym tytule autorstwa Sary Gruen.
Zdjęcia do filmu rozpoczęły się w maju 2010, kręcony w Los Angeles, Santa Paula, Piru i Fillmore, w stanie Kalifornia.
Fabuła.
Jacob Jankowski (Robert Pattinson), student weterynarii na ostatnim roku, po tragicznej śmierci rodziców przyłącza się do cyrku. Pracując jako lekarz weterynarii zakochuje się w Marlenie (Reese Witherspoon), która jest żoną właściciela i tresera Augusta (Christoph Waltz). Gdy cyrk jest na skraju bankructwa August kupuje słonia o imieniu Rosie. Jedyną jego metodą tresury jest dźganie słonia metalowym szpikulcem do krwi. Nie podoba się to jednak Jacobowi i Marlenie, więc postanawiają coś zrobić. Zostają ciężko pobici przez Augusta, postanawiają więc uciec, lecz on ich łapie i bije do nieprzytomności. Film kończy się zemstą reszty załogi na Auguście poprzez wypuszczenie wszystkich zwierząt podczas spektaklu. Gdy właściciel dowiaduje się o romansie dwóch głównych postaci postanawia udusić Marlenę. Lecz zdolna słonica Rosie zabija go i razem z Marleną, Jacobem i resztą zwierząt wyrusza szukać nowego domu.

</doc>
<doc id="2313131" url="https://pl.wikipedia.org/wiki?curid=2313131" title="Wilhelmina Drucker">
Wilhelmina Drucker

Wilhelmina Drucker właśc. Wilhelmina Elizabeth Lensing (ur. 30 września 1847 w Amsterdamie, zm. 5 grudnia 1925 tamże) – jedna z pierwszych holenderskich feministek, działaczka społeczna, sufrażystka i pisarka tworzącą pod pseudonimami Gipsy, Gitano i E. Prezcier. 
Życie.
Wilhelmina Elizabeth Drucker była jedną z dwóch nieślubnych córek modystki Constanti Christiny Lensing i bankiera, niemieckiego Żyda, Louisa Druckera, który odmówił prawnego uznania dzieci i nie łożył na ich utrzymanie. Wzrastając w trudnych warunkach Wilhelmina Drucker sama zadbała o swoją edukację, poświęcając każdą wolną chwilę na lekturę dostępnych jej książek. Od wczesnych lat związana była z ruchem socjaldemokratycznym.
Po śmierci ojca Drucker wniosła sprawę do sądu o prawo do spadku przeciwko swojemu przyrodniemu bratu, liberalnemu politykowi Hendrikowi Lodewijkowi Druckerowi. W 1888 roku sąd wydał orzeczenie na jej korzyść, w wyniku czego uzyskała finansową niezależność.
Działalność.
Począwszy od 1886 roku Drucker uczestniczyła w spotkaniach związków zawodowych, podczas których dyskutowano idee głoszone przez socjalistów. Przyczyniła się do powstania pierwszego masowego ruchu kobiecego w Holandii.
W 1889 powołała do życia Vrije Vrouwen Vereeniging (pol. Stowarzyszenie Wolnych Kobiet). Stowarzyszenie prowadziło działalność na rzecz równości prawnej, ekonomicznej i politycznej kobiet i mężczyzn, w tym o prawa kobiet do edukacji, pracy i własności. 
Drucker starała się również doprowadzić do zmiany prawnej sytuacji kobiet w małżeństwie. Holenderskie prawo opierało się wówczas na Kodeksie Napoleona, w którym kobieta była traktowana jako osoba niepełnoletnia, w chwili zamążpójścia przechodząca pod opiekę męża, który stawał się także dysponentem jej majątku. W 1891 roku Drucker, jako reprezentantka Stowarzyszenia Wolnych Kobiet, brała udział w międzynarodowym kongresie, organizowanym przez socjalistów i związki zawodowe w Brukseli. W trakcie kongresu wystąpiła, wraz z działaczkami z Austrii, Niemiec i Włoch, z postulatem rezolucji, by partie socjalistyczne w swoich programach walczyły o równość polityczną oraz ekonomiczną kobiet i mężczyzn. 
Drucker była też zaangażowana w prace nad zmianą ustawodawstwa regulującego warunki pracy kobiet. Obowiązujące prawo dzieliło kobiety na panny i mężatki. Mężatka musiała uzyskać zgodę męża na podjęcie pracy. W 1893 roku założyła, wraz ze swoją współpracownicą Dorą Schook-Haver, magazyn „Evolutie”, który ukazywał się do 1926 roku. Zamieściła w nim, pod wspólnym tytułem "Ojcostwo i macierzyństwo", artykuły koncentrujące się na problematyce świadomego rodzicielstwa. Analizowała je przez pryzmat ekonomiczny, społeczny oraz polityczny. W 1891 uczestniczyła w tworzeniu Vereeniging voor Vrouwenkiesrecht (pol. Stowarzyszenie Sufrażystek). Pracowała z kobietami działającymi w związkach zawodowych, jeździła po kraju z odczytami, których celem było uświadamianie kobietom ich praw. W 1897 roku została członkinią Vereeniging Onderlinge Vrouwenbescherming (pol. Towarzystwo Ochrony Kobiet) – towarzystwa, które działało na rzecz niezamężnych matek i ich potomstwa. W ostatnim okresie swego aktywnego życia zaangażowała się w ruch pacyfistyczny, protestując przeciw I wojnie światowej i poborowi do wojska. Organizowała też kobiety, by złagodzić niepokój społeczny i ekonomiczny.
Drucker jest także autorką powieści "George David", w której atakowała podwójną moralność mieszczańskiego społeczeństwa, opisując wykorzystywanie naiwnych, biednych i niewykształconych kobiet przez mężczyzn. Nawiązywała w niej do historii swojej rodziny i postaci ojca, który uznał tylko dzieci pochodzące ze związku z zamożną kobietą.
Wpływ.
W 1969 grupa holenderskich i belgijskich feministek założyła organizację nazwaną na cześć Wilhelminy Drucker Dolle Mina (pol. Szalona Mina). Jedna z ich akcji nosiła nazwę "Baas in eigen buik" (pol. "Właścicielka własnego brzucha").

</doc>
<doc id="2313133" url="https://pl.wikipedia.org/wiki?curid=2313133" title="French Open 2011 (gra podwójna kobiet)">
French Open 2011 (gra podwójna kobiet)



</doc>
<doc id="2313136" url="https://pl.wikipedia.org/wiki?curid=2313136" title="Kołysanka Johannesa Brahmsa">
Kołysanka Johannesa Brahmsa

Kołysanka – utwór muzyczny, skomponowany w formie kołysanki przez niemieckiego kompozytora Johannesa Brahmsa i opublikowany w 1868 roku (Op. 49, No. 4). Później powstał także tekst do tej kołysanki w języku niemieckim.

</doc>
<doc id="2313138" url="https://pl.wikipedia.org/wiki?curid=2313138" title="Yutaro">
Yutaro



</doc>
<doc id="2313145" url="https://pl.wikipedia.org/wiki?curid=2313145" title="Jezierskie Jezioro">
Jezierskie Jezioro

Jezierskie Jezioro (słow. "Jezerské jazero") – jezioro na Słowacji w regionie geograficznym zwanym Magurą Spiską. Pod względem administracyjnym znajduje się w miejscowości Jezierska w powiecie Kieżmark. Położone jest na wysokości 919 m n.p.m. w dolinie Jezierskiego Potoku. Jest to jezioro osuwiskowe, powstałe w wyniku potężnego osunięcia się stoku. Przemieścił się on w kierunku południowym o około 100 m, równocześnie osuwając się o około 30 m w dół. Jezioro położone jest przy szlaku turystycznym w gęstym świerkowym lesie. Od jego nazwy pochodzi nazwa miejscowości Jezierska.
W jeziorze rośnie moczarka kanadyjska. Jezioro i obszar wokół niego to rezerwat przyrody.

</doc>
<doc id="2313146" url="https://pl.wikipedia.org/wiki?curid=2313146" title="Nagroda BSFA">
Nagroda BSFA

Nagrody BSFA – literackie nagrody, przyznawane w geście uznania pozycjom z gatunku science-fiction przez British Science Fiction Association. Nominowani i nagradzani ogłaszani są na podstawie głosowań przeprowadzonych wśród członków stowarzyszenia.

</doc>
<doc id="2313149" url="https://pl.wikipedia.org/wiki?curid=2313149" title="Liu Xin">
Liu Xin

Liu Xin (ur. ok. 46 p.n.e., zm. 23 n.e.) – chiński uczony, historyk i astronom, działający w okresie rządów Wang Manga.
Życiorys.
Był synem konfucjańskiego uczonego Liu Xianga, z którym razem pracował. Sam również był konfucjanistą, choć skłaniał się ku eklektyzmowi filozoficznemu. Podobnie jak ojciec był zwolennikiem „szkoły starych tekstów” ("guwenjia"); przypisuje mu się redakcję (lub sporządzenie) wersji takich klasyków jak "Księga pieśni", "Zhou Li", "Księga dokumentów" i "Zuozhuan". Ojciec i syn wspólnie opracowali katalog księgozbiorów Biblioteki Cesarskiej, noszący nazwę "Siedem streszczeń" (七略, "Qilüe"). Z dzieła tego korzystali późniejsi uczeni, m.in. Ban Gu. W "Siedmiu streszczeniach" Liu Xin podzielił filozofię chińską na 10 głównych szkół: konfucjanizm, taoizm, legizm, motizm, naturalizm, logizm, dyplomatów, eklektyków, rolników i opowiadaczy. Dokonał przy tym pionierskiej próby ukazania ich historycznych źródeł. Jest również znany z przedstawienia genezy warstwy uczonych ("ru") w chińskim społeczeństwie.
Choć pochodził z cesarskiego rodu dynastii Han, był przyjacielem Wang Manga, po którego uzurpacji został jednym z głównych ministrów. Pomagał między innymi w rekonstruowaniu starożytnych form rządów, do czego aspirował Wang Mang. Jako polityk przetrwał kilka czystek zwolenników dawnej dynastii, które objęły nawet jego dzieci, lecz w końcu został stracony tuż przed upadkiem Wanga, za udział w spisku przeciw władcy.
Jako ideolog państwa Wanga, uznał go za naturalne następstwo rządów Hanów, w związku z czym, zgodnie z następstwem pięciu elementów „żywiołem” nowego państwa miała być ziemia. Wang Mang przywdziewał więc żółte szaty (kolor ziemi) i używał tego koloru we wszystkich sytuacjach oficjalnych. Na potrzeby nowej dynastii, Liu Xin stworzył też nowy kalendarz ("San tong li", 三统曆, dosł. „kalendarz potrójnej zgodności”). Liu uzupełnił dawny system, który łączył czasy obiegu Słońca i Księżyca, o metody obliczania ruchów planet. Na podstawie tych trzech zestawów obliczeń, umieszczał początek wszechświata na 31 "yuanów" (1 "yuan" = 4617 lat) przed swoim czasami, w momencie tzw. „wielkiej koniunkcji”, gdy wszystkie ciała niebieskie znajdowały się w jednym punkcie niebios.
Przygotowując model standardowej miary objętości dla Wang Manga, Liu Xin wykorzystywał stosunkowo dokładną wartość π wynoszącą 3,154. Niestety nie zachowały się jego obliczenia tej wartości. Pracował też nad obliczeniami czasu obiegu Jowisza i cyklu zaćmień Słońca. Prawdopodobnie wprowadzał poprawki do "Chunqiu" i "Zuozhuan" w oparciu o swoje obliczenia, korygując w nich daty.

</doc>
<doc id="2313150" url="https://pl.wikipedia.org/wiki?curid=2313150" title="Fala podnośna">
Fala podnośna



</doc>
<doc id="2313151" url="https://pl.wikipedia.org/wiki?curid=2313151" title="Choroba tętnic obwodowych">
Choroba tętnic obwodowych

Choroba tętnic obwodowych (ang. PAD – "peripheral artery disease") – grupa chorób dotycząca tętnic, która doprowadza do zwężenia lub niedrożności dużych tętnic, z wyjątkiem tętnic wieńcowych, łuku aorty i tętnic mózgu.
Zaburzenia krążenia w tych naczyniach są najczęściej wynikiem miażdżycy, ale mogą być też spowodowane stanem zapalnym, wadą anatomiczną, zakrzepem lub zatorem. Wspólnym mianownikiem patofizjologicznym tych zaburzeń jest ostre lub przewlekłe niedokrwienie. Do PAD zaliczane są też przejściowe zaburzenia ukrwienia, takie jak choroba Raynauda czy erytromelalgia.
Najbardziej typowym objawem choroby tętnic obwodowych jest chromanie przestankowe, które występuje jednak tylko u około 10 - 15% chorych. Innymi objawami mogą być marznięcie stóp, zaniki mięśniowe, zaniki owłosienia, trudno gojące się rany lub owrzodzenie, które to objawy można zaobserwować u około 50% chorych. Około 40% chorych jest zupełnie bezobjawowych.
Czynniki ryzyka są podobne do czynników ryzyka rozwoju miażdżycy i obejmują:
Diagnostyka polega na stwierdzeniu zaburzeń krążenia tętniczego w obrębie niedokrwionego narządu. W zależności od zaawansowania technologicznego, można to uzyskać przy pomocy:
Leczenie jest uzależnione od pierwotnej przyczyny, ale również od stopnia zaawansowania zaburzeń ukrwienia danego narządu i jest domeną chirurgii naczyniowej. Stosowane są różne techniki operacyjne, takie jak angioplastyka, wszczepienie by-passów, leczenie trombolityczne w przypadkach zakrzepów. W sytuacjach najbardziej zaawansowanych, takich jak krytyczne niedokrwienie kończyn leczenie może się sprowadzić do konieczności amputacji. W lżejszych przypadkach stosowane jest leczenie zachowawcze, w którym podstawą jest stosowanie leków przeciwpłytkowych.
Choroba tętnic obwodowych jest czynnikiem, który może przyczyniać się do rozwoju zespołu słabości.

</doc>
<doc id="2313152" url="https://pl.wikipedia.org/wiki?curid=2313152" title="Kells (Meath)">
Kells (Meath)

Kells (irl. "Ceanannas") – miasto w hrabstwie Meath w Irlandii, leży 16 km od Navan i 65 km od Dublina przy autostradzie M3. W 2011 miasto zamieszkiwało 5888 osób (3009 kobiet oraz 2879 mężczyzn.
Historia.
Przyjmuje się początki miasta na około 804 roku n.e. Wtedy to mnisi uciekający przed najazdem wikingów założyli klasztor, który rozkwitł w wieku X, XI i XII. W tym okresie został zakończony bogato ilustrowany manuskrypt, Ewangeliarz znany jako Księga z Kells, jeden z najpopularniejszych zabytków miasta, aktualnie znajdujący się w Trinity College w Dublinie. W Kells można do dziś oglądać dawny klasztor Opactwa w Kells z jego okrągłą wieżą oraz 5 wielkich celtyckich krzyży, z czego 4 na cmentarzu przy kościele Św. Kolumby.

</doc>
<doc id="2313153" url="https://pl.wikipedia.org/wiki?curid=2313153" title="Hrabstwo Upper Gascoyne">
Hrabstwo Upper Gascoyne

Hrabstwo Upper Gascoyne ("Shire of Upper Gascoyne") – obszar samorządu terytorualnego w północno-zachodniej części stanu Australia Zachodnia. Zajmuje obszar 57 939 km2, licząc przy tym zaledwie 285 stałych mieszkańców (2006), z czego 46% deklaruje się jako Aborygeni.
Większość obszaru hrabstwa stanowią wielkopowierzchniowe pastwiska służące hodowli owiec, a także nieużytki. Główną atrakcją turystyczną jest Mount Augustus, największy skalny monolit na świecie, wokół którego utworzono park narodowy o takiej samej nazwie. Największym skupiskiem ludzkim jest miasteczko Gascoyne Junction, liczące 46 mieszkańców i będące ośrodkiem administracyjnym hrabstwa.

</doc>
<doc id="2313160" url="https://pl.wikipedia.org/wiki?curid=2313160" title="Bermudy na Letnich Igrzyskach Olimpijskich 1952">
Bermudy na Letnich Igrzyskach Olimpijskich 1952

Bermudy na Letnich Igrzyskach Olimpijskich 1952 reprezentowało 6 zawodników, 4 mężczyzn i 2 kobiety.
Skład reprezentacji.
Lekkoatletyka.
Kobiety
Skoki do wody.
Mężczyźni

</doc>
<doc id="2313166" url="https://pl.wikipedia.org/wiki?curid=2313166" title="Kościół Najświętszej Marii Panny w Brugii">
Kościół Najświętszej Marii Panny w Brugii

Kościół Najświętszej Marii Panny w Brugii (hol. "Onze-Lieve-Vrouwekerk (Brugge)") – kościół rzymskokatolicki, położony w centrum Brugii w północno-zachodniej Belgii.
Historia i architektura.
Kościół został zbudowany w latach 1290–1549 i przedstawia mieszankę stylów architektonicznych – od gotyku po barok. Najbardziej charakterystycznym elementem jego architektury jest wysoka na 122,30 m ceglana wieża, druga pod względem wysokości ceglana wieża na świecie po wieży kościoła św. Marcina w Landshut (130,6 m). 
Wyposażenie.
W prezbiterium za głównym ołtarzem znajdują się grobowce księcia Burgundii Karola Śmiałego i jego córki, księżnej Marii. Pozłacane brązowe figury ojca i córki spoczywają na wypolerowanych płytach z czarnego kamienia. Oboje mają korony na głowach. Książę jest w pełnej zbroi i z Orderem Złotego Runa.
Najcenniejszym elementem wyposażenia jest rzeźba Michała Anioła, "Madonna z Brugii", powstała w 1504, jedno z nielicznych dzieł tego artysty, znajdujących się poza granicami Włoch. Prawdopodobnie przeznaczona była początkowo dla katedry w Sienie, ale została sprzedana kupcom z Brugii, braciom Janowi i Alexandrowi Mouscron, którzy w 1514 podarowali ją kościołowi Najświętszej Marii Panny. Rzeźba dwukrotnie była zagrabiana przez okupantów – w 1794 przez francuskich rewolucjonistów i w 1944 przez Niemców, ale za każdym razem odzyskiwano ją.

</doc>
<doc id="2313168" url="https://pl.wikipedia.org/wiki?curid=2313168" title="Ihor Laszczenko">
Ihor Laszczenko

Ihor Laszczenko (ur. 24 sierpnia 1993) – ukraiński lekkoatleta specjalizujący się w chodzie sportowym.
Pierwszy sukces odniósł w 2009 zdobywając brąz mistrzostw globu juniorów młodszych. 24 kwietnia 2010 wynikiem 41:10,24 ustanowił w Jałcie rekord kraju juniorów młodszych w chodzie na 10 000 metrów – po tym osiągnięciu w kolejnych miesiącach najpierw wygrał kwalifikacje kontynentalnych, a następnie zdobył złoto igrzysk olimpijskich młodzieży. W 2011 zdobył złoto (indywidualnie oraz drużynowo) podczas pucharu Europy w chodzie sportowym oraz został wicemistrzem Europy juniorów. Stawał na podium mistrzostw Ukrainy w różnych kategoriach wiekowych oraz brał udział w meczach międzypaństwowych kadetów i juniorów.

</doc>
<doc id="2313170" url="https://pl.wikipedia.org/wiki?curid=2313170" title="Ihor Lyashchenko">
Ihor Lyashchenko



</doc>
<doc id="2313171" url="https://pl.wikipedia.org/wiki?curid=2313171" title="Ihor Laszenko">
Ihor Laszenko



</doc>
<doc id="2313173" url="https://pl.wikipedia.org/wiki?curid=2313173" title="Lilla Jaroń">
Lilla Jaroń

Lilla Urszula Jaroń (ur. 22 stycznia 1963 w Oleśnicy) – polska urzędniczka samorządowa, nauczycielka, w latach 2009–2012 podsekretarz stanu w Ministerstwie Edukacji Narodowej.
Życiorys.
Ukończyła studia na Akademii Ekonomicznej we Wrocławiu, następnie odbyła studia podyplomowe z zakresu zarządzania oświatą. Od 1992 pracowała jako nauczyciel przedmiotów ekonomicznych we wrocławskich Lotniczych Zakładach Naukowych, pod koniec lat 90. była wizytatorem w kuratorium oświaty. W 2002 objęła stanowisko dyrektora wydziału edukacji w administracji miejskiej Wrocławia.
W wyborach w 2006 z listy Platformy Obywatelskiej uzyskała mandat radnej powiatu wrocławskiego. W czerwcu 2009 przeszła do pracy w urzędzie marszałkowskim jako sekretarz województwa dolnośląskiego. 27 sierpnia tego samego roku została powołana na urząd podsekretarza stanu w Ministerstwie Edukacji Narodowej. 17 stycznia 2012 została odwołana z tego stanowiska. W lutym 2014 ponownie objęła stanowisko sekretarza województwa. W marcu 2015 przeszła na funkcję wicedyrektora Dolnośląskiego Wojewódzkiego Urzędu Pracy. W wyborach w 2018 z listy Koalicji Obywatelskiej bez powodzenia kandydowała do sejmiku województwa.
Działa w Towarzystwie Miłośników Wrocławia i Towarzystwie Przyjaciół Dzieci.

</doc>
<doc id="2313174" url="https://pl.wikipedia.org/wiki?curid=2313174" title="Bermudy na Letnich Igrzyskach Olimpijskich 1948">
Bermudy na Letnich Igrzyskach Olimpijskich 1948

Bermudy na Letnich Igrzyskach Olimpijskich 1948 reprezentowało 12 zawodników, 10 mężczyzn i 2 kobiety.
Skład reprezentacji.
Lekkoatletyka.
Kobiety
Mężczyźni
Skoki do wody.
Mężczyźni

</doc>
<doc id="2313177" url="https://pl.wikipedia.org/wiki?curid=2313177" title="Nacho">
Nacho

Nacho, właśc. José Ignacio Fernández Iglesias (ur. 18 stycznia 1990 w Madrycie) – hiszpański piłkarz, występujący na pozycji obrońcy w hiszpańskim klubie Real Madryt. W latach 2013–2018 reprezentant Hiszpanii. Pięciokrotny zdobywca Ligi Mistrzów UEFA w sezonach: 2013/2014, 2015/2016, 2016/2017, 2017/2018, 2021/2022
Kariera klubowa.
Urodzony w Madrycie, Nacho rozpoczął karierę w młodzieżowych drużynach Realu Madryt w wieku 11 lat. W sezonie 2008/09 zadebiutował w profesjonalnym futbolu w drugiej drużynie królewskich rozgrywając 2 mecze w Segunda División B, a następnie rozegrał 2 pełne sezony w tej drużynie.
23 kwietnia 2011 roku rozegrał swój pierwszy mecz w hiszpańskiej ekstraklasie w pierwszym zespole królewskich. Nacho wystąpił w wyjściowej jedenastce rozgrywając cały mecz na pozycji lewego obrońcy. Real Madryt wygrał to wyjazdowe spotkanie przeciwko Valencia CF 3-6. 2 tygodnie później zagrał 2 mecz w sezonie przeciwko Real Zaragoza, a zespół z Madrytu przegrał to spotkanie u siebie 1-2.
W okresie przygotowawczym do sezonu 2011/12 Nacho towarzyszył pierwszemu zespołowi królewskich w sparingowych spotkaniach w Stanach Zjednoczonych. Podczas zgrupowania rozegrał 3 mecze jako zmiennik przeciwko Los Angeles Galaxy, C.D. Guadalajara i Philadelphia Union.
2 września 2012 roku ówczesny trener Realu José Mourinho ogłosił, że Nacho wraz z Álvaro Morata i Jesús zostaną włączeni do pierwszego zespołu, ale dalej będą kontynuować grę w Realu Madryt B. Z początkiem sezonu 2013/14 Nacho został pełnoprawnym członkiem pierwszego zespołu i otrzymał koszulkę z numerem 18 po odejściu Raúla Albiola.
Pierwszego gola dla drużyny z Madrytu Nacho strzelił 10 stycznia 2015 roku przeciwko RCD Espanyol ustalając
wynik spotkania na 3-0.
3 listopada 2015 roku w meczu rozgrywanym na Santiago Bernabeu w ramach Ligi Mistrzów przeciwko Paris Saint-Germain F.C., Nacho zmienił kontuzjowanego Marcelo i 2 minuty później zdobył bramkę, która pozwoliła wygrać ekipie gospodarzy 1-0. Było to premierowe trafienie Nacho w europejskich rozgrywkach. 
W latach 2016-2018 zdobył z Realem Madryt trzy Puchary Ligi Mistrzów UEFA z rzędu. Do tego w tych latach dołożył m.in.: Superpuchary Europy, Klubowe Mistrzostwa Świata, Superpuchar Hiszpanii i mistrzostwo Hiszpanii. Był wtedy ważnym zawodnikiem w układance Zinedine Zidane'a. Nie był zawodnikiem pierwszej jedenastki, ale zawsze stawał na wysokości zadania, gdy drużyna go potrzebowała. 
W sezonie 2019/2020 zdobył po trzech latach przerwy mistrzostwo Hiszpanii z Realem Madryt. Łącznie Hiszpan z Realem zdobył 20 trofeów.
Kariera reprezentacyjna.
Nacho występował w młodzieżowych drużynach Hiszpanii U-17, U-19, U-21. Nacho po raz pierwszy został powołany do drużyny seniorskiej 2 września 2013 roku w miejsce kontuzjowanego Iñigo Martíneza. Swój debiut zaliczył 8 dni później w Genewie, zmieniając w drugiej połowie Sergio Ramosa w towarzyskim spotkaniu przeciwko Chile, zakończonego wynikiem 2-2.
Statystyki.
Klubowe.
"Stan na 22 stycznia 2023"
Reprezentacja.
"Stan na 15 czerwca 2018"
Życie prywatne.
Jego brat Alejandro również jest piłkarzem. 31 maja 2014 roku Nacho poślubił swoją wieloletnią partnerkę Marię Cortes w hiszpańskiej miejscowości Meco. 13 maja 2015 roku na świat przyszła ich córka Alejandra.

</doc>
<doc id="2313179" url="https://pl.wikipedia.org/wiki?curid=2313179" title="José Ignacio Fernández Iglesias">
José Ignacio Fernández Iglesias



</doc>
<doc id="2313187" url="https://pl.wikipedia.org/wiki?curid=2313187" title="SATA">
SATA



</doc>
<doc id="2313190" url="https://pl.wikipedia.org/wiki?curid=2313190" title="Slodičovský vrch">
Slodičovský vrch

Slodičovský vrch (1167 m) – szczyt na Słowacji w grani głównej Magury Spiskiej. W Polsce znany pod nazwą Słodyczowski Wierch. 
Znajduje się w tej grani pomiędzy Magurką a Nową Polaną. Jest to niewybitny, niemal płaski szczyt i słabo wyodrębniający się z grani, ale jest zwornikiem dla dwóch bocznych grzbietów. W północnym kierunku odchodzi od niego krótki grzbiet opływany z obydwu stron przez źródłowe cieki Frankowskiego Potoku. W południowym kierunku, do Doliny Zdziarskiej opada nieco dłuższy grzbiet z wierzchołkiem Vršik 990 m. Ten południowy grzbiet oddziela od siebie dwie doliny Magury Spiskiej: Dolinę Młynarską i Dolinę Błaszczadzką. 
Slodičovský vrch jest całkowicie zalesiony, ale po północnej stronie znajdują się wiatrołomy, z których roztacza się panorama widokowa na Magurę Spiską, Pieniny i Gorce. Na wierzchołku znajduje się żelazny krzyż i skrzyżowanie dwóch szlaków turystycznych.

</doc>
<doc id="2313191" url="https://pl.wikipedia.org/wiki?curid=2313191" title="Plon (płaskorzeźba)">
Plon (płaskorzeźba)

Plon – płaskorzeźba znajdująca się na jednym z budynków na skrzyżowaniu ulicy Katowickiej z ulicą Zwycięzców na Saskiej Kępie w Warszawie. Została wykonana w ramach zmian wprowadzanych przez Biuro Odbudowy Stolicy po II wojnie światowej. Autorem płaskorzeźby jest Jerzy Jarnuszkiewicz. W roku 2011 dzieło zostało wpisane do rejestru zabytków, a następnie odrestaurowane.
Okoliczności powstania.
Powstanie i lokalizacja "Plonu" związane są ściśle z inicjatywą Biura Odbudowy Stolicy, które mieściło się wówczas w budynku przy ul. Katowickiej 7. Tę właśnie ulicę BOS wybrał jako miejsce realizacji swojego projektu "wzorcowej ulicy willowej". Miał to być jeden z elementów powojennej zmiany charakteru Saskiej Kępy. Ulicę Katowicką zamierzano wypełnić elementami małej architektury i plastyki: rzeźbami, ławkami, fontanną i płaskorzeźbą. Plan wykonany został przez zespół architektów pod kierownictwem Bohdana Lacherta oraz grupę rzeźbiarzy, którzy bezinteresownie wykonali kilka rzeźb i dekoracji rzeźbiarskich. Płaskorzeźba Jerzego Jarnuszkiewicza do dziś pozostaje najlepiej zachowanym elementem całej dekoracji. Mimo przychylnego nastawienia mieszkańców ulicy do całej inicjatywy praca artystów spotkała się z krytyką m.in. Jerzego Baurskiego, który w 1948 pisał o "Plonie" na łamach "Architektury":
Tematyka i użyte materiały.
Płaskorzeźba wykonana została z cementu i przytwierdzona do klinkierowej ściany na narożniku domu. Przedstawia dwie kobiety niosące tytułowy plon. Towarzyszy im postać małego chłopca trzymającego dwie ryby oraz baranek. W tle znajduje się drzewo. W 2011 ubytki zostały prowizorycznie wypełnione rysunkami, zaś po renowacji brakujące elementy uzupełniono sztucznym kamieniem.
Historia renowacji.
Wraz z upływem czasu poszczególne elementy dekoracji ulicy, nie wyłączając "Plonu", niszczały. Do lipca 2011 płaskorzeźba pozostawała niekompletna – odpadły od niej m.in. fragmenty postaci chłopca trzymającego ryby oraz baranek. Została też pomazana przez wandali. Fragment domu, na którym znajduje się dzieło nie został objęty remontem w czasie odnowienia elewacji, m.in. z uwagi na koszty, które musiałaby ponieść wspólnota mieszkaniowa. "Plon" nie znajdował się wówczas w rejestrze zabytków, co uniemożliwiało pozyskanie funduszy z Biura Stołecznego Konserwatora Zabytków.
Inicjatywę ocalenia płaskorzeźby przed zniszczeniem podjęli mieszkańcy Saskiej Kępy, którzy zaangażowali się w akcję rozpoczętą przez Ewę Brykowską-Liniecką. W 2005 roku podjęła ona starania m.in. w kierunku dotarcia do dokumentacji "Plonu". Od prof. Waldemara Baraniewskiego dowiedziała się jednak, że Jerzy Jarnuszkiewicz wykonywał swoje prace tylko na podstawie ogólnych szkiców. Tym samym podstawą rekonstrukcji "Plonu" mogło być jedynie wykonane w latach 40. Do wsparcia inicjatywy udało się też zaangażować samorząd mieszkańców Saskiej Kępy oraz stowarzyszenie ŁADna Kępa, co zapoczątkowało szereg kolejnych działań. Wysiłki te wspierała również Fundacja Działań Kulturalnych i Społecznych Kępa Cafe.
10 listopada 2010 pod "Plonem" zorganizowany został happening, w którym udział wzięła m.in. aktorka Magdalena Gnatowska. W styczniu 2011 na wniosek wspólnoty mieszkańców wojewódzka konserwator Barbara Jezierska zdecydowała o wpisaniu płaskorzeźby do rejestru zabytków. W maju 2011 podczas święta Saskiej Kępy mieszkańcy dzielnicy zorganizowali "Spotkanie pod Plonem". W pobliżu płaskorzeźby ustawiono wystawy o architektach i rzeźbiarzach związanych z dzielnicą, a wolontariusze informowali zwiedzających o akcji ratowania "Plonu" i namawiali do uczestnictwa w zbiórce publicznej. Tym sposobem udało się pozyskać 2547,88 zł, jednak całkowity koszt renowacji szacowano na 49 tys. zł. Już tym czasie akcję wspierał również burmistrz Pragi-Południe, a stołeczny konserwator zabytków gwarantował dotację w wysokości 30 tys. zł.
Ostatecznie fundusze na renowację przyznała także Rada m.st. Warszawy i na początku lipca 2011 płaskorzeźba została zdjęta ze ściany budynku i trafiła do konserwacji – prace prowadził Bartosz Markowski w podwarszawskiej pracowni. W całym przedsięwzięciu pomogła także Fundacja Teresy Sahakian, która dofinansowała prace konserwatorskie.
Po renowacji "Plon" wrócił na swoje miejsce w październiku tego samego roku. W czasie pracy konserwatora dzieło zostało oczyszczone ze starych farb. Pęknięcia wypełniono żywicą, zamontowano też wzmocnienia ze stali nierdzewnej. Brakujące elementy wykonano ze sztucznego kamienia, a całość pomalowano na biało. Koszt prac, które objęły też renowację całego narożnika domu, wyniósł ostatecznie ok. 50 tys. zł.
Na uroczyste odsłonięcie "Plonu" w listopadzie 2011 przybyło niemal 200 osób. Obecny był m.in. burmistrz Pragi-Południe Tomasz Kucharski, który stwierdził, że:
Głos zabrali również obecni na uroczystości historycy sztuki, a inicjatorka całego przedsięwzięcia zapowiedziała kolejne działania w ramach projektu "Wokół Plonu", mające na celu rekonstrukcję innych dawnych elementów dekoracji ulicy Katowickiej. Kontynuacja działań nastąpiła w roku 2013, gdy w czasie Święta Saskiej Kępy mieszkańcy na jeden dzień zagospodarowali znajdujący się przed "Plonem" skwer w celu zwrócenia uwagi na obecne dawniej betonowe ławy i zieleń. Akcji towarzyszyła zbiórka publiczna na odbudowę ław, w czasie której udało zebrać się 1855,89 złotych. Zebrane środki pozwoliły na odtworzenie betonowych siedzisk, które zaprezentowano podczas Święta Saskiej Kępy w maju 2014. W tym samym roku projekt rewitalizacji skweru został zgłoszony do budżetu partycypacyjnego na 2015 rok. Ostatecznie odbudowa ław rozpoczęła się we wrześniu 2014. Następnie dokonano nasadzeń zieleni. W 2016 płaskorzeźba wraz ze skwerem została wyróżniona Nagrodą im. Bohdana Lacherta i Józefa Szanajcy "Najlepsza architektura Saskiej Kępy" w kategorii "Przestrzeń Publiczna i Zieleń".

</doc>
<doc id="2313193" url="https://pl.wikipedia.org/wiki?curid=2313193" title="Black Woman &amp; Child">
Black Woman &amp; Child

Black Woman &amp; Child – drugi album studyjny Sizzli, jamajskiego wykonawcy muzyki reggae i dancehall.
Płyta została wydana 7 września 1997 roku przez jamajską wytwórnię Brickwall Records (za dystrybucję odpowiadała również londyńska wytwórnia Greensleeves Records). Nagrania zostały zarejestrowane w Digital B Studio w Kingston. Ich produkcją zajął się Bobby "Digital" Dickson. Trzon grupy akompaniującej Sizzli stanowili muzycy riddim bandu The Fire House Crew.
W roku 2002 nakładem nowojorskiej wytwórni VP Records ukazała się reedycja albumu, zawierająca także dwa dodatkowe utwory: "Do Good Everytime" oraz "Nice Day".
Lista utworów.
Dodatkowe utwory w reedycji:

</doc>
<doc id="2313195" url="https://pl.wikipedia.org/wiki?curid=2313195" title="Harry Larva">
Harry Larva



</doc>
<doc id="2313198" url="https://pl.wikipedia.org/wiki?curid=2313198" title="Xilousuchus">
Xilousuchus

Xilousuchus – rodzaj archozaura z grupy rauizuchów (Rauisuchia) żyjącego we wczesnym triasie na obecnych terenach Azji. Został opisany w 1981 roku przez Wu Xiaochuna w oparciu o niekompletny szkielet (IVPP V6026) obejmujący kości czaszki, kręgi, żebra, obojczyk i pazur. Skamieniałości te odkryto jesienią 1977 roku w osadach formacji Heshanggou w prowincji Shanxi w Chinach.
"Xilousuchus" osiągał średnie rozmiary, miał długą szyję i długi ogon. Czaszka była lekko zbudowana, prosta i wydłużona. Uzębienie było typowe dla drapieżnych Archosauriformes: zęby są bocznie spłaszczone, zakrzywione ku tyłowi i mają ząbkowania na przedniej i tylnej krawędzi. "Xilousuchus" miał na grzbiecie wysoki „żagiel” zbudowany z wyrostków kolczystych. Szwy neurocentralne w kręgach szyjnych holotypu są zamknięte, a kości zauszna i bocznopotyliczna zrośnięte, co sugeruje, że osobnik ten jest w pełni dojrzały.
Wu początkowo zaklasyfikował "Xilousuchus" do rodziny Proterosuchidae i sugerował, że jest on blisko spokrewniony z rodzajami "Chamsatosaurus" i "Elaphrosuchus". W 1996 roku Gower i Sennikow przeprowadzili analizę filogenetyczną według której "Xilousuchus" należy do grupy Erythrosuchidae, a jego najbliższym krewnym jest "Vjushkovia". Analiza tych autorów wykorzystywała jednak wyłącznie cechy puszki mózgowej – późniejsze analizy, oparte na większej liczbie cech, wskazują, że "Xilousuchus" zajmuje na drzewie filogenetycznym archozauromorfów bardziej zaawansowaną pozycję – według nich jest przedstawicielem kladu Poposauroidea z parafiletycznej grupy Rauisuchia. Prawdopodobnie "Xilousuchus" jest blisko spokrewniony z arizonazaurem, innym archozaurem z żaglem na grzbiecie, i być może również z innymi podobnymi rauizuchami, takimi jak "Ctenosauriscus", "Bromsgroveia" i "Hypselorhachis" ("Lotosaurus" jest bliżej spokrewniony z Shuvosauridae).
Wiek osadów formacji Heshanggou, z których wydobyto holotyp i jedyny znany okaz "Xilousuchus", na podstawie danych palinomorfowych i biostratygraficznych oceniany jest na olenek lub początek anizyku, co oznacza, że "Xilousuchus" jest najstarszym znanym archozaurem.

</doc>
<doc id="2313199" url="https://pl.wikipedia.org/wiki?curid=2313199" title="Xilousuchus sapingensis">
Xilousuchus sapingensis



</doc>
<doc id="2313200" url="https://pl.wikipedia.org/wiki?curid=2313200" title="Katarzyna Dydek">
Katarzyna Dydek

Katarzyna Elżbieta Dydek (ur. 21 marca 1970 w Warszawie) – polska koszykarka grająca na pozycji środkowej, mistrzyni Europy (1999), olimpijka, następnie trener koszykówki. Siostra Małgorzaty Dydek i Marty Dydek.
Życiorys.
Ukończyła liceum ogólnokształcące w Wołominie, kształciła się później w Evangel College w Springfield w stanie Missouri, gdzie została absolwentką kierunku trenerskiego. Karierę sportową zaczynała w drugoligowym Huraganie Wołomin, następnie przeszła do Olimpii Poznań. W 1992 wyjechała do Stanów Zjednoczonych, gdzie grała w lidze uniwersyteckiej (w Independence w stanie Kansas, Evangel College w Springfield i Colorado Xplosion z Denver).
W drugiej połowie lat 90. powróciła do Polski, gdzie została zawodniczką Lotosu VBW Clima Gdynia. Z tym klubem pięciokrotnie (1998–2002) zdobywała mistrzostwo Polski. Pomiędzy 1991 a 2001 wystąpiła w 85 meczach reprezentacji Polski, zdobywając w nich 350 punktów. Trzykrotnie wystąpiła z kadrą narodową w mistrzostwach Europy. Największy sukces odniosła na Mistrzostwach Europy w Koszykówce Kobiet w 1999, zdobywając złoty medal. Wystąpiła wówczas w czterech z ośmiu meczów, łącznie przez 22 minuty, rzucając 4 punkty. Nie zagrała przy tym w meczu półfinałowym i finałowym. W 1991 i 2001 zajmowała z reprezentacją szóste miejsca. W obu tych turniejach była rezerwową, grającą w niewielkim wymiarze: w 2 z 5 meczów (nie zdobywając punktu) oraz w 4 z 8 meczów (zdobywając 2 punkty). W 2000 wraz z reprezentacją koszykarek (w tym m.in. z siostrą Małgorzatą) zajęła ósme miejsce na Letnich Igrzyskach Olimpijskich w Sydney, na których wystąpiła w czterech z siedmiu spotkań, rzucając 9 punktów.
Po zakończeniu kariery sportowej pozostała w Gdyni, gdzie pracowała jako asystentka trenera w swoim dotychczasowym klubie. Później została trenerem zespołu INEA AZS Poznań, zwolniono ją w trakcie sezonu 2009/2010. Podjęła pracę w zawodzie nauczycielki, zaś w 2015 objęła funkcję trenera koszykarek Basketu Gdynia (pełniła tę funkcję do 2016). Również w 2015 bez powodzenia kandydowała do Sejmu z listy Platformy Obywatelskiej.
W 1999 odznaczona Złotym Krzyżem Zasługi.

</doc>
<doc id="2313203" url="https://pl.wikipedia.org/wiki?curid=2313203" title="Lough Ramor">
Lough Ramor

Lough Ramor (irl. "Loch Ramhar") – naturalny zbiornik wodny o powierzchni około 800 ha położony w pobliżu miasta Virginia, w hrabstwie Cavan w Irlandii.
Jezioro wzięło nazwę od imienia lokalnego bóstwa Miramar (dosłownie irlandzkie tłumaczenie: tłusty kark), wczesne źródła odwołują się do nazwy Loch Muinreamhair.

</doc>
<doc id="2313205" url="https://pl.wikipedia.org/wiki?curid=2313205" title="Praise Ye Jah">
Praise Ye Jah

Praise Ye Jah – trzeci album studyjny Sizzli, jamajskiego wykonawcy muzyki reggae i dancehall.
Płyta została wydana 21 października 1997 roku przez jamajską wytwórnię Xterminator Records. Produkcją nagrań zajął się Phillip "Fatis" Burrell. Trzon grupy akompaniującej Sizzli stanowili muzycy riddim bandu The Fire House Crew.
20 grudnia 1997 roku album osiągnął 13. miejsce w cotygodniowym zestawieniu najlepszych albumów reggae magazynu Billboard (było to jego jedyne notowanie na liście).
W roku 2002 nakładem wytwórni Jet Star Records ukazała się reedycja albumu.

</doc>
<doc id="2313209" url="https://pl.wikipedia.org/wiki?curid=2313209" title="Federalna Ustawa o Wypędzonych i Uchodźcach">
Federalna Ustawa o Wypędzonych i Uchodźcach

Federalna Ustawa o Wypędzonych i Uchodźcach (niem. "Gesetz über die Angelegenheiten der Vertriebenen und Flüchtlinge", skrót. BVFG) – niemiecka ustawa federalna uchwalona 19 maja 1953 roku przez rząd RFN regulująca sytuację prawną uchodźców oraz wypędzonych z byłych wschodnich terenów Rzeszy Niemieckiej jak i innych terenów Europy Środkowej i Wschodniej. Została znowelizowana w dniu 3 września 1971 roku.
Treść dokumentu.
Ustawa w paragrafie 1 określa "wypędzonego" jako "obywatela niemieckiego "lub" należącego do narodowości niemieckiej, który zamieszkiwał na niemieckich terenach wschodnich, znajdujących się czasowo pod obcą administracją lub też na terenach poza granicami Rzeszy Niemieckiej z 31 grudnia 1937 roku i w związku z wydarzeniami II wojny światowej, w konsekwencji wygnania, w szczególności przez usunięcie lub ucieczkę, musiał je opuścić".
W dalszej kolejności paragraf 2 ust. 2 określa również dziedziczność statusu "wypędzonego" przez jego dzieci: "jeżeli jeden rodzic jako obywatel niemiecki lub należący do narodowości niemieckiej zamieszkiwał w dniu 31 grudnia 1937 roku lub wcześniej na terenach wygnania". Dziedziczenie statusu "wypędzonego" powoduje wzrost grupy osób objętych tą ustawą. Według rocznika statystycznego z 1971 w roku 1971 w RFN mieszkało 8,96 mln. "wypędzonych", którzy posiadali tzw. „legitymację wypędzonego” (niem. "Bundesvertriebenenausweis").
W roku 1971 dokonano nowelizacji ustawy (niem. "Neufassung des Bundesvertriebenengesetzes").

</doc>
<doc id="2313210" url="https://pl.wikipedia.org/wiki?curid=2313210" title="Chwała, sława, wszelka cześć">
Chwała, sława, wszelka cześć

Chwała, sława, wszelka cześć – incipit XV-wiecznego hymnu procesyjnego, będącego anonimowym polskim przekładem łacińskiej pieśni pasyjnej Teodulfa z Orleanu "Hymnus pro die Dominica Palmarum".
Tekst, składający się z 24 wersów (6 strof po 4 wersy) ogłosił po raz pierwszy Wacław Aleksander Maciejowski w 1839 r. (tom II "Pamiętników o dziejach, piśmiennictwie i prawodawstwie Słowian"). W 1884 r. Wilhelm Bruchnalski opublikował artykuł "O źródłach niektórych utworów poetycznych XV i XVI w." ("Przegląd Powszechny", tom IV), w którym zawarł dokładniejszy opis tekstu.
Pod koniec XIX w. rękopis zaginął.

</doc>
<doc id="2313211" url="https://pl.wikipedia.org/wiki?curid=2313211" title="Ondangwa">
Ondangwa

Ondangwa – miasto w północnej Namibii, w regionie Oshana, położone ok. 60 km na południe od granicy angolsko-namibijskiej. W 2010 roku miasto liczyło 9302 mieszkańców.
W mieście znajduje się port lotniczy Ondangwa.

</doc>
<doc id="2313217" url="https://pl.wikipedia.org/wiki?curid=2313217" title="Andrzej Żupański">
Andrzej Żupański

Andrzej Żupański ps. "Andrzej" (ur. 1921 w Gdyni, zm. 23 stycznia 2017) – polski żołnierz, chemik i działacz kombatancki. Od stycznia 1943 w Kedywie Komendy Głównej AK. Uczestnik wielu akcji zbrojnych m.in. Akcji Góral.
Życiorys.
W Warszawie ukończył szkołę podchorążych i zimą 1944 wraz ze swoim oddziałem udał się na Wołyń, gdzie jako saper walczył w szeregach 27. Wołyńskiej Dywizji Piechoty AK. Po podstępnym jej rozbrojeniu, został wcielony do 1 Dywizji Piechoty Armii Berlinga i zdobywał Wał Pomorski.
Studia chemiczne ukończył na Politechnice Gdańskiej w 1949. Usunięty z przyczyn politycznych z asystentury w Akademii Medycznej w Gdańsku, pracował w Tarchomińskich Zakładach Farmaceutycznych POLFA (dwadzieścia trzy lata na stanowisku dyrektorskim). Przez jedenaście lat był przewodniczącym Środowiska Żołnierzy 27. Wołyńskiej Dywizji Piechoty AK.
Pochowany na cmentarzu Powązki Wojskowe w Warszawie (kwatera D18-L03-7).

</doc>
<doc id="2313219" url="https://pl.wikipedia.org/wiki?curid=2313219" title="Black Woman And Child">
Black Woman And Child



</doc>
<doc id="2313220" url="https://pl.wikipedia.org/wiki?curid=2313220" title="French Open 2011 (gra podwójna mężczyzn)">
French Open 2011 (gra podwójna mężczyzn)



</doc>
<doc id="2313221" url="https://pl.wikipedia.org/wiki?curid=2313221" title="Sukkur">
Sukkur

Sukkur (urdu سکھر, "Sakkhar"; sindhi سکر) – miasto w południowym Pakistanie, w prowincji Sindh, położone na lewym brzegu rzeki Indus. W 2010 roku miasto liczyło 493 438 mieszkańców.

</doc>
<doc id="2313222" url="https://pl.wikipedia.org/wiki?curid=2313222" title="Sakkhar">
Sakkhar



</doc>
<doc id="2313224" url="https://pl.wikipedia.org/wiki?curid=2313224" title="Hotter Than Fire">
Hotter Than Fire

Hotter Than Fire – czwarty album studyjny Sizzli, jamajskiego wykonawcy muzyki reggae i dancehall.
Płyta została wydana w roku 1998 przez niewielką wytwórnię Genesis Records, w związku z czym brakuje jej w niektórych oficjalnych dyskografiach wokalisty.

</doc>
<doc id="2313226" url="https://pl.wikipedia.org/wiki?curid=2313226" title="The Glitch Mob">
The Glitch Mob

The Glitch Mob – amerykańska grupa muzyczna założona w 2006 roku z inicjatywy czterech muzyków z Los Angeles i San Francisco znanych pod pseudonimami edIT, Boreta, Ooah i Kraddy. Wkrótce po założeniu Kraddy opuścił grupę. Zespół najbardziej znany jest z utworu „Drive It Like You Stole It”, wykorzystanego podczas występu grupy Fighting Gravity w programie America’s Got Talent. Zespół wystąpił w Polsce 7 listopada 2011 w ramach festiwalu Ars Cameralis w Katowicach.

</doc>
<doc id="2313227" url="https://pl.wikipedia.org/wiki?curid=2313227" title="Quake Zero">
Quake Zero



</doc>
<doc id="2313228" url="https://pl.wikipedia.org/wiki?curid=2313228" title="Ar-Ruwajszid">
Ar-Ruwajszid

Ar-Ruwajszid (arab. الرويشد) – miasto w północno-wschodniej Jordanii, w muhafazie Al-Mafrak, położone na Pustyni Syryjskiej, będące najbardziej na wschód wysuniętym miastem kraju. W 2010 roku miasto liczyło 6753 mieszkańców.
Przez Ar-Ruwajszid przebiega jedyna droga łącząca Jordanię z Irakiem.

</doc>
<doc id="2313229" url="https://pl.wikipedia.org/wiki?curid=2313229" title="Julian Draxler">
Julian Draxler

Julian Draxler (ur. 20 września 1993 w Gladbeck) – niemiecki piłkarz występujący na pozycji pomocnika w portugalskim klubie SL Benfica, do którego jest wypożyczony z Paris Saint-Germain oraz w reprezentacji Niemiec. 
Złoty medalista Mistrzostw Świata 2014 i Pucharu Konfederacji 2017. Uczestnik Mistrzostw Europy 2016 i Mistrzostw Świata 2018.
Kariera klubowa.
Draxler pochodzi z Gladbeck, a piłkarską karierę rozpoczynał jako kilkulatek w BV Rentfort i SSV Buer. Od 2001 trenuje w FC Schalke 04, gdzie przechodził przez wszystkie szczeble drużyn juniorskich. W Bundeslidze po raz pierwszy zagrał 15 stycznia w meczu z Hamburger SV, jako jeden z najmłodszych debiutantów w historii rozgrywek. Pierwszą bramkę strzelił 1 kwietnia tego samego roku w spotkaniu z FC St. Pauli. Z Schalke w 2011 zdobył Puchar Niemiec, strzelił pierwszą bramkę w wygranym 5:0 finale z MSV Duisburg. W sierpniu 2015 podpisał ważny do 2020 kontrakt z VfL Wolfsburg. W styczniu 2017 podpisał czteroipółletni kontrakt z Paris Saint-Germain.
Kariera reprezentacyjna.
Draxler ma w dorobku występy w reprezentacji Niemiec U-18 oraz U-21. Z kolei 26 maja 2012 zadebiutował w dorosłej reprezentacji w przegranym 3:5 towarzyskim meczu ze Szwajcarią. W Pucharze Konfederacji 2017 w Rosji jako kapitan reprezentacji poprowadził drużynę do zwycięstwa.

</doc>
<doc id="2313232" url="https://pl.wikipedia.org/wiki?curid=2313232" title="Gu Yanwu">
Gu Yanwu

Gu Yanwu (ur. 1613, zm. 1682) – uczony z czasów dynastii Ming oraz Qing.
Pochodził z Jiangsu. Za młodu wstąpił do stowarzyszenia, które oponowało przeciw wszechwładzy eunuchów pałacowych. Po upadku dynastii Ming, pozostał jej lojalny, odmówił współpracy z nowymi władzami i skupił się na zrozumieniu przyczyn klęski Mingów. Nie dał się zaangażować do tworzenia oficjalnej historii dynastii Ming pod patronatem cesarza Kangxi, co było zarówno sposobem wciągnięcia uczonych do współpracy z nową dynastią, jak i legitymizacją jej rządów (jego macocha, w proteście przeciw nowym rządom, zagłodziła się na śmierć). Był jednak cenionym autorem i kompilatorzy zbioru-encyklopedii "Sikuquanshu" za czasów cesarza Qianlonga włączyli w jego skład 15 dzieł Gu.
Wielki erudyta, zajmował się egzegezą tekstów, filozofią, historią i polityką, astronomią, uprawą roli, sztukami wojennymi literaturą i fonetyką. Jego "Pięć ksiąg o fonetyce" (音学五书, "Yinxue wushu") było dla następców wzorem dokładnej analizy tekstu. Zaangażowany badacz, osobiście przemierzył wielkie obszary Chin północnych, osobiście zbierając materiały o ziemiach i obyczajach ich mieszkańców, które zawarł w prywatnej geografii "Tianxia junguo libing shu" (天下郡国利病书). 
Zastanawiając się nad najlepszymi sposobami mającymi na celu reformę państwa chińskiego wykazywał konieczność zrezygnowania z ustroju opartego na pełnej centralizacji i przejścia do nowego. Ten nowy ustrój miałby realizować zasadę równowagi między władzami lokalnymi a centralnymi. Postulował częściową re-feudalizację, przez wprowadzenie dziedzicznych urzędników na niższych szczeblach, twierdząc, że silniej i dłużej związani ze swym dystryktem urzędnicy bardziej będą o niego dbać.
Jako konfucjanista propagował powrót do nauki Han, krytykował natomiast naukę Song. Głosił potrzebę powrotu do studiowania ksiąg klasycznych (których był wybitnym krytykiem) i porzucenia neokonfucjańskich koncepcji jak "xin" (serce-umysł), "xing" (natura) itp. Uważał, że próby dotarcia do wewnętrznej czystości to zbędne wysiłki, oddalające od właściwego przedmiotu studiów, jakim są klasyki. 
Tworzył również poezje, między innymi o tematyce patriotycznej.

</doc>
<doc id="2313234" url="https://pl.wikipedia.org/wiki?curid=2313234" title="Mitsuke-juku">
Mitsuke-juku

 – dwudziesta ósma z 53 stacji szlaku Tōkaidō, położona nad rzeką Tenryū, obecnie w mieście Iwata, w prefekturze Shizuoka w Japonii.

</doc>
<doc id="2313236" url="https://pl.wikipedia.org/wiki?curid=2313236" title="API (informatyka)">
API (informatyka)



</doc>
<doc id="2313237" url="https://pl.wikipedia.org/wiki?curid=2313237" title="Archidiecezja ołomuniecka">
Archidiecezja ołomuniecka

Archidiecezja ołomuniecka (, ) – archidiecezja Kościoła rzymskokatolickiego w Czechach, z siedzibą w Ołomuńcu. Pełni rolę archidiecezji metropolitalnej metropolii morawskiej.
Historia.
Dzięki staraniom przyszłego króla Czech Wratysława II została erygowana w 1063 r., początkowo jako diecezja w ramach metropolii Moguncji. W 1344 r. została przeniesiona do metropolii praskiej oraz wydzielono z niej część parafii do powstałej diecezji litomyskiej.
Diecezja obejmował swym zasięgiem Morawy a także wydzielone z nich w XIII wieku ziemie wokół Opawy na dzisiejszym Śląsku Czeskim, jak również położone dziś na terytorium Polski okolice Prudnika, Głubczyc i Kietrza. Około 1629 roku biskup wrocławski Karol Ferdynand Waza przyłączył okręg Prudnika do diecezji wrocławskiej. W 1742 po zajęciu prawie całego Śląska przez Prusy Głubczyce i Kietrz zostały oddzielone granicą prusko-austriacką od Ołomuńca. W związku z tym w 1751 w powołano komisariat dla tzw. "dystryktu kietrzańskiego" składającego się z trzech dekanatów: Kietrz, Hulczyn i Opawica.
5 grudnia 1777 r. została diecezja została podniesiona do rangi archidiecezji a wydzielono z niej diecezję brneńską. W archidiecezji ołomunieckiej pozostało 312 parafii a w brneńskiej znalazło się 151 parafii.
Obecne granice archidiecezja uzyskała w 1996, wraz z powstaniem diecezji ostrawsko-opawskiej.

</doc>
<doc id="2313239" url="https://pl.wikipedia.org/wiki?curid=2313239" title="Magurka (Magura Spiska)">
Magurka (Magura Spiska)

Magurka (słow. "Magurka", 1193 m) – szczyt na Słowacji w grani głównej Magury Spiskiej. Znajduje się w tej grani pomiędzy szczytem Priehrštie (1209 m) a Słodyczowskim Wierchem (Slodičovský vrch, 1167 m). Ma dość wyróżniający się w grani i całkowicie zalesiony wierzchołek, który jest zwornikiem dla dwóch bocznych grzbietów. W północno-wschodnim kierunku odchodzi od niego grzbiet opadający do Wielkiej Frankowej. Wyróżniają się w nim wierzchołki: Solisko (1123 m) i Poľana (974 m). Grzbiet ten oddziela dolinę Frankowskiego Potoku od doliny dopływu Osturniańskiego Potoku. W północnym kierunku do Doliny Zdziarskiej odchodzi krótszy grzbiet, który tworzy zachodnie obramowanie dla Doliny Młynarskiej.
Wierzchołek Magurki jest całkowicie zalesiony, ale po jego wschodniej stronie znajdują się duże polany, z których roztaczają się szerokie widoki. Magurka jest ważnym skrzyżowaniem kilku szlaków turystycznych (tzw. rozdroże pod Magurką). Wszystkie one omijają zalesiony jej wierzchołek, trawersując go po południowej i wschodniej stronie. 

</doc>
<doc id="2313241" url="https://pl.wikipedia.org/wiki?curid=2313241" title="CGI">
CGI



</doc>
<doc id="2313242" url="https://pl.wikipedia.org/wiki?curid=2313242" title="Granica fazowa">
Granica fazowa



</doc>
<doc id="2313243" url="https://pl.wikipedia.org/wiki?curid=2313243" title="Piramida (powieść Ismaila Kadare)">
Piramida (powieść Ismaila Kadare)

Piramida (franc. La Pirámide, alb. Pluhuri mbreteror) – powieść albańskiego pisarza Ismaila Kadare. Po raz pierwszy została wydana w roku 1992, w paryskim wydawnictwie Librairie Arthème Fayard. Powieść nie była tłumaczona na język polski.
Fabuła.
Tytuł powieści nawiązuje do kształtu mauzoleum Envera Hodży, które otwarto w 1988 w Tiranie. Podobnie jak we wcześniejszych powieściach akcja "Piramidy" rozgrywa się równolegle w rzeczywistości komunistycznej Albanii i w starożytności. Faraon Cheops pragnie zbudować największą z piramid, nie licząc się z kosztami w coraz bardziej ubogim Egipcie. Według podobnych założeń buduje swój system władzy Enver Hoxha nie licząc się z kosztami i pragnąc za wszelką cenę utrzymać się przy władzy.
Piramida jest pierwszą powieścią Ismaila Kadare, którą ukończył na emigracji w Paryżu i uważana za pierwszą jego powieść rozliczeniową. Rozpoczął jej pisanie jeszcze w 1988 w Tiranie, w latach 1990-1992 pisał ją w Paryżu. Pierwsze jej fragmenty ukazały się w 1991 w dzienniku opozycyjnym "Rilindja Demokratike". W 1993 książka została uhonorowana francuską nagrodą Prix Méditerranée.

</doc>
<doc id="2313246" url="https://pl.wikipedia.org/wiki?curid=2313246" title="Serafin (Głuszakow)">
Serafin (Głuszakow)

Serafin, imię świeckie Fiodor Michajłowicz Głuszakow (ur. 19 marca 1969 w Karagandzie, zm. 9 czerwca 2020 w Samarze) – rosyjski biskup prawosławny.
Życiorys.
Urodził się w rodzinie deportowanej do Kazachstanu w czasie wielkiego terroru. W 1986 podjął naukę w moskiewskim seminarium duchownym, zaś po jego ukończeniu wstąpił jako posłusznik do Monasteru Pskowsko-Pieczerskiego. 16 lutego 1992 arcybiskup ulianowski i melekeski Prokl wyświęcił go na diakona. 5 lipca tego samego roku został wyświęcony na kapłana przez arcybiskupa samarskiego i syzrańskiego Euzebiusza, po czym skierowano go do pracy duszpasterskiej w soborze Zmartwychwstania Pańskiego w Samarze. W 1992 ukończył także studia na Uniwersytecie Pedagogicznym w Kujbyszewie. 23 czerwca 1998 złożył wieczyste śluby mnisze przed arcybiskupem samarskim i syzrańskim Sergiuszem. W 2000 otrzymał godność igumena.
W 2002 ukończył studia teologiczne na Moskiewskiej Akademii Duchownej, otrzymując dyplom kandydata nauk. Rok później, po powstaniu w Samarze monasteru Zmartwychwstania Pańskiego, ihumen Serafin został jego pierwszym przełożonym. W 2004 ukończył z wyróżnieniem studia prawnicze na Powołżańskiej Akademii Służby Państwowej im. Stołypina. W 2010 otrzymał godność archimandryty.
22 marca 2011 Święty Synod Rosyjskiego Kościoła Prawosławnego wyznaczył go do przyjęcia chirotonii biskupiej i przyjęcia tytułu biskupa woskriesieńskiego, wikariusza eparchii moskiewskiej. Chirotonia odbyła się 22 maja tego samego roku w soborze Przemienienia Pańskiego w monasterze św. Mikołaja na Ugrieszy. W ceremonii jako konsekratorzy wzięli udział patriarcha moskiewski i całej Rusi Cyryl, metropolici kruticki i kołomieński Juwenaliusz, sarański i mordowski Warsonofiusz, arcybiskupi symbirski i melekeski Prokl, samarski i syzrański Sergiusz, istriński Arseniusz, riazański i kasimowski Paweł, wieriejski Eugeniusz, siergijew-posadski Teognost, biskupi penzeński i kuźniecki Beniamin, sołnecznogorski Sergiusz, elisteński i kałmucki Zenobi oraz zwienigorodzki Mikołaj. Tydzień później został mianowany ordynariuszem eparchii anadyrskiej i czukockiej.
W 2015 Święty Synod Rosyjskiego Kościoła Prawosławnego przeniósł go w stan spoczynku, a na stałe miejsce przebywania wyznaczył Samarę.
Zmarł w 2020 r. i został pochowany w monasterze Zmartwychwstania Pańskiego w Samarze.

</doc>
<doc id="2313247" url="https://pl.wikipedia.org/wiki?curid=2313247" title="Hrabstwo Meekatharra">
Hrabstwo Meekatharra

Hrabstwo Meekatharra - obszar samorządu terytorialnego w centralnej części stanu Australia Zachodnia. Zajmuje powierzchnię 100 789 km2, ale jest zamieszkiwane przez zaledwie 1137 osób (2006). Ośrodkiem administracyjnym hrabstwa jest miasteczko Meekatharra, leżące w jego południowej części. Na terenie hrabstwa znajduje się też kilka niewielkich miast opuszczonych, zbudowanych w trakcie gorączki złota i opustoszałych po zakończeniu wydobycia. Górnictwo złota do dzisiaj pozostaje główną gałęzią gospodarki hrabstwa.

</doc>
<doc id="2313249" url="https://pl.wikipedia.org/wiki?curid=2313249" title="Freedom Cry">
Freedom Cry

Freedom Cry – piąty album studyjny Sizzli, jamajskiego wykonawcy muzyki reggae i dancehall.
Płyta została wydana 9 listopada 1998 roku przez nowojorską wytwórnię VP Records. Produkcją nagrań zajął się Phillip "Fatis" Burrell. W Europie album ukazał się pod tytułem Kalonji; w roku 2002 pod tą nazwą nakładem Jet Star Records ukazała się reedycja albumu.
19 grudnia 1998 roku album osiągnął 9. miejsce w cotygodniowym zestawieniu najlepszych albumów reggae magazynu Billboard (ogółem był notowany na liście przez 9 tygodni).

</doc>
<doc id="2313251" url="https://pl.wikipedia.org/wiki?curid=2313251" title="Kalonji">
Kalonji



</doc>
<doc id="2313252" url="https://pl.wikipedia.org/wiki?curid=2313252" title="Dojima Rice Market">
Dojima Rice Market



</doc>
<doc id="2313255" url="https://pl.wikipedia.org/wiki?curid=2313255" title="Adolf Aerni">
Adolf Aerni

Adolf Aerni, szwajcarski curler.
Aerni jako kapitan zespołu z Olten Curling Club wygrał mistrzostwa Szwajcarii 1976. W rezultacie reprezentował kraj na Mistrzostwach Świata 1976. Jego drużyna broniła tytułu mistrzowskiego wywalczonego rok wcześniej przez Otto Danieliego. Szwajcarzy fazę grupową zakończyli z 6 wygranymi i 3 porażkami, co wystarczyło do zakwalifikowania się do meczu półfinałowego. Ostatecznie Adolf Aerni zdobył brązowy medal przegrywając ze Szkotami (Bill Muirhead) 3:5. W pojedynku w Round Robin to Szkocja przegrała 4:5.

</doc>
<doc id="2313257" url="https://pl.wikipedia.org/wiki?curid=2313257" title="Guillermo Daniel Rodríguez">
Guillermo Daniel Rodríguez

Guillermo Daniel Rodríguez Pérez (ur. 21 marca 1984 w Montevideo) – urugwajski piłkarz występujący na pozycji obrońcy. Zawodnik klubu Chiapas.
Kariera klubowa.
Rodríguez zawodową karierę rozpoczynał w 2002 roku w zespole Danubio. W 2004 roku zdobył z nim mistrzostwo Urugwaju. Na początku 2005 roku został wypożyczony do meksykańskiego Atlasu. W Primera División de México zadebiutował 30 stycznia 2005 roku w przegranym 0:1 pojedynku z Jaguares de Chiapas. 20 lutego 2005 roku w przegranym 1:4 spotkaniu z Monarcasem strzelił pierwszego gola w Primera División de México. Przez rok w barwach Atlasu rozegrał 29 spotkań i zdobył 4 bramki.
W styczniu 2006 roku Rodríguez zakończył wypożyczenie w Atlasie i na tej samej zasadzie odszedł do francuskiego RC Lens. W Ligue 1 pierwszy mecz zaliczył 18 lutego 2006 roku przeciwko Stade Rennes (1:4). W ciągu pół roku w barwach Lens wystąpił 2 razy.
W połowie 2006 roku podpisał kontrakt z argentyńskim CA Independiente. W Primera División Argentina zadebiutował 6 sierpnia 2006 roku w wygranym 4:1 pojedynku z Colónem. W Independiente spędził 3 lata.
W 2009 roku Rodríguez wrócił do Urugwaju, gdzie został graczem CA Peñarol. W 2011 roku przeszedł do Ceseny. Obecnie jest zawodnikiem Torino FC.
Kariera reprezentacyjna.
W reprezentacji Urugwaju Rodríguez zadebiutował 13 lipca 2004 roku w przegranym 2:4 meczu rozgrywek Copa América z Argentyną. Na tamtym turnieju, zakończonym przez Urugwaj na 3. miejscu, wystąpił jeszcze w pojedynkach z Paragwajem (3:1) i Kolumbią (2:1).

</doc>
<doc id="2313258" url="https://pl.wikipedia.org/wiki?curid=2313258" title="Podróż apostolska Jana Pawła II do Portugalii (1982)">
Podróż apostolska Jana Pawła II do Portugalii (1982)

11 podróż apostolska Jana Pawła II odbywała się od 12 maja–15 maja 1982. Papież odwiedził Portugalię. Była to pierwsza podróż apostolska Jana Pawła II na Półwysep Iberyjski. Celem pielgrzymki było umocnienie w wierze lokalnych wspólnot katolickich oraz podziękowanie Matce Bożej z Fatimy za cudowne ocalenie w zamachu z 13 maja 1981.
Przebieg pielgrzymki.
12 maja 1982.
Papieski samolot wylądował na lotnisku Portéla w Lizbonie. Jana Pawła II przywitał prezydent António Ramalho Eanes i episkopat portugalski. Pierwsze spotkanie z wiernymi miało miejsce w katedrze. Następnie papież nawiedził kościół franciszkanów, gdzie czekali na niego przedstawiciele rodziny franciszkańskiej i władze miasta. Po modlitwie w miejscu narodzenia Antoniego Padewskiego papież udał się do Zamku Belém, gdzie został przyjęty przez prezydenta republiki. Z nuncjatury papież udał się do Sanktuarium Matki Bożej Fatimskiej do Fatimy na procesję świateł. Tego dnia Juan María Fernández y Krohn zaatakował papieża bagnetem podczas modlitwy.
13 maja 1982.
W drugim dniu podróży apostolskiej papież spotkał się w Fatimie z Łucją dos Santos, uczestniczką objawień fatimskich w 1917. W mszy wzięło udział milion osób. W czasie jej trwania przy ołtarzu ustawiona była cudowna figura Matki Bożej Fatimskiej. Po mszy Jan Paweł II powierzył opiece Maryi całą ludzkość. Papież ponownie nawiedził Kaplicę Objawień w godzinie zamachu o 17:19. W Fatimie miało też miejsce z duchownymi, zakonnikami i zakonnicami oraz pracownikami sanktuarium w Ośrodku Duszpasterskim im. Jana Pawła II. Wieczorem powrócił do Lizbony, gdzie w Pałacu Królewskim w Queluz miało miejsce spotkanie z korpusem dyplomatycznym.
14 maja 1982.
Papież udał się do Vila Viçosa, gdzie w Sanktuarium Niepokalanie Poczętej (port. Santuário de Nossa Senhora da Conceição de Vila Viçosa), patronki narodu portugalskiego sprawował eucharystię dla rolników i Romów. Podczas nabożeństwa obok ołtarza ustawiono czczoną w sanktuarium figurę Matki Bożej. Po powrocie do Lizbony papież spotkał się na miejscowym Uniwersytecie Katolickim z profesorami, studentami i ich rodzicami. W nuncjaturze miało miejsce spotkanie z pretendentem do tronu Włoch Humbertem II i jego siostrą Joanną Sabaudzką. Następnie papież spotkał się z przedstawicielami innych Kościołów i reprezentantami religii niechrześcijańskich. W odprawionej tego dnia mszy św. w Parku Edwarda VII (port. Parque Eduardo VII) wzięło udział kilkaset tysięcy osób.
15 maja 1982.
Na uniwersytecie w Coimbrze Jan Paweł II spotkał się z intelektualistami. Wszystkie siedem wydziałów uniwersytetu nadało papieżowi tytuł "doctor honoris causa". W Bradze w Sanktuarium Monte Sameiro (port. Santuário do Sameiro) odprawił mszę dla rodzin, w której wzięło udział ok. 500 000 wiernych. Papież spotkał się też z Polonią. Tego samego dnia miało jeszcze spotkanie z robotnikami (ok. 500 000 wiernych) w Porto. Z lotniska w Porto Jan Paweł II odleciał do Rzymu.

</doc>
<doc id="2313259" url="https://pl.wikipedia.org/wiki?curid=2313259" title="Guillermo Rodriguez">
Guillermo Rodriguez



</doc>
<doc id="2313261" url="https://pl.wikipedia.org/wiki?curid=2313261" title="Dimapur">
Dimapur

Dimapur (hindi दीमापुर) – miasto we wschodnich Indiach, w stanie Nagaland, w dystrykcie Dimapur, położone nad rzeką Dhansiri. W 2010 roku miasto liczyło 152 893 mieszkańców.

</doc>
<doc id="2313263" url="https://pl.wikipedia.org/wiki?curid=2313263" title="Soresa Fida">
Soresa Fida

Soresa Fida (ur. 27 maja 1993) – etiopski lekkoatleta specjalizujący się w biegach średniodystansowych.

</doc>
<doc id="2313271" url="https://pl.wikipedia.org/wiki?curid=2313271" title="Alassane Ouédraogo">
Alassane Ouédraogo

Alassane Ouédraogo (ur. 7 września 1980 w Boussoumie) – burkiński piłkarz grający na pozycji pomocnika lub napastnika. 26 razy zagrał w reprezentacji Burkiny Faso i strzelił 3 gole.
Kariera klubowa.
Karierę piłkarską Ouédraogo rozpoczął w klubie Santos FC Wagadugu. W jego barwach zadebiutował w 1996 roku w pierwszej lidze burkińskiej. Grał w nim do 1997 roku.
W 1997 roku Ouédraogo odszedł do belgijskiego Royalu Charleroi. Grał w nim przez 3 sezony, do 2000 roku. Wtedy też odszedł do niemieckiego 1. FC Köln. W Bundeslidze zadebiutował 28 kwietnia 2000 w wygranym 4:0 domowym meczu z Energie Cottbus. Nie przebił się jednak do pierwszego składu Köln. Przez 3 lata rozegrał 3 mecze w Bundeslidze i grał głównie w rezerwach klubu z Kolonii.
W 2003 roku Ouédraogo przeszedł do drugoligowego Rot-Weiß Oberhausen. Zadebiutował w nim 3 sierpnia 2003 w zwycięskim 3:1 wyjazdowym meczu z Arminią Bielefeld. W Oberhausen występował przez 2 lata.
W 2005 roku Ouédraogo zmienił klub i podpisał kontrakt z grającym w Regionallidze TuS Koblenz. 4 grudnia 2005 zaliczył w nim debiut w meczu z rezerwami VfB Stuttgart (1:2). W 2006 roku awansował z Koblenz do 2. Bundesligi.
W 2009 roku Ouédraogo odszedł do Rot-Weiss Essen. Swój debiut w nim zanotował 20 lutego 2010 w meczu z SC Verl (2:0). W 2010 roku trafił do Fortuny Köln. Następnie grał w SpVgg EGC Wirges, a w 2015 trafił do VfB Speldorf.
Kariera reprezentacyjna.
W reprezentacji Burkiny Faso zadebiutował w 1998 roku. W swojej karierze trzykrotnie wystąpił w turnieju o Puchar Narodów Afryki.
W 1998 roku Ouédraogo zajął 4. miejsce z Burkina Faso w Pucharze Narodów Afryki 1998. Na tym turnieju rozegrał 4 mecze: z Kamerunem (0:1), ćwierćfinale z Tunezją (1:1, k. 8:7), półfinale z Egiptem (0:2) i o 3. miejsce z Demokratyczną Republiką Konga (4:4, k. 1:4), w którym strzelił gola.
W 2000 roku Ouédraogo rozegrał 2 mecze w Pucharze Narodów Afryki 2000: z Zambią (1:1), w którym zdobył bramkę i z Egiptem (2:4).
Z kolei w 2002 roku Ouédraogo był powołany do kadry na Puchar Narodów Afryki 2002. Na nim zagrał trzykrotnie: z Republiką Południowej Afryki (0:0), z Marokiem (1:2) i z Ghaną (1:2). W kadrze narodowej grał do 2007 roku i rozegrał w niej 26 meczów i strzelił 3 gole.

</doc>
<doc id="2313273" url="https://pl.wikipedia.org/wiki?curid=2313273" title="Alassane Ouedraogo">
Alassane Ouedraogo



</doc>
<doc id="2313275" url="https://pl.wikipedia.org/wiki?curid=2313275" title="Ledo">
Ledo

Ledo – miasto we wschodnich Indiach, w stanie Asam, w dystrykcie Tinsukia, położone nad rzeką Dihing. W mieście znajduje się początek drogi Ledo, zbudowanej podczas II wojny światowej, prowadzącej przez Birmę do miasta Kunming, w Chinach.

</doc>
<doc id="2313277" url="https://pl.wikipedia.org/wiki?curid=2313277" title="Hillary Maiyo">
Hillary Maiyo

Hillary Kipkorir Maiyo (ur. 2 października 1993) – kenijski lekkoatleta specjalizujący się w biegach średniodystansowych.

</doc>
<doc id="2313279" url="https://pl.wikipedia.org/wiki?curid=2313279" title="Puchar Anglii w piłce nożnej (1893/1894)">
Puchar Anglii w piłce nożnej (1893/1894)

W sezonie 1893/94 odbyła się 23. edycja Pucharu Anglii. Zwycięzcą został Notts County, który pokonał w finale na stadionie Goodison Park w Liverpoolu Bolton 4:1. 
W każdej rundzie mecze, poza półfinałami i finałem, odbywały się na stadionie drużyny wylosowanej na pierwszym miejscu w parze. Większość spotkań odbyło się w soboty. W przypadku wyniku remisowego rozgrywano mecz powtórkowy na stadionie drużyny wylosowanej na drugim miejscu w parze. Po 90 minutach powtórki zarządzano dogrywkę; jeśli i ona nie przyniosła rozstrzygnięcia rozgrywano kolejne powtórki na neutralnym stadionie do momentu wyłonienia zwycięzcy.
Półfinały.
Mecze półfinałowe rozegrano w sobotę 10 marca 1894 roku.
Finał.
Mecz finałowy odbył się w sobotę 31 marca 1894 roku na stadionie Goodison Park w Liverpoolu. 

</doc>
<doc id="2313282" url="https://pl.wikipedia.org/wiki?curid=2313282" title="Jacques Yaméogo">
Jacques Yaméogo

Jacques Yaméogo (ur. 24 lipca 1943 w Bobo-Dioulasso, zm. 20 czerwca 2010 tamże) – burkiński piłkarz, a po zakończeniu kariery trener.
W swojej karierze piłkarskiej Yaméogo grał w takich klubach jak: Racing Club Bobo-Dioulasso, Étoile Filante Koudougou i Yatenga Club Ouahigouya. Jako trener prowadził m.in. reprezentację Burkina Faso. Prowadził ją w Pucharze Narodów Afryki 2002, na którym kadra Burkina Faso nie wyszła z grupy.
Yaméogo był też selekcjonerem reprezentację Burkina Faso U-17. Prowadził ją na Mistrzostwach Świata 1999 i 2001. Na tych drugich Burkina Faso zajęła 3. miejsce.

</doc>
<doc id="2313283" url="https://pl.wikipedia.org/wiki?curid=2313283" title="Jacques Yameogo">
Jacques Yameogo



</doc>
<doc id="2313290" url="https://pl.wikipedia.org/wiki?curid=2313290" title="Ƒ">
Ƒ

Ƒ, ƒ (duża litera: Ƒ, mała litera: ƒ, symbol funkcji) – litera alfabetu łacińskiego powstała od litery f.
Użycie.
Ƒ używane jest języku ewe dla oddania dźwięku spółgłoski szczelinowej dwuwargowej bezdzwięcznej ([ɸ]). Jest także używana dla określenia funkcji matematycznych oraz w fotografii przy podawaniu liczby przysłony.

</doc>
<doc id="2313292" url="https://pl.wikipedia.org/wiki?curid=2313292" title="Odnalezienie ciała św. Marka">
Odnalezienie ciała św. Marka

Odnalezienie ciała św. Marka () – obraz włoskiego malarza Jacopa Tintoretta.
Jeden z trzech obrazów składających się na cykl stworzony dla bractwa świeckiego "Szkoła św. Marka" (Scuola di San Marco) w Wenecji. Pozostałymi dziełami były "Święty Marek ratujący Saracena" i "Przeniesienie ciała św. Marka". Obrazy były darem Tommasa Rangone, weneckiego lekarza i filozofa, gwardiana Scuoli, który w 1562 roku sam zaproponował bractwu, iż ufunduje dekoracje kapitularza Scuoli San Marco obrazami z życia patrona Wenecji, św. Marka. Prace zostały zlecone Tintorettowi. W 1807 roku został zlikwidowane bractwo a dwa płótna zostały wysłane do Wiednia, a następnie do Gallerii dell’Academii, trzecie "Odnalezienie ciała św. Marka" w 1811 roku trafiło do Pinakoteki Brera.
Dzieło przedstawia moment odnalezienia ciała św. Marka przez dwóch kupców weneckich Bona da Malamocco i Rustica da Torcello. Z prawej strony widoczna jest scena wyjmowania ciała z grobowca, po lewej znajduje się postać stojącego Marka z wyciągniętą ręką wstrzymującego dalsze przeszukiwania grobów. Poniżej u jego stóp widoczne jest jego ciało. Po prawej stronie u dołu Tintoretto przedstawił obłąkanego nawiązując do wiary w relikwie świętych, które mają uzdrawiać chorych. Głęboko w tle widoczne są dwie postacie, niepomne na świętego Marka, dalej przeszukujące groby.
Kompozycja obrazu daje bardzo silny efekt dynamiczny. Surrealistyczna scena spotęgowana światłem daje efekt grozy, a perspektywa nadaje pomieszczeniu wygląd długiego lochu.

</doc>
<doc id="2313294" url="https://pl.wikipedia.org/wiki?curid=2313294" title="Gęsie pióro">
Gęsie pióro

Gęsie pióro – ogólne, potoczne określenie odpowiednio przyciętych piór ptasich używanych w przeszłości jako narzędzie do pisania, z wykorzystaniem lotek dużych ptaków. 
Pióra takie wykorzystywano do pisania atramentem (inkaustem) przed wynalezieniem stalówki, wiecznego pióra i długopisu. Gęsie pióra były głównym narzędziem pisarskim od VI do XIX wieku. Po opatentowaniu w 1810 roku w Stanach Zjednoczonych stalówki, zaczęły powoli wychodzić z użycia, by ostatecznie zniknąć pod koniec XIX wieku.
Najtrwalsze pióra to lotki dużych ptaków gubione podczas corocznego pierzenia. W przeszłości najczęściej używane były pióra gęsie; rzadziej – droższe łabędzie, uznawane za najlepsze. W zależności jednak od warunków i efektu, jaki chciał osiągnąć piszący, sięgano niekiedy po pióra wron, orłów, sów, jastrzębi, a nawet indyków. Przypiórko i większość promieni usuwano jako niepraktyczną przeszkodę. Dzisiejsze wyobrażenie w pełni pokrytego gęsiego pióra to wymysł filmowców mający niewiele wspólnego z rzeczywistością. Na większości ilustracji w starych manuskryptach, które przedstawiają średniowiecznych skrybów, pióra są niemal całkowicie pozbawione ozdobnych promieni.
Jakość piór zależała od ich miejsca w skrzydle. Pierwsze, zwane "pinion", uchodziło w opinii biegłych kaligrafów za najlepsze, niżej cenione było drugie i trzecie; pozostałe lotki były przez zawodowych skrybów odrzucane. Ważna była umiejętność właściwego przygotowywania piór do pisania: „By utwardzić pióro, które jest zbyt miękkie, wsuń dutkę w gorący popiół, obracając ją tak długo, aż stanie się bardzo miękka; wtedy wyciągnij ją, połóż na kolanie i zgnieć do płaskości przy użyciu rękojeści noża, a następnie przywróć jej kształt owalny, używając to tego palców. Jeśli masz więcej piór do utwardzenia, postaw na ogniu garnek z wodą i ałunem, a gdy dojdzie do wrzenia zanurz w niej same dutki na minutę, a potem odłóż do wyschnięcia”.
W Stanach Zjednoczonych, jak podaje "Supreme Court Historical Society", „20 dobrze przyciętych gęsich piór kładzie się codziennie na każdym z czterech pulpitów dla radców prawnych, gdy Sąd Najwyższy obraduje, bowiem większość prawników zjawia się przed Sądem tylko raz, więc chętnie zabierają pióra jako upominki”.
Dzisiaj ręcznie przycinane gęsie pióra są używane jedynie przez miłośników kaligrafii, głównie ze względu na to, że obecnie produkowany papier jest sporządzany przeważnie z miazgi drzewnej, co powoduje szybkie zużycie ostrza pióra. Niemniej jednak nieliczni zwolennicy gęsich piór przedkładają je nad stalówki ze względu na ich giętkość. Praworęczni zwolennicy takiego pisarstwa chętniej sięgają po lotki z lewego skrzydła, ze względu na wygięcie takiego pióra w prawo, co daje swobodę trzymającej je ręce. Puste wnętrze trzonu pióra (tzw. calamus) staje się zbiornikiem atramentu, który spływa ku końcówce (wykorzystywane jest tu zjawisko kapilarne). Pisanie gęsim piórem jest żmudne, czasochłonne i wymaga wprawy. 

</doc>
<doc id="2313297" url="https://pl.wikipedia.org/wiki?curid=2313297" title="Ratusz gminy Dąbrówka Mała">
Ratusz gminy Dąbrówka Mała

Budynek dawnego Urzędu Gminy Dąbrówka Mała (popularnie nazywany ratuszem) − budynek zlokalizowany przy ul. gen. Henryka Le Ronda 16 w dzielnicy Katowic − Dąbrówce Małej.
Ratusz wzniesiono około 1907 w stylu eklektyzmu z elementami modernistyczno-secesyjnymi. We wnętrzu znajduje się sklepienie krzyżowe oraz dwubiegowa klatka schodowa. Obiekt wieńczy wieżyczka.
Budynek wpisano do rejestru zabytków 11 grudnia 2000 (nr rej.: A/43/00), granice ochrony obejmują cały obiekt.
Obiekt służył za ratusz do 1951, kiedy to gminę włączono do miasta Szopienice. Obecnie w budynku swoją siedzibę ma przychodnia lekarska.
W okresie międzywojennym przed gmachem istniała płyta upamiętniająca powstańców śląskich, która została usunięta w 1939 przez władze niemieckie.

</doc>
<doc id="2313298" url="https://pl.wikipedia.org/wiki?curid=2313298" title="Człowiek śniegu">
Człowiek śniegu



</doc>
<doc id="2313303" url="https://pl.wikipedia.org/wiki?curid=2313303" title="Dentinho">
Dentinho

Dentinho, właśc. Bruno Ferreira Bonfim (ur. 19 stycznia 1989 w São Paulo) - brazylijski piłkarz, grający na pozycji napastnika w brazylijskim klubie Ceará SC.
Kariera piłkarska.
Kariera klubowa.
Wychowanek klubu Corinthians Paulista, w barwach którego w 2009 rozpoczął karierę piłkarską. 20 maja 2011 podpisał 5-letni kontrakt z ukraińskim Szachtarem Donieck. 24 stycznia 2013 roku został wypożyczony do Beşiktaş JK.
Kariera reprezentacyjna.
W 2009 występował w reprezentacji Brazylii U-20.

</doc>
<doc id="2313304" url="https://pl.wikipedia.org/wiki?curid=2313304" title="Olaf II Święty">
Olaf II Święty



</doc>
<doc id="2313310" url="https://pl.wikipedia.org/wiki?curid=2313310" title="Carrefour Market">
Carrefour Market

Carrefour Market – francuska sieć supermarketów utworzona w 2007 roku, należąca do Carrefour Group, posiadająca sklepy w Europie, Ameryce Południowej, Afryce i Azji. Na świecie znajduje się ponad 3000 sklepów Carrefour Market (2022).
Powierzchnia sklepów Carrefour Market wynosi 1000 do 3500 m² (w Polsce od 400 do 1500 m²).
Historia.
Format sklepów Carrefour Market został utworzony w 2007 roku, aby zastąpić starsze supermarkety Grupy Carrefour, takie jak Champion (na arenie międzynarodowej), GB Supermarkets (Belgia) i GS (Włochy). Grupa Carrefour podjęła decyzję o wdrożeniu formatu Carrefour Market na skalę międzynarodową.
Carrefour Market w Polsce pojawił się w 2008 roku, zastępując supermarkety sieci Globi i Albert. W 2022 w Polsce działało około 160 supermarketów pod szyldem Carrefour Market, w tym też supermarkety franczyzowe. 
Działalność.
Sklepy Carrefour Market są obecne w Europie (Polska, Francja, Belgia, Rumunia, Włochy, Gruzja, Hiszpania, Macedonia Północna, Bułgaria), Ameryce Południowej (Brazylia, Argentyna), Afryce (Egipt, Maroko, Kenia, Katar,) i Azji (Tajwan, Jordania, Irak, Armenia, Liban). 

</doc>
<doc id="2313314" url="https://pl.wikipedia.org/wiki?curid=2313314" title="Ściągany">
Ściągany



</doc>
<doc id="2313317" url="https://pl.wikipedia.org/wiki?curid=2313317" title="Plon (ujednoznacznienie)">
Plon (ujednoznacznienie)



</doc>
<doc id="2313318" url="https://pl.wikipedia.org/wiki?curid=2313318" title="Mülheim an der Mosel">
Mülheim an der Mosel

Mülheim an der Mosel (do 31.05.2013 "Mülheim (Mosel)") – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, wchodzi w skład gminy związkowej Bernkastel-Kues.

</doc>
<doc id="2313320" url="https://pl.wikipedia.org/wiki?curid=2313320" title="Mülheim">
Mülheim



</doc>
<doc id="2313321" url="https://pl.wikipedia.org/wiki?curid=2313321" title="Muelheim">
Muelheim



</doc>
<doc id="2313323" url="https://pl.wikipedia.org/wiki?curid=2313323" title="Lebowski">
Lebowski

Lebowski – polska grupa muzyczna pochodząca ze Szczecina. Zespół powstał w 2002. Tworzy muzykę z pogranicza art rocka, muzyki filmowej, eksperymentalnej i improwizowanej.
Debiutancki album zespołu „Cinematic” ukazał się dopiero 8 lat po powstaniu grupy. Dedykowany został wielkim postaciom polskiego kina: Tadeuszowi Łomnickiemu, Zdzisławowi Maklakiewiczowi, Zbigniewowi Cybulskiemu, Leonowi Niemczykowi i Wojciechowi Jerzemu Hasowi. Zgodnie z założeniami zespołu płyta ta zawiera muzykę do nieistniejącego filmu i może być uznany za album koncepcyjny. Efekt ten osiągnięto m.in. przez wykorzystanie na płycie fragmentów filmów i głosów znanych aktorów, które połączono z instrumentalną muzyką zespołu. Gościnnie na płycie wystąpiła Katarzyna Dziubak.
Skład.
Źródło: Lebowski – strona zespołu.

</doc>
<doc id="2313324" url="https://pl.wikipedia.org/wiki?curid=2313324" title="Bitwa pod Uhud">
Bitwa pod Uhud

Bitwa pod Uhudem (arab. غَزوة أُحُد) – starcie zbrojne, które miało miejsce w 625 roku w trakcie walk muzułmanów z Medyny z Kurajszytami. Do starcia doszło w pobliżu Uhudu, wzgórza i wąwozu położonego w pobliżu oazy.
Bitwa pod Uhudem wydarzyła się w rok po starciu pod Badrem (624), w której śmierć poniosło wielu wysokiej rangi polityków i obywateli Mekki, m.in. Abu Dschal. Po tej klęsce Kurajszyci, zwłaszcza ci, którzy utracili swoich bliskich zaprzysięgli zemstę muzułmanom z Medyny. W tej sytuacji doszło w następnym roku do ataku Kurajszytów pod wodzą Abu Sufyana na Medynę. W ataku tym Kurajszytów wsparły liczne sąsiednie plemiona arabskie.
Przebieg bitwy.
Muzułmanie w Medynie zastanawiali się, czy wyjść naprzeciwko nieprzyjaciela, czy też urządzić stanowisko obronne w oazie. Kilku starszych muzułmanów, wśród nich Mahomet było za tym drugim rozwiązaniem. Pod naciskiem młodych wojowników, Mahomet zdecydował się wyjść z miasta w kierunku Kurajszytów, którzy rozbili swój obóz na północ od Medyny.
Muzułmanie zajęli stanowiska w wąwozie pod wzgórzem Uhud. 50 łuczników oraz piechota w sile 700 ludzi, otrzymała zadanie odpierania jazdy Kurajszytów. Po stronie tych ostatnich było 3000 ludzi i 200 koni. W momencie gdy bitwa rozpoczęła się, kobiety Kurajszytów zagrzewały z obozu do walki swoich mężów grą na tamburynach.
Początkowo przewagę osiągnęli muzułmanie, odcinając Kurajszytów od ich obozu i powodując ucieczkę z niego całej służby i kobiet. Zabito m.in. wojownika Kurajszytów niosącego sztandar. W tym momencie łucznicy muzułmańscy opuścili swoje pozycje, rzucając się do plądrowania obozu przeciwnika. Dowodzący Kurajszytami Chalid ibn al-Walid widząc to, wysłał jazdę na tyły muzułmanów, a utracony wcześniej sztandar został szybko odbity. W walce raniony rzuconym kamieniem w twarz został m.in. Mahomet.
W chwili gdy nieprzyjaciel zbliżył się niebezpiecznie do jego pozycji, Mahomet krzyknął do swoich ludzi: „Kto poświęci się za mnie?”. Pięciu wojowników natychmiast stanęło w obronie proroka, oddając za niego życie w walce. Inna grupa muzułmanów ostatecznie odciągnęła Mahometa do wąwozu, a następnie unikając kolejnego ataku Kurajszytów, wspięła się na skaliste wzgórze. Według relacji Ibn Ishaqa, Kurajszyci nie kontynuowali pościgu. Mieli jednak podjąć rozmowy z Mahometem, umawiając się z nim na spotkanie w Badrze za rok, po czym zawrócili do Mekki, rezygnując z ataku na słabo bronioną Medynę.

</doc>
<doc id="2313325" url="https://pl.wikipedia.org/wiki?curid=2313325" title="Muyaya Kayembe">
Muyaya Kayembe

Muyaya Kayembe (ur. 22 lutego 1979) – piłkarz z Demokratycznej Republiki Konga grający na pozycji obrońcy. W latach 1999-2006 grał w reprezentacji Demokratycznej Republiki Konga.
Kariera klubowa.
Karierę piłkarską Kayembe rozpoczął w klubie DC Motema Pembe. W jego barwach zadebiutował w pierwszej lidze Demokratycznej Republiki Konga. W 1999 roku wywalczył mistrzostwo kraju. W 2003 roku odszedł do FC Saint Eloi Lupopo, w którym grał do 2006 roku. Z kolei w 2007 roku przeszedł do stołecznego AS Vita Club. Występował w nim przez sezon.
Kariera reprezentacyjna.
W reprezentacji Demokratycznej Republiki Konga Kayembe zadebiutował w 1999 roku. W 2002 roku był powołany do kadry na Puchar Narodów Afryki 2002. Na nim zagrał w jednym meczu, z Kamerunem (0:1). W kadrze narodowej grał do 2006 roku.

</doc>
<doc id="2313328" url="https://pl.wikipedia.org/wiki?curid=2313328" title="Garret FitzGerald">
Garret FitzGerald

Garret Desmond FitzGerald (irl. Gearóid Mícheál Mac Gearailt; ur. 9 lutego 1926 w Dublinie, zm. 19 maja 2011 tamże) − irlandzki polityk, ekonomista i dziennikarz, deputowany i minister, w latach 1977–1987 lider Fine Gael, dwukrotny premier Irlandii.
Życiorys.
Jego ojcem był polityk Desmond FitzGerald. Kształcił się w prowadzonej przez jezuitów szkole średniej Belvedere College. W 1946 ukończył studia z historii oraz filologii francuskiej i hiszpańskiej na University College Dublin. W 1947 uzyskał uprawnienia adwokata, jednak nie podjął praktyki w zawodzie. Doktoryzował się w 1968. W latach 1947–1958 był zatrudniony w liniach lotniczych Aer Lingus, w których zajmował się sprawami rozwoju. Pracował również jako konsultant oraz dziennikarz ekonomiczny. Przez kilkanaście lat był korespondentem „Financial Times” w Dublinie, publikował też cotygodniowe felietony w „The Irish Times”. Między 1959 a 1973 był wykładowcą ekonomii na UCD, w 1965 dołączył do organu zarządzającego tą uczelnią.
Zaangażował się w działalność polityczną w ramach Fine Gael. W latach 1965–1969 zasiadał w Seanad Éireann, do którego został wybrany przez panel przemysłowo-handlowy. W 1969 po raz pierwszy uzyskał mandat posła do Dáil Éireann. Do niższej izby irlandzkiego parlamentu był następnie wybierany w kolejnych wyborach w 1973, 1977, 1981, lutym 1982, listopadzie 1982, 1987 i 1989, sprawując mandat deputowanego do 1992.
W 1973 objął stanowisko ministra spraw zagranicznych w rządzie, którym kierował Liam Cosgrave. Sprawował je do 1977, w tym samym roku został nowym liderem Fine Gael. W czerwcu 1981 został premierem rządu mniejszościowego, który powstał w okresie kryzysu gospodarczego. Gabinet upadł po kilku miesiącach, w marcu 1982 Garret FitzGerald odszedł z urzędu. Powrócił na funkcję premiera w grudniu 1982, urzędując do marca 1987. W grudniu 1983 pełnił jednocześnie obowiązki ministra handlu i turystyki. W 1987, po wyborczej porażce FG, ustąpił także ze stanowiska lidera partii. W trakcie swojej aktywności jako premier był zwolennikiem długofalowego dyplomatycznego działania na rzecz zjednoczenia Irlandii. W 1985 przyczynił się do podpisania brytyjsko-irlandzkiego porozumienia dającego Irlandii ograniczone prawo głosu w sprawach Irlandii Północnej i doprowadził do jego ratyfikacji przez Dáil Éireann.
W późniejszych latach był m.in. kanclerzem National University of Ireland (1997–2009).

</doc>
<doc id="2313339" url="https://pl.wikipedia.org/wiki?curid=2313339" title="Zsofia Novak">
Zsofia Novak



</doc>
<doc id="2313345" url="https://pl.wikipedia.org/wiki?curid=2313345" title="Chevrolet Corvette C6 Z06">
Chevrolet Corvette C6 Z06



</doc>
<doc id="2313346" url="https://pl.wikipedia.org/wiki?curid=2313346" title="Planet Punk Music">
Planet Punk Music

Planet Punk Music – wytwórnia płytowa założona w 2008 roku przez niemieckich DJi DJ Rocco i DJ Bass-T. Wytwórnia ma swoje sub wytwórnie w których wydawane są utwory z danych gatunków:

</doc>
<doc id="2313354" url="https://pl.wikipedia.org/wiki?curid=2313354" title="Meekatharra">
Meekatharra

Meekatharra – niewielkie miasteczko (bez formalnych praw miejskich) w stanie Australia Zachodnia, stolica hrabstwa Meekatharra. Liczy 798 mieszkańców (2006), co stanowi ok. 2/3 ludności całego hrabstwa. Głównym powodem powstania miejscowości, co miało miejsce w pierwszych latach XX wieku, były znalezione w pobliżu pokłady złota. Wydobycie trwało do 2008 roku, kiedy to ostatnia z eksploatujących złoże firm znalazła się w stanie upadłości. Obecnie kopalnia jest już w rękach nowego inwestora, który zamierza otworzyć ją na nowo w 2012 roku. 
Miasteczko leży przy trasie Great Northern Highway, znakowanej na tym odcinku jako droga krajowa nr 95. Trasa ta łączy je ze stolicą stanu, Perth, położoną 770 km na południowy zachód. Przez miejscowość przechodzi jedna regularna linia autobusowa, obsługiwana przez należącego do władz stanowych przewoźnika Transwa. Łączy ona Meekatharrę z Geraldton. W pobliżu znajduje się także port lotniczy Meekatharra (kod IATA: MKR, kod ICAO: YMEK), obsługiwany jedynie przez przewoźników czarterowych oraz stanowiący regionalną bazę Royal Flying Doctor Service of Australia.

</doc>
<doc id="2313355" url="https://pl.wikipedia.org/wiki?curid=2313355" title="Dziadek Joco patrzy">
Dziadek Joco patrzy

Dziadek Joco patrzy – opowiadanie Iwana Wazowa, opublikowane w tomie "Wideno i czuto" (bułg. "Видено и чуто"), wydanym w 1901 r.
Treść.
Bohaterem utworu jest Joco, niewidomy starzec, który doczekał wyzwolenia i niepodległości Bułgarii. Żyje na wsi, gdzie znaki nowej Bułgarii docierają rzadko, dlatego prawdziwym wydarzeniem staje się w jego życiu przybycie do wsi naczelnika powiatu (starosty). Joco prosi o możliwość spotkania z nim, dotyka jego naramienniki, mosiężne guziki i galony nie mogąc uwierzyć, że doczekał czasów, gdy nawet urzędnicy państwowi są Bułgarami. Zmianę w jednostajnym życiu starca wywołuje informacja, że w okolicach wsi budowana jest linia kolejowa. Joco codziennie wychodzi na skałę, wznoszącą się nad doliną Iskyru, wzdłuż której kładziono tory i przysłuchuje się pracy. Gdy kolej została ukończona, Joco nie rezygnuje ze zwyczaju wchodzenia na skałę, by słuchać gwizdu pociągu mknącego doliną. Okoliczni mieszkańcy widząc ciągle starca na skale, zwykli mawiać: "Dziadek Joco patrzy". Pewnego dnia znaleziono go na skale martwego.
Polskie przekłady.
Opowiadanie należy do najczęściej tłumaczonych na język polski utworów Wazowa. Pierwszym jego tłumaczem na język polski był Zygmunt Kłośnik, którego przekład pt. "Dziad Joco patrzy" ukazał się w tomie "Wybór nowel zagranicznych autorów", Kraków 1903. Rok później tłumaczenia podjęła się Józefa Anc, a opowiadanie (pt. "Diado Joco patrzy") ukazało się w tomie "Wybór opowiadań", wydanym w Warszawie w 1904 r. Przekład ten został przedrukowany z pewnymi zmianami stylistycznymi w 1950 r. w tomie, poświęconym setnej rocznicy urodzin Iwana Wazowa. Opowiadanie to tłumaczyła również Helena Bychowska a jej tłumaczenie zostało opublikowane w tomie "Wybór opowiadań", wydanym nakładem wydawnictwa Czytelnik w 1951 r. W wydanej w 1955 r. "Antologii noweli bułgarskiej XIX i XX w.", przygotowanej przez Bronisława Ćirlicia oraz w antologii opowiadań bułgarskich pt. "Biała jaskółka" w wyborze Krystyny Migalskiej i Wojciecha Gałązki, Katowice 1982 ukazał się przekład, dokonany przez Halinę Kalitę.

</doc>
<doc id="2313356" url="https://pl.wikipedia.org/wiki?curid=2313356" title="Maring-Noviand">
Maring-Noviand

Maring-Noviand – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, wchodzi w skład gminy związkowej Bernkastel-Kues.

</doc>
<doc id="2313357" url="https://pl.wikipedia.org/wiki?curid=2313357" title="Maring">
Maring

Osoby:
Inne:
Zobacz też:

</doc>
<doc id="2313358" url="https://pl.wikipedia.org/wiki?curid=2313358" title="Yeti (ujednoznacznienie)">
Yeti (ujednoznacznienie)



</doc>
<doc id="2313364" url="https://pl.wikipedia.org/wiki?curid=2313364" title="Zeltingen-Rachtig">
Zeltingen-Rachtig

Zeltingen-Rachtig – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, wchodzi w skład gminy związkowej Bernkastel-Kues.
Współpraca.
Miejscowości partnerskie:

</doc>
<doc id="2313365" url="https://pl.wikipedia.org/wiki?curid=2313365" title="Kanku Mulekelayi">
Kanku Mulekelayi

Kanku Mulekelayi (ur. 1 kwietnia 1980 w Lubumbashi) – piłkarz z Demokratycznej Republiki Konga grający na pozycji pomocnika. W latach 2000-2004 rozegrał w reprezentacji Demokratycznej Republiki Konga 16 meczów i strzelił 2 gole.
Kariera klubowa.
Karierę piłkarską Mulekelayi rozpoczął w klubie TP Mazembe. W jego barwach zadebiutował w pierwszej lidze Demokratycznej Republiki Konga. W latach 2000 i 2001 wywalczył mistrzostwo kraju. W 2000 roku zdobył z Mazembe Coupe du Congo.
W 2003 roku Mulekelayi odszedł do południowoafrykańskiego Ajaksu Kapsztad. W 2004 roku wywalczył z nim mistrzostwo RPA. W 2006 roku wrócił do TP Mazembe. Grał w nim do 2009 roku. Wraz z Mazembe został mistrzem kraju (2007, 2009) oraz wygrał Ligę Mistrzów w 2009 roku.
Kariera reprezentacyjna.
W reprezentacji Demokratycznej Republiki Konga Mulekelayi zadebiutował w 2000 roku. W tym samym roku był w kadrze na Puchar Narodów Afryki 2000, ale nie rozegrał na nim żadnego spotkania. W 2002 roku był powołany do kadry na Puchar Narodów Afryki 2002. Na nim zagrał w 2 meczach: z Wybrzeżem Kości Słoniowej (3:1) i ćwierćfinale z Senegalem (0:2). W kadrze narodowej grał do 2006 roku. Wystąpił w niej 16 razy i strzelił 2 bramki.

</doc>
<doc id="2313366" url="https://pl.wikipedia.org/wiki?curid=2313366" title="Nokia 1650">
Nokia 1650

Nokia 1650 – klasyczny telefon komórkowy wyprodukowany przez firmę Nokia.

</doc>
<doc id="2313367" url="https://pl.wikipedia.org/wiki?curid=2313367" title="Cherono Koech">
Cherono Koech

Cherono Koech (ur. 8 grudnia 1992 w Nakuru) – kenijska lekkoatletka specjalizująca się w biegach średniodystansowych.

</doc>
<doc id="2313368" url="https://pl.wikipedia.org/wiki?curid=2313368" title="Lieser (gmina)">
Lieser (gmina)

Lieser – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, wchodzi w skład gminy związkowej Bernkastel-Kues.

</doc>
<doc id="2313373" url="https://pl.wikipedia.org/wiki?curid=2313373" title="Lieser">
Lieser

Austria:
Niemcy:
Osoby:
Zobacz też:

</doc>
<doc id="2313375" url="https://pl.wikipedia.org/wiki?curid=2313375" title="Kesten (Niemcy)">
Kesten (Niemcy)

Kesten – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, wchodzi w skład gminy związkowej Bernkastel-Kues.

</doc>
<doc id="2313376" url="https://pl.wikipedia.org/wiki?curid=2313376" title="Kesten">
Kesten

Bułgaria:
Niemcy:
Osoby:

</doc>
<doc id="2313380" url="https://pl.wikipedia.org/wiki?curid=2313380" title="Valeriu Călinoiu">
Valeriu Călinoiu

Valeriu Călinoiu (ur. 9 października 1928 w Bukareszcie, zm. 20 grudnia 1990) – rumuński piłkarz uczestnik Igrzysk Olimpijskich 1952 (zagrał w 1 meczu, nie strzelił gola). W Divizie A w latach 1949-1960 rozegrał 167 spotkań, w których strzelił 9 bramek.

</doc>
<doc id="2313382" url="https://pl.wikipedia.org/wiki?curid=2313382" title="List do Obuchowicza">
List do Obuchowicza

List do Obuchowicza (biał. Ліст да Абуховіча, "List da Abuchowicza") – satyra polityczna autorstwa Cypriana Kamuniaki, napisana w formie listu w 1655 roku, zabytek literatury białoruskiej. Powodem do powstania utworu była porażka w 1654 roku z rąk wojsk rosyjskich, jaką poniósł garnizon smoleński pod dowództwem wojewody Filipa Kazimierza Obuchowicza. Kamuniaka, mimo iż krytykuje szlachtę polską, nie ocenia faktu zajęcia w 1654 roku Smoleńska przez Rosję. Ogranicza się do wyśmiewania tych, którzy dopuścili do utraty twierdzy. Satyra ma formę listu do wojewody od jego przyjaciela, jest protestem patriotycznie nastawionej części szlachty Wielkiego Księstwa Litewskiego przeciwko rzekomej polityce kolonizacji i polonizacji ziem ruskich.
Główną ideą "Listu do Obuchowicza" jest wyrażenie niezadowolenia szlachty ruskiej z podpisania w 1569 roku unii lubelskiej, która w ich przekonaniu doprowadziła do dyskryminacji w sensie polityczno-ekonomicznym bojarstwa ruskiego przez Polaków. Autor utworu osądza ich, gdyż negatywnie wpływają na moralność i obyczaje szlachty ruskiej. Piętnuje także tych, co zaciągnęli się na służbę do szlachty polskiej i króla. Krytycznie podchodzi zarówno do świeckich, jak i do wojskowych. Wyśmiewa ich zbytnią dumę, pychę i zamiłowanie do tytułów i korupcję. Wszyscy urzędnicy polscy, od najniższego stopniem do najwyższego, zdaniem autora są sprzedajni i niesprawiedliwi, a przez zachłanność Polaków szlachta ruska została poniżona i doprowadzona do biedy. Mówi, że zły przykład idzie z samej góry, gdyż król nie uważa korupcji za czyn haniebny.
O wojewodzie Filipie Obuchowiczu i jego podwładnych wyraża się niepochlebnie. Przyczyny utraty Smoleńska upatruje w tym, że, zamiast zająć się obroną twierdzy, dowódcy garnizonu marzyli o moskiewskich sobolich futrach i powiększali swój dobytek. Jako przykład podaje moment opuszczenia Smoleńska przez Obuchowicza, któremu dla przewożenia samych tylko pierzyn podstawiono trzysta powozów. W oczach Kamuniaki Obuchowicz swoją osobą i postawą symbolizuje ogół szlachty polskiej. Jest hardym, skorym do bijatyki niezdarnym dowódcą i samochwałą. Drwiąc z jego szlacheckiej pychy, podaje, jakoby Obuchowicz zamierza powrócić pod Smoleńsk z 1200 żołnierzami, aby odebrać twierdzę Rosjanom. 
"List do Obuchowicza" ma wiele wspólnych wątków i cech z powstałą kilka dekad wcześniej "Mową Iwana Mieleszki". Oba utwory są skierowane przeciwko polskiej szlachcie i królowi, jednak żaden z nich nie ocenia sytuacji politycznej w kraju, ograniczają się jedynie do ukazania negatywnych cech rządzących. Istnieje przypuszczenie, że oba dzieła wyszły spod pióra tej samej osoby. Taką tezę wysunął białoruski lingwista Dzmitryj Dauhiała na podstawie ustaleń Iosifa Pierwolfa oraz badań historyczno-lingwistycznych.

</doc>
<doc id="2313384" url="https://pl.wikipedia.org/wiki?curid=2313384" title="Hubert Kessler">
Hubert Kessler

Hubert Artur Kessler (ur. 3 listopada 1907 r. w Sybinie – zm. 1 lutego 1994 r. w Budapeszcie) – węgierski geograf, geolog, hydrolog, a przede wszystkim speleolog. Specjalista w zakresie hydrologii krasu i znawca jaskiń północnych Węgier, zwłaszcza systemu jaskiniowego Baradla – Domica. Grotołaz-odkrywca, alpinista. Autor kilkuset publikacji naukowych i popularnonaukowych z zakresu speleologii.

</doc>
<doc id="2313387" url="https://pl.wikipedia.org/wiki?curid=2313387" title="Al-Latrun">
Al-Latrun

Al-Latrun (arab. اللطرون) – nieistniejąca już arabska wieś, która była położona w Dystrykcie Ramli w Mandacie Palestyny. Wieś została wyludniona i zniszczona podczas I wojny izraelsko-arabskiej, po ataku Sił Obronnych Izraela 9 czerwca 1948.
Położenie.
Al-Latrun leżała we wschodniej części doliny Ajalon, na wzgórzu Latrun na pograniczu Szefeli i gór Judei. Według danych z 1945 do wsi należały ziemie o powierzchni 8 376 ha. We wsi mieszkało wówczas 190 osób.
Historia.
Wieś al-Latrun była położona przy strategicznej drodze łączącej Jerozolimę z nadmorską równiną Szaron i portami nad Morzem Śródziemnym. Dodatkowo przebiega tędy druga strategicznie ważna droga, łącząca Strefę Gazy z Ramallah w Samarii.
Strategiczne znaczenie tego miejsca była bardzo dobrze znane już od Starożytności. W 1187 krzyżowcy wybudowali na wzgórzu Latrun zamek obronny "Le Toron des Chevaliers", z którego ocalała jedna wieża. Jednak pomimo waleczności krzyżowców ziemie te przeszły pod panowanie Islamu. Pod koniec panowania osmańskiego, w 1890 francuscy mnisi trapiści wybudowali na wzgórzu klasztor. Mnisi założyli szkołę rolniczą na polach pobliskiej wsi al-Latrun, która słynęła ze swoich winnic. Podczas I wojny światowej mnisi zostali zmuszeni przez Turków do opuszczenia klasztoru, który zajęło wojsko. Do zniszczonych zabudowań klasztornych mnisi wrócili dopiero w 1927. W 1931 odkupili od mieszkańców wsi winnicę. W zamian zbudowali dwadzieścia nowych domów. W okresie panowania Brytyjczyków al-Latrun była niewielką wsią.
W latach 1941–1942 Brytyjczycy wybudowali na wzgórzu fort Tegart, będący siedzibą brytyjskiej policji mandatowej. Fort zapewniał bezpieczeństwo komunikacji w dolinie Ajalon. Gdy 14 maja 1948 dobiegł końca brytyjski mandat w Mandacie Palestyny, brytyjska policja opuściła fort. Wieś stała się wówczas bazą sił Arabskiej Armii Wyzwoleńczej, która atakowała żydowskie konwoje do Jerozolimy. Podczas I wojny izraelsko-arabskiej 18 maja rejon al-Latrun zajęły siły jordańskiego Legionu Arabskiego. W kolejnych tygodniach rejon Latrun stał się obiektem kolejnych izraelskich operacji wojskowych, które zmierzały do odblokowania komunikacji z Jerozolimą. W trakcie tych walk mieszkańcy wsi uciekli do pobliskiej wioski Imwas, a ich macierzysta wieś uległa całkowitemu zniszczeniu.
Miejsce obecnie.
Obecnie przez tereny należące do wsi al-Latrun przebiega autostrada nr 1 (Tel Awiw–Jerozolima). Grunty uprawne przejęła powstała w 1978 wieś Newe Szalom.

</doc>
<doc id="2313389" url="https://pl.wikipedia.org/wiki?curid=2313389" title="Zbrodnie w Baryszu">
Zbrodnie w Baryszu

Zbrodnie w Baryszu – zbrodnie popełnione na Polakach w miejscowości Barysz położonej w dawnym powiecie buczackim województwa tarnopolskiego przez nacjonalistów ukraińskich, w tym zbrodnia dokonana w nocy z 5 na 6 lutego 1945 roku przez kureń Ukraińskiej Powstańczej Armii (UPA) dowodzony przez Petra Chamczuka „Bystrego”.
Przebieg zbrodni.
Ludność Barysza liczyła około 7 tys. mieszkańców, z czego 2/3 Polaków, którzy mieszkali na osiedlu Mazury. Wraz z początkiem okupacji niemieckiej miejscowi aktywiści OUN oraz policjanci ukraińscy zaczęli stosować wobec Polaków różne szykany. W lipcu 1941 aresztowano i przekazano Niemcom 10 mężczyzn, których 5 sierpnia 1941 roku rozstrzelano w Buczaczu. Także w sierpniu 1941 ofiarą mordów w wykonaniu ouenowców padło w Baryszu kilkanaście osób. Henryk Komański i Szczepan Siekierka podają nazwiska dalszych 36 osób z Barysza, które w latach 1942–1944 w różnych okolicznościach straciły życie z rąk nacjonalistów ukraińskich lub ukraińskich policjantów.
W 1944, po zajęciu tych ziem przez Armię Czerwoną, polskich mężczyzn zaczęto powoływać do Wojska Polskiego, pozbawiając wsie samoobrony. W ich miejsce powoływano Istriebitielne bataliony. Posterunek IB w Baryszu liczył ponad 100 żołnierzy, z czego około 50 należało wcześniej do AK. Dowódcą jednostki był Ukrainiec zza Zbrucza Iwanienko, jego zastępcą Polak Józef Krowicki. IB z Barysza aktywnie zwalczał ukraińskie podziemie nacjonalistyczne.
Pierwszą masową zbrodnią w Baryszu było wymordowanie w styczniu 1945 roku przysiółka Tysów, gdzie zginęło 21 osób.
W nocy z 5 na 6 lutego 1945 roku około godz. 22:00 osiedle Mazury w Baryszu zaatakował kureń UPA „Bystrego” mordując napotkaną ludność bez względu na płeć i wiek oraz paląc zabudowania. Upowcy otrzymali wsparcie ukraińskiej ludności cywilnej, która rabowała mienie Polaków. Miejscowości broniła tylko część żołnierzy IB (według niektórych świadków tylko 10), ponieważ większość z nich dzień przed zbrodnią wezwano do Buczacza. Na ulicy Plebańskiej napastnicy napotkali zacięty opór IB i mieszkańców. Część ludności schroniła się w murowanych budynkach szkoły i kościoła. Rzeź ludności oraz walki trwały około 5 godzin, po czym kureń UPA wycofał się.
Henryk Komański i Szczepan Siekierka podają liczbę 135 Polaków zabitych podczas napadu z 5 na 6 lutego 1945 roku. W pierwszych polskich meldunkach straty Ukraińców oceniono na kilkudziesięciu zabitych i rannych, co Grzegorz Motyka uznaje za liczbę zawyżoną. Osiedle Mazury zostało całkowicie spalone. W ciągu kilku dni ocaleni Polacy dokonali pochówku zabitych i przenieśli się do Buczacza, skąd byli przesiedlani na Ziemie Odzyskane.

</doc>
<doc id="2313391" url="https://pl.wikipedia.org/wiki?curid=2313391" title="Mikołaj (Mogilewski)">
Mikołaj (Mogilewski)

Mikołaj, imię świeckie Fieodosij Nikiforowicz Mogilewski (ur. 6 sierpnia 1874 w Komissarowce, zm. 25 października 1955) – rosyjski biskup prawosławny.
Życiorys.
Jego ojciec był cerkiewnym psalmistą. Ukończył seminarium duchowne w Jekaterinosławiu, po czym podjął pracę nauczyciela w szkole parafialnej. W 1903 wstąpił jako posłusznik do Pustelni Niłowo-Stołobieńskiej i po roku złożył w niej wieczyste śluby mnisze. 27 maja 1905 został wyświęcony na hierodiakona, zaś w październiku tego samego roku – na hieromnicha. Podjął następnie studia w Moskiewskiej Akademii Duchownej, które ukończył w 1911. W latach 1912–1913 był inspektorem seminarium duchownego w Połtawie, zaś przez kolejne trzy lata – seminarium w Czernihowie. W 1915 otrzymał godność igumena. Od października 1916 do czerwca 1917 kierował jako archimandryta monasterem św. Włodzimierza w Irkucku oraz działającą przy nim szkołą dla misjonarzy i nauczycieli. W 1917 wrócił do Czernihowa i został rektorem tamtejszego seminarium duchownego.
26 października 1919 miała miejsce jego chirotonia na biskupa starodubskiego, wikariusza eparchii czernihowskiej. W ceremonii jako konsekratorzy wzięli udział arcybiskup czernihowski Pachomiusz oraz biskup nowgorodzko-siewierski Jan. W 1920 jego tytuł uległ zmianie na "biskup sosnicki". W 1922 na krótko związał się z ruchem Żywej Cerkwi, którą ostatecznie porzucił.
W 1923 został biskupem kaszyrskim, wikariuszem eparchii tulskiej. W tym samym roku zaczął jako "locum tenens" zarządzać całą eparchią tulską. Na jej terenie zwalczał wpływy Żywej Cerkwi, do momentu swojego aresztowania w 1925. Po wyjściu z więzienia został mianowany biskupem orłowskim; na katedrze tej pozostawał do kolejnego aresztowania w 1931. Wolność stracił na kolejne pięć lat.
W 1941 otrzymał godność arcybiskupią. W tym samym roku został aresztowany po raz trzeci, spędził pół roku w więzieniu w Saratowie. Następnie skierowano go na „wolną zsyłkę” do Kazachstanu – przebywał kolejno w Aktiubińsku i Czelkarze. W 1945 zwolniony ze zsyłki. W 1945 otrzymał tytuł arcybiskupa ałmackiego i kazachstańskiego. Od 1954 równocześnie zarządzał eparchią semipałatyńską. W lutym 1955, z okazji 35. rocznicy chirotonii biskupiej, otrzymał godność metropolity. Zmarł w październiku tego samego roku.
Znacząco przyczynił się do odbudowy prawosławnego życia religijnego w Kazachstanie. W latach 30. XX wieku władze radzieckie zamknęły wszystkie cerkwie na terenie eparchii ałmackiej. Za sprawą starań hierarchy działalność wznowiło lub podjęło 40 parafii. Katedrą eparchii stał się sobór św. Mikołaja w Ałmaty. 
W 2000 kanonizowany jako jeden z Soboru Świętych Nowomęczenników i Wyznawców Rosyjskich. Jedyna na świecie cerkiew, której jest patronem, znajduje się w Aktobe.

</doc>
<doc id="2313398" url="https://pl.wikipedia.org/wiki?curid=2313398" title="Chevrolet Corvette C5 Z06">
Chevrolet Corvette C5 Z06



</doc>
<doc id="2313400" url="https://pl.wikipedia.org/wiki?curid=2313400" title="Muzeum Historyczne Miasta Tarnobrzega">
Muzeum Historyczne Miasta Tarnobrzega

Muzeum Historyczne Miasta Tarnobrzega – muzeum regionalne i historyczne założone w 1991 dzięki staraniom Adama Wójcika i Towarzystwa Przyjaciół Tarnobrzega. Od 1992 jest samorządową jednostką kultury. W latach 1991–2011 główną siedzibą Muzeum był dawny spichlerz dworski. Obecnie główna siedziba przeniesiona została do Zamku Dzikowskiego. W spichlerzu urządzono Muzeum Polskiego Przemysłu Siarkowego.
Muzeum w swym zamierzeniu nie tylko przedstawia historię Tarnobrzega, ale jest także próbą rekonstrukcji dawnych zbiorów dzikowskich.
Muzeum organizuje wiele wystaw, do tej pory zorganizowano w nim między innymi wystawę na temat "Jędrusiów"; w 1998 roku w muzeum eksponowany był rękopis "Pana Tadeusza".

</doc>
<doc id="2313406" url="https://pl.wikipedia.org/wiki?curid=2313406" title="Białoruski Państwowy Instytut Politechniczny">
Białoruski Państwowy Instytut Politechniczny



</doc>
<doc id="2313407" url="https://pl.wikipedia.org/wiki?curid=2313407" title="Herminia Lacerteux">
Herminia Lacerteux

Herminia Lacerteux (oryg. fr. "Germinie Lacerteux") – powieść Edmonda i Jules’a de Goncourt, opublikowana po raz pierwszy w 1865.
Okoliczności powstania utworu.
Zdaniem Macieja Żurowskiego zamysłem Goncourtów w momencie podjęcia pracy nad powieścią była chęć połączenia w jednym utworze romantycznej i realistycznej koncepcji literackiej, wyrażanych w ich ocenie przez powieści "Pani Bovary" (wyd. 1857) oraz "Nędznicy" (wyd. 1862). Autorzy inspirowali się również techniką powieściopisarską Balzaka. Ponadto w kwietniu 1862, po lekturze dwóch pierwszych tomów "Nędzników", Goncourtowie uznali tę powieść za psychologicznie płaską i nieoddającą w istocie tematyki zasugerowanej w tytule. Postanowili również sami stworzyć dzieło na podobny temat, które miało w znacznie głębszy sposób analizować problem nędzy. Główna bohaterką powieści miała zostać prostytutka, która w założeniach Goncourtów miała stanowić odpowiedź na wyidealizowaną kreację Fantyny z "Nędzników".
W lipcu 1862 Goncourtowie całkowicie zmienili koncepcję utworu (materiał przygotowany do tekstu o prostytutce wykorzystał Edmond de Goncourt w powieści "Prostytutka Eliza" już po śmierci brata). W miesiącu tym zmarła na gruźlicę wieloletnia służąca rodziny, Rosalie Malingre. Wydarzenie to szczerze wstrząsnęło pisarzami, szczerze przywiązanymi do kobiety. Trzy dni po jej śmierci dowiedzieli się o podwójnym życiu służącej, która nałogowo piła, okradała pracodawców, zaciągnęła liczne długi, zaś na zdrowiu zapadła, gdy w czasie deszczu śledziła niewiernego kochanka. Bracia zdecydowali, iż Rosalie Malingre posłuży jako pierwowzór dla bohaterki planowanej powieści. Postać panny de Varandeuil, jej pracodawczyni, postanowili natomiast oprzeć na osobie swojej kuzynki Cornelie de Courmont.
Pisząc "Herminię Lacerteux", podobnie jak w przypadku innych swoich utworów, bracia Goncourt oparli się na materiałach gromadzonych poprzez bezpośrednią obserwację (wizyta w szpitalu, w ubogiej dzielnicy Paryża), zaś budowanie psychologicznego rysunku postaci zastąpili fizjologicznym uzasadnieniem ich postępowania (działania Herminii ma motywować wrodzona histeria). Wyszli ponadto z założenia, iż powieść realistyczna będzie bliższa swojemu ideałowi, jeśli jej bohaterowie będą wywodzili się z najuboższych warstw społeczeństwa.
Treść.
Główną bohaterką utworu jest Herminia Lacerteux, chłopka z pochodzenia, wieloletnia służąca samotnej starej arystokratki, panny de Varandeuil. Herminia przez wiele lat cieszyła się opinią doskonałej służącej o wzorowych obyczajach. Kobieta zakochuje się jednak w Jupillonie, synu swojej znajomej mleczarki. Matka Jupillona nie zgadza się na ich małżeństwo, przyzwala natomiast na romans, gdyż Herminia bez wahania hojnie wspiera jej syna finansowo, nawet gdy ten zaczyna zdradzać ją ze swoją kuzynką Adelą. Na świat przychodzi ich córka, jednak ku rozpaczy Herminii umiera we wczesnym dzieciństwie. Kiedy Jupillon zostaje wylosowany do odbycia służby wojskowej, Herminia zapożycza się, by uzyskać sumę, za którą mógłby wykupić się od tego obowiązku. W ten sposób wpędza się w stałe kłopoty finansowe, pensja u panny de Varandeuil nie pozwala jej bowiem na spłatę długu z odsetkami. Kobieta traci również szacunek, jakim dotąd cieszyła się w dzielnicy, staje się pośmiewiskiem innych służących i mieszczan. Fakt ten oraz swój romans desperacko ukrywa jednak przed pracodawczynią, nie chcąc zawieść jej zaufania. Porzucona przez Jupillona, Herminia na krótko nawiązuje nowy związek z malarzem Goutruche’em, którego jednak nie kocha i którego sama zostawia, gdy ten proponuje jej małżeństwo. Udając nadal przykładną służącą, popada w alkoholizm i każdy wieczór spędza na ulicy, poszukując przygodnych partnerów seksualnych. Ostatecznie zapada na chorobę płuc i mimo opieki panny de Varandeuil, niezwykle do niej przywiązanej, umiera w szpitalu. Po jej śmierci arystokratka dowiaduje się o podwójnym życiu Herminii, po walce wewnętrznej wybacza jej jednak popełnione czyny.
Recepcja.
Bezpośrednio po wydaniu "Herminia Lacerteux" została źle przyjęta przez krytykę. Pod adresem powieści padły m.in. epitety „zgniła literatura” oraz „cyzelowane błoto”. Jednym z nielicznych krytyków, którzy bronili dzieła, był młody Émile Zola. Entuzjastycznie o utworze wypowiadał się w liście do Goncourtów także Gustave Flaubert, który nazwał książkę „niesamowitą”, następnie zaś komentował:
Wiktor Hugo w liście do Goncourtów stwierdził natomiast, iż docenia podjęcie przez nich tematu nędzy, zasugerował jednak, iż nie zgadza się z filozofią społeczną utworu.
Późniejsza krytyka postrzegała "Herminię Lacerteux" przede wszystkim jako powieść podejmującą jako jedna z pierwszych tematy rozwinięte następnie w powieściach naturalistycznych. Maciej Żurowski wskazywał, iż dzieło posiada wady kompozycyjne, zaś momentami razi melodramatyzmem, chociaż może nadal poruszać sugestywnością opisów. Zdaniem tego samego autora jest to najlepsza powieść Goncourtów. W ocenie Pierre’a Sabatiera "Herminia Lacerteux" wytyczyła drogę literacką kontynuowaną następnie przez Zolę w cyklu "Rougon-Macquartowie". Ocenę tę podziela Żurowski, wskazując w szczególności na powieść "W matni" jako kontynuatorkę tematu dzieła Goncourtów.
Wymowa utworu.
"Herminia Lacerteux" posiada wyraźne cechy powieści naturalistycznej. Równocześnie dzieło w wyrazisty sposób wyraża filozofię społeczną Goncourtów, będąc polemiką m.in. z powieściami Wiktora Hugo i postulatami współczesnej im lewicy. Wyrażonym przez Hugo postulatom walki z nędzą poprzez poprawę warunków pracy i życia robotników, walkę z prostytucją oraz szerzenie powszechnej oświaty autorzy "Herminii Lacerteux" przeciwstawiają indywidualne akty miłosierdzia i filantropii ze strony zamożnych obywateli i arystokracji. W powieści wyraźnie widoczna jest również negatywna wizja niższych warstw społeczeństwa, o których Goncourtowie niejednokrotnie wyrażali się z niechęcią i pogardą. Działania Herminii motywowane są wrodzoną histerią i temperamentem, którego wpływ jeszcze się potęguje po śmierci córeczki bohaterki. Narrator sugeruje, iż fakt, iż jej dzieciństwo i młodość upłynęły w skrajnie trudnych warunkach (Herminia, pochodząca z ubogiej rodziny, wcześnie straciła rodziców i brata, musiała podjąć pracę w restauracji, gdzie jako nastolatka została zgwałcona), nie uprawniają do usprawiedliwienia bohaterki i współczucia wobec niej. Postać służącej została skontrastowana z sylwetką jej pracodawczyni; poprzez równoległe przedstawienie ich biografii w ekspozycji powieści autorzy sugerują, iż cierpienie nie wynika z pochodzenia społecznego, zaś z jeszcze większą godnością noszą je przedstawiciele arystokracji.

</doc>
<doc id="2313411" url="https://pl.wikipedia.org/wiki?curid=2313411" title="Wrocławskie Warsztaty Piwowarskie">
Wrocławskie Warsztaty Piwowarskie



</doc>
<doc id="2313412" url="https://pl.wikipedia.org/wiki?curid=2313412" title="Dust 514">
Dust 514

Dust 514 – gra komputerowa z gatunku first-person shooter osadzona w świecie science-fiction, zintegrowana ze światem gry EVE Online. Została wydana przez CCP Games i była oparta na modelu free-to-play.
Pierwsze wzmianki o grze pojawiły się 18 sierpnia 2009 roku na "Game Developers Conference" w Kolonii w Niemczech. "Dust 514" był pierwszym projektem opracowanym przez producenta od czasów Eve Online i był rozwijany w ramach siódmej generacji konsol. W marcu 2010 roku CCP Games i Epic Games China podpisały umowę dotycząca wydania gry na silniku Unreal 3. 6 czerwca 2011 gra została zaprezentowana na targach E3, gdzie CCP Games i Sony Computer Entertainment zawarło umowę w sprawie wyłączności wydania gry na konsole PlayStation 3 i PlayStation Vita. 
23 grudnia 2011 CCP ogłosiło rozpoczęcie testowania wersji beta, natomiast połączenie serwera Dust 514 z Eve Online nastąpiło 10 stycznia 2013 roku, drugiego lutego 2016 roku na oficjalnym blogu jeden z developerów gry poinformował o zamknięciu gry oraz potwierdził, że CCP Shanghai pracuje nad grą podobną grą do Dust 514 w wersji na komputery.
Rozgrywka.
Gra oferowała użytkownikom naziemne walki z wojen w kosmosie świata Eve Online. Wydarzenia miały wpływ na wszechświat EVE Online. Bitwy w grze były zależne od kontrolowanych planet w świecie EVE, a gracze Dust 514 i EVE Online mogą wchodzić wzajemnie w interakcje.
Gracz mógł zostać najemnikiem dla pilotów w EVE Online, lub też posiąść na własność jakąś planetę, której będzie musiał bronić. Podobnie jak w EVE gracz ma możliwość utworzenia korporacji lub też przystąpienia do już istniejącej. Pilot ze świata EVE miał także możliwość interakcji w walki naziemne, np. uderzając z orbity w pozycje przeciwnika.
Gra nie wymagała posiadania gry ani konta w grze EVE Online oraz nie wymagała opłacania miesięcznej subskrypcji jak jest w przypadku EVE.

</doc>
<doc id="2313413" url="https://pl.wikipedia.org/wiki?curid=2313413" title="Incydent Tapani">
Incydent Tapani

Incydent Tapani lub incydent Sairai-an (chiń. 西來庵事件 "Xilai’an shijian" lub 噍吧哖事件 "Jiaobanian shijian"; tajw. 噍吧哖事件 "Ta-pa-nî sū-kiāⁿ", jap. 西来庵事件 "Sairai-an jiken") – antyjapoński zryw powstańczy w południowej części Tajwanu, trwający od lipca 1915 do kwietnia 1916.
W lipcu 1915 w świątyni Xilai’an pod Tainanem Yu Qingfang wydał odezwę wzywającą do walki z panowaniem japońskim. Odwoływał się w niej do tradycji dynastii Ming i millenarystycznych sekt buddyjskich, ogłaszając powstanie Królestwa Wdzięczności Wielkim Mingom (大明慈悲國; "Da Ming Cibeiguo"). W wyniku przeprowadzonych przez spiskowców po tym wydarzeniu ataków na posterunki policji zginęło około 30 funkcjonariuszy. Działania te zakończyły się jednak tylko połowicznym sukcesem, bowiem powstańcy musieli uchodzić w góry. Dopiero następna ich większa akcja zakończyła się sukcesem (zdobyto policyjny budynek w Jiaobanian). Ostatecznie uczestników rebelii zmuszono do poddania się, używając artylerii oraz stosując obietnice niestosowania sankcji karnych. Sam Yu Qingfang został schwytany przez Japończyków już 22 sierpnia 1915 roku. Uwięziono łącznie 1957 uczestników zrywu, z czego 886 otrzymało wyroki śmierci. 96 skazanych zostało straconych, pozostałych objęto amnestią z okazji intronizacji cesarza Yoshihito.
Przez kilka miesięcy walkę kontynuował jeszcze Jiang Ding, który ostatecznie również został ujęty i postawiony przed sądem. W jego procesie wydano 37 wyroków śmierci. Incydent Tapani był ostatnim z serii zbrojnych zrywów Hanów przeciwko japońskiemu panowaniu; kolejne powstania wszczynali już tylko Aborygeni tajwańscy.

</doc>
<doc id="2313414" url="https://pl.wikipedia.org/wiki?curid=2313414" title="I liga polska w piłce nożnej (2011/2012)">
I liga polska w piłce nożnej (2011/2012)

I liga 2011/2012 – 64. edycja rozgrywek drugiego poziomu ligowego piłki nożnej mężczyzn w Polsce. Wzięło w nich udział 18 drużyn, grając systemem kołowym. Sezon ligowy rozpoczął się 22 lipca 2011 roku, a ostatnie mecze rozegrano 27 maja 2012 roku. Pierwszą bramkę rozgrywek zdobył w 76. minucie meczu – zawodnik gości Dariusz Pawlusiński (mecz zakończył się wynikiem 0:1).
Drużyny.
Objaśnienia:
Rozgrywki.
W sezonie 2011/2012 drużyny rozegrały 34 kolejki ligowe po 9 meczów (razem 306 spotkań) w dwóch rundach: jesiennej i wiosennej. 
Dwa czołowe miejsca w końcowej tabeli premiowane były awansem do Ekstraklasy. Cztery ostatnie zespoły miały spaść do II ligi, jednak w związku z wycofaniem się z rozgrywek Ruchu Radzionków, zdegradowane na trzeci poziom ligowy zostały tylko trzy drużyny.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Sędziowie.
Lista sędziów w meczach I ligi sezonu 2011/2012
Statystyki, varia.
Najlepsi strzelcy.
"Stan na 27 maja 2012"

</doc>
<doc id="2313415" url="https://pl.wikipedia.org/wiki?curid=2313415" title="Tacciana Wanina">
Tacciana Wanina

Tacciana Uładzimirauna Wanina (, , "Tatjana Władimirowna Wanina"; ur. 30 stycznia 1960 w Postawach) – białoruska działaczka społeczno-polityczna; członkini Białoruskiego Frontu Ludowego „Odrodzenie”, wyrażająca poglądy opozycyjne wobec przywódcy Białorusi Alaksandra Łukaszenki; inżynier.
Życiorys.
Urodziła się 30 stycznia 1960 roku w Postawach, w obwodzie witebskim Białoruskiej SRR, ZSRR. W 1982 roku ukończyła studia na Wydziale Samochodowo-Traktorowym Białoruskiego Państwowego Instytutu Politechnicznego. W tym samym roku podjęła pracę jako inżynier BHP w Bazie Samochodowej Nr 15 w Dzierżyńsku. W latach 1982–1993 zmieniała stanowiska od kontrolera w dziale kontroli technicznej do inżyniera konstruktora w Zakładzie Doświadczalno-Mechanicznym w Dzierżyńsku. W latach 1993–1994 była bezrobotna. W roku 1995 była agentką ds. sprzedaży w firmie „Biprojekt” w Mińsku. W latach 1995–1996 pracowała jako kierowniczka działu sprzedaży komputerów w firmie „Biełkopirsnab”. Od 1997 roku była kierowniczką działu w gazecie „Biełaruskaja Maładziożnaja”.
Tacciana Wanina była zaangażowana politycznie i społecznie. Działała w organizacjach o charakterze narodowo-demokratycznym, opozycyjnych wobec prezydenta Alaksandra Łukaszenki. Od 1997 roku do momentu rozwiązania na wniosek Ministerstwa Sprawiedliwości Białorusi pełniła funkcję przewodniczącej Białoruskiego Ruchu Kobiecego „Adradżeńnie Ajczyny”. W latach 1997–1999 wchodziła w skład Sejmu Białoruskiego Frontu Ludowego „Odrodzenie” (BFL; organu zarządzającego). Za organizację akcji „Przeciwko głodowi i biedzie” została skazana na mocy prezydenckiego dekretu nr 5 na grzywnę 30 milionów rubli białoruskich (wówczas równowartość ok. 1000 dolarów amerykańskich). Po tym zdarzeniu porzuciła pracę w firmie, nie chcąc narażać kolegów na represje, i skupiła się na działalności politycznej i społecznej. W czasie wyborów prezydenckich w 1999 roku pracowała w ekipie Michaiła Czyhira. Przewodniczący BFL Zianon Pazniak, który był drugim kandydatem w tych wyborach, uznał to za przejaw nielojalności i polecił odebrać jej miejsce w Sejmie BFL. Tacciana Wanina pełniła też obowiązki zastępczyni przewodniczącego komitetu organizacyjnego Białoruskiej Partii Pracy.
Życie prywatne.
Tacciana Wanina jest mężatką, na dwoje dzieci.

</doc>
<doc id="2313416" url="https://pl.wikipedia.org/wiki?curid=2313416" title="Taciana Wanina">
Taciana Wanina



</doc>
<doc id="2313417" url="https://pl.wikipedia.org/wiki?curid=2313417" title="Tatiana Wanina">
Tatiana Wanina



</doc>
<doc id="2313419" url="https://pl.wikipedia.org/wiki?curid=2313419" title="Źmicier Daszkiewicz">
Źmicier Daszkiewicz



</doc>
<doc id="2313422" url="https://pl.wikipedia.org/wiki?curid=2313422" title="Twierdza (powieść Ismaila Kadare)">
Twierdza (powieść Ismaila Kadare)

Twierdza () – powieść albańskiego pisarza Ismaila Kadare. Po raz pierwszy została wydana w roku 1970, nakładem wydawnictwa Naim Frashëri. 
Fabuła.
Akcja powieści rozgrywa się w XV w. na terenie dzisiejszej Albanii i nawiązuje do "Pustyni Tatarów" Dino Buzzatiego. Narratorem jest Tursun Pasza, dowódca armii osmańskiej, biorącej udział w oblężeniu jednej z twierdz, wiernych Skanderbegowi. Nazwa twierdzy nie pojawia się w powieści, nie pojawia się też osobiście Skanderbeg. Opisując przykłady albańskiej dzielności i konsekwencji Autor doskonale wpisuje się w atmosferę początku lat 70., kiedy społeczeństwo albańskie żyło w przekonaniu o nieuchronności inwazji, której w przyszłości miał doświadczyć ich kraj.

</doc>
<doc id="2313428" url="https://pl.wikipedia.org/wiki?curid=2313428" title="Dystrykt Kohat">
Dystrykt Kohat

Dystrykt Kohat (urdu: ضلع کوہاٹ) – dystrykt w północnym Pakistanie w prowincji Chajber Pasztunchwa. W 1998 roku liczył 562 644 mieszkańców (z czego 50,27% stanowili mężczyźni) i obejmował 74 695 gospodarstw domowych. Siedzibą administracyjną dystryktu jest Kohat.

</doc>
<doc id="2313430" url="https://pl.wikipedia.org/wiki?curid=2313430" title="Dystrykt Kohistan (Pakistan)">
Dystrykt Kohistan (Pakistan)

Dystrykt Kohistan – dystrykt w północnym Pakistanie w prowincji Chajber Pasztunchwa. W 1998 roku liczył 472 570 mieszkańców (z czego 55,43% stanowili mężczyźni) i obejmował 73 622 gospodarstw domowych. Siedzibą administracyjną dystryktu jest Dassu.

</doc>
<doc id="2313431" url="https://pl.wikipedia.org/wiki?curid=2313431" title="Dystrykt Lakki Marwat">
Dystrykt Lakki Marwat

Dystrykt Lakki Marwat (urdu: لکی مروت)– dystrykt w północnym Pakistanie w prowincji Chajber Pasztunchwa. W 1998 roku liczył 490 025 mieszkańców (z czego 51,08% stanowili mężczyźni) i obejmował 53 302 gospodarstw domowych. Siedzibą administracyjną dystryktu jest Lakki Marwat.

</doc>
<doc id="2313432" url="https://pl.wikipedia.org/wiki?curid=2313432" title="Dystrykt Lower Dir">
Dystrykt Lower Dir

Dystrykt Lower Dir (urdu: دیر زیریں) – dystrykt w północnym Pakistanie w prowincji Chajber Pasztunchwa. W 1998 roku liczył 717 649 mieszkańców (z czego 49,57% stanowili mężczyźni) i obejmował 76 531 gospodarstw domowych. Siedzibą administracyjną dystryktu jest Timergara.

</doc>
<doc id="2313435" url="https://pl.wikipedia.org/wiki?curid=2313435" title="Polscy biskupi od 1918 roku">
Polscy biskupi od 1918 roku

Aktualnie zawiera spis wszystkich polskich biskupów katolickich od roku 1918.
Indeks.
A B C Ć D E F G H I J K L Ł M N O P R S Ś T U V W Z Ż Ž

</doc>
<doc id="2313439" url="https://pl.wikipedia.org/wiki?curid=2313439" title="Dystrykt Tor Ghar">
Dystrykt Tor Ghar

Dystrykt Tor Ghar (paszto: ضلع تور غر, także Kala Dhaka; dawniej "Black Mountain") – dystrykt w północnym Pakistanie w prowincji Chajber Pasztunchwa. Utworzony 28 stycznia 2011 roku, po wydzieleniu z dystryktu Mansehra. Liczy ok. 500 tys. mieszkańców. Region mocno ucierpiał w czasie trzęsienia ziemi w 2005 roku.

</doc>
<doc id="2313440" url="https://pl.wikipedia.org/wiki?curid=2313440" title="Dystrykt Malakand">
Dystrykt Malakand

Dystrykt Malakand (paszto: ملاکنډ) – dystrykt w północnym Pakistanie w prowincji Chajber Pasztunchwa. W 1998 roku liczył 452 291 mieszkańców (z czego 51,64% stanowili mężczyźni) i obejmował 49 330 gospodarstw domowych. Siedzibą administracyjną dystryktu jest Batkhela.

</doc>
<doc id="2313441" url="https://pl.wikipedia.org/wiki?curid=2313441" title="Dystrykt Mansehra">
Dystrykt Mansehra

Dystrykt Mansehra – dystrykt w północnym Pakistanie w prowincji Chajber Pasztunchwa. W 1998 roku liczył 1 152 839 mieszkańców (z czego 49,6% stanowili mężczyźni) i obejmował 172 040 gospodarstw domowych. Siedzibą administracyjną dystryktu jest Mansehra.
28 stycznia 2011 roku wydzieleno część dystryktu Mansehra, z której utworzono nowy, liczący ok. 500 tys. mieszkańców dystrykt Tor Ghar

</doc>
<doc id="2313443" url="https://pl.wikipedia.org/wiki?curid=2313443" title="Józef Zeyland">
Józef Zeyland

Józef Zeyland (także: "Seeland", ur. 1823 w Poznaniu, zm. 25 czerwca 1891, tamże) – przemysłowiec poznański, meblarz, jeden z twórców nowoczesnego polskiego przemysłu w mieście.
Życie i dzieło.
Urodził się jako pogrobowiec w rodzinie o być może niderlandzkich korzeniach. Wychowywał go starszy brat – ks. Karol Zeyland, który pomógł mu, po ukończeniu szkół miejskiej i przygotowawczej, zdobyć umiejętności stolarza. W 1844 otworzył pierwszy zakład stolarski. W 1850 ożenił się z Honoratą Sztyller. Między 1855, a 1858 nabył działkę przy ul. Za Bramką 15, gdzie prowadził działalność i mieszkał do około 1870. Na przełomie 1869 i 1870 zakupił kolejny teren przy ul. Garbary 49 (dziś 36), na rogu ul. Wszystkich Świętych (Grobla). W tym miejscu, na fali koniunktury gospodarczej po wojnie francusko-pruskiej, powstała "Fabryka parowa wyrobów stolarskich, budowlanych i mebli". Zeyland zatrudniał w niej około 80 ludzi, pracujących przede wszystkim na akord. Z pobudek narodowych, dbał o to, by zatrudniano głównie Polaków. W 1891 otwarto nowy sklep przy ul. Berlińskiej i specjalistyczny salon trumien przy ul. Wodnej 2. Zmarł w 1891, żegnany z żalem przez społeczeństwo Poznania, jako jeden ze współtwórców silnego polskiego kapitału w mieście. Pochowany jest na Cmentarzu Zasłużonych Wielkopolan.
Po śmierci Józefa Zeylanda fabryka funkcjonowała nadal, jednak napotykała coraz większą konkurencję rynkową. W 1898 zlikwidowano sklep przy ul. Berlińskiej, a w 1903 cała firma zakończyła działalność. Parcelę na ul. Wszystkich Świętych sprzedano Perli Ziegel. Do nazwy fabryki nawiązywały jeszcze potem kolejne firmy rodzinne familii Zeylandów.
Oprócz działalności na rzecz własną, Józef Zeyland angażował się w życie społeczne i patriotyczne miasta, o czym wspomina m.in. Marceli Motty. Był jednym z założycieli Banku Przemysłowego, zasiadał też w radach nadzorczych Towarzystwa Przemysłowego i Towarzystwa Młodzieży Kupieckiej. Niedługo przed śmiercią ufundował witraż w kościele Przemienienia Pańskiego (niezachowany). Według Mottego był jednym "z najzasłużeńszych przemysłowców [...] miasta".
Nagrody.
Meble z fabryki Zeylanda produkowano przede wszystkim na rynek krajowy, jednak zdarzał się także eksport do innych krajów, być może np. do Anglii. Produkty Zeylanda zdobywały nagrody branżowe, np. srebrny medal i I nagrodę państwową w Dreźnie w 1893, złoty medal na Powszechnej Wystawie Krajowej we Lwowie w 1894 i złoty medal na Prowincyonalnej Wystawie Przemysłowej w Poznaniu w 1895.
Realizacje.
Dziełem fabryki Zeylanda są m.in.:

</doc>
<doc id="2313444" url="https://pl.wikipedia.org/wiki?curid=2313444" title="Desperatki">
Desperatki

Desperatki (ang. "Set It Off") – amerykański dramat sensacyjny w reżyserii F. Gary’ego Graya z 1996 roku.
Fabuła.
Cztery czarnoskóre przyjaciółki po latach spotykają się w firmie sprzątającej biurowce. Każda z nich ma problemy finansowe i nieudaną przeszłość. Postanawiają wspólnie obrabować bank.

</doc>
<doc id="2313445" url="https://pl.wikipedia.org/wiki?curid=2313445" title="Set It Off">
Set It Off



</doc>
<doc id="2313450" url="https://pl.wikipedia.org/wiki?curid=2313450" title="Lassen Peak">
Lassen Peak

Lassen Peak (znany także jako Mount Lassen) – najbardziej na południe wysunięty aktywny wulkan w paśmie Gór Kaskadowych. Jest częścią tzw. "Cascade Volcanic Arc" ciągnącego się od północnej Kalifornii po południowo-zachodnią Kolumbię Brytyjską. Lassen wznosi się ponad 600 m nad okolicznym terenem i ma objętość 2 km³, co czyni zeń największą kopułę wulkaniczną na świecie. Powstał na zniszczonym północno-wschodnim zboczu nieistniejącego obecnie stratowulkanu "Mount Tehama", który był o co najmniej 300 m wyższy od Lassen Peak.
Lassen Peak jest jedynym wulkanem na obszarze kontynentalnych Stanów Zjednoczonych (nie licząc Mount St. Helens), który wybuchł w XX wieku. 22 maja 1915 roku nastąpiła silna erupcja Lassen Peak powodując dewastację okolicznych terenów, a deszcz popiołu wulkanicznego opadał aż do 350 km na wschód od wulkanu. Ta eksplozja była najsilniejsza z całej serii wybuchów, jakie miały miejsce w latach 1914-1917. Były to ostatnie erupcje w Górach Kaskadowych przed wybuchem Mount St. Helens w stanie Waszyngton. Park Narodowy Lassen Volcanic został utworzony w hrabstwie Shasta, by zachować zdewastowany obszar w stanie nienaruszonym, głównie dla celów badawczych i poznawczych.
W odróżnieniu od innych kopuł wulkanicznych, Lassen Peak posiada kratery. Kilka z nich otacza szczyt Lassen Peak, jakkolwiek dwa z nich zostały zamknięte zastygłą lawą i pokładami siarki. Lassen Peak jest największy z grupy ponad 30 wulkanów, które na przestrzeni minionych 300 000 lat wybuchały w tej okolicy.
Klimat.
W pobliżu Lassen Peak odnotowuje się największe zimowe opady śniegu w Kalifornii. Średni opad roczny wynosi 1676 cm śniegu, ale w niektórych latach u podstawy szczytu, na wysokości 2 515 m, zalega warstwa 2500-centymetrowa. Okolice Mount Lassen otrzymują więcej opadów deszczu, marznącego deszczu, gradu i śniegu, niż gdziekolwiek indziej w Górach Kaskadowych na południe od wulkanów Trzy Siostry w Oregonie. Ciężkie opady śniegu na Lassen Peak tworzą czternaście stałych pól śnieżnych wokół szczytu, lecz nie jest to firn, ani lodowiec. W czasie letnich burz w szczyt wulkanu częstokroć uderzają błyskawice.

</doc>
<doc id="2313460" url="https://pl.wikipedia.org/wiki?curid=2313460" title="Żmigród (grodzisko)">
Żmigród (grodzisko)

Żmigród – nazwa odnosząca się do wczesnośredniowiecznych, słowiańskich grodzisk i współczesnych miejscowości powstałych na lub w pobliżu takich grodzisk. Pierwotnie żmij (zmej) i smok w słowiańskich wierzeniach prawdopodobnie stanowiły zbliżone wyglądem, lecz różne od siebie stworzenia fantastyczne. We współczesnym języku polskim słowo żmij wyszło z użycia (pozostała pokrewna mu etymologicznie żmija), a jego desygnatem jest wyraz smok. Zdaniem polskiego mediewisty Tadeusza Lalika obiekty tego typu mogły być miejscami kultowymi (jak równie często występujące łyse góry).
Część badaczy łączy ze Żmigrodami Żmijowe Wały na Rusi – wznoszone zapewne przeciw koczownikom. Koczownicy wzbudzali trwogę. Ammianus Marcellinus nazywał ich "bipedes bestiae", dwunożnymi bestiami, co by tłumaczyło, dlaczego dla mitycznych gigantów w języku niemieckim przyjęła się nazwa "Hüne" od Hunów (albo Awarów, gdyż tych źródła germańskie nazywały Hunami: "Hunorum" w "Annales Mettenses priores", "Chunni" u Grzegorza z Tours, "Avari qui primum Chunni" u Pawła Diakona, "Avari coinomento Chunni" u Fredegara, czy "Avares autem, ut quidam putant, reliquiae erant Hunnorum" u Widukinda) zaś w polskim olbrzym, mazowiecka forma stp. "obrzym", czy czeskim obří/obr ts. ("obrovský", ‘ogromny’) od Obrzynów, Obrów, czyli Awarów.
Zarówno z jedną, jak i drugą teorią mogą wiązać się reminiscencje przetrwałe w folklorze, np. legenda o Smoku Wawelskim.
Miejscowości w Polsce:
Nieistniejące Żmigrody w Polsce:

</doc>
<doc id="2313461" url="https://pl.wikipedia.org/wiki?curid=2313461" title="Piotr Nowak (żołnierz)">
Piotr Nowak (żołnierz)



</doc>
<doc id="2313463" url="https://pl.wikipedia.org/wiki?curid=2313463" title="Nocna panorama esplanady">
Nocna panorama esplanady

Nocna panorama esplanady (ang.) "Panorama of the Esplanade at Night" – amerykański niemy film dokumentalny.
Nakręcony 5 września 1901 roku, w czasie trwania „Ogólnoamerykańskiej Wystawy w Buffalo” ("Pan-American Exposition") miał swoją światową premierę 30 listopada 1901. Czarno-biały obraz był pierwszym obrazem zrealizowanym w nocnym plenerze. Eksponowanie każdej klatki z 82-metrowej taśmy filmowej trwało 10 sekund. Realizatorami przedsięwzięcia byli James H. White (1872-1944) i Edwin S. Porter.

</doc>
<doc id="2313467" url="https://pl.wikipedia.org/wiki?curid=2313467" title="Bermudy na Letnich Igrzyskach Olimpijskich 1936">
Bermudy na Letnich Igrzyskach Olimpijskich 1936

Bermudy na Letnich Igrzyskach Olimpijskich 1936 reprezentowało 5 zawodników – sami mężczyźni. Był to pierwszy start zawodników z Bermudów na letnich igrzyskach olimpijskich.

</doc>
<doc id="2313470" url="https://pl.wikipedia.org/wiki?curid=2313470" title="Bermudy na letnich igrzyskach olimpijskich">
Bermudy na letnich igrzyskach olimpijskich

Bermudy startują na letnich IO od 1936 roku. Pierwszy medal za zajęcie trzeciego miejsca Bermudy zdobyły w roku 1976. Pierwszy złoty medal zdobyły na olimpiadzie w Tokio 2020.

</doc>
<doc id="2313472" url="https://pl.wikipedia.org/wiki?curid=2313472" title="Zamek w Raciborzu">
Zamek w Raciborzu

Zamek w Raciborzu – gród wzmiankowany w "Kronice" Galla Anonima we wpisie datowanym na rok 1108. Pierwsze partie ceglane powstały prawdopodobnie w połowie XIII wieku.
Historia.
Przypuszcza się, że pierwsza wzmianka o raciborskim grodzie powstała około 845 roku w nocie zwanej Geografem Bawarskim. Wspomina ona o plemieniu Gołężyców (org. "Golensizi") zamieszkującym dorzecze Górnej Odry, które posiadało tam pięć grodów. Na podstawie badań przypuszcza się, że jednym z tych grodów był właśnie Racibórz. Domniema się także, że mogło tu być Eburium, legendarna stolica Kwadów. Utwór łaciński "Commentarius belli adversum Turcas ad Viennam..." autorstwa Wespazjana Kochowskiego, który omawia wyprawę Jana III Sobieskiego pod Wiedeń tak opisuje 24 sierpnia, dzień kiedy król zawitał na raciborskim zamku:
Wespazjan Kochowski wspomina o Raciborzu także w poemacie "Dzieło Boskie albo Pieśni Wiednia wybawionego" wydanym w 1684 roku, gdzie w rozdziale XLVII można przeczytać:
F.A. Larisch, niemiecki regionalista sądził, że Klaudiusz Ptolemeusz wspominał o Raciborzu. Wspomina o tym Władysław K. Zieliński w wydanym w 1889 roku opracowaniu "Szląsk (pruski) słowem i ołówkiem na podstawie najnowszych źródeł przedstawiony". W publikacji tej można przeczytać:
XI–XII wiek.
Już około 1000 roku w Raciborzu miała istnieć przygraniczna warownia. Około 1038 roku raciborska warownia przeszła, jak cały Śląsk pod panowanie czeskie. Raciborski gród po raz pierwszy wzmiankowany jest w "Kronice" Galla Anonima we wpisie datowanym na 1108 rok. Znajdowała się tutaj wtedy przygraniczna twierdza kasztelańska. Według informacji tam zawartych gród należał do Morawian, a rycerze Bolesława Krzywoustego wkroczyli do niego bez walki, pokonując wcześniej morawskich rycerzy którzy wyruszyli z grodu. Racibórz był wtedy bardzo ważnym grodem w systemie obronnym pogranicza polsko-czeskiego, w związku z czym jego powstanie można wiązać z budową twierdz granicznych w czasie konfliktu Piastów i Przemyślidów (XI–XII wiek), a nie z plemieniem Golęszyców.
Od 1108 roku do początku XIV wieku zamek znajdował się pod panowaniem Piastów. Do I połowy XIV wieku rezydował tutaj kasztelan, od końca XIV wieku do 1743 roku była to także siedziba starosty raciborskiego okręgu zamkowego. Od 1172 roku zamek był również siedzibą książęcą. Za czasów panowania Bolesława Krzywoustego warownia zaliczała się do ważnych grodów broniących południową granicę państwa polskiego. Karol Maleczyński powstanie grodu datuje na II połowę X wieku, co uwiarygodniły badania archeologiczne przeprowadzone na dziedzińcu zamkowym. Miejsce to wybrano nieprzypadkowo, bowiem wykorzystane zostało naturalne zakole Odry, które przecięto odnogą rzeki tworząc wyspę, zwaną w późniejszych przekazach "wyspą raciborską". Dostać się na nią można było przez groblę, której śladem biegnie dzisiejsza ul. Zamkowa. W 1146 roku na raciborskim zamku rezydował Władysław II Wygnaniec, który został wypędzony przez swoich braci. W 1172 roku Mieszko Laskonogi, niesłusznie nazywany Plątonogim, obrał Racibórz za stolicę swojego księstwa. Wówczas jego brat Bolesław I Wysoki otrzymał Dolny Śląsk i Opole, natomiast Mieszko księstwo raciborskie po ich ojcu, Władysławie Wygnańcu. Za jego rządów przypadł czas świetności raciborskiego grodu. Tak w 1689 roku Fryderyk Lucae, śląski kronikarz wspomina władcę:
XIII–XV wiek.
Podczas panowania Mieszka Laskonogiego na zamku działała od około 1200 roku mennica wybijająca brakteaty z inskrypcją "MILOST" (zn. "cześć" lub "uszanowanie"). Inskrypcja ta była jednym z pierwszych zabytków języka polskiego na monetach. Jednakże Borys Paszkiewicz twierdzi, że ów brakteat jest monetą dolnośląską, a sam napis "MILOST" może być pochodzenia czeskiego. Za jego rządów powstała także romańska kaplica zamkowa, która prawdopodobnie była najstarszym miejscem krzewienia wiary chrześcijańskiej na ziemi raciborskiej. W 1201 roku w wyniku śmierci swojego brata i jego syna Jarosława Mieszko zajął Opole, tworząc księstwo opolsko-raciborskie. Racibórz był wówczas siedzibą dworu książęcego na co wskazuje m.in. tytulatura władcy ("dux Ratibor, dux Raceburgensis").
W 1211 roku po śmierci Laskonogiego władzę na zamku przejął jego syn Kazimierz, a za jego panowania na znaczeniu zyskało Opole, które stało się stolicą księstwa. Przed 1217 rokiem książę lokował na prawie flamandzkim lewobrzeżną część Raciborza. Po śmierci Kazimierza rządy w księstwie sprawowali regenci, najpierw Henryk Brodaty, a później wdowa po księciu Kazimierzu, księżna Wiola. W 1222 roku znany jest kasztelan raciborski – Stoigniew. Około 1238 roku panem księstwa opolsko-raciborskiego został małoletni Mieszko, który przebywał częściej w Raciborzu na co wskazuje liczba wydanych w tym mieście dokumentów. Źródła wskazują na silne ufortyfikowanie warowni, którą otaczał wał drewniano-ziemny, a dodatkowo od południa Odra i od pozostałych stron jej odnogi. O silnym ufortyfikowaniu grodu świadczy odparcie w styczniu 1241 roku ataku Mongołów. Z tym wydarzeniem związana jest raciborska legenda mówiąca o wodzu mongolskim Tin-fu. Według legendy rzekomy kasztelan, Bartek Lasota wraz z kompanią wojów stawił czoła liczniejszej hordzie tatarskiej. Jeden z wojów ranił mongolskiego wodza śmiertelnie w krtań strzałą wystrzeloną z zamku, właśnie ten fakt przyczynił się do ucieczki oblegających wojsk. Na upamiętnienie tego wydarzenia Mieszko Otyły zlecił wyrzeźbienie w kamieniu głowy mongolskiego wodza, która do II wojny światowej znajdowała się na narożu, w południowo-wschodnim skrzydle zamku, a obecnie znajduje się w raciborskim muzeum. W 1246 roku panem księstwa został książę Władysław, który także częściej przebywał na raciborskim zamku. W 1249 roku raciborski gród oblegały wojska biskupa ołomunieckiego, Brunona z Schauenburga. Był to odwet za wcześniejsze najechanie przez Władysława ziemi opawskiej. Próby zdobycia grodu skończyły się fiaskiem, jednak wojska spaliły miasto, a Władysław musiał zapłacić 3 tysiące grzywien srebra.
Po śmierci księcia Władysława (1281/1282) zamek przypadł jego najmłodszemu synowi Przemysławowi. Za jego czasów zamek został przebudowany i powstało szereg murowanych budowli, m.in. kaplica zamkowa. W latach 1285–1287 w raciborskim grodzie rezydował biskup wrocławski, Tomasz II, który popadł w konflikt z księciem wrocławskim Henrykiem IV Probusem. W 1288 roku biskup wrocławski Tomasz II ufundował przy kaplicy zamkowej kapitułę kolegiacką, która była wyrazem wdzięczności za okazaną gościnność. Wydarzenie to zostało opisane przez Jana Długosza w "Rocznikach czyli kronikach sławnego Królestwa Polskiego".
Na przełomie XII i XIII wieku warownia została przebudowana na zamek w stylu gotyckim. Wtedy też drewniana palisada na wałach została zastąpiona murem z basztami. Według badań archeologicznych pierwsze zabudowania ceglane mogą być datowane na II połowę XIII wieku. Około 1290 roku książę Przemysław raciborski zlecił wybudowanie gotyckiej kaplicy, która otrzymała wezwanie św. Tomasza Becketa. Okres świetności zamku przypadł na rządy księcia Przemysława i jego syna Leszka. Budowla była otoczona osadą rybaków, młynarzy i rzemieślników, która stała się zaczątkiem późniejszej gminy Ostróg. W roku 1306, kiedy zmarł książę Przemysław wzmiankowany był na dworze lekarz, magister Jan. Po śmierci księcia Przemysława władcą wydzielonej dzielnicy raciborskiej został Leszek raciborski.
Po śmierci księcia raciborskiego Leszka w 1336 roku zamek przeszedł w ręce Przemyślidów opawskich, a mianowicie Mikołaja II. Stało się tak, gdyż Leszek w 1327 roku złożył hołd lenny Janowi Luksemburczykowi. Ponadto książę z jego małżonką Agnieszką, córką Henryka Wiernego nie mieli potomstwa i to na nich zakończyła się linia Piastów raciborskich. Te czynniki oraz poparcie raciborskiego patrycjatu przyczyniły się do przejęcia księstwa przez Przemyślidów opawskich. Przemyślidzi rezydowali przede wszystkim w Opawie. Po zniesieniu urzędu kasztelana na zamku rezydował dowódca grodowy, określany w źródłach łacińskich jako "procurator", "flodarius", ewentualnie "wlodarius castri Rathiboriensis". Źródła odnotowały dwóch raciborskich dowódców grodowych. Pierwszym był Jeszko, wzmiankowany w roku 1305, a kolejnym Leks lub Leksza, występujący w dokumentach z lat 1317, 1337 i 1343. Nie można jednoznacznie stwierdzić, czy po roku 1343 nastąpiła likwidacja tego urzędu, faktem jednak jest iż więcej dowódcy nie pojawiają się na kartach źródeł. Z kolei od 1383 roku (lub na krótko przed tą datą) na zamku rezydował starosta okręgowy, któremu podlegał raciborski okręg zamkowy. Stanowisko to funkcjonowało do roku 1743. Za rządów Przemyślidów opawskich Racibórz stracił na znaczeniu, a granice księstwa znacznie się skurczyły. W 1416 roku kolegiata została przeniesiona do kościoła Wniebowzięcia Najświętszej Maryi Panny w Raciborzu.
XVI wiek.
Od XVI wieku gród był własnością króla Czech, a następnie rodów szlacheckich. W 1521 roku po śmierci księcia opawsko-raciborskiego Walentyna zwanego Garbatym panowanie na zamku objął książę opolski Jan II Dobry. W 1532 roku po śmierci księcia Jana Dobrego Racibórz przeszedł w ręce króla czeskiego Ferdynanda Habsburga. W tym samym roku wzmiankowane było istnienie browaru przy zamku. Niedługo później znalazł się w rękach margrabiego Jerzego Hohenzollerna jako zastaw na poczet wierzytelności w kwocie 200 tys. guldenów roszczonych wobec praskiego dworu. W latach 1532–1533 odnowił on zniszczone zabudowania zamkowe. Zyski jakie uzyskał z dóbr raciborskich przeznaczył na budowę zamku w Roth pod Norymbergą, który dzisiaj nosi nazwę "Ratibor". Margrabia szerzył w tych czasach luteranizm w księstwie raciborskim. Po spłaceniu długu wobec Hohenzollernów zamek wrócił we władanie Habsburgów, którzy oddawali księstwo raciborskie we władanie różnych rodów. Pierwszą właścicielką grodu została Izabela Jagiellonka, córka Zygmunta I Starego i Bony Sforzy. Otrzymała ona od cesarza Ferdynanda I księstwo opolsko-raciborskie po tym jak zrzekła się praw do korony Węgier. W 1556 roku zrzekła się swoich śląskich dóbr i powróciła na Węgry.
Stosunki własnościowe zamku, związane z nimi prawa i przynależne ziemie były bardzo skomplikowane, o czym świadczy fakt, że w latach 1532–1645 księstwo opolsko-raciborskie miało łącznie ośmiu władców. Od 1558 roku księstwo podporządkowano cesarzom, a grodem zarządzały osoby, które otrzymywały go jako zastaw bądź też były tylko jego administratorami. Od 1564 roku Oppersdorfowie otrzymali zamek od cesarza jako zastaw w zamian za pożyczkę 60 000 guldenów na 6 procent rocznie. Księstwo obejmowało wtedy ponad 20 wsi, a starosta rezydujący na zamku miał 3705 talarów dochodu rocznie, przede wszystkim z folwarków znajdujących się na Ocicach i Miedoni. Jedynym obowiązkiem hrabiego było utrzymanie burgrabiego, jego koni, służby zamkowej, w tym kucharzy i piekarzy oraz służbę znajdującą się na folwarkach. W tych czasach ksiądz otrzymywał 8 bochnów chleba oraz 8 kwart piwa. Miasto Racibórz podejmowało starania, aby przejąć dobra zamkowe od hrabiego Oppersdorffa i zaproponowało cesarzowi większą sumę pieniężną. W wyniku kolejnych negocjacji miasto miało mieć w zastawie dobra zamkowe przez kolejne 24 lata. W 1574 roku w mieście wybuchł pożar, który je dotkliwie zniszczył, a to uniemożliwiło wywiązanie się z zobowiązań wobec cesarza. W 1575 roku dobra zamkowe zostały przejęte przez wierzycieli, głównie panów feudalnych. Cesarz w ramach rekompensaty za wpłacone przez miasto pieniądze nadał mu część wsi Studzienna. 22 sierpnia 1587 roku sejm dokonał podwójnej elekcji na polski tron, jednym z wybranych był arcyksiążę Maksymilian Habsburg, który w drodze do Krakowa zatrzymał się i przenocował w raciborskim grodzie. Urbarz z 1595 roku tak opisuje zamek:
Powyższy urbarz wskazuje, że do dóbr zamkowych należało wówczas 26 pobliskich wsi, które były przekazywane do użytku jako zastaw.
XVII wiek.
W 1603 roku 11 wsi zostało sprzedanych jako własność dziedziczną różnym osobom. W 1604 roku księstwo raciborskie, w tym zamek znalazł się w rękach baronów Baltazara i Jerzego von Mettich jako zastaw na sumę 116 000 talarów. Odbudowali oni zamek, a koszt prac oszacowano na 6 000 talarów. W 1609 roku po tym, jak dopłacono 28 000 talarów zamek stał się własnością baronów von Mettich. Oprócz zamku Mettichowie otrzymali tartaki, młyny, odrębne budynki, różne prawa. Do ich dóbr należały także 3 folwarki oraz 15 wsi. Budowla była wtedy zniszczona, a baron zobowiązał się odrestaurować kaplicę i nie ograniczać fundacji na rzecz odprawiających w niej nabożeństwa księży. Ornaty, kielichy i monstrancje należące do kolegiaty zamkowej zostały spisane i według akt komory książęcej miały zostać zwrócone Kościołowi. Na początku XVII wieku zamek uległ przebudowie, w wyniku której fasada kaplicy zyskała barokowy wygląd. Kolejnymi właścicielami zamku byli: Jerzy Hohenzollern, Jan Zygmunt Batory, a w wyniku wojny trzydziestoletniej, od 1622 roku Bethlen Gábor, książę siedmiogrodzki. W 1628 roku za kwotę 130 000 guldenów dobra te nabył cesarz Ferdynand II. Jednak kamera cesarska objęła te ziemie dopiero w 1631 roku, gdyż wystąpiły problemy z określeniem granic księstwa. W 1637 roku na zamku wybuchł pożar, a przy jego odbudowie zatrudniono mistrzów włoskich, którzy wybudowali m.in. zamek w Głogówku. W wyniku prac poczynionych na zamku przebudowane zostało skrzydło północno-wschodnie, które zostało wzbogacone o arkadowy krużganek i loggię na piętrze. Dodatkowo rozbudowane zostało skrzydło południowo-wschodnie, gdzie w II połowie XIX wieku znajdowała się restauracja. Również wieża bramna otrzymała barokowy wygląd. Od 1642 roku zamek znalazł się ponownie w rękach Oppersdorfów, a mianowicie hrabiego Jerzego III. Dobra te zostały przekazane w wyniku regulowania długów, bowiem hrabina von Oppersdorff pożyczyła księciu von Lichtenstein prawie 62 000 talarów, a cesarzowi 45 000 talarów. Dodatkowo Oppersdorffowie zobowiązali się do zapłaty 130 000 talarów w ciągu kolejnych trzech lat, aby przejąć księstwo na własność. Do majątku należał wówczas zamek oraz 21 okolicznych wsi, w których było 10 wolnych gospodarstw, 21 wolnych chłopów, 70 wolnych zagrodników, 23 wolnych chałupników, 204 pańszczyźnianych zagrodników oraz 121 chłopów pańszczyźnianych. Księstwo generowało wówczas roczny zysk netto w wysokości 18 378 guldenów.
W 1645 roku księstwo raciborskie wraz z zamkiem zostało zastawione Wazom. W marcu 1656 roku król Polski Jan Kazimierz mianował hrabiego Franciszka Euzebiusza von Oppersdorsffa starostą księstwa raciborskiego i opolskiego. Był to swoistego rodzaju dowód wdzięczności za to, że hrabia udzielił królowi i jego żonie schronienia w czasie potopu szwedzkiego. W 1666 roku księstwo raciborskie powróciło ponownie do Austrii, lecz hrabia von Oppersdorff pozostał jego starostą do swojej śmierci (1691). Kolejnymi właścicielami byli jeszcze m.in. rody: Sobeck, Schlabrendorff, Wlczek oraz Reuss von Plauen.
W 1670 roku zamek i miasto odwiedziła cesarzowa Eleonora, która udawała się do Częstochowy, na ślub córki z królem Polski Michałem Korybutem Wiśniowieckim. Przejazd przez ziemie śląskie nadzorował wskazany przez starostę księstwa raciborskiego, hrabiego Franciszka Euzebiusza von Oppersdorffa książę brzeski Christian. Na cesarzową według spisu czekało 20 wołów, 60 cieląt, 30 baranów, 11 jagniąt, 12 świń, dziczyzna, 20 wiader wina austriackiego i 14 wiader węgrzyna. Sama lista wyrobów cukierniczych liczyła 4 strony. Hrabia Oppersdorff 23 lutego zawiadomił magistrat o tym, że cesarzowa i jej świta w drodze powrotnej także zatrzyma się w mieście, jednak tym razem na rynku w trzech budynkach między ulicami Panieńską a Rzeźniczą.
24 sierpnia 1683 roku w będącym w posiadaniu Franciszka Euzebiusza Oppersdorffa zamku gościł Jan III Sobieski, który kierował się pod Wiedeń. Wojska króla liczyły 20 chorągwi lekkich, kilkuset dragonów oraz wielu oficerów o łącznej liczbie 3000. O swoim pobycie w raciborskim grodzie wspominał nawet w swych listach do Marysieńki.
Franciszek Euzebiusz Oppersdorf nie chciał się narazić cesarzowi, dlatego poczęstunek, którym ugościł polskiego króla sfinansował z pieniędzy, które należały do cesarza. Przed posiłkiem wszyscy zagrali w lombra. Jan III Sobieski nie spędził nocy na zamku, powrócił do swojego obozowiska między Pietrowicami Wielkimi a Pietraszynem. Od godziny 2 w nocy do 8 wieczorem ludność miejska przyglądała się wojskom, które w tym czasie przemaszerowały po moście na Odrze.
XVIII wiek.
Po tym jak Oppersdorfowie przestali być właścicielami zamku, przechodził on z rąk do rąk. Nowi właściciele nie opiekowali się zamkiem, co powodowało, że podupadał. W 1712 roku Franciszek Euzebiusz II von Oppersdorf wystawił zamek raciborski wraz z przylegającymi do niego dobrami na sprzedaż. Powodem takiego działania był brak potomka i konieczność dokonywania dużych spłat na rzecz swoich sióstr. Dobra te za kwotę 134 000 talarów zakupił baron Karol Henryk von Sobeck i Rauthen, pan na Koszęcinie. W 1738 roku właścicielem zamku został jego syn Karol von Sobeck, który zmarł w roku 1743. Odwiedzający Racibórz w czerwcu 1742 roku król pruski Fryderyk II zatrzymał się w konwencie bożogrobców na Nowym Mieście. Fakt, że król nie wybrał zamku na swoją siedzibę świadczyć mógł o złej kondycji budowli. Po śmierci Karola właścicielem raciborskiego zamku został jego brat Feliks, a następnie jego syn, Jan Nepomucen, który w 1776 roku sprzedał te dobra za 355 000 talarów. Nabył je hrabia Ludwik Fryderyk von Schlabrendorf, jak i wiele innych śląskich posiadłości, dla celów spekulacyjnych. Spowodował on wyrąb lasów dębowych należących do swych majątków, a pozyskane drewno sprzedawał po wysokich cenach do Anglii i Francji. W 1780 roku zamek nabył Maciej von Wilczek wraz z małżonką, Dorotą za 565 000 guldenów. Krótko byli jednak właścicielami majątku i w 1788 roku sprzedali go Henrykowi XLIII hrabiemu Reuß. Hrabia również nie zagościł długo na raciborskim zamku i w 1791 roku sprzedał go skarbowi państwa pruskiego. W 1799 roku skarb pruski dokonał zamiany zamku raciborskiego na twierdzę Koźle, która była własnością hrabiego von Plettenberga-Wittema. Zamiana ta opłacała się hrabiemu, bowiem wartość twierdzy w Koźlu oszacowano na 400 000, natomiast raciborskiego zamku na 600 000 talarów. Hrabia wkrótce potem przekształcił otrzymane dobra w lenno.
XIX wiek.
Hrabia von Plettenberg-Wittem władał raciborskim zamkiem do 1805 roku, kiedy to przejął go pruski minister i szambelan Wilhelm Ludwik Jerzy, książę zu Sayn-Wittgenstein. Podczas wojen napoleońskich w zamku urządzono szpital polowy dla żołnierzy francuskich. Ze źródeł wynika, że od lutego do maja 1808 roku zmarło w nim sześciu żołnierzy. Według ustaleń książę był tylko nominalnym właścicielem raciborskich dóbr, a całość miała znaleźć się w rękach księcia elektora von Hessen-Kassel. Jako przyczynę takiego działania upatruje się fakt, że Królestwo Pruskie będące ewangelickim nie chciało zawierać umowy z katolickim księciem von Hessen-Kassel, dlatego skorzystano z roli pośrednika, księcia zu Sayn-Wittgenstein. 1 lipca 1812 roku majątek przeszedł w ręce księcia elektora za 627 751 talarów i 1 grosz. 6 czerwca 1817 roku dzięki zabiegom księcia dobra będące lennem stały się udzielnym księstwem, wolnym od danin. W 1819 roku udzielne księstwo posiadało 65 wsi, 30 folwarków znajdujących się w powiatach głubczyckim, kozielskim, raciborskim, rybnickim oraz toszecko-gliwickim. Obszar ten zamieszkiwany był przez 696 chłopów, 713 zagrodników oraz 1818 chałupników, a w sumie to księstwo posiadało 18 720 mieszkańców. Książę Hessen-Kassel odwiedził raciborski zamek tylko raz, 3 lipca 1819 roku. Jednakże zatrzymał się wówczas w mieście, a nie na zamku, gdyż był on w nie najlepszym stanie. Książę otrzymywał roczne dochody z raciborskiego majątku w wysokości 55 000 talarów.
W 1820 roku władcą księstwa został landgraf Wiktor Amadeusz von Hessen-Rothenburg. Stało się tak, gdyż Hesja odstąpiła część swoich terenów Królestwu Pruskiemu, a landgraf na skutek tego stracił swoje majętności. W ramach częściowej rekompensaty powierzono mu wówczas księstwo raciborskie. 2 września 1820 roku Wiktor Amadeusz von Hessen-Rothenburg wraz z żoną Elizą de domo księżniczką zu Hohenlohe-Langenburg pojawił się w Raciborzu. Nowi właściciele zamku zostali gościnnie przyjęci przez władze miasta, które nadały im honorowe obywatelstwo. 27 września landgraf utworzył komorę, która miała zarządzać jego górnośląskimi dobrami. 9 czerwca 1821 roku otrzymał on od króla pruskiego Fryderyka Wilhelma III edykt, który podniósł dobra raciborskie do rangi pośrednio zawisłego księstwa (niem. "Mediatherzogtum") i miało ono prawo do oddzielnego głosu w śląskim landtagu. Wiktor Amadeusz von Hessen-Rothenburg postanowił rezydować w Raciborzu, ponieważ jednak zamek nie nadawał się na siedzibę magnacką zaadaptował na swoją siedzibę klasztor cystersów w Rudach.
W 1834 roku landgraf zmarł bezpotomnie, a na podstawie testamentu księstwo Racibórz i Corvey (które również otrzymał w 1820 roku) oraz dobra sośnicowskie i zębowickie otrzymał siostrzeniec jego żony Wiktor Maurycy von Hohenlohe-Schillingsfürst. Natomiast drugi siostrzeniec, Klodwig Karol Wiktor otrzymał dobra Treffurt i określone dochody z księstwa Corvey. W taki oto sposób od lat 30. XIX wieku do 1945 roku zamek znajdował się w rękach książąt Hohenlohe-Schillingsfürst, którzy mieli swoją siedzibę w pobliskich Rudach. Na zamku mieszkali urzędnicy, a książęta postanowili wybudować obok niego budynek kamery raciborskiej, utworzonego w 1820 roku urzędu mającego zarządzać dobrami zamkowymi. Projekt sporządzony przez inspektora budowlanego Linke zakładał, że budowla miała stanąć po północnej stronie obecnej ul. Zamkowej. W 1840 roku Wiktor Maurycy von Hohenlohe-Schillingsfürst otrzymał od cesarza tytuł "Herzog von Ratibor". Wiktor Maurycy od tej pory tytułował się "Herzog von Ratibor, Fürst von Corvey, Prinz zu Hohenlohe-Schillingsfürst – Durchlaucht". W 1846 roku oddano do użytku dwupiętrowy budynek kamery książęcej, która odtąd zarządzała całymi dobrami księcia von Ratibor. Oprócz pomieszczeń biurowych w budynku znajdowało się również kilka mieszkań. Pierwszym zarządcą komory został radca sprawiedliwości, Fryderyk Wilhelm Lange, którego po śmierci w 1853 roku zastąpił radca sprawiedliwości i rotmistrz w stanie spoczynku, Gustaw Adolf von Wiese-Kaiserswaldau.
19 stycznia 1858 roku kolejny pożar strawił zamek niszcząc skrzydło równoległe do Odry. Pożarł, który zauważono około godziny 13 w browarze szybko przeniósł się na inne budynki pokryte gontami. Zniszczone skrzydło południowe zostało rozebrane. W miejscu skrzydła północnego i częściowo zachodniego wzniesiono nowy budynek browaru. 10 czerwca 1858 roku został położony kamień węgielny pod nową budowlę. Został zmieniony układ pomieszczeń w części zachodniej, a budynek gospodarczy stał się słodownią. Natomiast część północno-zachodnia wzbogaciła się o wozownię. Kaplica odzyskała gotycką elewację frontową oraz wzbogaciła się o m.in. obraz przedstawiający św. Tomasza Becketa. Całą odbudową kierował Juliusz Starcke oraz mistrz ciesielski Robert Raschdorf. 8 października 1859 roku browar został oddany do użytku.
W 1871 roku, podczas pruskiej reformy administracyjnej powstał obszar dworski (niem. "Gutsbezirke") Ostróg, który swoim zasięgiem objął także zamek. W 1893 roku, w wieku 46 lat po śmierci księcia Wiktora właścicielem zamku został jego syn Wiktor Amadeusz II von Hohenlohe-Schillingsfürst.
XX wiek.
W 1902 roku została zmieniona nazwa obszaru dworskiego Ostróg na obszar dworski Racibórz-Zamek. 5 stycznia 1927 roku obszar dworski Racibórz-Zamek został włączony do Raciborza i przestał funkcjonować jako samodzielna jednostka administracyjna. W 1923 roku po śmierci księcia Wiktora II właścicielem zamku został Wiktor August Maria III książę von Ratibor. Następca księcia Wiktora III zginął w 1939 roku podczas kampanii wrześniowej w bitwie pod Modlinem. Wiktor III zmarł 11 listopada 1945 roku, a jego następcą został Franciszek I Albrecht von Ratibor, który jednak nie odziedziczył raciborskiego zamku, bowiem stał się on własnością państwa polskiego.
Do 1945 roku na zamku mieszkali książęcy urzędnicy. Podczas walk II wojny światowej zabudowania zamkowe nie uległy zniszczeniom. Od 1945 roku zamek jest w posiadaniu Skarbu Państwa w zarządzie powiatu raciborskiego. Początkowo po wojnie mieściło się tutaj archiwum, w części pałacu książęcego znajdowały się mieszkania, a w browarze wznowiono produkcję piwa. Od lat 50. XX wieku nastąpiła stopniowa degradacja budowli. Budynek mieszkalny w części południowo-wschodniej został rozebrany, ponieważ uległ zniszczeniu podczas pożaru. Zdewastowane i zniszczone zostały: ołtarz, organy i ławki w kaplicy. W zbiorach raciborskiego muzeum znajduje się obraz św. Tomasza Becketa pędzla Jana Bochenka oraz figury św. Apostołów, które pierwotnie znajdowały się w sediliaach. W kolejnych latach rozebrany został budynek wozowni oraz krużganki, a pomieszczenia domu zamkowego uległy dalszym zniszczeniom. W latach 60. XX wieku przeprowadzono badania archeologiczne, które potwierdziły istnienie na miejscu zamku zabudowy drewnianej pochodzącej z XII wieku. Od lat 90. XX wieku zamek jest stopniowo odnawiany, m.in. zostało przeprowadzone mikropalowanie, aby zapobiec osiadaniu budowli.
XXI wiek.
Od 2001 roku na dziedzińcu zamku od kwietnia do października odbywały się imprezy plenerowe, głównie koncerty i turnieje rycerskie. 17 czerwca 2008 roku rozpoczął się generalny remont zamku wyceniany na kwotę 23 600 000 zł. Blisko 20 mln zł dofinansowania na ten cel uzyskano dzięki wsparciu Unii Europejskiej. W 2009 roku uzyskano dofinansowanie z województwa śląskiego na utworzenie na zamku Centrum Dziedzictwa Kulturowego Bramy Morawskiej. Wiosną 2009 roku ekipa remontująca zamek natrafiła na tunel pod budynkiem bramnym prowadzący w kierunku ulicy Zamkowej. Tunel ten był prawdopodobnie fragmentem kanału, który odprowadzał wodę lub ścieki z zamkowych budowli. Wejście do kanału było ukryte w posadzce jednego z pomieszczeń budynku bramnego. Tunel biegł około pięć metrów w dół, a następnie było załamanie oraz zamurowana ściana z wyłomem, za którą znajdował się ceglany gruz. Przed budynkiem bramnym postanowiono zrobić sondażowy wykop, jednakże po osiągnięciu głębokości 4,7 metra nie natrafiono na sklepienie tunelu. W związku z tym starostwo powiatowe będące właścicielem zamku pozyskało od marszałka województwa śląskiego 300 tysięcy złotych na odgruzowanie korytarza i przygotowania go do zwiedzania przez turystów. Odgruzowaniem tunelu zajęli się górnicy górnicy z Centralnej Stacji Ratownictwa Górniczego z Bytomia. W czasie prac odkryto drugi tunel, który pod budynkiem bramnym kieruje się na południe. Po skuciu tynku budynku bramnego okazało się, że jego stan był o wiele gorszy niż sądzono. Wymagał on „dopchania ścian i zszycia”, a także zastosowania innego dachu. Podczas oczyszczania tzw. pałacu książęcego w jednej z piwnic odkryto gotycką posadzkę z małym murowanym otworem, w którym zbiera się woda. Zakończenie remontu planowane jest na jesień 2011 roku.
Architektura.
Zamek posiada zarówno elementy gotyckie, jak i renesansowe, z cechami stylowymi, które w znacznej mierze zostały już zatarte. Wszystkie budynki są murowane z cegły i otynkowane.
Zamek powstał na miejscu dawnego grodu, który znajdował się na naturalnej wyspie i otoczony był wałami drewniano-ziemnymi, kanałem młynówki oraz głównym nurtem Odry i jej odnogą. Jedyną drogę do warowni stanowiła grobla przecinająca bagnisty teren. Wejście do grodu umożliwiał most zwodzony. Zabudowa warowni składała się z drewnianych domostw o konstrukcji z poziomych bali, które układano jeden na drugim tworząc tzw. zręby, połączone na łącznikach. W środku domostw znajdowały się podłogi. Zabudowania zostały prawdopodobnie strawione przez pożar, o czym mogą świadczyć ślady spalenizny oraz niektóre nadpalone elementy budowli znalezione podczas prac archeologicznych. Warownia posiadała prawdopodobnie jedną murowaną budowlę jaką była kaplica. W środku mieściły się pomieszczenia dla kasztelana, jego załogi oraz służby, a także potrzebne do funkcjonowania grodu zabudowania gospodarcze. Budowla pełniła przede wszystkim funkcję ochronną. Badania archeologiczne potwierdziły istnienie siedmiu warstw kulturowych, począwszy od obecnej zabudowy, a skończywszy na śladach zabudowy grodowej. Calec znajduje się 5 metrów pod dziedzińcem. Powstanie grodu według przeprowadzonych badań może być datowane najwcześniej na IX wiek.
W 1281 roku powstało samodzielne księstwo raciborskie, co spowodowało, że Przemysław I rozpoczął przebudowę grodu. W wyniku przebudowy zakończonej w 1287 roku powstał zwarty zespół budynków z cegły, gdzie głównym akcentem był budynek mieszkalny o charakterze pałacowym. Początkowo wał otaczający gród miał konstrukcję rusztową (przekładkową), który w I połowie XIII wieku został wzmocniony masami ziemi i wykorzystany jako fundament pod budowę ceglanego muru. Konstrukcja dolnej partii murów wykorzystywała wątek wendyjski, natomiast górna wątek polski (gotycki). Druga partia murów obronnych powstała najwcześniej w XV wieku. Do dzisiaj przetrwały jedynie mury w zachodniej i północno-wschodniej części zamku, natomiast fundamenty murów w południowo-wschodnim narożu. Niestety do czasów dzisiejszych nie zachowała się żadna baszta czy wieża. Zabudowa dziedzińca rozpoczęła się w XIII wieku i wskazuje na wykorzystanie rozwiązań stosowanych przez Czechów. Oparcie przebudowy systemu obronnego o dawny wał drewniano-ziemny świadczy o tym, że zamek zaczął pełnić funkcję mieszkalno-reprezentacyjną, a nie obronną jak wcześniej.
Skrzydło wschodnie.
Ta część obejmuje główne zabudowania zamkowe, które są niejednolite pod względem funkcji i okresu powstania. Od północy znajduje się budynek mieszkalny, który opiera się na dawnych murach gotyckiego zamku, a także kaplica, budynek bramny oraz ruiny budynku mieszkalnego południowo-wschodniego.
Budynek mieszkalny, tzw. pałac książęcy.
Murowany dom wielki, tzw. pałac książęcy dostawiony jest do wschodniej partii murów i północnej ściany kaplicy. Badania archeologiczne potwierdziły istnienie w tym miejscu budynków datowanych na XII/XIII wiek. W XV/XVI wieku budowla została gruntownie przebudowana i rozbudowana do pierzei północnej dziedzińca. W taki sposób sąsiadował z budynkiem browaru, który znajdował się za murami zamkowymi. Budowla przebudowana została w I połowie XVII wieku oraz po 1858 roku, po tym gdy na zamku wybuchł pożar. Budynek mieszkalny jest piętrowy, podpiwniczony i wzniesiony na planie wydłużonego prostokąta, którego bok wschodni jest lekko załamany. Wnętrza mają układ jednotraktowy, który został w znaczny sposób przekształcony. W pomieszczeniach przyziemia przeważają sklepienia kolebkowe i kolebkowo-krzyżowe o obniżonym łuku. W południowej części znajduje się zabiegowa klatka schodowa, również przykryta sklepieniem. Pomieszczenia znajdujące się na piętrze przykryte są sufitami. Od strony dziedzińca w przyziemiu widoczny jest murowany krużganek z arkadami filarowymi, które są półkoliście zamknięte. Krużganek jest sklepiony odcinkowo. Na piętrze znajduje się wysunięty okap dachu, który wspierają neogotyckie, drewniane słupy. Okna znajdujące się w budynku mają nieregularny układ. Dach siodłowy pokryty jest eternitem i znajdują się w nim nowsze lukarny.
Na półpiętrze, tuż przy północnej ścianie kaplicy zamkowej znajduje się jedno z najstarszych graffiti w Polsce. Na ścianie znajdują się XVII-wieczne inskrypcje powstałe prawdopodobnie podczas wojny trzydziestoletniej, pozostawione przez żołnierzy, którzy stacjonowali wtedy na zamku. Na ścianie znajduje się też data roku 1888. Przypuszcza się, że w tym pomieszczeniu mógł znajdować się areszt, bowiem w sali obok odbywały się roki sądowe.
Kaplica pw. św. Tomasza Kantuaryjskiego.
Kaplica powstała w latach 1288–1293 w wyniku wzniesienia nowego, murowanego zamku. Kaplica zamkowa od połowy XIX wieku, ze względu na swój wysoki poziom artystyczny, nazywana jest "perłą gotyku śląskiego". Budowla nazywana jest również "śląską Sainte-Chapelle".
Świątynia wraz z domem zamkowym została dostawiona do pierwszej partii murów od wschodu. Znajduje się we wschodnim skrzydle zamku, między budynkiem bramnym a głównymi budowlami zamkowymi. Kaplica stoi na fundamentach poprzedniej świątyni. Początkowo była wolno stojąca. Wzniesiona jest na rzucie prostokąta o wymiarach 8,5 na 13 metrów, jest orientowana, murowana z cegły w wątku wendyjskim, otynkowana i posiada detale kamienne z ciosu. Kaplica była pierwszą na ziemiach śląskich wolno stojącą budowlą sakralną, którą zasadzono na planie prostokąta.
Budynek bramny.
Początkowo budowla była o połowę krótsza od obecnej i znajdowała się w pierwszej partii murów. Powstała prawdopodobnie w XIII wieku, przebudowana w XIII/XIV wieku. W XIV/XV wieku budynek się zawalił, po czym został odbudowany. Budynek jest cofnięty od dziedzińca, występuje znacznie ku wschodowi. Pochodzi z I połowy XVII wieku, wybudowany na zrębie z XIV wieku, a odbudowany około 1950 roku Obiekt jest piętrowy i wzniesiony na rzucie prostokąta. W części południowej znajduje się przejazd, który posiada sklepienia kolebkowe z lunetami na gurtach. Dodatkowo znajduje się tam arkada ostrołukowa pochodząca z dawnej gotyckiej bramy. Część północna składa się z kilku niewielkich pomieszczeń nakrytych sufitami. Pomieszczenia na piętrze również są nimi nakryte. W narożach wschodnich i pośrodku elewacji zewnętrznej wschodniej i zachodniej znajdują się skarpy. Wschodnią część elewacji wieńczą dwa szczyty, które zostały zrekonstruowane po zniszczeniu w 1945 roku. Wjazd na zamek zamknięty jest półkoliście, a w nim znajduje się dwuskrzydłowa, klepkowa brama z XIX wieku. W przyziemiu znajdują się okna, w zachodnim znajduje się krata z XVII wieku. W przejeździe na zamek znajduje się występ kamienny o charakterze konsoli, pochodzący prawdopodobnie ze średniowiecza. Budynek posiada dach siodłowy, kryty dachówką, w części zachodniej czterospadowy o poprzecznej kalenicy.
Budynek południowo-wschodni.
Budynek dobudowany w latach 1603–1636, częściowo wykorzystuje gotyckie mury. Obecnie zachowała się tylko ruina budowli, która pierwotnie była piętrowa, wzniesiona na planie zbliżonym do prostokąta, miała lekko załamany wschodni bok. Wnętrza miały układ dwutraktowy. Południowa część budowli posiada ślady po sklepieniu kolebkowym i kręconej klatce schodowej. Mury posiadają ślady licznych przemurowań oraz zachowane partie o układzie gotyckim. Elewacja zewnętrzna posiada nowy gzyms koronujący, pod którym znajdował się kiedyś gzyms lunetowy z XVII wieku, obecnie skuty. W ścianie, która jest jedyną pozostałością po dawnym budynku, znajduje się kilka kamiennych obramień okiennych oraz na piętrze można zobaczyć prostokątne i profilowane obramienie przejścia do budynku bramnego. W narożniku północno-zachodnim znajduje się wmurowany, rzeźbiony, gotycki wspornik w kształcie głowy, pochodzący z XIII/XIV wieku.
Skrzydło północne i zachodnie.
Skrzydło wykorzystywane w celach gospodarczych, znajduje się tam siedziba przedsiębiorstwa Browar Zamkowy Sp. z o.o. Po pożarze zamku w 1858 roku przebudowane na browar i pozbawione całkowicie cech zabytkowych. Budynek słodowni i wozowni w części zachodniej został wzniesiony prawdopodobnie w XVI wieku. Przyziemie skrzydła zachodniego posiada zachowane znacznej grubości mury budynku pochodzącego prawdopodobnie z I połowy XVII wieku. Dodatkowo w przedłużeniu skrzydła zachodniego ku południowemu znajdują się zachowane fragmenty podwójnego muru z cegły o wątkach: w obwodzie wewnętrznym z I połowy XVII wieku, i zewnętrznym gotyckim, prawdopodobnie z XV wieku. Mur wewnętrzny jest wyższy.
Zamkowy browar.
Pierwsza wzmianka o browarze istniejącym na zamku pochodzi z 1532 roku, a kolejna z roku 1567. W 1559 roku wzmiankowana jest karczma zamkowa. Jednak prawdziwy rozwój raciborskiego browaru przypadł na rządy rodziny książąt Hohenlohe-Schillingsfürst. Wtedy to raciborskie piwo pito w kantynach przy śląskich zakładach, a nawet w karczmach ziemi hulczyńskiej.
19 stycznia 1858 roku wybuchł na zamku pożar, który strawił także browar. Raciborski książę postanowił sfinansować budowę nowego browaru. Poprzedni budynek został zburzony, a na jego miejscu zasadzono drzewa. Nowy budynek tworzy do dzisiaj północne skrzydło zamku. Browar został wyposażony w maszynę parową i w ten sposób żadne z dziewięciu pozostałych browarów miejskich nie mogły z nim konkurować.
W latach 1896–1897 przeprowadzona została całkowita modernizacja browaru w wyniku której powstała nowoczesna warzelnia, maszynownia, kotłownia, chłodnia, suszarnia słodu, leżakownia, skład piwa oraz dom dla czeladników piwowarskich. W 1898 roku zakład zatrudniał 55 osób, którym przewodził mistrz piwowarski Kaufmann. W 1899 roku raciborski browar produkował już piwo pilzneńskie. Piwo było serwowane na ziemiach raciborskich, głubczyckich, kozielskich, rybnickich i hulczyńskich. W Gliwicach znajdował się skład raciborskiego trunku. Piwo obecne było w kantynach hut, na dworcach w Raciborzu i Kędzierzynie, w gospodzie książęcej w Sławięcicach, a także we Wrocławiu w restauracji przy ulicy Nowoświdnickiej.
Na jakość raciborskiego piwa miało wpływ kilka czynników: staranna uprawa, zbiór i czyszczenie jęczmienia w posiadłościach komory książęcej. Wysokiej jakości była woda doprowadzana do browaru drewnianymi rurami z Obory. Badania archeologiczne przeprowadzone na początku ulicy Bosadzkiej potwierdzają istnienie wydrążonych drewnianych bali. Według archeologów był to fragment wodociągu, który doprowadzał wodę z Obory. Obecnie fragmenty tych rur udostępnione zostały zwiedzającym w muzeum. Chmiel sprowadzano z Hallertau w Bawarii lub czeskich Sudetów. Ponadto piwo do 1945 roku przechowywane było w drewnianych beczkach, mimo tego, że w innych browarach wykorzystywane były metalowe. Proces fermentacji głównej i wtórnej odbywał się w piwnicy leżakowej w specjalnych kadziach, następnie kuflach leżakowych wykonanych z dębu. Warto wspomnieć, że fermentacja wtórna trwała aż trzy miesiące, co nie było praktykowane w innych górnośląskich browarach. Każda beczka zanim została powtórnie wypełniona była smołowana i czyszczona.
Podczas I wojny światowej, a także po niej raciborski browar dopadł kryzys. Stracono wiele rynków zbytów, a także występowały liczne kłopoty z importem półproduktów potrzebnych do wytworzenia piwa. Jednak największą startą była śmierć mistrza Kaufmanna, który swoją tajną recepturę zabrał do grobu. W latach 30. XX wieku pojawiły się nowe i duże koncerny piwowarskie, których towar był o wiele tańszy, ale również jakościowo gorszy. Fakt ten spowodował zaniknięcie raciborskiej marki na rynku.
W 2004 roku po remoncie i zainstalowaniu urządzeń browarniczych z Tymbarku browar wznowił działalność. W 2009 roku poinformowano o likwidacji browaru. W 2010 roku ponownie wznowiono produkcję. Piwo w raciborskim browarze nadal warzy się jak przed wiekami, w otwartych kadziach.
Tajemnice i legendy związane z zamkiem.
Jedną z tajemnic związanych z zamkiem jest tunel, który miał prowadzić od klasztoru Dominikanek do zamku. Tajemne przejście miało powstać pod koniec XIII wieku, za rządów Przemysława, kiedy jego córka Eufemia wstąpiła do konwentu Dominikanek. Tunel miał umożliwić spotkania ojca z córką, a także w razie niebezpieczeństwa umożliwić zakonnicom ucieczkę do zamku. W 1988 roku władze miasta wraz z kościołem katolickim doszły do porozumienia w sprawie renowacji kaplicy zamkowej. Podczas prac remontowych, w umieszczonej na dachu wieżyczce na sygnaturkę, została odnaleziona datowana na 1843 rok mapa. Oddawała ona stan zabudowy miejskiej z 1843 roku i z 1858 roku za sprawą ręcznie naniesionych na niej adnotacji.
Mapa stała się historycznym odkryciem za sprawą adnotacji naniesionych przez Roberta Schneidera, który prawdopodobnie kierował odbudową zamku po pożarze. Zaznaczył on na mapie podziemny tunel, który zaczynał się w miejscu starej zamkowej baszty, a kończył w klasztorze dominikanek. Było to prawdopodobnie legendarne przejście pod Odrą, które opisał Hyckel. W 2001 roku prowadzono badania archeologiczne na miejscu dawnej baszty w południowo-wschodnim narożu w wyniku których odkryto zejście do podziemnego korytarza. Korytarz wiódł do piwnicy baszty, w której znaleziono zejście prowadzące w stronę Odry. To prawdopodobnie w tym miejscu miał zaczynać się legendarny tunel. Przejście to zostało prawdopodobnie zniszczone w XIX wieku podczas wylewu Odry, który spowodował obsunięcie się murów. Planowana jest konserwacja podziemnego tunelu w celu udostępnienia go odwiedzającym.

</doc>
<doc id="2313474" url="https://pl.wikipedia.org/wiki?curid=2313474" title="Zamek Piastowski w Raciborzu">
Zamek Piastowski w Raciborzu



</doc>
<doc id="2313479" url="https://pl.wikipedia.org/wiki?curid=2313479" title="100 mm armata przeciwlotnicza KS-19">
100 mm armata przeciwlotnicza KS-19

100 mm armata KS–19 – holowana armata przeciwlotnicza konstrukcji radzieckiej.
Podczas strzelania z armaty używa się naboje scalone z pociskiem odłamkowym, odłamkowo–burzącym o masie 15,6 kg oraz przeciwpancerno–smugowym o masie 15,88 kg.
Użytkownicy.
Aktualni użytkownicy:
Byli użytkownicy:

</doc>
<doc id="2313482" url="https://pl.wikipedia.org/wiki?curid=2313482" title="Dystrykt Mardan">
Dystrykt Mardan

Dystrykt Mardan – dystrykt w północnym Pakistanie w prowincji Chajber Pasztunchwa. W 1998 roku liczył 1 460 100 mieszkańców (z czego 51,6% stanowili mężczyźni) i obejmował 173 088 gospodarstw domowych. Siedzibą administracyjną dystryktu jest Mardan.

</doc>
<doc id="2313483" url="https://pl.wikipedia.org/wiki?curid=2313483" title="130 mm armata przeciwlotnicza KS-30">
130 mm armata przeciwlotnicza KS-30

130 mm armata KS-30 – ciągniona armata przeciwlotnicza produkcji radzieckiej z lat 50. XX wieku.
Opracowana i wdrożona do produkcji na podstawie zdobycznej dokumentacji oraz egzemplarzy armaty p-lotniczej 12,8 cm FlaK 40. Do powstania armaty zostali wykorzystani niemieccy konstruktorzy z firmy Rheinmetall z Düsseldorfu.

</doc>
<doc id="2313484" url="https://pl.wikipedia.org/wiki?curid=2313484" title="Dystrykt Nowshera">
Dystrykt Nowshera

Dystrykt Nowshera (urdu: ضلع نوشہرہ) – dystrykt w północnym Pakistanie w prowincji Chajber Pasztunchwa. W 1998 roku liczył 874 373 mieszkańców (z czego 52,1% stanowili mężczyźni) i obejmował 112 042 gospodarstw domowych. Siedzibą administracyjną dystryktu jest Nowshera.

</doc>
<doc id="2313485" url="https://pl.wikipedia.org/wiki?curid=2313485" title="Dystrykt Peszawar">
Dystrykt Peszawar

Dystrykt Peszawar (urdu: ضلع پشاور, Peshawar) – dystrykt w północnym Pakistanie w prowincji Chajber Pasztunchwa. W 1998 roku liczył 2 026 851 mieszkańców (z czego 52.,55% stanowili mężczyźni) i obejmował 235 215 gospodarstw domowych. Siedzibą administracyjną dystryktu jest Peszawar.

</doc>
<doc id="2313486" url="https://pl.wikipedia.org/wiki?curid=2313486" title="Dystrykt Peshawar">
Dystrykt Peshawar



</doc>
<doc id="2313487" url="https://pl.wikipedia.org/wiki?curid=2313487" title="Hamamatsu-juku">
Hamamatsu-juku

 – dwudziesta dziewiąta z 53 stacji szlaku Tōkaidō, położona obecnie w mieście Hamamatsu, w prefekturze Shizuoka w Japonii.
Od pierwszego roku ery Genki (1570) na obecnym terenie shukuby znajdowało się miasto zamkowe Hamamutsu. Po otrzymaniu statusu shukuby było tu sześć honjinów, a miasto wraz z Hakone-juku było jedną z największych stacji na szlaku.

</doc>
<doc id="2313488" url="https://pl.wikipedia.org/wiki?curid=2313488" title="Dystrykt Shangla">
Dystrykt Shangla

Dystrykt Shangla – dystrykt w północnym Pakistanie w prowincji Chajber Pasztunchwa. W 1998 roku liczył 434 563 mieszkańców (z czego 51,48% stanowili mężczyźni) i obejmował 53 382 gospodarstw domowych. Siedzibą administracyjną dystryktu jest Shangla.

</doc>
<doc id="2313489" url="https://pl.wikipedia.org/wiki?curid=2313489" title="Dystrykt Swabi">
Dystrykt Swabi

Dystrykt Swabi (urdu: صوابی) – dystrykt w północnym Pakistanie w prowincji Chajber Pasztunchwa. W 1998 roku liczył 1 026 804 mieszkańców (z czego 50,31% stanowili mężczyźni) i obejmował 133 234 gospodarstw domowych. Siedzibą administracyjną dystryktu jest Swabi.

</doc>
<doc id="2313490" url="https://pl.wikipedia.org/wiki?curid=2313490" title="Speedway Ekstraliga 2011">
Speedway Ekstraliga 2011



</doc>
<doc id="2313492" url="https://pl.wikipedia.org/wiki?curid=2313492" title="Dystrykt Swat">
Dystrykt Swat

Dystrykt Swat (paszto/urdu: سوات) – dystrykt w północnym Pakistanie w prowincji Chajber Pasztunchwa. W 1998 roku liczył 1 257 602 mieszkańców (z czego 51,53% stanowili mężczyźni) i obejmował 142 311 gospodarstw domowych. Siedzibą administracyjną dystryktu jest Saidu Sharif.

</doc>
<doc id="2313493" url="https://pl.wikipedia.org/wiki?curid=2313493" title="Dystrykt Tank">
Dystrykt Tank

Dystrykt Tank (urdu: ٹانک) – dystrykt w północnym Pakistanie w prowincji Chajber Pasztunchwa. W 1998 roku liczył 238 216 mieszkańców (z czego 52,19% stanowili mężczyźni) i obejmował 25 423 gospodarstw domowych. Siedzibą administracyjną dystryktu jest Tank.

</doc>
<doc id="2313494" url="https://pl.wikipedia.org/wiki?curid=2313494" title="Dystrykt Upper Dir">
Dystrykt Upper Dir

Dystrykt Upper Dir (paszto: دیر بالا) – dystrykt w północnym Pakistanie w prowincji Chajber Pasztunchwa. W 1998 roku liczył 575 852 mieszkańców (z czego 50,63% stanowili mężczyźni) i obejmował 71 705 gospodarstw domowych. Siedzibą administracyjną dystryktu jest Dir.

</doc>
<doc id="2313496" url="https://pl.wikipedia.org/wiki?curid=2313496" title="Kweta (dystrykt)">
Kweta (dystrykt)



</doc>
<doc id="2313498" url="https://pl.wikipedia.org/wiki?curid=2313498" title="Gujrat (dystrykt)">
Gujrat (dystrykt)



</doc>
<doc id="2313499" url="https://pl.wikipedia.org/wiki?curid=2313499" title="Dystrykt Awaran">
Dystrykt Awaran

Dystrykt Awaran (urdu/beludżi: ضِلع آواران) – dystrykt w południowo-zachodnim Pakistanie w prowincji Beludżystan. W 1998 roku liczył 118 173 mieszkańców (z czego 52,56% stanowili mężczyźni) i obejmował 21 735 gospodarstw domowych. Siedzibą administracyjną dystryktu jest Awaran.

</doc>
<doc id="2313500" url="https://pl.wikipedia.org/wiki?curid=2313500" title="Dystrykt Barkhan">
Dystrykt Barkhan

Dystrykt Barkhan (urdu: بارکھان) – dystrykt w południowo-zachodnim Pakistanie w prowincji Beludżystan. W 1998 roku liczył 103 545 mieszkańców (z czego 52,5% stanowili mężczyźni) i obejmował 14 625 gospodarstw domowych. Siedzibą administracyjną dystryktu jest Barkhan.

</doc>
<doc id="2313501" url="https://pl.wikipedia.org/wiki?curid=2313501" title="Dystrykt Bolan">
Dystrykt Bolan

Dystrykt Bolan (beludżi/urdu: ضلع کچھی) – dystrykt w południowo-zachodnim Pakistanie w prowincji Beludżystan. W 1998 roku liczył 288 056 mieszkańców (z czego 53,98% stanowili mężczyźni) i obejmował 38 727 gospodarstw domowych. Siedzibą administracyjną dystryktu jest Dhadar.

</doc>
<doc id="2313504" url="https://pl.wikipedia.org/wiki?curid=2313504" title="Good Ways">
Good Ways

Good Ways – szósty album studyjny Sizzli, jamajskiego wykonawcy muzyki reggae i dancehall.
Płyta została wydana 21 grudnia 1998 roku przez jamajską wytwórnię Brickwall Records (za dystrybucję w USA odpowiadała nowojorska wytwórnia Artists Only! Records, zaś w Europie – Charm Records). Nagrania zostały zarejestrowane w Digital B Studio w Kingston. Trzon grupy akompaniującej Sizzli stanowili muzycy riddim bandu The Fire House Crew. Produkcją krążka zajęli się Bobby "Digital" Dickson oraz Sheldon Stewart.
26 grudnia 1998 roku album osiągnął 12. miejsce w cotygodniowym zestawieniu najlepszych albumów reggae magazynu Billboard (ogółem był notowany na liście przez 2 tygodnie).
W roku 2003 nakładem nowojorskiej wytwórni VP Records ukazała się reedycja albumu.

</doc>
<doc id="2313507" url="https://pl.wikipedia.org/wiki?curid=2313507" title="Niszczyciele typu Arabe">
Niszczyciele typu Arabe

Niszczyciele typu "Arabe" – seria francuskich niszczycieli z okresu I wojny światowej, licząca 12 jednostek. Wszystkie okręty zostały zbudowane w japońskich stoczniach.
Lista okrętów tego typu:

</doc>
<doc id="2313509" url="https://pl.wikipedia.org/wiki?curid=2313509" title="Odprężanie szkła">
Odprężanie szkła

Odprężanie szkła – proces technologiczny, będący etapem produkcji wyrobów szklanych, którego celem jest usunięcie trwałych naprężeń powstałych w materiale szklanym.
Naprężenia szkła powstają wskutek słabego przewodnictwa cieplnego szkła. Warstwy zewnętrzne formowanego przedmiotu mają styczność z powietrzem, przez co stygną szybciej niż jego warstwy wewnętrzne. Warstwy zewnętrzne podlegają skurczowi i pojawiają się w nich naprężenia rozciągające; w warstwach wewnętrznych – siły ścinające. Jeśli przekroczą one wytrzymałość wyrobu, ulega on pęknięciu.
Naprężenia mają charakter przemijający lub trwały. Pierwsze z nich zanikają samoistnie podczas stygnięcia szkła; w celu usnięcia drugich należy doprowadzić do takich warunków, w których lepkość szkła pozwala na przemieszczanie się cząsteczek szkła w masie, co skutkuje samoczynnym ujednoliceniem struktury wewnętrznej obiektu.
Odprężanie szkła następuje po procesie formowanie szkła i składa się z czterech stadiów:
Odprężanie szkła jest przeprowadzane specjalnych piecach, zwanych odprężarkami. Wyróżniane są dwa główne typy odprężarek: komorowe i tunelowe. W odprężarkach komorowych cały proces odprężania przeprowadzany jest w komorze, do której trafiają przedmioty, a kolejne stadia procesu następują po sobie okresowo. W odprężarkach tunelowych poszczególne etapy realizowane są w różnych częściach urządzenia, a przedmioty transportowane są między nimi na taśmie. Historycznie odprężanie szkła realizowano albo w odrębnych piecach, albo w specjalnie dobudowanych do właściwego pieca szklarskiego komorach.

</doc>
<doc id="2313511" url="https://pl.wikipedia.org/wiki?curid=2313511" title="Royal Son of Ethiopia">
Royal Son of Ethiopia

Royal Son of Ethiopia – siódmy album studyjny Sizzli, jamajskiego wykonawcy muzyki reggae i dancehall.
Płyta została wydana 22 czerwca 1999 roku przez londyńską wytwórnię Greensleeves Records. Produkcją nagrań zajął się Phillip "Fatis" Burrell.

</doc>
<doc id="2313512" url="https://pl.wikipedia.org/wiki?curid=2313512" title="Erden (Niemcy)">
Erden (Niemcy)

Erden – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, wchodzi w skład gminy związkowej Bernkastel-Kues.

</doc>
<doc id="2313513" url="https://pl.wikipedia.org/wiki?curid=2313513" title="Erden">
Erden

Bułgaria:
Niemcy:
Inne:
Osoby:

</doc>
<doc id="2313518" url="https://pl.wikipedia.org/wiki?curid=2313518" title="Be I Strong">
Be I Strong

Be I Strong – ósmy album studyjny Sizzli, jamajskiego wykonawcy muzyki reggae i dancehall.
Płyta została wydana 2 listopada 1999 roku przez nowojorską wytwórnię VP Records. Produkcją nagrań zajął się Phillip "Fatis" Burrell. Trzon grupy akompaniującej Sizzli stanowili muzycy riddim bandu The Fire House Crew.
20 listopada 1999 roku album osiągnął 7. miejsce w cotygodniowym zestawieniu najlepszych albumów reggae magazynu Billboard (ogółem był notowany na liście przez 8 tygodni).

</doc>
<doc id="2313519" url="https://pl.wikipedia.org/wiki?curid=2313519" title="Burgen (powiat Bernkastel-Wittlich)">
Burgen (powiat Bernkastel-Wittlich)

Burgen – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, wchodzi w skład gminy związkowej Bernkastel-Kues.

</doc>
<doc id="2313520" url="https://pl.wikipedia.org/wiki?curid=2313520" title="Sławomir Kohut">
Sławomir Kohut

Sławomir Kohut (ur. 18 września 1977 r. w Cieszynie) – polski kolarz, olimpijczyk z Aten 2004.
specjalista od jazdy na czas. wielokrotny medalista mistrzostw Polski w tej konkurencji:
W roku 2004 zwyciężył w wyścigu Bałtyk-Karkonosze, w 2009 zwyciężył w wyścigu Europy Centralnej na Węgrzech.
W roku 2005 podczas treningu uległ poważnemu wypadkowi drogowemu.
Na igrzyskach olimpijskich w 2004 roku wystartował w wyścigu szosowym ze startu wspólnego którego nie ukończył oraz w jeździe na czas w której zajął 37. miejsce.

</doc>
<doc id="2313522" url="https://pl.wikipedia.org/wiki?curid=2313522" title="Wydawnictwo Forma">
Wydawnictwo Forma

Wydawnictwo Forma – polskie wydawnictwo z siedzibą w Bezrzeczu pod Szczecinem, powstałe w 2000 r.
Wydawnictwo rozpoczęło działalność publikując pozycje dokumentujące wydarzenia artystyczne w Szczecinie (m.in. katalog Festiwalu Polskiego Malarstwa Współczesnego), a także płyty CD z muzyką alternatywną oraz elektroniczną (m.in. Przemysława Thiele). Od 2005 roku zaczęło zajmować się wydawaniem współczesnej literatury polskiej w kilku seriach wydawniczych i książek krytycznoliterackich, a od roku 2009 również polskiej poezji. Wśród autorów, których książki opublikowało wydawnictwo znajdują się m.in. Henryk Bereza, Dariusz Bitner, Kazimierz Brakoniecki, Janusz Drzewucki, Zenon Fajfer, Brygida Helbig, Tomasz Hrynacz, Bogusław Kierc, Artur Daniel Liskowacki, Krzysztof Maciejewski, Miłka Malzahn, Mirosław Mrozek, Dariusz Muszer, Krzysztof Niewrzęda, Paweł Orzeł, Uta Przyboś, Paweł Przywara, Helena Raszka, Dorota Ryst, Krystyna Sakowicz, Karol Samsel, Alan Sasinowski, Ewa Sonnenberg, Wojciech Stamm, Grzegorz Strumyk, Leszek Szaruga, Andrzej Turczyński, Anatol Ulman, Emilia Walczak, Grzegorz Wróblewski, Tadeusz Zubiński, Leszek Żuliński.

</doc>
<doc id="2313523" url="https://pl.wikipedia.org/wiki?curid=2313523" title="Burgen">
Burgen

Niemcy:
Zobacz też:

</doc>
<doc id="2313527" url="https://pl.wikipedia.org/wiki?curid=2313527" title="Urszula z Kutna Potocka">
Urszula z Kutna Potocka

Urszula z Kutna Potocka (ur. 1490 roku, zm. ok. 1544) – córka Anny z Kutna i Stanisława Potockiego herbu Szeliga; dziedziczka Potoku w powiecie opoczyńskim, siostra Mikołaja, Stanisława, Jerzego, Bartłomieja z Mniszkowa i Wacława braci Potockich z ziemi sieradzkiej; od 1507 r, żona Wacława z Ostroroga, matka Stanisława i Jakuba.

</doc>
<doc id="2313531" url="https://pl.wikipedia.org/wiki?curid=2313531" title="Mackie">
Mackie

Osoby o nazwisku Mackie
Inne

</doc>
<doc id="2313532" url="https://pl.wikipedia.org/wiki?curid=2313532" title="Liberate Yourself">
Liberate Yourself

Liberate Yourself – dziewiąty album studyjny Sizzli, jamajskiego wykonawcy muzyki reggae i dancehall.
Ten dwupłytowy album został wydany 1 lutego 2000 roku przez jamajską wytwórnię Kariang Records. Pierwszy krążek zawiera premierowe utwory Sizzli, natomiast drugi to kompilacja nowych piosenek jego przyjaciół ze sceny muzycznej. Produkcją całości zajął się Michael Lee.

</doc>
<doc id="2313533" url="https://pl.wikipedia.org/wiki?curid=2313533" title="Dżałał-Abad">
Dżałał-Abad



</doc>
<doc id="2313535" url="https://pl.wikipedia.org/wiki?curid=2313535" title="Pomnik Stanisława Moniuszki w Katowicach">
Pomnik Stanisława Moniuszki w Katowicach

Pomnik Stanisława Moniuszki w Katowicach − pomnik w katowickiej dzielnicy Śródmieście, znajdujący się na placu Karola Miarki.
Pomnik Stanisława Moniuszki na pl. Karola Miarki odsłonięto 8 czerwca 1930. Autorami projektu byli Wincenty i Stefan Chorembalscy; pomnik wykonał Wincenty Chorembalski odsłonięto 8 czerwca 1930. Monument powstał z inicjatywy kompozytora i dyrygenta Stefana Mariana Stoińskiego – prezesa Związku Śląskich Kół Śpiewaczych. Ufundowali go członkowie śląskich kół śpiewaczych. W czasie II wojny światowej pomnik został zniszczony przez Niemców. Odsłonięcie odbudowanego pomnika odbyło się 20 października 1959.
Obiekt wpisano do Ewidencji Miejsc Pamięci Województwa Śląskiego.

</doc>
<doc id="2313536" url="https://pl.wikipedia.org/wiki?curid=2313536" title="Ibusuki">
Ibusuki

 – miasto w Japonii, w prefekturze Kagoshima, na wyspie Kiusiu.
Historia.
1 kwietnia 1889 roku, wraz z wdrożeniem przepisów miejskich, powstała wioska Ibusuki. 1 maja 1933 roku zdobyła status miasteczka (町). 1 kwietnia 1954 roku miejscowość powiększyła się o teren wsi Imaizumi (z powiatu Ibusuki) i zdobyła status miasta. 1 stycznia 2006 roku miasto powiększyło się o teren miasteczek Kaimon oraz Yamagawa (obu z powiatu Ibusuki).
Klimat.
Według statystyk AMeDAS średnia roczna suma opadów wynosi 2420,1mm, średnia roczna temperatura wynosi 18,1 °C (1981~2010), a nasłonecznienie wynosi średnio 1929,3 godzin w roku (1986~2010).
Populacja.
Zmiany w populacji Ibusuki w latach 1950–2015:

</doc>
<doc id="2313537" url="https://pl.wikipedia.org/wiki?curid=2313537" title="Surchob">
Surchob



</doc>
<doc id="2313541" url="https://pl.wikipedia.org/wiki?curid=2313541" title="Liu Xiang (uczony)">
Liu Xiang (uczony)

Liu Xiang (ur. 79 p.n.e., zm. 8 p.n.e.) – uczony konfucjański, znawca klasyków i bibliograf wcześniejszej dynastii Han. Ojciec Liu Xina.
Życiorys.
Członek cesarskiego rodu Liu. Od 26 p.n.e. zajmował się opracowaniem istniejących tekstów klasycznych i filozoficznych, włącznie z nowo odkrytymi. Sporządzając osobne streszczenie dla każdego dzieła (tzw. 別錄, "Bielu", "Osobne teksty"), skompilował pierwszą chińską bibliografię. W swoim dziele Liu prześledził także rozwój wszystkich znanych szkół filozoficznych; za ich wspólne źródło uznał myśl Konfucjusza i muzykę. Opracowanie to wykorzystał jego syn, Liu Xin, tworząc swoją klasyfikację szkół. Zredagował także kilka zbiorów anegdot dotyczących polityki i moralności. Do dzieł, których redakcję się mu przypisuje, należy "Zhanguo Ce".
Liu Xiang jest uznawany za założyciela tzw. szkoły „starych tekstów” ("guwenjia"), choć zdradzał wpływy teorii kosmologicznych, np. yin-yang, charakterystycznych dla szkoły „nowych tekstów” ("xinwenjia"). Krytykując bieżącą politykę, odwoływał się zarówno do klasyków, jak i przepowiedni kosmologicznych.

</doc>
<doc id="2313542" url="https://pl.wikipedia.org/wiki?curid=2313542" title="Ichikikushikino">
Ichikikushikino

 – miasto w Japonii, w prefekturze Kagoshima, na wyspie Kiusiu.
Historia.
Miasto Ichikikushikino powstało 11 października 2005 roku w wyniku połączenia miasta Kushikino i miasteczka Ichiki (z powiatu Hioki).
Populacja.
Zmiany w populacji Ichikikushikino w latach 1950–2015:

</doc>
<doc id="2313543" url="https://pl.wikipedia.org/wiki?curid=2313543" title="Liu Xiang">
Liu Xiang



</doc>
<doc id="2313545" url="https://pl.wikipedia.org/wiki?curid=2313545" title="Bausendorf">
Bausendorf

Bausendorf – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, wchodzi w skład gminy związkowej Traben-Trarbach. Do 30 czerwca 2014 wchodziła w skład gminy związkowej Kröv-Bausendorf.

</doc>
<doc id="2313547" url="https://pl.wikipedia.org/wiki?curid=2313547" title="Kanoya">
Kanoya

 – miasto w Japonii, w prefekturze Kagoshima, na wyspie Kiusiu.
Kanoya jest popularnie nazywana „miastem róż”.
Historia.
1 kwietnia 1889 roku, wraz z wdrożeniem przepisów miejskich, powstała wioska Kanoya, a 31 grudnia 1912 roku zdobyła status miasteczka (町). 27 maja 1947 roku, w wyniku połączenia z wioskami Hanaoka i Ōaira, Kanoya zdobyła status miasta.
Klimat.
Według statystyk AMeDAS średnia roczna suma opadów wynosi 2351,1mm, średnia roczna temperatura wynosi 17,3 °C, a nasłonecznienie wynosi średnio 2016,9 godzin w roku (1986~2010).
Populacja.
Zmiany w populacji Kanoyi w latach 1950–2015:

</doc>
<doc id="2313548" url="https://pl.wikipedia.org/wiki?curid=2313548" title="Dystrykt Chagai">
Dystrykt Chagai

Dystrykt Chagai (beludżi: ضِلع چاغى) – dystrykt w południowo-zachodnim Pakistanie w prowincji Beludżystan. W 1998 roku liczył 202 564 mieszkańców (z czego 53,68% stanowili mężczyźni) i obejmował 29 746 gospodarstw domowych. Siedzibą administracyjną dystryktu jest Chagai.

</doc>
<doc id="2313549" url="https://pl.wikipedia.org/wiki?curid=2313549" title="Dystrykt Dera Bugti">
Dystrykt Dera Bugti

Dystrykt Dera Bugti (urdu: ضلع ڈیرہ بگٹی) – dystrykt w południowo-zachodnim Pakistanie w prowincji Beludżystan. W 1998 roku liczył 181 310 mieszkańców (z czego 53,67% stanowili mężczyźni) i obejmował 28 673 gospodarstw domowych. Siedzibą administracyjną dystryktu jest Dera Bugti.

</doc>
<doc id="2313550" url="https://pl.wikipedia.org/wiki?curid=2313550" title="Makurazaki">
Makurazaki

 – miasto w Japonii, w prefekturze Kagoshima, na wyspie Kiusiu.
Historia.
1 kwietnia 1889 roku, wraz z wdrożeniem przepisów miejskich, powstała wioska , a 1 lipca 1923 roku zdobyła status miasteczka (町), które zmieniło nazwę na Makurazaki. 1 września 1949 roku Makurazaki zdobyło status miasta.
Klimat.
Według statystyk AMeDAS średnia roczna suma opadów wynosi 2175,6mm, średnia roczna temperatura wynosi 18,1 °C, a nasłonecznienie wynosi średnio 1926,8 godzin w roku (1981~2010).
Populacja.
Zmiany w populacji miasta w latach 1940–2015:

</doc>
<doc id="2313552" url="https://pl.wikipedia.org/wiki?curid=2313552" title="Dystrykt Gwadar">
Dystrykt Gwadar

Dystrykt Gwadar (beludżi/urdu: ضِلع گوادر) – dystrykt w południowo-zachodnim Pakistanie w prowincji Beludżystan. W 1998 roku liczył 185 498 mieszkańców (z czego 53,6% stanowili mężczyźni) i obejmował 33 680 gospodarstw domowych. Siedzibą administracyjną dystryktu jest Gwadar.

</doc>
<doc id="2313554" url="https://pl.wikipedia.org/wiki?curid=2313554" title="Dajr Ajjub">
Dajr Ajjub

Dajr Ajjub (arab. دير أيوب) – nieistniejąca już arabska wieś, która była położona w Dystrykcie Ramli w Mandacie Palestyny. Wieś została wyludniona i zniszczona podczas I wojny izraelsko-arabskiej, po ataku Hagany 15 maja 1948.
Położenie.
Dajr Ajjub leżała powyżej doliny Ajalon, w górach Judei w pobliżu Sza’ar ha-Gaj. Według danych z 1945 do wsi należały ziemie o powierzchni 6 028 ha. We wsi mieszkało wówczas 320 osób.
Historia.
Według lokalnej tradycji, w północno-zachodniej części wsi znajdował się grób proroka Ajjuba – biblijnego Hioba.
Przeprowadzony w 1596 spis powszechny wykazał, że we wsi Dajr Ajjub mieszkało wówczas 94 mieszkańców, którzy płacili podatki z uprawy pszenicy, jęczmienia, owoców, winnicy, oraz z hodowli kóz i pasieki. W okresie panowania Brytyjczyków Dajr Ajjub była niewielką wsią położoną na zboczu wzgórza. W 1947 założono szkołę dla chłopców, do której uczęszczało 51 uczniów.
Wieś była położona na wzgórzu górującym nad strategiczną drogą łączącą Jerozolimę z nadmorską równiną Szaron i portami na wybrzeżu Morza Śródziemnego. Od samego początku wojny domowej w Mandacie Palestyny na początku grudnia 1947, wieś była wykorzystywana przez arabskie siły Armii Świętej Wojny do atakowania żydowskich konwojów do Jerozolimy. Przeciwdziałając tym atakom, siły żydowskiej organizacji paramilitarnej Hagana zaatakowały wieś 21 grudnia. Podczas ataku zniszczone zostały trzy domy. 7 lutego 1948 do wsi wkroczył oddział brytyjskiej policji mandatowej, który rozebrał dwa domy, wykorzystywane przez arabską milicję. Na samym początku I wojny izraelsko-arabskiej, 15 maja do wsi wkroczyły siły Brygady Giwati. Wszyscy mieszkańcy zostali zmuszeni do opuszczenia swoich domów. Wieś została następnie zajęta przez jordański Legion Arabski i była obiektem kilku kolejnych żydowskich ataków. W ich trakcie wyburzono wszystkie domy. Po wojnie ruiny wioski znalazły się w strefie zdemilitaryzowanej, nadzorowanej przez siły międzynarodowe UNTSC.
Po wojnie sześciodniowej cały rejon wioski przeszedł pod izraelską kontrolę.
Miejsce obecnie.
Obecnie w miejscu tym znajduje się Park Narodowy Kanada, a grunty rolne użytkuje powstała w 1978 wieś Newe Szalom.
Palestyński historyk Walid Chalidi tak opisuje to miejsce: „Tereny wsi leżą we wschodniej części Parku Kanada, który został założony w 1978 roku z dotacji finansowych kanadyjskich Żydów. Powstał on na gruzach trzech innych wsi (Bajt Nuba, Imwas i Jalu), które zostały zniszczone przez izraelską armię krótko po zajęciu Zachodniego Brzegu w czerwcu 1967 roku ... Pozostałości domów wioski można odnaleźć na południowym zboczu wysokiego wzgórza. W południowo-wschodniej części wzgórza jest położony cmentarz. Na pozostałościach nagrobka można odczytać napis: Al-Hajj Muhammad Ulayyan Taha, zmarł 14 Muharram 1355 Hijra [w kalendarzu islamskim odpowiada to 6 kwietnia 1936 roku]”.

</doc>
<doc id="2313555" url="https://pl.wikipedia.org/wiki?curid=2313555" title="Helictotrichon planiculme">
Helictotrichon planiculme



</doc>
<doc id="2313557" url="https://pl.wikipedia.org/wiki?curid=2313557" title="Minamikyūshū">
Minamikyūshū

 – miasto w Japonii, w prefekturze Kagoshima, na wyspie Kiusiu.
Historia.
Miasto Minamikyūshū powstało 1 grudnia 2007 roku w wyniku połączenia miasteczek Ei (z powiatu Ibusuki) oraz miasteczek Chiran i Kawanabe (z powiatu Kawanabe).
Populacja.
Zmiany w populacji terenu miasta w latach 1950–2015:

</doc>
<doc id="2313560" url="https://pl.wikipedia.org/wiki?curid=2313560" title="Words of Truth">
Words of Truth

Words of Truth – dziesiąty album studyjny Sizzli, jamajskiego wykonawcy muzyki reggae i dancehall.
Ten dwupłytowy album został wydany 29 sierpnia 2000 roku przez nowojorską wytwórnię VP Records. Pierwszy krążek zawiera premierowe utwory Sizzli, natomiast drugi to nagranie zarejestrowane podczas koncertu muzyka w Birmingham. Produkcją całości zajął się Phillip "Fatis" Burrell. Trzon grupy akompaniującej Sizzli stanowili muzycy riddim bandu The Fire House Crew.
23 września 2000 roku album osiągnął 5. miejsce w cotygodniowym zestawieniu najlepszych albumów reggae magazynu Billboard (ogółem był notowany na liście przez 18 tygodni).

</doc>
<doc id="2313562" url="https://pl.wikipedia.org/wiki?curid=2313562" title="Minamisatsuma">
Minamisatsuma

 – miasto w Japonii, w prefekturze Kagoshima, na wyspie Kiusiu.
Historia.
Miasto Minamisatsuma powstało 7 listopada 2005 roku w wyniku połączenia miasta Kaseda, miasteczek Kinpō (z powiatu Hioki), Bonotsu, Kasasa oraz Ōura (z powiatu Kawanabe).
Populacja.
Zmiany w populacji terenu miasta w latach 1950–2015:

</doc>
<doc id="2313565" url="https://pl.wikipedia.org/wiki?curid=2313565" title="Małgorzata Ławrynowicz">
Małgorzata Ławrynowicz

Małgorzata Ławrynowicz (ur. 15 grudnia 1988 w Wejherowie) – polska gimnastyczka, olimpijka z Aten 2004.
Zawodniczka klubu Stowarzyszenie Gimnastyki Artystycznej Gdynia (SGA Gdynia).
Uczestniczka mistrzostw świata w: 2003 zajęła wraz z koleżankami 10. miejsce w układach zbiorowych, a w 
2007 w układzie zbiorowym zajęła 16. miejsce.
Na Igrzyskach Olimpijskich w Atenach w 2004 zajęła 10. miejsce w wieloboju drużynowym w gimnastyce artystycznej.
W roku 2008 zakończyła karierę zawodniczą.
W chwili obecnej pracuje jako trener gimnastyki artystycznej. Prowadzi zajęcia dla dziewczynek w wieku 4-12 lat w różnych szkołach trójmiejskich, jako GimArt Małgorzata Ławrynowicz.

</doc>
<doc id="2313568" url="https://pl.wikipedia.org/wiki?curid=2313568" title="Shibushi">
Shibushi

 – miasto w Japonii, w prefekturze Kagoshima, na wyspie Kiusiu.
Historia.
1 kwietnia 1889 roku, wraz z wdrożeniem przepisów miejskich, powstała wioska . W lutym 1891 roku wioskę podzielono na trzy osobne: , i . 1 lipca 1913 roku wioska Higashi Shibushi zdobyła status miasteczka, którego nazwa została zmieniona na Shibushi. 1 stycznia 2006 roku, w wyniku połączenia miasteczek Shibushi, Ariake i Matsuyama powstało miasto Shibushi.
Populacja.
Zmiany w populacji terenu miasta w latach 1950–2015:

</doc>
<doc id="2313572" url="https://pl.wikipedia.org/wiki?curid=2313572" title="Tarumizu">
Tarumizu

 – miasto w Japonii, w prefekturze Kagoshima, na wyspie Kiusiu.
Historia.
1 kwietnia 1889 roku, wraz z wdrożeniem przepisów miejskich, powstała wioska Tarumizu. 1 grudnia 1924 roku wioska zdobyła status miasteczka. 10 stycznia 1955 roku teren miejscowości powiększył się o wioski i . 1 października 1958 roku Tarumizu zdobyło status miasta.
Populacja.
Zmiany w populacji terenu miasta w latach 1940–2015:

</doc>
<doc id="2313574" url="https://pl.wikipedia.org/wiki?curid=2313574" title="120 mm moździerz 2B11 Sani">
120 mm moździerz 2B11 Sani

120 mm moździerz 2B11 – przewoźny moździerz produkcji radzieckiej w którego skład zestawu 2S12 Sani wchodzi podwozie kołowe 2Ł81, wyposażenie i samochód transportowy GAZ-66-05 .
Moździerz posiada gładkościenną lufę zakończoną bezpiecznikiem zabezpieczającym przed podwójnym załadowaniem. Odpalany jest za pomocą mechanizmu kurkowego, sznura spustowego lub grawitacyjnie, tzn. poprzez samonakłuwanie spłonki przez iglicę. Ma celownik-kątomierz MPM-44 M, który jest zaopatrzony w zestaw oświetlający ŁUCZ PM2M. Wyposażony jest w kolimator działowy K-1 służący do orientacji moździerza na stanowisku ogniowym w przypadku złej widoczności lub braku naturalnych punktów terenowych. Amunicja do strzelania jest taka sama co do moździerza wz. 1938 i wz. 1943. Podczas strzelania pociskami odłamkowo-burzącymi stosowany jest dodatkowy ładunek dalekonośny.
Na dalsze odległości przewozi się go na platformie samochodu transportowego wraz z obsługą i amunicją (48 szt. w 24 skrzynkach). Na bliższe odległości jest holowany na podwoziu kołowym. W razie potrzeby może być również rozłożony na trzy części o zbliżonej masie i przeniesiony przez załogę. Do załadunku i rozładunku na platformę stosuje się samowyciągarkę.
Zestaw 2S12 Sani w 1984 został wprowadzony w niewielkiej liczbie do uzbrojenia polskich jednostek powietrznodesantowych. W 2022 roku Wojsko Polskie posiadało nadal 15 sztuk.

</doc>
<doc id="2313580" url="https://pl.wikipedia.org/wiki?curid=2313580" title="Hiroshi">
Hiroshi

 – popularne męskie imię japońskie.
Możliwa pisownia.
Hiroshi można zapisać używając wielu różnych znaków kanji i może znaczyć m.in.:

</doc>
<doc id="2313584" url="https://pl.wikipedia.org/wiki?curid=2313584" title="Eugenia Joubert">
Eugenia Joubert

Eugenia Joubert, właśc. fr. "Eugénie Joubert" (ur. 11 lutego 1876 w Yssingeaux w Górnej Loarze, zm. 2 lipca 1904 w Liège) – francuska zakonnica, dziewica, błogosławiona Kościoła rzymskokatolickiego.
Urodziła się w pobożnej i wielodzietnej francuskiej rodzinie chrześcijańskiej. Jej rodzicami byli Piotr Joubert i Antonia Celle. Była czwartym z ośmiorga dzieci. Mając 12 lat przyjęła Pierwszą Komunię Świętą w rodzinnym mieście u sióstr Józefitek. W latach 1889-1892 uczęszczała do kolegium w Le Puy prowadzonego przez Siostry Notre Dame. W 1895 roku wstąpiła do Zgromadzenia Sióstr Świętej Rodziny od Serca Jezusa (fr. "Congrégation de la Sainte-Famille du Sacré-Cœur"), a w dwa lata później złożyła śluby zakonne. Nauczała dzieci katechizmu najpierw w Aubervilliers k. Paryża, a następnie w Saint Denis, gdzie sprawowała nowicjat, Le Puy oraz w Liège na terenie dzisiejszej Belgii. W kwietniu 1903 została przeniesiona do Rzymu, gdzie pomagała w założeniu nowemu domu zakonnego. Przebywała tu do maja 1904 roku.
Od 1902 roku zmagała się z gruźlicą. Zmarła w dwa miesiące po powrocie do Liège w wieku 28 lat w opinii świętości.
Jej relikwie spoczywają w kaplicy sióstr Świętej Rodziny od Serca Jezusa w Dinant.
Eugenia Joubert została beatyfikowana przez papieża Jana Pawła II 20 listopada w 1994 roku.
Jej wspomnienie liturgiczne obchodzone jest w dzienną pamiątkę śmierci.

</doc>
<doc id="2313586" url="https://pl.wikipedia.org/wiki?curid=2313586" title="Kamień św. Jadwigi">
Kamień św. Jadwigi

Kamień św. Jadwigi nazywany także "Kamieniem św. Kingi" - największy w Wielkopolsce, szósty co do wielkości w Polsce głaz narzutowy.
W odległości blisko 3 km od Gołuchowa, na południe od wsi znajduje się będący od 1888 roku pod ochroną jako pomnik przyrody nieożywionej głaz narzutowy. Obiekt znalazł się w tym miejscu za sprawą lądolodu skandynawskiego. Zbudowany z różowego granitu głaz ma w obwodzie 22 m, długi jest na 8,5 m, szeroki na 6,5 m i wysokość 3,5 m (zagłębiony jest w ziemi na 2 m).
Z kamieniem związane są liczne legendy. Według jednej pod kamieniem miał być ukryty skarb, inna mówi o tym, że śpią tam rycerze polegli w walce z Tatarami, którym za wstawiennictwem Matki Bożej św. Jadwiga Śląska uprosiła by śmierć zamienić im w sen, w gotowości do ponownej walki w obliczu zagrożenia dla wiary.

</doc>
<doc id="2313591" url="https://pl.wikipedia.org/wiki?curid=2313591" title="Jalu (Palestyna)">
Jalu (Palestyna)

Jalu (arab. يالو) – nieistniejąca już arabska wieś, która była położona w Dystrykcie Ramli w Jordanii. Wieś została wyludniona i zniszczona podczas wojny sześciodniowej, po ataku Sił Obronnych Izraela w dniu 7 czerwca 1967.
Położenie.
Wioska Jalu leżała w górach Judei w pobliżu Sza’ar ha-Gaj. Według danych z 1961 do wsi należały ziemie o powierzchni 14 992 ha. We wsi mieszkało wówczas 1 644 osoby.
Historia.
Protestancki teolog i biblista Edward Robinson utożsamiał wieś Jalu z biblijnym miastem Ajalon położonym w dolinie Ajalon.
Przeprowadzony w 1596 spis powszechny wykazał, że we wsi Jalu mieszkało 38 rodzin muzułmańskich. W okresie panowania Brytyjczyków Jalu była dużą wsią z jednym meczetem i jedną szkołą dla chłopców.
Wioska była położona na wzgórzu położonym w pobliżu strategicznej drogi łączącąj Jerozolimę z nadmorską równiną Szaron i portami na wybrzeżu Morza Śródziemnego. Od samego początku wojny domowej w Mandacie Palestyny na początku grudnia 1947, wieś była wykorzystywana przez arabskie siły Armii Świętej Wojny do atakowania żydowskich konwojów do Jerozolimy. Później ich siły zastąpiła Arabska Armia Wyzwoleńcza. Przeciwdziałając tym atakom, siły żydowskiej organizacji Hagana zaatakowały wieś w dniu 27 grudnia 1947. Wysadzono wówczas w powietrze trzy domy. Na samym początku I wojny izraelsko-arabskiej w maju 1948 wieś zajął jordański Legion Arabski. Izraelczycy wielokrotnie usiłowali atakować wieś, została ona jednak w rękach jordańskich i po wojnie znalazła się w Jordanii.
W 1967 we wsi znajdowały się dwie szkoły. W szkole dla chłopców uczyło się 266 uczniów, a w szkole dla dziewcząt uczyło się 178 uczennic. Podczas wojny sześciodniowej w dniu 7 czerwca 1967 do wsi wjechał izraelski oddział. Wszyscy mieszkańcy zostali zmuszeni do opuszczenia wioski i udali się w kierunku Ramallah. Izraelczycy wysadzili wszystkie domy wioski. Po wojnie cały obszar wszedł w granice Izraela..
Miejsce obecnie.
Obecnie w miejscu tym znajduje się Park Narodowy Kanada, a grunty rolne użytkuje powstały w 1970 moszaw Mewo Choron.

</doc>
<doc id="2313592" url="https://pl.wikipedia.org/wiki?curid=2313592" title="Grzegorz Sobut">
Grzegorz Sobut

Grzegorz Sobut (ur. 12 marca 1983 w Kozienicach) – polski piłkarz ręczny, rozgrywający, od 2018 zawodnik Piotrkowianina Piotrków Trybunalski.
Kariera sportowa.
Początkowo był zawodnikiem pierwszoligowego Eltastu Radom. W latach 2003–2004 występował w AZS-ie Politechnice Radomskiej.
W latach 2005–2015 występował w Stali Mielec. Z mieleckim klubem trzykrotnie wywalczył awans do Ekstraklasy, każdorazowo będąc najlepszym strzelcem swojego zespołu i czołowym I ligi – w sezonie 2005/2006 rzucił 164 bramki, w sezonie 2007/2008 – 174, a w sezonie 2009/2010 – 174 (został królem strzelców). W barwach Stali Mielec przez siedem sezonów występował w Ekstraklasie/Superlidze. W tym czasie rozegrał w najwyższej klasie rozgrywkowej 202 mecze, w których zdobył 825 goli. W sezonie 2010/2011, w którym wystąpił w 33 spotkaniach i rzucił 201 bramek, został królem strzelców Superligi. W sezonie 2011/2012, w którym rozegrał 31 meczów i zdobył 122 gole, wywalczył brązowy medal mistrzostw Polski. Będąc graczem Stali, występował także w europejskich pucharach – w Challenge Cup rozegrał w sezonie 2011/2012 dwa mecze i rzucił osiem bramek, zaś w Pucharze EHF zanotował w sezonie 2012/2013 cztery występy, w których zdobył trzy gole.
W latach 2015–2017 występował w Chrobrym Głogów. W sezonie 2017/2018 był zawodnikiem KSZO Ostrowiec Świętokrzyski, w którego barwach rozegrał w I lidze 28 meczów i zdobył 150 goli. W 2018 przeszedł do Piotrkowianina Piotrków Trybunalski. W sezonie 2018/2019 rozegrał 26 spotkań i rzucił 79 bramek. 13 marca 2019 w przegranym meczu z MMTS-em Kwidzyn (28:33) zdobył swojego 1000 gola w najwyższej polskiej klasie rozgrywkowej.

</doc>
<doc id="2313594" url="https://pl.wikipedia.org/wiki?curid=2313594" title="William Whipple">
William Whipple

William Whipple (ur. 14 stycznia 1730 roku, zm. 28 listopada 1785 roku) – jeden z ojców-założycieli Stanów Zjednoczonych.
Jako generał brygady dowodził oddziałami amerykańskimi w kilku bitwach podczas wojny o niepodległość Stanów Zjednoczonych, między innymi w bitwie pod Saratogą, gdzie 17 października 1777 roku był świadkiem kapitulacji brytyjskiego generała Johna Burgoyne.
W latach 1776-1779 uczestniczył w obradach Kongresu Kontynentalnego jako delegat z New Hampshire. Był jednym z sygnatariuszy deklaracji niepodległości Stanów Zjednoczonych.

</doc>
<doc id="2313595" url="https://pl.wikipedia.org/wiki?curid=2313595" title="Ludwik z Casorii">
Ludwik z Casorii

Ludwik z Casorii (ur. 11 marca 1814 w Casorii; zm. 30 marca 1885) – włoski święty Kościoła katolickiego.
Życiorys.
Był nauczycielem chemii, gdy w 1832 wstąpił do Zakonu Braci Mniejszych w Taurano, a w 1837 przyjął święcenia kapłańskie. W 1854 założył dom zwany La Palma, a w 1864 założył Akademię Religii i Nauki. W 1871 otworzył dom dla niewidomych i głuchoniemych dzieci. Zmarł w opinii świętości.
Został beatyfikowany 18 kwietnia 1993 przez papieża Jana Pawła II. 15 kwietnia 2014 papież Franciszek podpisał dekret o uznanie cudu za wstawiennictwem błogosławionego. Data kanonizacji została ogłoszona podczas konsystorza, który odbył się 12 czerwca 2014. Tego dnia podczas konsystorza papież ogłosił, że bł. Ludwik z Casorii wraz z 5 innymi błogosławionymi zostanie kanonizowany 23 listopada 2014. Wówczas, na placu świętego Piotra, papież Franciszek kanonizował jego i 5 innych błogosławionych.

</doc>
<doc id="2313599" url="https://pl.wikipedia.org/wiki?curid=2313599" title="Ubezpieczenie assistance">
Ubezpieczenie assistance

Ubezpieczenie assistance – dobrowolne ubezpieczenie mające na celu zapewnienie ubezpieczającemu określonej pomocy (np. technicznej, medycznej, informacyjnej) w nieoczekiwanych zdarzeniach losowych, związanych głównie z następującymi obszarami: transport samochodowy, podróże, zdrowie, dom, rodzina. Usługa jest często dodatkiem do produktów bankowych (np. rachunków osobistych, kart kredytowych) lub innych produktów ubezpieczeniowych (np. ubezpieczeń komunikacyjnych, turystycznych oraz mieszkaniowych).
Po raz pierwszy ubezpieczenie assistance zostało zaoferowane przez powstałą w 1963 r. w Paryżu firmę Europ Assistance. W Polsce ubezpieczenie to staje się coraz bardziej popularne. Według ostatnich danych w 2016 roku z usług tego typu skorzystało 2,6 mln Polaków.
Zakres świadczeń.
Ogólnie ubezpieczenie assistance zawiera kilka najczęściej spotykanych świadczeń. Zakres świadczeń może być stały lub zależeć od wybranej przez ubezpieczonego wersji i może mieć kilka wariantów (wysokość pokrywanych kosztów, rodzaj świadczeń, zakres terytorialny, częstotliwość korzystania z usług itp.).
Zakres ubezpieczenia i oferowanych usług może być też zróżnicowany pod względem grup celowych. Na przykład w przypadku ubezpieczeń assistance dla grup najbardziej uprzywilejowanych może on obejmować, oprócz usług ogólnych (assistance medyczny, turystyczny, domowy, drogowy), także specjalny pakiet "concierge" z niemal nieograniczonym spektrum usług organizacyjnych. Na przykład w razie wypadku assistance turystyczny może zapewniać nie tylko transport do placówki medycznej i pokrycie kosztów leczenia, ale również opiekę nad jego rodziną lub osobą towarzysząca.
Rodzaje ubezpieczeń assistance.
Ze względu na rodzaj świadczenia, ubezpieczenia assistance można je podzielić na:

</doc>
<doc id="2313604" url="https://pl.wikipedia.org/wiki?curid=2313604" title="Vibram">
Vibram

Vibram – włoska firma produkująca obuwie oraz podeszwy gumowe. Podeszwy firmy Vibram charakteryzują się dużą przyczepnością, trwałością oraz odpornością na ścieranie za sprawą zastosowanego do ich produkcji materiału oraz specjalnych wycięć. Podeszwy te cenione są przez wszystkich miłośników wędrówek, wspinaczki, a nawet żołnierzy. Nazwa Vibram pochodzi od imienia i nazwiska włoskiego fundatora i wynalazcy gumowej podeszwy, Vitale Bramani (1900 - 1970).
Bardzo wiele firm outdoorowych i obuwniczych stosuje podeszwy Vibram w różnych modelach swoich butów.

</doc>
<doc id="2313607" url="https://pl.wikipedia.org/wiki?curid=2313607" title="Bob Nichols">
Bob Nichols

Bob Nichols – amerykański curler, dwukrotny mistrz świata: z 1974 i 1978.
Nichols zadebiutował na arenie międzynarodowej jako trzeci w zespole Buda Somerville'a na MŚ 1974. Amerykanie z 6 wygranymi i 3 porażkami zakwalifikowali się do fazy play-off. Tam pokonali 3:2 gospodarzy (Peter Attinger Junior). Zdobyli tytuły mistrzowskie po wysokiej wygranej 11:4 nad Szwedami (Jan Ullsten).
Po 4 latach zespół Nicholsa ponownie wygrał mistrzostwa Stanów Zjednoczonych i zagrał na Mistrzostwach Świata 1978. Bob objął w tym sezonie funkcję kapitana ponieważ Somerville przechodził operację serca. Amerykanie grali dobrze i znaleźli się w fazie finałowej, pokonując 6:5 Szwedów (Tom Schaeffer) dostali się do finału. Nichols wygrywając 6:4 przeciwko Norwegii (Kristian Sørum) zdobył swój drugi tytuł mistrzowski. Poprzedni skip powrócił do gry pełniąc tę funkcję jako trzeci. W takim ustawieniu panowie zdobyli srebrne medale na Mistrzostwach Świata 1981, mecz finałowy przeciwko Szwajcarom (Jürg Tanner) zakończył się wynikiem 1:2.
Bob Nichols wystąpił także dwa razy na zimowych igrzyskach olimpijskich, były to czasy kiedy rozgrywano pokazowe turnieje curlingowe. Po raz pierwszy w 1988 zespół z Wisconsin uplasował się na 4. miejscu przegrywając tie-breaker z późniejszym mistrzem Eigilem Ramsfjellem. Po 4 latach Nichols grał jako rezerwowy, Amerykanie wywalczyli brązowe medale, ich wyższość w małym finale musieli uznać Kanadyjczycy (Kevin Martin).

</doc>
<doc id="2313608" url="https://pl.wikipedia.org/wiki?curid=2313608" title="Andrzej Pasek">
Andrzej Pasek

Andrzej Pasek (ur. 13 marca 1974 w Trzebiatowie) – polski jeździec, olimpijczyk z Aten 2004.
Specjalizował się w WKKW.
Mistrz Polski w WKKW w roku 2003 (na koniu Dekalog) oraz wicemistrz z roku 2001 (na koniu Bujwid)
Na igrzyskach olimpijskich 2004 w indywidualnym konkursie WKKW zajął 52. miejsce, a w drużynowym (wraz z Pawłem Spisakiem i Kamilem Rajnertem) - 14. miejsce.

</doc>
<doc id="2313611" url="https://pl.wikipedia.org/wiki?curid=2313611" title="Stela zwycięstwa króla Naramsina">
Stela zwycięstwa króla Naramsina



</doc>
<doc id="2313617" url="https://pl.wikipedia.org/wiki?curid=2313617" title="Protesty w Palestynie">
Protesty w Palestynie

Protesty w Palestynie – protesty o charakterze społeczno-politycznym na terytoriach palestyńskich i w Izraelu w czasie tzw. "Arabskiej Wiosny Ludów". Przyczyną ich wybuchu było, obok niezadowolenia z warunków życia, korupcji i nepotyzmu wśród władz, przede wszystkim brak perspektyw na zakończenie okupacji izraelskiej i faktycznego podziału terytoriów pomiędzy Hamas i Fatah. Inspiracją dla Palestyńczyków było ożywienie społeczności arabskich w wyniku wybuchu rewolucji w Tunezji, Egipcie i innych państwach Bliskiego Wschodu.
Protesty wiązały się z próbą zorganizowania tzw. „trzeciej intifady”, której celem miało być wyzwolenie Palestyny spod okupacji izraelskiej i powrót uchodźców palestyńskich z wygnania.
Podłoże.
W wyniku wojen izraelsko-arabskich obszar całej Palestyny znajduje się pod kontrola Izraela od 1967 roku. Utworzenie Autonomii Palestyńskiej w 1994 roku miało na celu przybliżenie końca konfliktu bliskowschodniego, jednak od czasu drugiej Intifady proces pokojowy został zablokowany. W 2007 roku nastąpił faktyczny podział terenów palestyńskich na kontrolowany przez Fatah Zachodni Brzeg oraz hamasowską Strefę Gazy.
Na początku 2011 roku upadł egipski reżim Husniego Mubaraka, który był głównym sojusznikiem Izraela na Bliskim Wschodzie, a zarazem miał duży wpływ na stabilizację sytuacji na terytoriach palestyńskich. Zamieszki wybuchły także w Jordanii, Syrii i Libanie, zamieszkanych licznie przez uchodźców palestyńskich.
Przebieg protestów.
Protesty przeciwko władzom Autonomii Palestyńskiej.
W styczniu 2011 roku stacja Al-Dżazira ujawniła tajne dokumenty z negocjacji pomiędzy Autonomią Palestyńską a Izraelem. Ujawnienie ugodowej postawy negocjatorów z OWP w połączeniu z brakiem postępów w procesie pokojowym doprowadziło do dymisji głównego palestyńskiego negocjatora Saeba Erekata oraz znacznego spadku poparcia dla Fatahu. Doszło do demonstracji Palestyńczyków przeciwko władzom Autonomii. 14 lutego premier Salam Fajjad złożył na ręce prezydenta Mahmuda Abbasa dymisję swojego rządu. Również w Strefie Gazy mieszkańcy domagali się zakończenia konfliktu Hamasu z Fatahem.
Zamach w Jerozolimie.
23 marca w żydowskiej części Jerozolimy, w pobliżu dworca autobusowego doszło do eksplozji bomby podłożonej przez nieznanych sprawców (zginęła jedna osoba). O zamach oskarżano członków Hamasu.
Porozumienie w Kairze.
4 maja w siedzibie Ligi Arabskiej w Kairze podpisano porozumienie o współpracy Fatahu i Hamasu, mające zakończyć konflikt wewnątrzpalestyński. Miało ono doprowadzić do powstania rządu jedności narodowej i pomóc w ustaleniu daty wyborów parlamentarnych.
Zamieszki podczas "Jom Al-Nakba".
15 maja w czasie antyizraelskich protestów, do których doszło na granicy Izraela z Syrią i Libanem zginęło co najmniej 20 Palestyńczyków. Żołnierze izraelscy ostrzelali tłum uchodźców palestyńskich z sąsiedniej Syrii, którzy przedostali się na teren izraelski w rejonie miejscowości Madżdal Szams na północy Wzgórz Golan. Do rozlewu krwi doszło także na granicy libańsko-izraelskiej koło wioski Marun ar-Ras. Zamieszki wybuchły również w obozie dla uchodźców „Kalandia” pod Jerozolimą i w Strefie Gazy, gdzie koło przejścia granicznego Erez rannych zostało 65 Palestyńczyków. Z kolei 6 osób zostało rannych w Jordanii, gdzie policja nie pozwoliła grupie około 500 Palestyńczyków na przedostanie się w pobliże granicy z Izraelem. Do tych wydarzeń doszło w „dniu katastrofy” ("Jom Al-Nakba"). Tak właśnie Palestyńczycy nazywają utworzenie Izraela w 1948 roku.
Protesty w rocznicę wybuchu wojny sześciodniowej.
Organizacje palestyńskie zaplanowały ponowne protesty na granicach Izraela. Miały się one odbyć w niedzielę, 5 czerwca podczas Dnia Porażki ("Al-Naksa"), czyli w rocznicę wybuchu wojny sześciodniowej. Ze względu na decyzję władz Libanu o zamknięciu strefy przygranicznej Palestyńczycy zrezygnowali z demonstracji na granicy libańsko-izraelskiej. Zamieszki wybuchły natomiast na Wzgórzach Golan. Według Waela al-Halkiego, syryjskiego ministra zdrowia Izraelczycy zabili 23 demonstrantów i ranili ok. 350 osób.
Wielki Marsz Powrotu.
Seria protestów w Strefie Gazy przy granicy z Izraelem, trwających od 30 marca 2018 do 6 maja 2019 roku.
Demonstrujący Palestyńczycy domagali się zniesienia blokady Gazy i prawa do powrotu do znajdujących się na terenie Izraela domów, które ich przodkowie zmuszeni byli opuścić w 1948 roku, wraz z powstaniem państwa Izrael. 
W cotygodniowych marszach i protestach ich uczestnicy domagali się uznania przez Izrael prawa powrotu uchodźców do domów po drugiej stronie granicy, które musieli opuścić. Drugim hasłem protestujących było zakończenie izraelskiej blokady Strefy Gazy.
Według danych gromadzonych przez OCHA w czasie protestów zginęło 273 Palestyńczyków, zastrzelonych przez izraelskie siły bezpieczeństwa i wojsko.
Według analizy danych komisji śledczej ONZ ds. Protestów na okupowanych terytoriach palestyńskich zraniono w tym okresie 6 106 Palestyńczyków w miejscach protestów a 3098 Palestyńczyków zostało rannych od odłamków pocisków, metalowych pocisków pokrytych gumą lub uderzeń pojemników z gazem łzawiącym. Czterech izraelskich żołnierzy zostało rannych podczas demonstracji. Jeden izraelski żołnierz zginął w dniu protestu, ale poza miejscami protestów.
Izraelscy snajperzy strzeli też do osób wyraźnie oznakowanych: dziennikarzy, 
fotoreporterów, lekarzy, sanitariuszy oraz dzieci.
Wśród członków rządu i polityków Izraela panuje akceptacja działań snajperów .
Według Niezależnej komisji śledczej ONZ ds. Protestów na okupowanych terytoriach palestyńskich podczas protestów w Gazie w 2018 roku żołnierze izraelscy dopuścili się naruszeń międzynarodowych praw człowieka i prawa humanitarnego, a niektóre z tych naruszeń mogą stanowić zbrodnie wojenne lub zbrodnie przeciwko ludzkości.

</doc>
<doc id="2313633" url="https://pl.wikipedia.org/wiki?curid=2313633" title="Hanasaku Iroha">
Hanasaku Iroha

 – serial anime, jego skrócony tytuł brzmi Hanairo. Seria została wyprodukowana przez P.A. Works, w reżyserii Masahiro Ando. Autorem scenariusza jest Mari Okada, a postacie zostały stworzone przez Mel Kishida. Anime powstało, aby uczcić dziesiątą rocznicę powstania studia P.A. Works. Emisja serialu rozpoczęła się 3 kwietnia 2011 roku. 
Powstała manga była ilustrowana przez Eito Chida i wydawana przez Square Enix w czasopiśmie "Gekkan Gangan Joker" od grudnia 2010 roku do października 2012 roku.
Opis fabuły.
Główną bohaterką "Hanasaku Iroha" jest Ohana Matsumae, 16-letnia dziewczyna żyjąca w Tokio. Pewnego razu jej matka wyjeżdża ze swoim chłopakiem, a Ohanę wysyła do jej babci. Kiedy dziewczyna przyjeżdża na miejsce, dowiaduje się, że jej babcia jest właścicielką pensjonatu Kissuisō. Wraz z rozpoczęciem pracy w pensjonacie, Ohana zaczyna nowe życie na wsi.
Anime.
Film kinowy.
W październiku 2011 roku ogłoszono powstawanie nowej animacji powiązanej z serią anime. W czerwcowym numerze „Gangan Joker” w 2012 roku wydawnictwa Square Enix ogłoszono, że film będzie miał swoją premierę w kinach w roku fiskalnym 2012.
Prapremiera filmu odbyła się 9 marca 2013, a oficjalna premiera miała miejsce 30 marca tego samego roku w Japonii.

</doc>
<doc id="2313635" url="https://pl.wikipedia.org/wiki?curid=2313635" title="Planking">
Planking

Planking – zabawa polegająca na kładzeniu się w miejscu publicznym, na brzuchu, twarzą w dół i z rękami wyciągniętymi wzdłuż ciała, i fotografowaniu się w takiej pozycji.
Nazwa "planking" (od angielskiego słowa "plank" – „deska”, dosłownie – „deskowanie”, „udawanie deski”) powstała w Australii, a samo "planking" stało się popularną zabawą w 2011, szeroko komentowaną w mediach. "Planking" wywodzi się z wcześniejszej gry znanej w Wielkiej Brytanii jako "lying down game", podobne gry były wcześniej znane w Korei Południowej (시체놀이 – „udawanie trupa”), we Francji ("à plat ventre" – „na brzuchu”) i Australazji ("extreme lying down" – „ekstremalne leżenie”).
15 maja 2011 20-letni Australijczyk, który bawił się w "planking" na balkonie, zabił się, spadając z siódmego piętra. Po tragicznej śmierci Australijczyka premier Julia Gillard wezwała graczy w "planking" do ostrożności. W Australii zanotowano przypadki osób zwalnianych z pracy za "planking", zawieszani byli też uczniowie bawiący się w taki sposób.
Australijski rysownik satyryczny Jon Kudelka sparodiował premier Julię Gillard i ogłoszony kilka tygodni wcześniej budżet państwa, przedstawiając Gillard "plankującą" na budżecie.

</doc>
<doc id="2313636" url="https://pl.wikipedia.org/wiki?curid=2313636" title="Flußbach">
Flußbach

Flußbach – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, wchodzi w skład gminy związkowej Traben-Trarbach. Do 30 czerwca 2014 wchodziła w skład gminy związkowej Kröv-Bausendorf.

</doc>
<doc id="2313639" url="https://pl.wikipedia.org/wiki?curid=2313639" title="Flussbach">
Flussbach



</doc>
<doc id="2313640" url="https://pl.wikipedia.org/wiki?curid=2313640" title="Rádio Košice">
Rádio Košice

Rádio Košice - informacyjno-muzyczna komercyjna rozgłośnia radiowa. Jest ona jedyną stacją na Słowacji, która nadaje szczegółowe serwisy informacyjne związane z regionem Koszyc. Ponadto nadaje ona muzykę popową oraz rockową.

</doc>
<doc id="2313649" url="https://pl.wikipedia.org/wiki?curid=2313649" title="Kinderbeuern">
Kinderbeuern

Kinderbeuern – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, wchodzi w skład gminy związkowej Traben-Trarbach. Do 30 czerwca 2014 wchodziła w skład gminy związkowej Kröv-Bausendorf.

</doc>
<doc id="2313653" url="https://pl.wikipedia.org/wiki?curid=2313653" title="Kinheim">
Kinheim

Kinheim – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, wchodzi w skład gminy związkowej Traben-Trarbach. Do 30 czerwca 2014 wchodziła w skład gminy związkowej Kröv-Bausendorf.

</doc>
<doc id="2313655" url="https://pl.wikipedia.org/wiki?curid=2313655" title="Ritsuko Okazaki">
Ritsuko Okazaki

 – japońska piosenkarka urodzona w Hashimie, Prefekturze Nagasaki. Zadebiutowała swoim singlem "Kanashii Jiyū / Koi ga, Kiete Yuku".

</doc>
<doc id="2313656" url="https://pl.wikipedia.org/wiki?curid=2313656" title="Willwerscheid">
Willwerscheid

Willwerscheid – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, wchodzi w skład gminy związkowej Traben-Trarbach. Do 30 czerwca 2014 wchodziła w skład gminy związkowej Kröv-Bausendorf.

</doc>
<doc id="2313657" url="https://pl.wikipedia.org/wiki?curid=2313657" title="Kröv">
Kröv

Kröv (do 16 lipca 1936 Cröv) – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, wchodzi w skład gminy związkowej Traben-Trarbach. Do 30 czerwca 2014 siedziba gminy związkowej Kröv-Bausendorf.

</doc>
<doc id="2313658" url="https://pl.wikipedia.org/wiki?curid=2313658" title="Kroev">
Kroev



</doc>
<doc id="2313659" url="https://pl.wikipedia.org/wiki?curid=2313659" title="Cröv">
Cröv



</doc>
<doc id="2313660" url="https://pl.wikipedia.org/wiki?curid=2313660" title="Melchior z Mościsk">
Melchior z Mościsk

Melchior z Mościsk (ur. ok. 1510/11 w Mościskach k. Przemyśla, zm. 19 maja 1590 w Krakowie) – prowincjał dominikanów, spowiednik Zygmunta Augusta, kaznodzieja i ostatni inkwizytor papieski w Polsce.
Urodził się w rodzinie mieszczańskiej jako Jan, syn Jakuba; jego prawdziwe nazwisko brzmiało najprawdopodobniej Drobicki (lub Drobyczski). Od 1521 studiował w Akademii Krakowskiej. 1 października 1530 wstąpił do zakonu dominikanów w Krakowie, a rok później złożył śluby zakonne, przyjmując imię Melchior. W 1543 uzyskał lektorat w studium generalnym klasztoru Św. Trójcy w Krakowie, dalsze studia odbywał w Bolonii, gdzie w 1545 zdobył bakalaureat, a w 1546 doktorat teologii. W 1548 skierowano go do Lwowa, gdzie w latach 1549-1550 był przeorem tamtejszego klasztoru; stanowisko to pełnił później jeszcze kilkakrotnie. Dla konwentu lwowskiego polecił wybudować (1551-1558) infirmerię i bibliotekę, którą wzbogacił własnymi książkami.
W 1558 na kapitule płockiej został obrany po raz pierwszy prowincjałem prowincji polskiej dominikanów, po krótkiej przerwie w latach 1565–1568 ponownie objął ten urząd na okres trzech kadencji (do 1586). Jako prowincjał wykazał wiele energii w dążeniu do poprawy sytuacji materialnej zakonu, którego placówki, oparte głównie na ofiarności, ucierpiały wskutek postępów reformacji. Obok systematycznego potwierdzania dawnych nadań wystarał się u Zygmunta Augusta o przywilej pozwalający dominikanom na nabywanie dóbr ziemskich bez ograniczeń, dbał o należytą gospodarkę w dobrach klasztornych. Duży nacisk kładł na podniesienie poziomu wykształcenia kadry zakonnej, zalecając i ułatwiając zakonnikom studia na Akademii Krakowskiej i uniwersytetach zagranicznych. W 1570 uchwalono na kapitule opodatkowanie zamożniejszych klasztorów na rzecz studium generalnego w Krakowie. Dążenia Melchiora do ścisłego zespolenia z prowincją polską kontraty ruskiej wywołały w latach 1579-1580 opór m.in. Łukasza ze Lwowa, przeora klasztoru krakowskiego, który oskarżył go przed nuncjuszem Caligarim o nadużywanie władzy prowincjała, lekceważenie wolnej elekcji przeorów i zaniedbanie karności zakonnej. 1580 Melchior udał się na kapitułę generalną do Rzymu, gdzie oczyścił się z tych zarzutów. Generał zakonu Paweł Constabilis odwołał Łukasza do klasztoru lwowskiego. Melchior był definitorem na kapitule w Warce (1551), Lwowie (1556), Łowiczu (1565) i Lublinie (1570).
Jako kaznodzieja generalny zakonu prowadził bardzo energiczną działalność kontrreformacyjną, m.in. na stanowisku spowiednika Zygmunta Augusta, które zajmował prawdopodobnie od 1559. Towarzysząc królowi na sejmy (miał wygłosić kazania na 16 sejmach), starał się paraliżować działalność różnowierców, zmierzającą do ograniczenia politycznych uprawnień biskupów, a przede wszystkim nie dopuścić do zwołania synodu narodowego, współdziałając w tej sprawie blisko ze Stanisławem Hozjuszem. Na naradzie biskupów, odbytej podczas sejmu piotrkowskiego w 1559, wystąpił ostro przeciw zwołaniu synodu prowincjonalnego z udziałem różnowierców. Dużą aktywność wykazał zwłaszcza podczas sejmów 1563/1564, współpracując ściśle z nuncjuszem F. Commendonem w obronie interesów Kościoła katolickiego. Obdarzony talentem kaznodziejskim i dużą siłą oddziaływania, zdobył popularność zwłaszcza w środowiskach miejskich (np. w Poznaniu). Jego postylle krążyły w odpisach, a z kazań, których nie ogłaszał drukiem, jedno zachowane w zbiorach biblioteki klasztoru na Jasnej Górze, pisane po polsku, zawiera ostrą krytykę tak świeckich, jak i duchownych. W 1561 kazał śpiewać podczas mszy modlitwę "Contere Domine" w intencji triumfu Kościoła nad heretykami, w 1575 otrzymał dla siebie i dla swoich następców na prowincjalstwie prawo zakładania bractw różańcowych w celu upowszechniania kultu maryjnego. W 1583 opublikował w Krakowie krótkie pisemko polemiczne przeciw Bernardowi Ochinowi ("Epistola deploratoria..."), w 1584 wydał "Expositio missae domini Hugonis cardinalis O. P."
Melchior z Mościsk uznawany jest za ostatniego papieskiego inkwizytora na ziemiach polskich. O szczegółach pełnienia przez niego tej funkcji wiadomo jednak bardzo niewiele, w szczególności nie jest znana data jego nominacji. Na dodatek opublikowane dotąd urzędowe źródła dominikańskie (regesty generałów zakonu, akta kapituł generalnych i prowincjonalnych) nigdy nie tytułowały go jako inkwizytora. Według piszącego w 1594 dominikanina Seweryna Lubomelczyka był on inkwizytorem generalnym we Lwowie już w chwili pierwszego wyboru na prowincjała w 1558. Wiadomo też, że w 1565 otrzymał od papieża Piusa IV breve nadające mu prawo rozgrzeszania heretyków, co na mocy niedawnych rozporządzeń papieża Pawła IV zastrzeżone było do kompetencji inkwizytorów. Milczenie większości źródeł na ten temat wynika prawdopodobnie z faktu, że w Polsce w drugiej połowie XVI wieku funkcja inkwizytorska miała znaczenie wyłącznie honorowe i tak też była postrzegana. Sam Melchior był zresztą zwolennikiem nawracania heretyków za pomocą argumentów, a nie represji.
Zmarł w Krakowie w wieku 80 lat i został pochowany w krużgankach krakowskiego klasztoru dominikanów. Jego zgon jest często błędnie datowany na rok 1591; jest to skutkiem nieprawidłowego odczytania wpisu w księdze zmarłych lwowskiego konwentu dominikanów przez piszącego na początku XVII wieku historyka dominikańskiego Abrahama Bzowskiego, na którego powoływali się późniejsi autorzy. Dwie notki obituarne w krakowskich źródłach ("Nekrografia" i "Liber expositorium") wskazują jednoznacznie na rok 1590.

</doc>
<doc id="2313662" url="https://pl.wikipedia.org/wiki?curid=2313662" title="Croev">
Croev



</doc>
<doc id="2313668" url="https://pl.wikipedia.org/wiki?curid=2313668" title="Milka Bjelica">
Milka Bjelica

Milka Bjelica (ur. 22 czerwca 1981 w Belgradzie) – czarnogórska koszykarka grająca na pozycji centra lub silnego skrzydłowego (C/F). Reprezentantka kraju.
W sezonie 2010/2011 grała w Lotosie Gdynia.
W 2012 roku została ukarana sześciomiesięczną dyskwalifikacją za stosowanie niedozwolonych środków dopingujących, trwającą od 29 kwietnia do 28 października 2012 roku.
Jej rodzeństwo także uprawia sport: brat Milko jest koszykarzem i reprezentuje Czarnogórę, zaś siostra Ana jest siatkarką, reprezentantką Serbii.

</doc>
<doc id="2313669" url="https://pl.wikipedia.org/wiki?curid=2313669" title="Petra Ujhelyi">
Petra Ujhelyi

Petra Ujhelyi (ur. 17 grudnia 1980 w Nagykőrös) – węgierska koszykarka grająca na pozycji centra(C). Reprezentantka kraju. Obecnie zawodniczka Wisly Can-Pack Kraków. W sezonie 2010/2011 grała w Bracco Geas Sesto San Giovanni.

</doc>
<doc id="2313670" url="https://pl.wikipedia.org/wiki?curid=2313670" title="Hesjan obrzeżony">
Hesjan obrzeżony

Hesjan obrzeżony – jest macierzą kwadratową złożoną z pochodnych cząstkowych, która używana jest do rozwiązywania problemu ekstremów warunkowych funkcji wielu zmiennych.
Pod względem technicznym jest to macierz Hessego poszerzona o dodatkowy wiersz i dodatkową kolumnę.
Przypadek ogólny.
Mamy daną funkcję: formula_1
W celu znalezienia lokalnych ekstremów warunkowych możemy skorzystać z funkcji Lagrange’a:
Warunek przekształcamy do postaci
Następnie tworzymy funkcję
Wtedy hesjan obrzeżony przyjmuje postać:
Definiujemy
Uwaga: formula_7 jest wyznacznikiem podmacierzy o rozmiarach formula_8
Wtedy, jeśli w danym punkcie formula_9 jest spełniony warunek konieczny istnienia ekstremum warunkowego formula_10 prawdziwe są twierdzenia:
Jeśli formula_11 to funkcja przyjmuje minimum warunkowe w punkcie formula_12
Jeśli formula_13, to funkcja przyjmuje maksimum warunkowe w punkcie formula_12
Funkcja dwóch zmiennych.
W przypadku funkcji dwóch zmiennych formula_15 wystarczy obliczyć wartość jednego wyznacznika:

</doc>
<doc id="2313672" url="https://pl.wikipedia.org/wiki?curid=2313672" title="Bengel (Niemcy)">
Bengel (Niemcy)

Bengel – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, wchodzi w skład gminy związkowej Traben-Trarbach. Do 30 czerwca 2014 wchodziła w skład gminy związkowej Kröv-Bausendorf.

</doc>
<doc id="2313673" url="https://pl.wikipedia.org/wiki?curid=2313673" title="Bengel">
Bengel

Niemcy:
Stany Zjednoczone:
Osoby:

</doc>
<doc id="2313675" url="https://pl.wikipedia.org/wiki?curid=2313675" title="Karolina Sadalska">
Karolina Sadalska

Karolina Sadalska-Głażewska (ur. 30 czerwca 1981 r. w Gorzów Wlkp) – polska kajakarka, olimpijka z Aten 2004, zawodniczka MKKS Gorzów Wielkopolski.
Brązowa medalistka mistrzostw Świata juniorów w Zagrzebiu z roku 1999 w konkurencji K-1 na dystansie 500 m.
Wielokrotna złota medalistka mistrzostw Polski w konkurencji:
Na igrzyskach olimpijskich w roku 2004 zajęła 4. miejsce w konkurencji K-4 na dystansie 500 m.

</doc>
<doc id="2313680" url="https://pl.wikipedia.org/wiki?curid=2313680" title="Hontheim (gmina)">
Hontheim (gmina)

Hontheim – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, wchodzi w skład gminy związkowej Traben-Trarbach. Do 30 czerwca 2014 wchodziła w skład gminy związkowej Kröv-Bausendorf.

</doc>
<doc id="2313683" url="https://pl.wikipedia.org/wiki?curid=2313683" title="P.A. Works">
P.A. Works

 – japońskie studio zajmujące się animacją i produkcją anime, a także animacją gier wideo założone 10 listopada 2000 roku w Nanto w prefekturze Toyama.
Kenji Horikawa, prezes i założyciel firmy, przed założeniem P.A. Works, pracował dla Tatsunoko Production, Production I.G oraz Bee Train. W styczniu 2008 roku studio wyprodukowało "True Tears", ich pierwszą serię anime, której byli głównymi animatorami.
"P.A. Works" to skrót od pełnej nazwy firmy – "Progressive Animation Works".

</doc>
<doc id="2313687" url="https://pl.wikipedia.org/wiki?curid=2313687" title="Hontheim">
Hontheim

Niemcy:
Osoby:

</doc>
<doc id="2313691" url="https://pl.wikipedia.org/wiki?curid=2313691" title="Reil (gmina)">
Reil (gmina)

Reil – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, wchodzi w skład gminy związkowej Traben-Trarbach. Do 30 czerwca 2014 wchodziła w skład gminy związkowej Kröv-Bausendorf.

</doc>
<doc id="2313693" url="https://pl.wikipedia.org/wiki?curid=2313693" title="82 mm moździerz 2B9 Wasilok">
82 mm moździerz 2B9 Wasilok

82 mm moździerz 2B9 Wasilok – ciągniony moździerz automatyczny konstrukcji radzieckiej wraz z samochodem GAZ-66-05 wchodzi w skład zestawu 2K21.
Przeznaczony jest do niszczenia i obezwładniania siły żywej i środków ogniowych ogniem pośrednim i bezpośrednim. 2B9 zaliczany jest do armatomoździerzy. Można strzelać z niego ogniem pojedynczym lub ciągłym. Stosowana amunicja to klasyczne moździerzowe naboje odłamkowe ZWO-1 o masie 3,1 kg oraz naboje odłamkowe z dodatkowym ładunkiem dalekonośnym.
2B9 działa na zasadzie krótkiego odrzutu lufy i jest zasilany z kaset, które mają pojemność 4 nabojów. W skład wyposażenia wchodzą 24 kasety. Można z niego strzelać również w warunkach nocnych, co umożliwia przyrząd oświetlający Łucz-PM2M. Moździerz wyposażony jest w celownik optyczny PAM-1.
Moździerz Wasilok w 1984 został wprowadzony do uzbrojenia polskich jednostek powietrznodesantowych.

</doc>
<doc id="2313694" url="https://pl.wikipedia.org/wiki?curid=2313694" title="Reil">
Reil

Niemcy:
Osoby:

</doc>
<doc id="2313695" url="https://pl.wikipedia.org/wiki?curid=2313695" title="Kompleks żytni słaby">
Kompleks żytni słaby

Kompleks żytni słaby (6) Kompleks ten obejmuje gleby wytworzone z piasków gliniastych lekkich, podścielonych tylko żwirem piaszczystym lub piaskiem luźnym. Ponadto, kompleks ten obejmuje gleby wytworzone z piasków słabogliniastych głębokich. Gleby wchodzące w skład tego kompleksu są okresowo lub trwale suche, ponieważ są nadmiernie przepuszczalne i mają niewielką zdolność zatrzymywania wody oraz są ubogie w składniki pokarmowe. Niedobór wody ogranicza działanie stosowanych nawozów mineralnych, z kolei opady powodują szybkie wymywanie niewykorzystanych składników pokarmowych. Tak niekorzystne cechy powodują, że na glebach tego kompleksu uprawia się głównie żyto, łubin, ziemniaki, seradelę i owies. Plony tych roślin zależą w ogromnym stopniu od ilości i rozkładu opadów. Gleby, które zawiera ten kompleks należą do klasy IV b i V (według klasyfikacji bonitacyjnej).
Wieloletnie (1989-2002 r.) badania odnośnie do wpływu jakości gleby na plonowanie zbóż wykazały, że na glebie należącej do kompleksu żytniego słabego uzyskiwano plon rzędu 4,20 t/ha dla pszenżyta ozimego oraz 4,01 t/ha dla żyta ozimego.

</doc>
<doc id="2313696" url="https://pl.wikipedia.org/wiki?curid=2313696" title="Wyry (przystanek kolejowy)">
Wyry (przystanek kolejowy)

Wyry – przystanek kolejowy we wsi Wyry w województwie śląskim, w powiecie mikołowskim, w Polsce.
Przystanek ten leży na linii kolejowej nr 169 łączącej stację Tychy ze stacją Orzesze Jaśkowice, na której ruch pasażerski został zawieszony w 2001 roku. Znajdował się tam również dodatkowy, zelektryfikowany tor umożliwiający mijankę, który został rozebrany po zlikwidowaniu posterunku. Do 2021 oba perony były zarośnięte, a dawny budynek stacyjny został adaptowany do innych celów. Mieści się w nim pizzeria z pubem o nazwie Dworzec Wyry Pizza Pub. 
W listopadzie 2021 roku m.in. staraniem Gminy peron przy ul. Dworcowej został wyremontowany przez PKP Polskie Linie Kolejowe S.A. Zakład Linii Kolejowych w Tarnowskich Górach. W połowie kwietnia została utworzona ścieżka umożliwiająca dojście na przystanek. Od 27 kwietnia 2022 roku przez okres miesiąca testowo zatrzymują się tam pociągi Kolei Śląskich (cały ruch osobowy na trasie Oświęcim - Racibórz i Chałupki) w związku z przebudową i remontami na linii kolejowej nr 140 w Łaziskach Górnych i Mikołowie .

</doc>
<doc id="2313697" url="https://pl.wikipedia.org/wiki?curid=2313697" title="Półgrupa prosta">
Półgrupa prosta



</doc>
<doc id="2313699" url="https://pl.wikipedia.org/wiki?curid=2313699" title="Diefenbach (Nadrenia-Palatynat)">
Diefenbach (Nadrenia-Palatynat)

Diefenbach – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, wchodzi w skład gminy związkowej Traben-Trarbach. Do 30 czerwca 2014 wchodziła w skład gminy związkowej Kröv-Bausendorf.

</doc>
<doc id="2313701" url="https://pl.wikipedia.org/wiki?curid=2313701" title="LM-49">
LM-49

LM-49/LP-49 − wysokopodłogowy, jednokierunkowy tramwaj wyprodukowany przez zakłady PTMZ mieszczące się w Petersburgu.
Konstrukcja.
Tramwaje LM/LP-49 były jednokierunkowe, jednostronne, wysokopodłogowe o długości 15 m. Konstrukcja tramwaju jest stalowa, natomiast we wnętrzu zastosowano wykończenie drewnem. Siedzenia w LM/LP-49 są miękkie w układzie 2+1. Do wagonu wchodzi się trzema parami dwuskrzydłowych drzwi. W późniejszym czasie wbudowano układ niskiego napięcia. Zasilał on kierunkowskazy oraz oświetlenie. 
Eksploatacja.
Tramwaje silnikowe LM-49 i doczepne LP-49 zaczęto produkować w 1949. Łącznie wyprodukowano 400 tramwajów LM-49 z czego 287 wyprodukowano dla Petersburga, a pozostałe 113 dla miast: Mińsk, Magnitogorsk, Niżny Nowogród i Nowokuźnieck. Wagonów LP-49 wyprodukowano 268 dla Petersburga oraz 46 dla Niżnego Nowogrodu. Ostatnie tramwaje wycofano z eksploatacji w latach 1982 − 1983. Do dzisiaj zachowały 3 tramwaje LM-49 po jednym w Mińsku, Niżnym Nowogrodzie i Petersburgu oraz jeden tramwaj LP-49 w Petersburgu.

</doc>
<doc id="2313703" url="https://pl.wikipedia.org/wiki?curid=2313703" title="Kurt Aebli">
Kurt Aebli

Kurt Aebli (ur. 20 października 1955 w Rüti ZH) – szwajcarski pisarz.
Studiował germanistykę, historię i etnologię na Uniwersytecie w Bazylei. Mieszkał później w Wiedniu i Paryżu. Obecnie mieszka w okolicach Zurychu. W 1991 i 1996 zdobył Ingeborg-Bachmann-Preis. Uprawia głównie lirykę i krótkie formy prozatorskie.

</doc>
<doc id="2313705" url="https://pl.wikipedia.org/wiki?curid=2313705" title="Manfred Allié">
Manfred Allié

Manfred Allié (ur. 1955 w Marburgu) – niemiecki pisarz i tłumacz.
Tłumaczył na język niemiecki takich autorów jak Wendy Beckett, Joseph Conrad, Ralph Ellison, Patrick Leigh Fermor, Patricia Highsmith, Michael Innes, Reif Larsen, Yann Martel, Anthony McCarten, Joseph O’Connor, Richard Powers, Josephine Tey i Edith Wharton. 

</doc>
<doc id="2313709" url="https://pl.wikipedia.org/wiki?curid=2313709" title="Fredholm">
Fredholm

Fredholm:

</doc>
<doc id="2313711" url="https://pl.wikipedia.org/wiki?curid=2313711" title="Leonhard Adelt">
Leonhard Adelt

Leonhard Adelt (ur. 17 lipca 1881 w Boizenburg/Elbe, zm. 21 lutego 1945 w Dippoldiswalde) – niemiecki księgarz, pisarz i dziennikarz.

</doc>
<doc id="2313713" url="https://pl.wikipedia.org/wiki?curid=2313713" title="Wassian (Piatnicki)">
Wassian (Piatnicki)

Wassian, imię świeckie: Władimir Wasiliewicz Piatnicki (ur. 10 marca 1879 w Moskwie – zm. 9 stycznia 1941 w Republice Autonomicznej Komi lub 27 grudnia 1938 w Swierdłowsku) – rosyjski biskup prawosławny, święty nowomęczennik.
Urodził się w rodzinie kupieckiej, razem z dwiema siostrami był wychowywany przez babkę. Ukończył w 1902 studia prawnicze na Uniwersytecie Moskiewskim. W czasie studiów stracił wiarę, którą odzyskał w czasie ciężkiej choroby. Pod naciskiem ojca ożenił się, lecz szybko jego żona wystąpiła o rozwód.
W 1909 Władimir Piatnicki wstąpił jako posłusznik do pustelni Parakleta, jednego ze skitów filialnych Ławry Troicko-Siergijewskiej. W 1910, nadal jako posłusznik, został przeniesiony do Ławry Troicko-Siergijewskiej do pracy w jej kancelarii. 6 października 1913 złożył wieczyste śluby mnisze przed biskupem Teodorem (Pozdiejewskim). 13 października tego samego roku biskup Teodor wyświęcił go na hierodiakona. 15 sierpnia 1914 został wyświęcony na kapłana i odpowiadając na apel kierującej monasterem św. św. Marty i Marii w Moskwie wielkiej księżnej, mniszki Elżbiety, został kapelanem w jednym z pociągów sanitarnych armii rosyjskiej.
W 1917 uzyskał dyplom kandydata nauk teologicznych w Moskiewskiej Akademii Duchownej i został stypendystą profesorskim w katedrze archeologii biblijnej i języka hebrajskiego. W 1919, po zamknięciu Ławry przez władze bolszewickie, podjął służbę duszpasterską w cerkwi św. Paraskewy w Siergijewie. Otoczył również szczególną opieką duchowną grupę mniszek i posłusznic monasteru Spotkania Pańskiego w Kaszynie, które zostały zmuszone do opuszczenia zamykanego klasztoru i zamieszkania w Siergijewie. W 1919 Wassian (Piatnicki) otrzymał godność igumena.
8 sierpnia 1921 duchowny został wyświęcony na biskupa jegoriewskiego, wikariusza eparchii riazańskiej. Już 29 października tego samego roku został aresztowany przez Czeka i osadzony w więzieniu w Riazaniu. W styczniu 1922 przewieziony do więzienia na moskiewskich Butyrkach, został z niego zwolniony w lutym tego samego roku. Po zwolnieniu biskup Wassian zamieszkał w dzielnicy Pluszczicha w Moskwie i służył w cerkwi Zwiastowania w Moskwie-Bierieżkach.
W 1925 przystąpił do ruchu grigoriewców, przez co w roku następnym zastępca "locum tenens" Patriarchatu Moskiewskiego Sergiusz (Stragorodski) zawiesił go w czynnościach. W związku z tym 28 maja 1926 biskup Wassian złożył publiczny akt pokutny i wrócił do Rosyjskiego Kościoła Prawosławnego. Jego krótkotrwały związek z niekanonicznym ruchem sprawił jednak, iż jego autorytet wśród wiernych znacznie spadł. 22 czerwca 1927 został jednak skierowany do eparchii tambowskiej, gdzie jako biskup kozłowski, wikariusz, miał nią tymczasowo zarządzać. 9 kwietnia 1930 został podniesiony do godności arcybiskupiej. W 1930 został aresztowany pod zarzutem antyradzieckiej agitacji, jednak 4 lutego 1931 zwolniono go z braku dowodów.
W październiku 1935 został aresztowany po raz kolejny. Duchownego oskarżono o celowe ukrywanie cennych utensyliów cerkiewnych uratowanych z konfiskaty z roku 1922 oraz o prowadzenie agitacji antyradzieckiej. W 1936 Wassian (Piatnicki) został skazany na osiem lat pozbawienia wolności. Karę odbywał w Autonomicznej Republice Komi (obóz Uchpieczłag). Moment i okoliczności jego śmierci nie są jednoznacznie znane. Według dokumentów NKWD zmarł 9 stycznia 1941 w obozie. Według innej wersji duchowny pracował w obozie przy wyrębie lasu, jednak szybko stracił całkowicie zdrowie i został uznany za niezdolnego do pracy. W związku z tym w grudniu 1938 trafił do szpitala w Swierdłowsku i tam zmarł.
W grudniu 2000 Wassian (Piatnicki) został zaliczony do Soboru Świętych Nowomęczenników i Wyznawców Rosyjskich.

</doc>
<doc id="2313717" url="https://pl.wikipedia.org/wiki?curid=2313717" title="Mittag">
Mittag



</doc>
<doc id="2313719" url="https://pl.wikipedia.org/wiki?curid=2313719" title="Włodzimierz Dulemba">
Włodzimierz Dulemba

Włodzimierz Dulemba (ur. 16 stycznia 1956 w Sosnowcu) – polski poeta, pisarz, autor tekstów piosenek.
Życiorys.
Absolwent filologii polskiej Uniwersytetu Jagiellońskiego.
Był żołnierzem, robotnikiem „Solidarności” (drukował „Gazetę Wyborczą” w jej pionierskim okresie 1989–90), gastarbeiterem, dziennikarzem. Pracował jako redaktor w Telewizji Kraków, Telewizji „Wisła”; był scenarzystą Telewizji TVN. Członek Stowarzyszenia Pisarzy Polskich. Mieszka w Krakowie.
Debiutował w 1976 r. na łamach krakowskiej „Gazety Południowej”. Swoje wiersze publikował m.in. w „Tygodniku Powszechnym”, „Więzi”, „Czasie Krakowskim”, „Nowym Dzienniku” (Nowy Jork), „Liście oceanicznym” (Toronto), „Ekspresjach” (Londyn). Autor kilkunastu książek oraz licznych wierszy i form prozatorskich zamieszczanych w antologiach i podręcznikach szkolnych.
W 1992 r. był stypendystą Funduszu Pomocy Niezależnej Literaturze i Nauce Polskiej w Paryżu. W 1999 r. otrzymał working-grant Stowarzyszenia Dramaturgów Norweskich, jako jedyny pisarz z dziewięciu stolic kultury europejskiej 2000.
W latach 2010-2020 był wielokrotnym stypendystą Stowarzyszenia Autorów ZAiKS, a w 2011 r. Ministra Kultury i Dziedzictwa Narodowego.
Muzykę do jego tekstów komponują: m.in.: Agnieszka Chrzanowska, Adrian Konarski, Ewa Kornecka, Jan Kanty Pawluśkiewicz i Jacek Zieliński. Śpiewają je: Agnieszka Chrzanowska, Marcin Daniec, Agnieszka Fatyga, Łada Marija Gorpienko, Beata Rybotycka, Anna Szałapak, Jacek Wójcicki i inni wykonawcy.
Twórczość.
Słuchowiska radiowe.
Reżyserem wszystkich słuchowisk była Romana Bobrowska.
Bibliografia.
Noty o poecie m.in. w: "Pisarze pod Wawelem", Wydawnictwo Universitas, Kraków 1992; L. Bartelski, "Polscy pisarze współcześni" 1939–1991, Wydawnictwo Naukowe PWN, Warszawa 1995; "Pisarze i badacze literatury w Zagłębiu Dąbrowskim", t. 1, Miejska Biblioteka Publiczna, Sosnowiec 2002; "Who is Who w Polsce", Hübners Blaues, Zug 2003.

</doc>
<doc id="2313729" url="https://pl.wikipedia.org/wiki?curid=2313729" title="Carlos Alberto Barbosa">
Carlos Alberto Barbosa

Carlos Alberto Rodrigues Barbosa (ur. 15 lutego 1954 - zm. 7 marca 1982 w Recife) – piłkarz brazylijski, występujący na pozycji obrońcy.
Kariera klubowa.
Karierę piłkarską Carlos Alberto Barbosa rozpoczął w klubie Santa Cruz Recife w 1974. Z Santa Cruz trzykrotnie zdobył mistrzostwo stanu Pernambuco – Campeonato Pernambucano w 1976, 1978 i 1979. W Santa Cruz 1 października 1975 w zremisowanym 0-0 meczu z CEUB Brasília Barbosa zadebiutował w lidze brazylijskiej. W 1980 i 1981 występował w SC Internacional. W 1981 krótko występował w Colorado Kurytyba.
W 1982 był zawodnikiem Sportu Recife.
W Sporcie Barbosa rozegrał ostatni mecz w lidze wystąpił w dniu swojej przedwczesnej śmierci 7 marca 1982 w wygranym 4-0 meczu z XV de Jaú. Ogółem w latach 1975–1982 w lidze brazylijskiej Carlos Alberto Barbosa rozegrał 110 spotkań, w których strzelił 2 bramki.
Kariera reprezentacyjna.
W reprezentacji Brazylii Carlos Alberto Barbosa jedyny raz wystąpił 5 lipca 1979 w zremisowanym 1-1 towarzyskim meczu ze stanem Bahia. Nigdy nie wystąpił w reprezentacji w oficjalnym meczu międzypaństwowym.

</doc>
<doc id="2313730" url="https://pl.wikipedia.org/wiki?curid=2313730" title="Diefenbach">
Diefenbach

Niemcy:
Osoby:
Zobacz też:

</doc>
<doc id="2313732" url="https://pl.wikipedia.org/wiki?curid=2313732" title="LM-57">
LM-57

LM-57 − wysokopodłogowy, jednokierunkowy tramwaj produkcji zakładów PTMZ mieszczących się w Petersburgu.
Konstrukcja.
Tramwaje LM-57 produkowano jako wysokopodłogowe, jednokierunkowe i jednostronne ze stalowym szkieletem. Tramwaje te jako pierwsze produkowano bez sterowania wielokrotnego. Jedynie w Niżnym Nowogrodzie przystosowano je do sterowania wielokrotnego. Tramwaje LM-57 różniły się od poprzedniego modelu tej fabryki LM-49 bardziej opływowym kształtem czoła oraz zastosowaniem drzwi łamanych trzyskrzydłowych z przodu oraz czteroskrzydłowych w drzwiach drugich oraz trzecich. Tramwaje wyposażono w dwa wózki oba napędowe. Na każdym wózku znajdują się dwa silniki o mocy 45 kW każdy.
Eksploatacja.
Pierwszy tramwaj LM-57 powstał w 1957, natomiast seryjna produkcja ruszyła w 1960. Produkcję tramwajów LM-57 zakończono w 1968. Łącznie wyprodukowano 800 tramwajów tego typu. Większość tramwajów trafiła do Petersburga, a pozostałe do Kijowa, Taszkentu, Niżnego Nowogrodu, Niżnego Tagiłu, Magnitogorska, Kazania, Saratowa oraz do Archangielska. Wycofano je z eksploatacji w pierwszej połowie lat 80. XX w. z powodu zużycia się niektórych części. 

</doc>
<doc id="2313733" url="https://pl.wikipedia.org/wiki?curid=2313733" title="Przeniesienie ciała św. Marka">
Przeniesienie ciała św. Marka

Przeniesienie ciała św. Marka lub ("Wykradzenie ciała św. Marka") () – obraz włoskiego malarza Jacopa Tintoretta.
Jeden z trzech obrazów składających się na cykl stworzony dla bractwa świeckiego "Szkoła św. Marka" (Scuola di San Marco) w Wenecji. Pozostałymi dziełami były "Święty Marek ratujący Saracena" i "Odnalezienie ciała św. Marka". Obrazy były darem Tommasa Rangone, weneckiego lekarza i filozofa, gwardiana Scuoli, który w 1562 roku sam zaproponował bractwu, iż ufunduje dekoracje kapitularza Scuoli San Marco obrazami z życia patrona Wenecji, św. Marka. Prace zostały zlecone Tintorettcie. W 1807 roku zostało zlikwidowane bractwo, a dwa płótna wysłano do Wiednia, a następnie do Gallerii dell’Academia, trzecie "Odnalezienie ciała św. Marka" w 1811 roku trafiło do Pinakoteki Brera.
Dzieło przedstawia kolejny etap znany z "Odnalezienia ciała św. Marka": przeniesienie zwłok. Tutaj również Tintoretto posłużył się perspektywą dla ukazania realizmu i dramaturgii sceny. Postacie zostały ukazane w skrócie, a układ kompozycyjny stwarza wrażenie głębi. Scena przedstawia przeniesienie ciała św. Marka w chwili rozpętania się nawałnicy. Wszyscy mieszkańcy, widoczni w tle, chronią się w domach co wykorzystuje grupa czterech mężczyzn (w tym dwaj weneccy kupcy Buona di Malamocco i Rustica da Torcello), którzy niepowstrzymani wykradli ciało i w ten sposób uratowali przed spaleniem.
W 1815 roku dokonano niezrozumiałych poprawek płótna. Przycięto boki tak, iż z kwadratowego kształtu powstało prostokątne płótno. Na dole i górze doczepiono paski, a drewniany stos widoczny na środku został zamalowane i w jego miejsce namalowano dwa otwarte łuki. Dzięki XVIII wiecznej rycinie Andrei Zucchiego można było odtworzyć starszą wersję i w 1959 roku usunięto naniesione poprawki na płótno. Według niektórych historyków sztuki, przedstawiona architektura miała swoje odniesienia w rzeczywistości. Budynek po lewej stronie przypomina bibliotekę Marcina Jacopa Sansovina, a fasada w głębi odpowiada wieży della Signoria w Padwie.

</doc>
<doc id="2313735" url="https://pl.wikipedia.org/wiki?curid=2313735" title="85th Street – Forest Parkway">
85th Street – Forest Parkway

85th Street – Forest Parkway – stacja metra nowojorskiego, na linii J. Znajduje się w dzielnicy Queens, w Nowym Jorku i zlokalizowana jest pomiędzy stacjami Woodhaven Boulevard i 75th Street – Elderts Lane. Została otwarta 11 czerwca 1917.

</doc>
<doc id="2313736" url="https://pl.wikipedia.org/wiki?curid=2313736" title="Kwas acetohydroksamowy">
Kwas acetohydroksamowy

Kwas acetohydroksamowy – organiczny związek chemiczny z grupy kwasów hydroksamowych. Jest silnym i nieodwracalnym inhibitorem ureazy. Stosowany jako lek przy zakażeniu dróg moczowych.
Działanie.
Hamuje ureazę bakteryjną, co zmniejsza stężenie amoniaku w moczu i zwiększa jego kwasowość.
Farmakokinetyka.
Stosunkowo szybko wchłania się z przewodu pokarmowego, maksymalne stężenie we krwi osiąga po ok. jednej godzinie. okres półtrwania we krwi wynosi ok. 10 h. jest częściowo metabolizowany w wątrobie do nieczynnego acetamidu. Około 2/3 dawki jest wydalane z organizmu w postaci niezmienionej w moczu.
Wskazania.
Jest stosowany w profilaktyce powstawania kamieni nerkowych o etiologii ureazy bakteryjnej. Jest też stosowana jako środek wspomagający w leczeniu przewlekłego zakażenia dróg moczowych.
Interakcje.
Wiąże żelazo podane doustnie, jednocześnie sam kwas także się słabiej wchłania.
Przeciwwskazania.
Nie należy stosować w ciężkiej niewydolności nerek.
Możliwe działania niepożądane.
Zapalenie żyły, zakrzepica, anemia hemolityczna, anemia niedobarwliwa, ból głowy, ból brzucha, biegunka, łysienie, wysypka, depresja, drżenie, niepokój.
Dawkowanie.
Doustnie zwykle 250 mg 3–4 razy dziennie. maksymalnie do 1,5 g dziennie. Dzieciom od 8. rż. podaje się 10 mg/kg masy ciała w 2–3 dawkach.

</doc>
<doc id="2313740" url="https://pl.wikipedia.org/wiki?curid=2313740" title="75th Street – Elderts Lane">
75th Street – Elderts Lane

75th Street – Elderts Lane – stacja metra nowojorskiego, na linii J i Z. Znajduje się w dzielnicy Queens, w Nowym Jorku i zlokalizowana jest pomiędzy stacjami 85th Street – Forest Parkway i Cypress Hills. Została otwarta 11 czerwca 1917.

</doc>
<doc id="2313745" url="https://pl.wikipedia.org/wiki?curid=2313745" title="French Open 2011 (gra mieszana)">
French Open 2011 (gra mieszana)



</doc>
<doc id="2313749" url="https://pl.wikipedia.org/wiki?curid=2313749" title="Cornelia Anken">
Cornelia Anken

Cornelia Anken (ur. 13 października 1967 we Frankfurcie nad Menem) – niemiecka pisarka, tworząca głównie kryminały, opowiadania i thrillery.
Studiowała germanistykę, etnologię i archeologię na Johann Wolfgang Goethe-Universität, gdzie pracuje po dziś dzień. W 1991 wygrała Junges Literaturforum Hessen-Thüringen.

</doc>
<doc id="2313752" url="https://pl.wikipedia.org/wiki?curid=2313752" title="Kemijärvi (stacja kolejowa)">
Kemijärvi (stacja kolejowa)

Kemijärvi (fiń: "Kemijärven rautatieasema") – stacja kolejowa w Kemijärvi, w regionie Laponia, w Finlandii. Znajduje się na linii Laurila–Kelloselkä-rata.
VR zamknęło nierentowne połączenia nocne do Kemijärvi 2 września 2006 roku. Między Rovaniemi a Kemijärvi funkcjonowała szybka kolej. Połączenia do Kemijärvi przywrócono w dniu 29 lutego 2008. Nocne połączenia rozpoczęły się 1 marca 2008 roku.

</doc>
<doc id="2313754" url="https://pl.wikipedia.org/wiki?curid=2313754" title="Paulo Luiz Massariol">
Paulo Luiz Massariol

Paulinho, właśc. Paulo Luiz Massariol (ur. 3 kwietnia 1958 w Piracicabie) - piłkarz brazylijski, występujący na pozycji napastnika.
Kariera klubowa.
Karierę piłkarską Paulinho rozpoczął w klubie XV de Piracicaba w 1976. W latach 1976–1980 występował w CR Vasco da Gama. W Vasco 23 października 1975 w wygranym 3-0 meczu z Brasília FC Barbosa zadebiutował w lidze brazylijskiej. Z Vasco da Gama zdobył mistrzostwo stanu Rio de Janeiro - Campeonato Carioca w 1977 oraz był królem strzelców ligi brazylijskiej w 1978. W latach 1980–1983 występował kolejno w Ponte Preta Campinas, SE Palmeiras, Grêmio Porto Alegre i Comercialu Ribeirão Preto.
W latach 1983–1984 był zawodnikiem Náutico Recife. W Náutico Paulinho rozegrał ostatni mecz w lidze 6 maja 1984 w przegranym 1-3 meczu z Grêmio. Ogółem w latach 1977–1984 w lidze brazylijskiej Paulinho rozegrał 106 spotkań, w których strzelił 36 bramek. Z Náutico zdobył mistrzostwo stanu Pernambuco - Campeonato Pernambucano w 1984. W późniejszych latach Paulinho występował m.in. w Santa Cruz Recife i XV de Piracicaba, kończąc karierę w 1989.
Kariera reprezentacyjna.
W reprezentacji Brazylii Paulinho jedyny raz wystąpił 5 lipca 1979 w zremisowanym 1-1 towarzyskim meczu ze stanem Bahia. Nigdy nie wystąpił w reprezentacji w oficjalnym meczu międzypaństwowym.

</doc>
<doc id="2313755" url="https://pl.wikipedia.org/wiki?curid=2313755" title="Akt siedzący na kanapie">
Akt siedzący na kanapie

Akt siedzący na kanapie (fr. "Nu assis sur un divan" lub "La Belle Romaine" ("Piękna Rzymianka") to obraz olejny namalowany przez włoskiego malarza Amedeo Modiglianiego. 
Opis.
Zmysłowy powab przedstawionej postaci przejawia się w palecie oraz pozie modelki. Bursztynowe i różowe tonacje ewokują promieniujące ciepło i intymną atmosferę, w której artysta malował obraz. Siedząca na miękkim podłożu modelka, przesłonięta skrawkiem materiału, zwodzi widza wstydliwą próbą przysłonięcia swojej nagości. Żeby dodatkowo zaostrzyć erotyczną wymowę sceny, kieruje ona uwagę patrzącego w stronę zasłoniętego łona obejmując jedną ręką piersi a łokieć opierając o uniesione udo. Nogi modelki znajdują się poza ramami obrazu a wypełniająca pierwszy plan dolna część jej tułowia poprzez swą bezkompromisową bliskość sprawia, że widz staje z nią twarzą w twarz. 
Historia.
Modigliani rozpoczął malowanie aktów w 1908, na ogół w formie kariatyd, ale formę tę rozwinął dopiero po 1914, kiedy zaprzestał rzeźbienia; wykształcił wówczas własny język artystyczny, widoczny w obrazie "Akt siedzący na kanapie", którego korzenie estetyczne sięgają włoskiego malarstwa renesansowego i manierystycznego, linearnej prostoty afrykańskich rzeźb plemiennych i ich ziemistej kolorystyki oraz geometrycznej przestrzeni zaczerpniętej z kubizmu. Wyzywająca poza modelki może przywodzić na myśl kształtną anatomię "Wenus z Urbino" Tycjana zaś elegancja ruchu jej ciała może być porównana do omdlewających Madonn z wczesnego renesansu. Drastyczny kontur i zniekształcenie postaci ma wyraźnie trójwymiarowy charakter, związany z rzeźbiarskim doświadczeniem artysty i jego admiracją dla rzeźby.
"Akt siedzący na kanapie" należy do najważniejszych aktów namalowanych przez Modiglianiego w 1917. Siedem z ich zostało wystawionych w tym samym roku na paryskiej wystawie w Galerie Berthe Weill; cztery miały tytuł “Akt” (wśród nich był prawdopodobnie "Akt siedzący na kanapie"). Część obrazów, wystawiona w oknie galerii, wywołała zamieszanie w dniu otwarcia, przyciągając uwagę licznych przechodniów i paryskiej policji, która tymczasowo zamknęła wystawę. Wzburzenie wywołał fakt, iż modelkami były kobiety współczesne, pozbawione alegorycznego lub historycznego kontekstu.
Obraz jest uważany za największe osiągnięcie Modiglianiego w dziedzinie aktu. Kontynuując tradycje Botticellego ("Narodziny Wenus"), Velazqueza ("Wenus z lustrem"), Ingresa ("Łaźnia turecka") i Maneta ("Olimpia") zalicza się do niekwestionowanych osiągnięć w dziedzinie aktu w historii sztuki Zachodu. Niewiele obrazów zgłębia uroki ciała z taką otwartością, dokładnością i bezpośrednim urokiem.
2 listopada 2010 obraz został sprzedany na aukcji Sotheby's w Nowym Jorku za sumę 68,9 miliona dolarów, co było rekordową sumą uzyskaną do tamtej chwili za dzieło Modiglianiego.
Obraz znalazł się na 8. miejscu listy 10 najdrożej sprzedanych obrazów na aukcjach Sotheby’s

</doc>
<doc id="2313759" url="https://pl.wikipedia.org/wiki?curid=2313759" title="Święci Sergiusz i Bachus">
Święci Sergiusz i Bachus



</doc>
<doc id="2313760" url="https://pl.wikipedia.org/wiki?curid=2313760" title="Port lotniczy Parintins">
Port lotniczy Parintins

Port lotniczy Parintins (IATA: PIN, ICAO: SWPI) – port lotniczy położony w Parintins, w stanie Amazonas, w Brazylii.

</doc>
<doc id="2313764" url="https://pl.wikipedia.org/wiki?curid=2313764" title="Kodeks karny bawarski z 1813 roku">
Kodeks karny bawarski z 1813 roku

Kodeks karny Bawarii – historyczny akt prawny regulujący zasady prawa karnego materialnego, który wszedł w życie w 1813 roku w Bawarii.
Został opracowany w głównej mierze przez Paula Johanna Anselma Rittera von Feuerbacha, twórcy teorii przymusu psychologicznego. Przepisy Kodeksu realizowały tę ideologię poprzez wprowadzenie bardzo surowych sankcji karnych (teoria przymusu psychologicznego, stała bowiem na stanowisku, iż samo zagrożenie srogą represją karną ma działać na potencjalnych przestępców odstraszająco). Znał wiele rodzajów kary śmierci, przewidzianej w wielu przypadkach (11), znał także instytucję śmierci cywilnej, przeważały jednak w zgodzie z poglądami nowożytnej penologii kary więzienia. Kodeks wprowadzał zaczerpnięty z Kodeksu Napoleona trójpodział przestępstw na zbrodnie, występki i wykroczenia. Realizując postulaty humanitarystów struktura, a także język Kodeksu był prosty, zwięzły i jasny, zrozumiały dla każdego człowieka, dzielił się na część ogólną i szczególną. Stał na stanowisku formalnej definicji przestępstwa. Ograniczał też w znacznym stopniu swobodę sędziowską przez wprowadzenie sankcji bezwzględnie oznaczonych. 

</doc>
<doc id="2313765" url="https://pl.wikipedia.org/wiki?curid=2313765" title="Restinga (São Paulo)">
Restinga (São Paulo)

Restinga – miasto i gmina w Brazylii, w stanie São Paulo. Znajduje się w mezoregionie Ribeirão Preto i mikroregionie Franca.

</doc>
<doc id="2313768" url="https://pl.wikipedia.org/wiki?curid=2313768" title="Europlanet">
Europlanet

Europlanet – sieć łącząca europejskich naukowców zajmujących się planetologią. Celem Europlanet jest promowanie współpracy oraz komunikacji pomiędzy współpracującymi instytucjami oraz wspieranie misji kosmicznych badających Układ Słoneczny. Europlanet koordynuje zadania w zakresie planetologii w celu osiągnięcia długoterminowej współpracy pomiędzy europejskimi instytucjami zaangażowanymi w tę dyscyplinę naukową.
Cele:
Te cele będą uzyskane poprzez:

</doc>
<doc id="2313769" url="https://pl.wikipedia.org/wiki?curid=2313769" title="Ribeirão Corrente">
Ribeirão Corrente

Ribeirão Corrente – miasto i gmina w Brazylii, w stanie São Paulo. Znajduje się w mezoregionie Ribeirão Preto i mikroregionie Franca.

</doc>
<doc id="2313775" url="https://pl.wikipedia.org/wiki?curid=2313775" title="São José da Bela Vista">
São José da Bela Vista

São José da Bela Vista – miasto i gmina w Brazylii, w stanie São Paulo. Znajduje się w mezoregionie Ribeirão Preto i mikroregionie Franca.

</doc>
<doc id="2313776" url="https://pl.wikipedia.org/wiki?curid=2313776" title="Moson">
Moson

Moson (niem. "Wieselburg") – dzielnica miasta Mosonmagyaróvár na Węgrzech, w komitacie Győr-Moson-Sopron, w powiecie Mosonmagyaróvár.

</doc>
<doc id="2313779" url="https://pl.wikipedia.org/wiki?curid=2313779" title="Magyaróvár">
Magyaróvár



</doc>
<doc id="2313780" url="https://pl.wikipedia.org/wiki?curid=2313780" title="Aramina">
Aramina

Aramina – miasto i gmina w Brazylii, w stanie São Paulo. Znajduje się w mezoregionie Ribeirão Preto i mikroregionie Ituverava.

</doc>
<doc id="2313781" url="https://pl.wikipedia.org/wiki?curid=2313781" title="Bitwa o Brisbane">
Bitwa o Brisbane

Bitwa o Brisbane – ironiczna nazwa zamieszek pomiędzy żołnierzami australijskimi i amerykańskimi 26–27 listopada 1942 roku na ulicach Brisbane.
Tło.
Pomimo propagandowego podkreślania sojuszu i przyjaźni pomiędzy oboma krajami, część żołnierzy traktowała sojuszników z pogardą – dotyczyło to zarówno Amerykanów, jak i Australijczyków oraz Nowozelandczyków. Pojawienie się bardzo licznych żołnierzy amerykańskich w słabo zaludnionej Australii zaburzyło stosunki społeczne – tylko w okolicach Brisbane, w największym zgrupowaniu amerykańskich obozów wojskowych w Australii, stacjonowało w sumie 150 tysięcy żołnierzy, a okresowo 300 tysięcy, podczas gdy miasto zamieszkiwało 330 tysięcy Australijczyków. Kłopotem były także kwestie rasowe, wśród amerykańskich żołnierzy liczni byli żołnierze czarnoskórzy.
Do starć wśród żołnierzy dochodziło w mieście kilkukrotnie, np. w połowie 1940 roku miały miejsce dwudniowe zamieszki między żołnierzami australijskimi z wojsk lądowych i lotniczych a w grudniu 1941 starcia australijskich żołnierzy i amerykańskich marynarzy z jednego z krążowników. Między 11 a 20 marca 1942 roku wybuchły zamieszki na tle rasowym między żołnierzami amerykańskimi, w efekcie których czarnoskórych żołnierzy przeniesiono na południową stronę rzeki Brisbane, a na moście ustawiono punkty kontrolne.
Zamieszki.
Do największych zamieszek, nazwanych „bitwą o Brisbane” doszło 26–27 listopada 1942 roku. Wzięło w nich udział kilka tysięcy żołnierzy australijskich i amerykańskich, a bezpośrednią przyczyną wybuchu walk była próba wylegitymowania amerykańskiego szeregowego Jamesa Steina z 404 Kompanii Łączności przez żandarmerię amerykańską. Stojący w towarzystwie pijanych Australijczyków żołnierz wdał się w kłótnię z żandarmami. Jeden z żandarmów zaatakował pałką jednego z Australijczyków, co doprowadziło do bójki. W krótkim czasie zasięg walk rozszerzył się. Do starć dołączać zaczęli kolejni żołnierze obu krajów, którzy rozładowywali w ten sposób narastające napięcie i niechęć do sojuszników. Starcia w mieście trwały dwa dni. Oficjalne statystyki mówią o jednym zabitym żołnierzu australijskim i kilkunastu rannych. Wśród Amerykanów 21 żołnierzy trafiło z obrażeniami do szpitali.
Następstwa.
Dowództwa obu armii wprowadziły po zamieszkach zasadę ścisłej kontroli potencjalnie agresywnych grup żołnierzy, surowo zaczęto egzekwować zakaz posiadania broni w czasie wolnym. Pomimo działań obu stron w celu załagodzenia sytuacji, jeden z amerykańskich kapelanów oskarżył Australijczyków o zaplanowanie zamieszek i bezczynność żandarmerii. Australijczycy zaś byli niezadowoleni z powodu bezkarności amerykańskiego żołnierza, który zastrzelił Australijczyka. Australijski sąd wojskowy skazał jednak za udział w zamieszkach tylko jednego żołnierza, któremu zasądzono karę sześciu miesięcy pozbawienia wolności.
Także w okresie późniejszym zdarzały się pojedyncze przypadki bójek między żołnierzami bądź zabójstw, np. 19 stycznia 1943 roku w Brisbane zastrzelono australijskiego marynarza. Do większych bójek doszło też w innych miastach Australii (np. zamieszki w Melbourne, 1942) i Nowej Zelandii (np. bitwa na Manners Street, 1943), choć miały one zdecydowanie mniejszą skalę niż w Brisbane.

</doc>
<doc id="2313783" url="https://pl.wikipedia.org/wiki?curid=2313783" title="Buritizal">
Buritizal

Buritizal – miasto i gmina w Brazylii, w stanie São Paulo. Znajduje się w mezoregionie Ribeirão Preto i mikroregionie Ituverava.

</doc>
<doc id="2313785" url="https://pl.wikipedia.org/wiki?curid=2313785" title="Grabowski IV">
Grabowski IV

Grabowski IV (Kiemlada-Grabowski, Kimlada-Grabowski, Przyjaciel odmienny albo Kemlada odmienny) – kaszubski herb szlachecki, według Przemysława Pragerta odmiana herbu Przyjaciel albo Kemlada.
Opis herbu.
Opis z wykorzystaniem zasad blazonowania, zaproponowanych przez Alfreda Znamierowskiego:
"W polu serce otoczone pierścieniem, ozdobionym jedenastoma kulkami. Klejnot: trzy pióra strusie, na każdym po trzy kulki w słup. Labry nieznanej barwy."
Najwcześniejsze wzmianki.
Herb przytaczany przez "Nowego Siebmachera", Ostrowskiego ("Księga herbowa rodów polskich") oraz Żernickiego ("Der polnische Adel, Die polnischen Stamwappen").
Rodzina Grabowskich.
Rodzina szlachecka z Grabowa w parafii Parchowo, wywodząca się rzekomo od Rembowskich. Wzmiankowani po raz pierwszy w 1570 (Jakub Grabowski), kolejne wzmianki z 1608 (Grzegorz Grabowski), 1648 (Panowie Grabowscy), 1662 (Grzegorz, Jerzy Grabowscy). W drugiej połowie XVII wieku Grabowscy posiadali jeszcze działy we wsiach: Brodnica, Zdunowice, zaś w XVIII wieku w Borek, Chośnica, Gostomie, Niesiołowice, Czarnoszyce i Gostkowo. Grabowscy ci używali przydomków Kiemlada (Kimlada, Ciemlada, Kemlada), Pupka, a także Jark. Pierwszy z tych przydomków istniał już w XVI wieku. Wzmianki pochodzą z lat 1563 (Wojcich Grabowski "kymlyada"), 1584 (Grzegorz Kiemlada Grabowski), 1765, 1766 (Maciej Kiemlada Grabowski), 1773 (Jan Grabowski Kimlada), 1790 (Jan Grabowski Kimlada). Przedstawiciele tej rodziny osiedli na Mazowszu, dając początek rodzinie Grabowskich herbu Kemlada. Przydomek Pupka odnotowany tylko w roku 1601 (Jan Pupka Grabowski).
Herbowni.
Grabowscy z przydomkiem Kiemlada bądź Kimlada. Grabowscy, jeśli przyjąć ich teorię o pochodzeniu od Rembowskich, powinni posługiwać się herbem tej rodziny. Taki też herb przypisuje Pragert Grabowskim bez przydomków. Grabowscy z przydomkiem Kimlada osiedli także na Mazowszu i zostali wylegitymowani w Królestwie Polskim z herbem Kemlada. Grabowscy z przydomkiem Pupka mogli używać herbu Pupka.
Istnieli Grabowscy używający szeregu innych herbów. Mazowieccy Grabowscy używali herbu Jastrzębiec. Herb ten przypisywano też kaszubskim Grabowskim. Grabowscy z przydomkiem Goetzendorf używali herbu Zbiświcz w kilku wersjach, również hrabiowskich (Grabowski VIII Hrabia, Grabowski IX Hrabia). Grabowscy osiedli na Warmii i Mazurach, a potem na Litwie, używali herbu Grabowski VI z odmianami.
Istnieli też liczni inni Grabowscy poza Kaszubami. Pieczętowali się kilkudziesięcioma innymi herbami.

</doc>
<doc id="2313787" url="https://pl.wikipedia.org/wiki?curid=2313787" title="Guará">
Guará

Guará – miasto i gmina w Brazylii, w stanie São Paulo. Znajduje się w mezoregionie Ribeirão Preto i mikroregionie Ituverava.

</doc>
<doc id="2313789" url="https://pl.wikipedia.org/wiki?curid=2313789" title="After War Gundam X">
After War Gundam X



</doc>
<doc id="2313791" url="https://pl.wikipedia.org/wiki?curid=2313791" title="Bitwa na Manners Street">
Bitwa na Manners Street

Bitwa na Manners Street – ironiczna nazwa bójki o podłożu rasistowskim pomiędzy żołnierzami nowozelandzkimi pochodzenia maoryskiego i amerykańskimi żołnierzami z Południa USA stoczonej 3 kwietnia 1943 roku na ulicy Manners Street w Wellington.
Żołnierze amerykańscy próbowali zabronić maoryskim żołnierzom wejścia do lokalu, który zajmowali. W starciu wzięło udział ponad tysiąc osób, a śmierć poniosło dwóch Amerykanów.

</doc>
<doc id="2313792" url="https://pl.wikipedia.org/wiki?curid=2313792" title="Igarapava">
Igarapava

Igarapava – miasto i gmina w Brazylii, w stanie São Paulo. Znajduje się w mezoregionie Ribeirão Preto i mikroregionie Ituverava.

</doc>
<doc id="2313795" url="https://pl.wikipedia.org/wiki?curid=2313795" title="Ituverava">
Ituverava

Ituverava – miasto i gmina w Brazylii, w stanie São Paulo. Znajduje się w mezoregionie Ribeirão Preto i mikroregionie Ituverava.

</doc>
<doc id="2313796" url="https://pl.wikipedia.org/wiki?curid=2313796" title="Molsidomina">
Molsidomina



</doc>
<doc id="2313797" url="https://pl.wikipedia.org/wiki?curid=2313797" title="Jailolo">
Jailolo



</doc>
<doc id="2313799" url="https://pl.wikipedia.org/wiki?curid=2313799" title="Kuchta (ujednoznacznienie)">
Kuchta (ujednoznacznienie)



</doc>
<doc id="2313800" url="https://pl.wikipedia.org/wiki?curid=2313800" title="Diecezja brneńska">
Diecezja brneńska

Diecezja brneńska (; ) – diecezja Kościoła rzymskokatolickiego w metropolii morawskiej w Czechach. Została erygowana 5 grudnia 1777 roku po wydzieleniu 151 parafii diecezji ołomunieckiej (podniesionej do rangi archidiecezji). Patronami diecezji są św. Paweł i św. Piotr. W sposób szczególny na jej obszarze czczona jest także trójka świętych i błogosławionych urodzonych w granicach diecezji: św. Zdzisława, św. Klemens Maria Hofbauer oraz bł. Maria Restytuta Kafka.

</doc>
<doc id="2313801" url="https://pl.wikipedia.org/wiki?curid=2313801" title="Guaíra (São Paulo)">
Guaíra (São Paulo)

Guaíra – miasto i gmina w Brazylii, w stanie São Paulo. Znajduje się w mezoregionie Ribeirão Preto i mikroregionie São Joaquim da Barra.

</doc>
<doc id="2313809" url="https://pl.wikipedia.org/wiki?curid=2313809" title="Gaozi">
Gaozi

Gaozi – chiński filozof konfucjański z Okresu Walczących Królestw.
Twierdził, że natura ludzka ma początkowo charakter neutralny, nie jest dobra ani zła, a wszelka moralność jest dopiero nadawana z zewnątrz. Porównując naturę jednostki do drzewa, wartości etyczne natomiast do drewnianych naczyń wykazywał, że mimo podobieństwa pod względem materiału nie są one bytami tożsamymi. Pesymistycznie podchodząc jednak do możliwości moralnego rozwoju człowieka stwierdzał iż nie odróżnia on dobra od zła. Jego poglądy ostrej krytyce poddał w swoim dziele Mencjusz. Ponieważ nie zachowały się żadne prace Gaozi, jego poglądy znane są tylko z mencjuszowskich polemik.

</doc>
<doc id="2313813" url="https://pl.wikipedia.org/wiki?curid=2313813" title="Edyta Strzycka">
Edyta Strzycka

Edyta Strzycka (ur. 14 stycznia 1983 w Kielcach) – polska piosenkarka, kompozytorka, autorka tekstów.
Życiorys.
Absolwentka Szkoły Muzycznej I i II stopnia w klasie fortepianu oraz w klasie fortepianu i klarnetu. Magister sztuki na Wydziale Edukacji Muzycznej o specjalności dyrygentura chóralna na Uniwersytecie Jana Kochanowskiego w Kielcach, oraz na Akademii Muzycznej im. Feliksa Nowowiejskiego w Bydgoszczy.
Uczestniczka wielu festiwali krajowych i międzynarodowych oraz programów muzycznych "Idol", "Droga do gwiazd" czy "The Voice of Poland", w którym to (pracując z drużyną Kayah) dotarła do ćwierćfinału. Laureatka „Muzycznego scyzoryka” w kategorii "pop" oraz zdobywczyni wyróżnienia na Konkursie Improwizacji Jazzowej im. Milesa Davisa. W 2010 zdobyła drugie miejsce oraz nagrodę za najlepszą kompozycję („Gwiezdny pył”) na międzynarodowym festiwalu "Carpathia" w Rzeszowie. W 2018 była finalistką „Debiutów” na 55. KFPP w Opolu.
Śpiewała w chórkach z wieloma artystów polskiej sceny muzycznej, wiele lat współpracowała z Izabelą Trojanowską, Krzysztofem Kasowskim czy Jackiem Kawalcem. Koncertuje z projektem Szymanowski Independent, w którym wykonuje klasycznie pieśni kompozytora. 
Jest wykładowcą emisji i impostacji głosu oraz interpretacji piosenki w Warszawskiej Szkole Filmowej, chórmistrzem i pedagogiem wokalnym.

</doc>
<doc id="2313821" url="https://pl.wikipedia.org/wiki?curid=2313821" title="Wydawnictwo FORMA">
Wydawnictwo FORMA



</doc>
<doc id="2313826" url="https://pl.wikipedia.org/wiki?curid=2313826" title="Abul Hasan">
Abul Hasan

Abul Hasan (ur. 1588 lub 1589, zm. około 1630 przypuszczalnie w Agrze) – indyjski malarz miniaturzysta działający na dworze Dżahangira (1605-1627). 
Życiorys.
Syn perskiego malarza Agha Rezy. Należał do czołowych malarzy dworskich cesarza Mogołów Dżahangira, który nadał mu tytuł Nādir al-Zamān (Cud Wieku). Tworzył w duchu rozwijanej za cesarza Akbara tradycji dworskich portretów alegorycznych. Do jego najważniejszych dzieł należą portrety cesarza Dżahangira na scenograficznie potraktowanym tle, które było wspomnieniem cesarskich snów. Realistyczne przedstawienia postaci są mieszaniną stylu malarstwa perskiego i hinduskiej tradycji, z wyraźnymi wpływami sztuki zachodu. Przykładem jest znajdujący się w Chester Beatty Library w Dublinie obraz przedstawiający cesarza strzelającego do odciętej głowy Malika Ambara.

</doc>
<doc id="2313828" url="https://pl.wikipedia.org/wiki?curid=2313828" title="Juan Martín Parodi">
Juan Martín Parodi

Juan Martín Parodi Gonzalez (ur. 22 września 1974 w Paysandú) – urugwajski piłkarz występujący na pozycji pomocnika. Zawodnik bez klubu.
Kariera klubowa.
Parodi zawodową karierę rozpoczynał w 1993 roku w zespole Club Nacional de Football. Na początku 1997 roku przeszedł do argentyńskiego Deportivo Español, a w 1998 roku odszedł do meksykańskiego Toros Neza. Spędził tam rok. Następnie grał w argentyńskim Huracánie Tres Arroyos oraz w meksykańskim zespole Zacatepec.
W 2002 roku Parodi podpisał kontrakt z argentyńskim Colónem Santa Fe. W barwach tego klubu w Primera División Argentina zadebiutował 1 września 2002 roku w zremisowanym 0:0 pojedynku z Talleres Córdoba. Przez rok dla Colónu zagrał 30 razy i zdobył 3 bramki.
W 2003 roku Parodi trafił do greckiego Panioniosu GSS. W greckiej ekstraklasie zadebiutował 24 sierpnia 2003 roku w wygranym 3:2 meczu z Paniliakosem. 20 września 2003 roku w zremisowanym 2:2 spotkaniu z Kallitheą strzelił pierwszego gola w greckiej ekstraklasie. W Panioniosie występował przez 1,5 roku.
W 2005 roku odszedł do paragwajskiej Olimpii Asunción. Na początku następnego roku został graczem emirackiego Al-Ahli Dubaj. W 2006 roku zdobył z nim mistrzostwo Zjednoczonych Emiratów Arabskich. W 2007 roku wrócił do Urugwaju, gdzie został graczem zespołu Defensor Sporting. W 2008 roku zdobył z nim mistrzostwo Urugwaju.
W 2008 roku Parodi przeszedł do kolumbijskiego Deportivo Pereira. W 2009 roku trafił do greckiego drugoligowca, Olympiakosu Volos. W 2010 roku wrócił do Deportivo Pereira, a po zakończeniu sezonu 2010 odszedł z tego klubu.
Kariera reprezentacyjna.
W reprezentacji Urugwaju Parodi zadebiutował 8 lipca 2004 roku w zremisowanym 2:2 meczu rozgrywek Copa América z Meksykiem. Na tamtym turnieju, zakończonym przez Urugwaj na 3. miejscu, wystąpił jeszcze w pojedynku z Kolumbią (2:1).
W drużynie narodowej rozegrał w sumie 3 spotkania, wszystkie w 2004 roku.

</doc>
<doc id="2313831" url="https://pl.wikipedia.org/wiki?curid=2313831" title="Esele Bakasu">
Esele Bakasu

Esele Bakasu (ur. 13 marca 1975) – kongijski piłkarz grający na pozycji obrońcy. W latach 1997-2002 grał w reprezentacji Demokratycznej Republiki Konga.
Kariera klubowa.
Karierę piłkarską Bakasu rozpoczął w klubie AS Vita Club z Kinszasy. W jego barwach zadebiutował w pierwszej lidze Demokratycznej Republiki Konga. W 1997 roku wywalczył z nim mistrzostwo kraju. W swojej karierze grał też w angielskim Cambridge United (1999-2001) i niemieckim SC Paderborn 07 (2001-2002).
Kariera reprezentacyjna.
W reprezentacji Demokratycznej Republiki Konga Bakasu zadebiutował w 1997 roku. W 1998 roku został po raz pierwszy powołany do kadry na Puchar Narodów Afryki. Na turnieju w Burkina Faso był podstawowym zawodnikiem i rozegrał 4 mecze: z Togo (2:1), z Ghaną, ćwierćfinał z Kamerunem (1:0 i czerwona kartka) oraz mecz o 3. miejsce z Burkina Faso (4:4, k. 4:1).
W 2000 roku Bakasu rozegrał 3 mecze w Pucharze Narodów Afryki 2000: z Algierią (0:0), z Republiką Południowej Afryki (0:1) i z Gabonem (0:0).
W 2002 roku Bakasu był w kadrze narodowej na Puchar Narodów Afryki 2002. Jego dorobek na tym turnieju to 3 spotkania: z Kamerunem (0:1), z Togo (0:0) i z Wybrzeżem Kości Słoniowej (3:1). W kadrze narodowej grał do 2002 roku.

</doc>
<doc id="2313836" url="https://pl.wikipedia.org/wiki?curid=2313836" title="Energetyka wiatrowa na Białorusi">
Energetyka wiatrowa na Białorusi

Energetyka wiatrowa na Białorusi miała swój początek w maju 2011 roku, kiedy uruchomiono na terytorium tego kraju pierwszy generator wiatrowy. 10 maja 2011 roku Rada Ministrów Republiki Białorusi przyjęła postanowienie nr 586, w którym zatwierdziła Narodowy Program Rozwoju Miejscowych i Odnawialnych Źródeł Energii na lata 2011–2015. W jego ramach zaplanowano rozwój energetyki wiatrowej do całkowitej mocy ok. 440–460 MW w roku 2015. W październiku 2012 roku na Białorusi znajdowało się 20 turbin, z czego działało 14.
Prawo.
Białoruskie prawo zobowiązuje państwową spółkę „Biełeniergo” podłączać obiekty energetyki alternatywnej do ogólnej sieci energetycznej i skupować wyprodukowaną przez nie energię. Cena, za jaką skupuje się energię, jest wyższa niż ta, za którą „Biełeniergo” sprzedaje ją swoim odbiorcom. W przypadku energii wiatru współczynnik ten wynosi 1,3. Ma to na celu stymulację rozwoju alternatywnych źródeł energii na Białorusi w związku z drożejącymi paliwami kopalnymi, ochroną środowiska i chęcią dywersyfikacji źródeł energii w kraju. Generatory nie mogą być ustawiane na działkach rolnych. Jedynie prezydent Republiki Białorusi jest upoważniony do odralniania działek, co może zrobić na wniosek władz lokalnych. Aby zbudować turbinę należy wypełnić szereg formalności, m.in. opracować i uzgodnić odpowiedni projekt, wypełnić warunki techniczne organizacji dostarczającej energię, otrzymać w Ministerstwie Środowiska certyfikat potwierdzający pochodzenie energii elektrycznej z odnawialnych źródeł. W przypadku budowy turbin na terenach wiejskich można otrzymać ulgi dla przedsiębiorców rozwijających biznes na wsi i w małych miastach.
Charakterystyka.
Na Białorusi znajduje się ok. 1800 lokalizacji, gdzie panują warunki wiatrowe sprzyjające do budowy generatorów. Są to przede wszystkim wzgórza, na których średnia prędkość wiatru wynosi od 5 do 8 m/s. W obwodzie grodzieńskim najkorzystniejsze warunki wiatrowe panują w rejonach nowogródzkim, smorgońskim i rejonie oszmiańskim. Pierwsza działająca elektrownia wiatrowa na Białorusi znajduje się w chutorze Grabniki, dwa kilometry od Nowogródka, na Wysoczyźnie Nowogródzkiej. Jej uruchomienie nastąpiło 20 maja 2011 roku (według innego źródła – pod koniec kwietnia). Składa się z jednej turbiny wiatrowej o wysokości masztu 81 m i długości trzech łopat wirnika 40 m. Maksymalna moc turbiny wynosi 1,5 MW, co stanowiło wówczas największą moc na całym terytorium Wspólnoty Niepodległych Państw. Jej zamawiającym była białoruska firma RUP „Grodnoenergo”, a wykonawcą – chińska firma HEAG. Koszt przedsięwzięcia, oceniany na 13 miliardów rubli białoruskich, sfinansowany został z kredytu udzielonego białoruskiej stronie przez firmę HEAG z oprocentowaniem 5% w skali roku. Białoruscy właściciele elektrowni prognozowali, że będzie ona wytwarzać ok. 3,8 miliona kilowatogodzin energii elektrycznej na rok i zwróci się w ciągu 15 lat. W planach była budowa kolejnych turbin i stworzenie do końca 2012 roku parku wiatrowego o mocy 10 MW, jednak w styczniu 2013 roku nadal pracował tylko jeden wiatrak.
Co najmniej od czerwca 2012 roku elektrownie wiatrowe wytwarzały elektryczność dla dziecięcego centrum uzdrowiskowego pod Kobryniem w obwodzie brzeskim. Administracja ośrodka podjęła decyzję o ich budowie mimo niesprzyjających w tym regionie warunków wiatrowych. Koszt budowy wyniósł 40 milionów rubli białoruskich. Docelowo moc elektrowni ma wynosić razem ok. 0,01 MW, co będzie mocą nieco przekraczającą potrzeby ośrodka.
Dwa wiatraki niewiadomych właścicieli i o nieznanej funkcji znajdują się na Wysoczyźnie Mińskiej, na wysokości ok. 300 m n.p.m., między wsiami Jankowce i Wołma w rejonie dzierżyńskim obwodu mińskiego. Większa z nich wyposażona jest w dwa rotory Flettnera zamiast tradycyjnych łopat.
Od co najmniej 2012 roku w ośrodku wypoczynkowym we wsi Krasnogórka w rejonie brasławskim, w siesowiecie Plusy pracuje turbina wiatrowa o mocy 0,13 MW. Jej właściciel używa jej do produkcji energii dla ośrodka, a nadwyżki sprzedaje państwu. Koszt budowy generatora wyniósł ponad 54 tysiące euro. W 2012 roku planował postawienie dwóch kolejnych turbin o dwa razy większej mocy.
We wsi Zanarocze w rejonie miadzielskim działają dwa generatory wiatrowe o mocy 0,4 i 0,25 MW. Według władz rejonu wytwarzana przez nie energia pokrywa potrzeby tej wsi.
Firma OOO „Tajkun” jest właścicielem trzech turbin wiatrowych w rejonie mohylewskim obwodu mohylewskiego – jednej o mocy 0,08 MW we wsi Żukowo zbudowanej w 2011 roku, i dwóch o mocy 0,4 MW każda w pobliżu osiedla typu miejskiego Połykowicze, zbudowanych między 2011 i kwietniem 2013 roku.
Plany.
W 2012 roku firma AeroStrim planowała budowę dwóch turbin wiatrowych o mocy 1 MW każda w pobliżu wsi Krewo i Popielewicze, w rejonie smorgońskim obwodu grodzieńskiego. Inwestycja kosztować miała 3 miliardy rubli białoruskich, a uruchomienie elektrowni planowano na koniec 2013 roku.
W 2012 roku planowano zbudować w pobliżu jeziora Narocz turbinę wiatrową o mocy 1 MW. Na Wysoczyźnie Nowogródzkiej, w sąsiedztwie turbiny w Grabnikach, na początku 2013 roku planowano wznieść jeszcze 5 generatorów, docelowo tworząc farmę wiatrową o mocy sięgającej 7,5 MW. W lutym tego samego roku zawarto umowę z firmą ТАА „Enierhapark” na budowę w tym regionie dwóch turbin o mocy 1,2 MW każda. Miały one zostać wzniesione do końca 2014 roku kosztem ok. 3 miliardów białoruskich rubli. Firma „Tajkun” w 2013 roku planowała budowę w rejonie mohylewskim 5 turbin o mocach od 0,25 do 0,6 MW.
Problemy.
Jednym z problemów w rozwoju energetyki wiatrowej na Białorusi są ograniczenia pochodzące z resortów wojskowych. W 2010 roku Miński Obwodowy Komitet Wykonawczy podpisał umowę z niemiecką firmą Enertrag w sprawie budowy w pobliżu wsi Wołma w rejonie dzierżyńskim farmy wiatrowej o łącznej mocy 160 MW. Firma przez kolejne dwa lata opracowywała projekt, inwestując w przedsięwzięcie ok. 300 tysięcy euro. W drugiej połowie 2012 roku przeciwko inwestycji wystąpiło Ministerstwo Obrony Białorusi, które uznało, że turbiny wiatrowe będą zakłócać pracę radarów, obniżać sprawność obrony przeciwlotniczej i ogólnie pogarszać obronność kraju. Białoruskie władze wycofały się zatem z wybranej lokalizacji inwestycji, nie udzielając firmie finansowej rekompensaty za dotychczasowe koszty. Enertrag podjął w związku z tym decyzję o wycofaniu się z projektu i zerwaniu współpracy z Białorusią i jej władzami.
Innym ograniczeniem jest prawo, zgodnie z którym generatory nie mogą być ustawiane na działkach rolnych. W praktyce władze lokalne niezbyt chętnie kierują podania o odrolnienie działek do Administracji Prezydenta. Zdaniem niektórych przedsiębiorców procedury i formalności, które należy wypełnić przed budową, są zbyt skomplikowane. Ponadto w niektórych sytuacjach prawo nie jest dostosowane do tego rodzaju działalności. Na przykład aby otrzymać preferencje dla przedsiębiorców rozwijających biznes na wsi i w małych miastach, konieczny jest certyfikat, że przedsiębiorstwo prowadzi własną produkcję. To z kolei wymaga dokumentu o wartości wykorzystywanego w produkcji surowca. Prawo nie przewiduje w takim przypadku, że „surowcem” może być nie posiadający wymiernej ceny wiatr.
Elektrownie wiatrowe na Białorusi.
Stan z 1 października 2014

</doc>
<doc id="2313839" url="https://pl.wikipedia.org/wiki?curid=2313839" title="Kościół św. Sergiusza i Bachusa">
Kościół św. Sergiusza i Bachusa



</doc>
<doc id="2313841" url="https://pl.wikipedia.org/wiki?curid=2313841" title="Martin Wierig">
Martin Wierig

Martin Wierig (ur. 10 czerwca 1987 w Beckendorf-Neindorf) – niemiecki lekkoatleta, dyskobol.
Lekkoatletyczną karierę rozpoczynał od biegów sprinterskich oraz płotkarskich. Jako junior notował sukcesy w pchnięciu kulą (w kategoriach juniorskich medale mistrzostw kraju i reprezentowanie kraju w meczach międzypaństwowych, 16. lokata w mistrzostwach Europy juniorów). Od 2007 występuje już tylko w konkursach rzutu dyskiem. Uczestnik mistrzostw świata w Pekinie (2015) i Europy w Amsterdamie (2016), w których odpadał w eliminacjach.

</doc>
<doc id="2313843" url="https://pl.wikipedia.org/wiki?curid=2313843" title="Dyscypliny naukowe w Polsce">
Dyscypliny naukowe w Polsce



</doc>
<doc id="2313844" url="https://pl.wikipedia.org/wiki?curid=2313844" title="Pietrzykowski">
Pietrzykowski

Pietrzykowski (Pietrzykowska):

</doc>
<doc id="2313845" url="https://pl.wikipedia.org/wiki?curid=2313845" title="Pietrzykowska">
Pietrzykowska



</doc>
<doc id="2313847" url="https://pl.wikipedia.org/wiki?curid=2313847" title="Raimon Weber">
Raimon Weber

Raimon Weber (ur. 27 marca 1961 w Unna) – niemiecki pisarz i autor słuchowisk radiowych. Popularność zdobył jako współautor słuchowiska "Gabriel Burns".

</doc>
<doc id="2313848" url="https://pl.wikipedia.org/wiki?curid=2313848" title="Słupia Stara">
Słupia Stara



</doc>
<doc id="2313850" url="https://pl.wikipedia.org/wiki?curid=2313850" title="Systematyka nauk według OECD">
Systematyka nauk według OECD



</doc>
<doc id="2313853" url="https://pl.wikipedia.org/wiki?curid=2313853" title="Peter Ackermann">
Peter Ackermann

Peter Ackermann (ur. 31 stycznia 1934 w Jenie; zm. 2007 w Valecchie) – niemiecki malarz i grafik. Uczeń surrealisty Maca Zimmermanna. Jest przedstawicielem realizmu magicznego. Jego prace malarskie i graficzne w większości przedstawiają puste pejzaże, obrazujące samotność człowieka.

</doc>
<doc id="2313855" url="https://pl.wikipedia.org/wiki?curid=2313855" title="Klasyfikacja dziedzin i dyscyplin naukowych">
Klasyfikacja dziedzin i dyscyplin naukowych



</doc>
<doc id="2313858" url="https://pl.wikipedia.org/wiki?curid=2313858" title="Jorge Fossati">
Jorge Fossati

Jorge Daniel Fossati Lurachi (ur. 22 listopada 1952 w Montevideo) – urugwajski piłkarz występujący na pozycji bramkarza, a obecnie trener.
Kariera piłkarska.
Fossati zawodową karierę rozpoczynał w 1970 roku w zespole Rampla Juniors. W 1972 roku przeszedł do Centralu Español, a w 1973 roku trafił do CA Peñarol. W ciągu 8 sezonów wraz z zespołem zdobył 5 mistrzostw Urugwaju (1973, 1974, 1975, 1978, 1979).
W 1981 roku odszedł do argentyńskiego Independiente i spędził tam sezon 1981. W następnym sezonie występował z kolei w kolumbijskim Millonarios. W 1983 roku przeszedł do paragwajskiej Olimpii, z którą w tym samym roku zdobył mistrzostwo Paragwaju.
W 1984 roku został graczem chilijskiego Green Cross. Potem grał w argentyńskim Rosario Central, chilijskim Mandiyú de Corrientes oraz brazylijskich drużynach Avaí FC i Coritiba. W 1990 roku zakończył karierę.
Kariera trenerska.
W swojej karierze trenerskie Fossati prowadził takie zespoły jak River Plate Montevideo, Peñarol (dwukrotnie), Cerro Porteño (dwukrotnie), Danubio (dwukrotnie), CA Colón, LDU Quito (dwukrotnie), reprezentacja Urugwaju, Al-Sadd (dwukrotnie), reprezentacja Kataru (dwukrotnie), SC Internacional, Asz-Szabab Rijad, Al-Ain oraz Ar-Rajjan SC.
Do jego największych sukcesów należą mistrzostwo Kataru, Qatar Crown Prince Cup, Emir of Qatar Cup oraz Sheikh Jassem Cup zdobyte z Al-Sadd w 2007 roku, Copa Sudamericana oraz Recopa Sudamericana z LDU Quito (2009), Copa Libertadores z Internacionalem (2010) oraz Saudi Federation Cup z Asz-Szabab w 2010.

</doc>
<doc id="2313863" url="https://pl.wikipedia.org/wiki?curid=2313863" title="Willa Julia w Krakowie">
Willa Julia w Krakowie

Willa Julia – jeden z zabytkowych budynków Krakowa. Znajduje się w Dzielnicy XIII, w Podgórzu przy pl. Lasoty 2.
Powstała w 1903 roku. Budynek, w stylu zwanym historyzmem, projektował architekt Władysław Ekielski. Zachował się wystrój zewnętrzny i wyposażenie wnętrz willi oraz ogród.
Początkowo była własnością radnego miasta Podgórza, działacza społecznego Wojciecha Bednarskiego i jego rodziny. Nazwę otrzymała na cześć żony Bednarskiego, Julii z Adamskich.
Wpisana do "Rejestru zabytków nieruchomych miasta Krakowa" razem z ogrodem.

</doc>
<doc id="2313864" url="https://pl.wikipedia.org/wiki?curid=2313864" title="Kristi Castlin">
Kristi Castlin

Kristi Castlin (ur. 7 lipca 1988 w Douglasville) – amerykańska lekkoatletka, płotkarka, brązowa medalistka olimpijska z Rio de Janeiro (2016).
Osiągnięcia.
Wielokrotna medalistka NCAA oraz mistrzostw USA.

</doc>
<doc id="2313865" url="https://pl.wikipedia.org/wiki?curid=2313865" title="Lotos Wybrzeże Gdańsk">
Lotos Wybrzeże Gdańsk



</doc>
<doc id="2313866" url="https://pl.wikipedia.org/wiki?curid=2313866" title="Lokomotive Daugavpils">
Lokomotive Daugavpils



</doc>
<doc id="2313868" url="https://pl.wikipedia.org/wiki?curid=2313868" title="Deutscher Nationalpreis">
Deutscher Nationalpreis

Deutscher Nationalpreis (Niemiecka Nagroda Narodowa, w skrócie Nationalpreis) – wyróżnienie przyznawane od 1997 r., z reguły corocznie, przez Niemiecką Fundację Narodową ("Deutsche Nationalstiftung"). Fundacja nagradza osoby prywatne oraz instytucje, które swoją działalnością przyczyniają się do integracji Niemiec, umacniania tożsamości i rozwoju kultury politycznej Niemców, budowania współpracy i jedności w Europie.
Nagroda wiąże się z dotacją o wartości do 75 000 euro, o której przeznaczeniu współdecyduje nagrodzony. Na przykład w 2007 r. nagrodę 50 tys. euro przyznano międzynarodowemu projektowi realizowanemu przez Ośrodek KARTA, który należy do stowarzyszenia EUSTORY, a 25 tys. euro przeznaczono na niemiecko-polski system stypendialny im. Fritza Sterna.

</doc>
<doc id="2313869" url="https://pl.wikipedia.org/wiki?curid=2313869" title="Niemiecka Nagroda Narodowa">
Niemiecka Nagroda Narodowa



</doc>
<doc id="2313870" url="https://pl.wikipedia.org/wiki?curid=2313870" title="Stanisław Michalski (historyk)">
Stanisław Michalski (historyk)

Stanisław Michalski (ur. 13 lutego 1928 w Lutocinie, zm. 9 grudnia 1990 w Poznaniu) – polski pedagog i historyk wychowania, profesor UAM.
Kariera naukowa.
W latach 1947-1949 uczył się w liceum pedagogicznym w Płocku, wcześniej skończywszy tamże gimnazjum (1945-1947). W 1949 zdał maturę i zaczął studiować na UAM, gdzie ukończył dwa fakultety – studium nauk społecznych i studia pedagogiczne (magisterium w 1952). W 1958 doktoryzował się (praca pod tytułem "Szkolnictwo powszechne w Wielkopolsce w okresie międzywojennym"). Habilitacja nastąpiła w 1963 ("Szkolnictwo i oświata rolnicza w Wielkopolsce w okresie międzywojennym"). Od 1965 był kierownikiem Zakładu Historii Wychowania przy Katedrze Pedagogiki. Zakładem tym kierował aż do śmierci. W latach 1972-1975 był także prorektorem UAM. W 1970 otrzymał tytuł profesora nadzwyczajnego, a w 1975 – zwyczajnego.
Pochowany jest w Alei Zasłużonych na Cmentarzu Junikowo.
Zainteresowania i osiągnięcia.
Główny krąg zainteresowań stanowiły: polska myśl pedagogiczna XIX i XX wieku, historia oświaty rolniczej, edukacja młodzieży na wsi, dzieje nauczycielstwa i kształcenia nauczycieli oraz metodologia historii wychowania. Był autorem fundamentalnego dzieła "Koncepcje systemu edukacji w II Rzeczypospolitej. Studium z pedagogiki porównawczej" (1988), a także redaktorem "Dziejów szkolnictwa i oświaty na wsi polskiej do 1918 roku" (1982). Wypromował ponad 600 magistrów i 18 doktorów.

</doc>
<doc id="2313871" url="https://pl.wikipedia.org/wiki?curid=2313871" title="Nationalpreis">
Nationalpreis



</doc>
<doc id="2313873" url="https://pl.wikipedia.org/wiki?curid=2313873" title="Émile Pladner">
Émile Pladner

Émile "Spider" Pladner (ur. 2 września 1906 w Clermont-Ferrand, zm. 15 marca 1980 w Auch) – francuski bokser, medalista mistrzostw Europy, zawodowy mistrz świata wagi muszej.
W Mistrzostwach Europy 1925 w Sztokholmie zdobył złoty medal w wadze muszej w finale pokonując Anglika Williama Jamesa.
W roku 1926 przeszedł na zawodowstwo. 2 marca 1929 na Velodrom d'Hiver w Paryżu pokonał Amerykanina Frankie Genaro przez nokaut w 1. rundzie (58 sek.) i został mistrzem świata wagi muszej. Tytuł utracił 18 kwietnia 1929 również na Velodrom d'Hiver w Paryżu na rzecz Frankie Genaro, kiedy został zdyskwalifikowany w 5. rundzie za cios poniżej pasa. Rozegrał 133 walki zawodowe. Wygrał 104 (39 przez KO), 16 (3 przez KO) przegrał, a 13 zostało nierozstrzygniętych.

</doc>
<doc id="2313875" url="https://pl.wikipedia.org/wiki?curid=2313875" title="Chevrolet Corvette C6.R">
Chevrolet Corvette C6.R

Chevrolet Corvette C6.R – samochód wyścigowy produkowany przez firmę Chevrolet, należącą do koncernu General Motors w latach 2005–2009 (GT1) i od 2009 (GT2). Typ nadwozia to 2-drzwiowe coupé. Następca modelu Chevrolet Corvette C5.R. Do napędu użyto jednostki V8 7,0 l (7000 cm³) OHV 16v/2v cylinder, generującą moc maksymalną 590 KM oraz V8 6,0 l (do napędu wersji GT1) z maksymalnym momentem obrotowym 640 Nm. Moc przenoszona była na tylną oś poprzez 6-biegową sekwencyjną skrzynię biegów. Prędkość maksymalna w wersji GT1 wynosi 310 km/h (192 mph), zaś przyspieszenie 0–100 km/h 3,21 s. Konstrukcję oparto na Chevrolecie Corvette C6 ZR1.
Wersja GT2.
Chevrolet Corvette C6.R GT2 – zmodyfikowana wersja Chevroleta Corvette C6.R GT1 używana od 2009 r. Do napędu użyto jednostki V8 5,5 l (5500 cm³) OHV 16v/2v cylinder (LS7), generującą moc maksymalną 485 KM przy 5800 obr./min. Napędzany jest etanolem. Konstrukcję pojazdu oparto na Chevrolecie Corvette C6 ZR1. Osiągi są nieznane. Różni się kształtem oraz silnikiem. Startował na American Le Mans Series, Le Mans Series, FIA GT Championship i 24 godzinnym Le Mans.

</doc>
<doc id="2313877" url="https://pl.wikipedia.org/wiki?curid=2313877" title="Ursula Isbel">
Ursula Isbel

Ursula Isbel (także Ursula Dotzler-Isbel; ur. jako Ursula Dotzler; ur. 2 kwietnia 1942 w Monachium) – niemiecka pisarka, autorka książek dla dzieci i młodzieży.

</doc>
<doc id="2313879" url="https://pl.wikipedia.org/wiki?curid=2313879" title="Dierfeld">
Dierfeld

Dierfeld – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, wchodzi w skład gminy związkowej Wittlich-Land. Do 30 czerwca 2014 wchodziła w skład gminy związkowej Manderscheid. 
Najmniejsza gmina w Niemczech pod względem ilości mieszkańców. W roku 2009 gminę zamieszkiwało 8 osób.

</doc>
<doc id="2313881" url="https://pl.wikipedia.org/wiki?curid=2313881" title="Eckfeld">
Eckfeld

Eckfeld – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, wchodzi w skład gminy związkowej Wittlich-Land. Do 30 czerwca 2014 wchodziła w skład gminy związkowej Manderscheid.

</doc>
<doc id="2313882" url="https://pl.wikipedia.org/wiki?curid=2313882" title="Gary Waldhorn">
Gary Waldhorn

Gary Waldhorn (ur. 3 lipca 1943 w Londynie, zm. 10 stycznia 2022) – brytyjski aktor teatralny i telewizyjny, najszerzej znany z udziału w serialu komediowym "Pastor na obcasach" (1994-2007), gdzie grał jedną z głównych ról i wystąpił we wszystkich odcinkach.
Teatr.
Przez większość swojej kariery Waldhorn był przede wszystkim aktorem teatralnym, grającym m.in. na West Endzie i Broadwayu. Był także związany ze słynną Royal Shakespeare Company (Królewską Kompanią Szekspirowską), gdzie występował m.in. jako Leonato w "Wiele hałasu o nic" czy Król w "Wszystko dobre, co się dobrze kończy". Na scenie teatru The Old Vic w Londynie pojawił się m.in. jako bohater tytułowy "Henryka IV". Grał również w takich spektaklach jak m.in. "Czekając na Godota" czy "Zbrodnia i kara".
Telewizja i film.
W telewizji zadebiutował w 1969 roku w serialu "Take Three Girls", ale aż do drugiej połowy lat 80. pojawiał się w rozmaitych produkcjach głównie gościnnie. Pierwszymi większymi rolami był te w serialach "All at Number 20" (1986) i "Brush Strokes" (1986-1990). W 1994 został obsadzony jako David, główny antagonista tytułowej bohaterki, w serialu "Pastor na obcasach", należącym w Wielkiej Brytanii do najpopularniejszych sitcomów lat 90. Po raz ostatni zagrał tę postać w pożegnalnych odcinkach wyemitowanych na przełomie lat 2006 i 2007. Później wystąpił jeszcze gościnnie w serialu "Hotel Babylon".
Zagrał także w kilkunastu filmach, m.in. dramatach wojennych "Zeppelin" (1971) i "Ucieczka do zwycięstwa" (1981) czy komediodramacie "The Chain" (1984).

</doc>
<doc id="2313884" url="https://pl.wikipedia.org/wiki?curid=2313884" title="Eisenschmitt">
Eisenschmitt

Eisenschmitt – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, wchodzi w skład gminy związkowej Wittlich-Land. Do 30 czerwca 2014 wchodziła w skład gminy związkowej Manderscheid.

</doc>
<doc id="2313885" url="https://pl.wikipedia.org/wiki?curid=2313885" title="Gipperath">
Gipperath

Gipperath – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, wchodzi w skład gminy związkowej Wittlich-Land. Do 30 czerwca 2014 wchodziła w skład gminy związkowej Manderscheid.

</doc>
<doc id="2313886" url="https://pl.wikipedia.org/wiki?curid=2313886" title="Samsung GT-B5310 Corby PRO">
Samsung GT-B5310 Corby PRO

Samsung GT-B5310 Corby PRO, Samsung GT-B5310 Genio Slide, Samsung GT-B5310 Brooklyn – trzeci z telefonów serii Samsung Corby o hybrydowej budowie. Jeden z bardziej zaawansowanych. Dostępny w kolorach ceramic white (cw) oraz ruby red (rr).
Wygląd.
Posiada obudowę w formie slider i ekran dotykowy. Na zakrywanej części znajduje się klawiatura qwerty ze znakami specjalnymi i dodatkowymi klawiszami. Produkowany w dwóch kolorach. W cw taki kolor przybiera klawiatura, w rr klawiatura i tył górnego elementu slidera.
Klawisze.
Klawiatura qwerty jest podświetlona w dwóch kolorach: na niebiesko i czerwono (cw) lub biało i żółto (rr). Klawisze klawiatury mają między sobą małe przerwy, by ułatwić pisanie, szczególnie osobom o większych palcach (por. Samsung GT-B3410 Delphi). Drugą dużą ich zaletą jest miękkość, co zwiększa przyjemność używania. Na przodzie telefon posiada główny klawisz funkcyjny i dwa klawisze połączeń. Na lewym boku znajdują się dwa klawisze głośności. Na prawym przycisk aparatu i przycisk blokady ekranu.
Obudowa.
W skład zestawu wchodzą trzy tylne obudowy tzw. garniturki. Zostały one specjalnie sprofilowane, by zmniejszyć możliwość upuszczenia telefonu z ręki. Zastosowano w nich łatwy, szybki sposób wymiany polegający na podważeniu i dociśnięciu (zamiast przesunięcia w dół).
Rogi telefonu zostały zaokrąglone, by wygodniej trzymało się go w dłoni i kieszeni. W górnym lewym jest możliwość umieszczenia zawieszki.
Obudowa jest wykonana solidnie.
Funkcjonalność.
Multimedia.
Multimedia telefonu można znaleźć w menu→moje pliki.
Grafika.
Telefon umożliwia wyświetlanie kolorowej grafiki na wyświetlaczu w 76,8kPx, ale nie radzi sobie z grafiką o dużej rozdzielczości. Posiada wbudowany edytor grafiki umożliwiający zmianę kolorów, zakrzywienie, rozmazanie, jasności, kontrastu, dodanie tekstu, ikon, zmiana rozmiaru, przycięcie. Telefon może wykonywać zdjęcia fotograficzne w trybach fotografowania: jedno, detekcja uśmiechu, seria zdjęć, panorama (do 6 zdjęć składowych), w trybach scenerii: bez, portret, pocztówka, nocny, sport, zachód słońca, tekst, w samowyzwalaczu i w wielu innych opcjach oraz telefon może odtwarzać w rozszerzeniach mpeg4, wmv, DivX, H.263 i nagrywać filmy w rozdzielczości 320x240 i różnych opcjach.
Telefon posiada dwa obiektywy. Pierwszy znajduje się z przodu, na lewo od głośnika i do wideorozmów. Drugi znajduje się z tyłu na górze, na środku szerokości.
Menu posiada 31 ikonek, podzielonych na kilka ekranów, których miejsce można dowolnie modyfikować.
Dźwięk.
Telefon posiada:
Tekst.
Telefon umożliwia wysyłanie sms, mms. Posiada słownik T9 oraz klient poczty elektronicznej. Wiadomości można ułożyć w formie czatu tak, by widać było wiadomości odebrane i wysłane do jednej, wybranej osoby.
Organizer.
Kalendarz, notatki, kalkulator, dyktafon, przelicznik, czasomierz, stoper, zadanie, alarm.
Pozostałe.
Java, Bluetooth, radio fm, czas na świecie, profile (normalny, cichy, samochód, spotkanie, na zewnątrz, offline), motywy (zielony, czerwony, kreskówka, graffiti), widżet, czcionka, powitanie, jasność, podświetlenie, czas, język, wibracja, szybki dostęp, tryb etykiety, inteligentne odblokowywanie, blokada prywatności, zawieszanie połączeń, akcelerometr.
Corby.
Telefon posiada charakterystyczne cechy powodujące zaliczenie go do serii Samsung Corby.
Java.
Pozwala na uruchamianie aplikacji, w tym gier jako narzędzie przydatne w szkole i podczas rozrywki.

</doc>
<doc id="2313887" url="https://pl.wikipedia.org/wiki?curid=2313887" title="Wilhelm Achtermann">
Wilhelm Achtermann

Wilhelm Theodor Achtermann (ur. 15 sierpnia 1799 w Münster, zm. 26 maja 1884 w Rzymie) – niemiecki rzeźbiarz, od 1842 aktywny w Rzymie.
Życiorys.
W latach 1830–1836 studiował w Akademie der Künste w Berlinie u Christiana Raucha i Fridricha Ticka. W 1838 pruski minister kultury Bethmann Hollweg zlecił Achtermannowi wykonanie marmurowego krucyfiksu dla Burg Rheineck bei Niederbreisig, co umożliwiło artyście podróż do Włoch, początkowo do Carrary po marmur do jego pracy, a następnie do Rzymu, gdzie się później osiedlił. W Rzymie główne wpływy na jego twórczość wywarli artyści z kręgów Bertela Thorvaldsena i Friedricha Overbecka.
Twórczość.
Achtermann był głęboko religijny i koncentrował się prawie wyłącznie na tematyce religijnej. Jego pierwszym zleceniem była "Adoracja Trzech Króli" dla katedry św. Jadwigi w Berlinie. Inne jego prace to: "Chrystus na krzyżu" (1830), "Anioł unoszący się na chrzcielnicą" (1831), płaskorzeźba "Zmartwychwstanie" (1834), "Madonna z Dzieciątkiem" (1836). Za jego główne dzieła uważa się dwie stworzone na zamówienie katedry św. Pawła w Münsterze marmurowe rzeźby z postaciami ponad naturalnej wielkości: "Pietà" (1849) oraz uwznawane za arcydzieło "Zdjęcie z krzyża" (1858) – obie zniszczone podczas II wojny światowej. Znany też jest marmurowy ołtarz z trzema płaskorzeźbami na tematy z Życia Chrystusa.

</doc>
<doc id="2313888" url="https://pl.wikipedia.org/wiki?curid=2313888" title="Bélux Kasonga Bukasa">
Bélux Kasonga Bukasa

Bélux Kasonga Bukasa (ur. 13 sierpnia 1979 w Kanandze) – piłkarz z Demokratycznej Republiki Konga grający na pozycji obrońcy.
Kariera klubowa.
Karierę piłkarską Bukasa rozpoczął w klubie AS Vita Club z Kinszasy. W jego barwach zadebiutował w pierwszej lidze Demokratycznej Republiki Konga. W 2001 roku zdobył z nim Coupe du Congo. W 2002 roku był wypożyczony do rosyjskiego klubu SKA Rostów nad Donem i rozegrał w nim 3 mecze w Pierwszej Dywizji. W 2003 roku ponownie grał w AS Vita Club i wywalczył z nim mistrzostwo Demokratycznej Republiki Konga.
W 2004 roku Bukasa został piłkarzem południowoafrykańskiego klubu Silver Stars z miasta Phokeng. Grał w nim w latach 2004–2006. Następnie odszedł do AmaZulu FC z Durbanu, którego był podstawowym zawodnikiem. W 2013 roku został piłkarzem tajskiego BEC Tero Sasana.
Kariera reprezentacyjna.
W reprezentacji Demokratycznej Republiki Konga Bukasa zadebiutował w 2001 roku. W 2002 roku był w kadrze narodowej na Puchar Narodów Afryki 2002. Jego dorobek na tym turnieju to 1 mecz, z Kamerunem (0:1). W kadrze narodowej grał do 2006 roku. Rozegrał w niej 10 spotkań i strzelił w nich 1 gola.

</doc>
<doc id="2313889" url="https://pl.wikipedia.org/wiki?curid=2313889" title="Belux Kasonga Bukasa">
Belux Kasonga Bukasa



</doc>
<doc id="2313890" url="https://pl.wikipedia.org/wiki?curid=2313890" title="Chiaki">
Chiaki

 – imię japońskie noszone zarówno przez kobiety i mężczyzn.
Możliwa pisownia.
Chiaki można zapisać, używając wielu różnych znaków kanji i może znaczyć m.in.:

</doc>
<doc id="2313891" url="https://pl.wikipedia.org/wiki?curid=2313891" title="Großlittgen">
Großlittgen

Großlittgen – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, wchodzi w skład gminy związkowej Wittlich-Land. Do 30 czerwca 2014 wchodziła w skład gminy związkowej Manderscheid.

</doc>
<doc id="2313892" url="https://pl.wikipedia.org/wiki?curid=2313892" title="Grosslittgen">
Grosslittgen



</doc>
<doc id="2313894" url="https://pl.wikipedia.org/wiki?curid=2313894" title="Owczarek belgijski Groenendael">
Owczarek belgijski Groenendael



</doc>
<doc id="2313900" url="https://pl.wikipedia.org/wiki?curid=2313900" title="Terry Braunstein">
Terry Braunstein

Terry Braunstein (ur. 1940), kanadyjski curler, wicemistrz świata z 1965. 
Braunstein reprezentował Granite Curling Club z Winnipeg. Jego juniorska drużyna wygrała rozgrywki prowincjonalne Manitoby w 1958, bardzo dobrze radziła sobie także w Macdonald Brier. Manitoba wraz z Albertą po Round Robin zajęły 1. miejsce, by wyłonić mistrza rozegrano tie-breaker, w którym złote medale obronił Matt Baldwin. Udział tak młodej drużyny – otwierający miał zaledwie 16 lat, doprowadził do wprowadzenia wieku minimalnego dla uczestników.
Drużyna z Braunsteinem na czele wygrała turniej prowincjonalny ponownie w 1965. Na mistrzostwach kraju curlerzy z Winnipeg przegrali tylko jeden mecz i zdobyli tytuły mistrzowskie. Reprezentowali kraj na Mistrzostwach Świata 1965. Z 4 wygranymi i przegraną przeciwko USA awansowali do półfinału, w którym zwyciężyli 8:4 nad Szkocją (Chuck Hay). W finale Kanadyjczycy jeszcze raz ulegli Amerykanom (Bud Somerville) 6:9. Był to pierwszy przypadek w historii, kiedy Kanada nie odniosła triumfu w tych zawodach.

</doc>
<doc id="2313907" url="https://pl.wikipedia.org/wiki?curid=2313907" title="Willa przy ulicy Wrocławskiej 20 w Krakowie">
Willa przy ulicy Wrocławskiej 20 w Krakowie

Willa przy ulicy Wrocławskiej 20 – jeden z zabytkowych budynków Krakowa. Znajduje się w Dzielnicy V Krowodrza.
Jeden z wielu, znajdujących się w tej okolicy Krakowa, na dawnej Krowodrzy domów i willi o charakterze podmiejskim.

</doc>
<doc id="2313909" url="https://pl.wikipedia.org/wiki?curid=2313909" title="Cud świętego Marka">
Cud świętego Marka

Cud św. Marka () – obraz włoskiego malarza Jacopa Tintoretta.
Jest to pierwsze płótno wykonane dla Scuola Grande di San Marco. Temat dzieła został zaczerpnięty ze "Złotej legendy" autorstwa Jacopa de Voragina. Historia opowiada o słudze, który udał się oddać cześć relikwiom świętego Marka. Jego pan, dowiedziawszy się o tym, skazał go na wyłupanie oczu i połamanie nóg. Wówczas św. Marek ukazał się i nie pozwolił na wykonanie wyroku, ratując sługę.
Obraz już po powstaniu wzbudził zachwyt współczesnych. Pisarz Pietro Aretino zwracał się w liście do Tintoretta w 1548 roku, pełen pochwał i zachwytów głównie nad naturalistycznie przedstawionym nagim ciałem sługi. Krytykował natomiast pośpiech i gorączkowy styl artysty, życząc mu wyeliminowania tych mankamentów. Tintoretto nie pozbył się jednak tych cech i były one jego znakiem rozpoznawczym, o czym wspominał później Giorgio Vasari i Francesco Sansovino, a także część konfraterów Scuoli San Marco.
W "Cudzie św. Marka" po raz pierwszy Tintoretto zastosował nietypowy układ kompozycyjny z wiszącym w powietrzu Markiem. Motyw ten będzie później powtarzał wielokrotnie m.in. w " Walce anioła Michała z szatanem" czy w "Zwiastowaniu". Jeden z krytyków sztuki Vittorio Sgarbi pisał o tym obrazie: 
W 1797 roku obraz trafił do Paryża, a po zlikwidowaniu działalności scuoli powrócił do Wenecji i zasilił zbiory Gallerie dell’Accademia.

</doc>
<doc id="2313910" url="https://pl.wikipedia.org/wiki?curid=2313910" title="Serge Dikilu Bageta">
Serge Dikilu Bageta

Serge Dikilu Bageta (ur. 24 marca 1978 w Kinszasie) – kongijski piłkarz grający na pozycji obrońcy. Od 2006 roku jest piłkarzem klubu Free State Stars.
Kariera klubowa.
Karierę piłkarską Bageta rozpoczął w klubie TP Mazembe z miasta Lubumbashi. W jego barwach zadebiutował w 1997 roku w pierwszej lidze Demokratycznej Republiki Konga. W 2000 roku wywalczył z nim swoje pierwsze w karierze mistrzostwo kraju oraz zdobył Coupe du Congo. W 2001 roku został wypożyczony do Unionu Bilombe, a w 2002 roku do DC Motema Pembe. W 2003 roku wrócił na sezon do Mazembe.
W 2003 roku Bageta został piłkarzem południowoafrykańskiego klubu Ajax Kapsztad. Grał w nim w latach 2003-2005. W 2004 roku wywalczył wicemistrzostwo Premier Soccer League. Następnie w 2005 roku wrócił do Mazembe, a w 2006 roku wywalczył z nim mistrzostwo kraju. W latach 2006-2008 ponownie grał w Ajaksie Kapsztad. W 2008 roku został z nim wicemistrzem RPA.
W 2008 roku Bageta przeszedł do Maritzburga United. W 2010 roku odszedł z tego klubu do Free State Stars, gdzie w 2011 roku zakończył karierę.
Kariera reprezentacyjna.
W reprezentacji Demokratycznej Republiki Konga Bageta zadebiutował w 1999 roku. W 2000 roku rozegrał 2 mecze w Pucharze Narodów Afryki 2000: z Republiką Południowej Afryki (0:1) i z Gabonem (0:0).
W 2002 roku Bageta był w kadrze narodowej na Puchar Narodów Afryki 2002. Jego dorobek na tym turnieju to 3 spotkania: z Togo (0:0), z Wybrzeżem Kości Słoniowej (3:1) i ćwierćfinale z Senegalem (0:2). W kadrze narodowej grał do 2007 roku. Rozegrał w niej 28 meczów i strzelił 3 gole.

</doc>
<doc id="2313912" url="https://pl.wikipedia.org/wiki?curid=2313912" title="Hans Acker">
Hans Acker

Hans Acker (ur. ok. 1380, zm. 1461 w Ulm) – niemiecki twórca witraży.
Hans Acker pochodził z rodziny witrażownikow z Ulm. Należeli do niej również Jacob Acker (młodszy) i Jacob Acker (starszy). Hans działał głównie w południowych Niemczech, ale jego dziełem są między innymi witraże wschodniej części katedry w Brnie, które wykonał w roku 1441. Jest też autorem witraży w katedrze w Ulm w jej zachodnim portalu. Są to sceny pasyjne oraz wizerunki świętych. Na podstawie wiarygodnych dokumentów, przypisywane jest mu również wykonanie złoceń zwornika nad chórem w tejże katedrze. Przypuszczalnie odbył też podróż studyjną do Włoch. Przypisywanie mu innych dzieł na terenie Ulm jest problematyczne.
Styl Ackera określany jest jako "miękki" realizujący dworski ideał piękna wieku XV, a także jako "późnogotycki realizm". Przypisuje się zatem artystę do generacji Hansa Multschera, Lukasa Mosera i Hansa Witza. Jednocześnie traktowany jest jako wczesny przedstawiciel szkoły z Ulm.
W jego witrażach potraktowanie tła charakteryzuje detaliczne oddanie pejzażu, kwiatów, wody, gór oraz sylwetek miast. Połączone jest to z najwyższym kunsztem rzemiosła.
Najważniejsze dzieła.
Cykl witraży w katedrze w Ulm powstał ok. 1430. W kaplicy Bessererów znajdują się "ilustracje" historii biblijnej; w oknach południowych "Sąd Ostateczny", dalej patrząc od góry następują przedstawienia:
W jednym z okien północnych kaplicy Neitharta znajduje się witraż z wyobrażeniem Świętego Jerzego z ok. 1440.
Ackerowi przypisuje się też witraże z 1441 w berneńskiej katedrze, które rozebrane na części zostały tam przetransportowane z Ulm jeszcze za jego życia. 

</doc>
<doc id="2313914" url="https://pl.wikipedia.org/wiki?curid=2313914" title="Michał Materla">
Michał Materla

Michał Paweł Materla (ur. 10 kwietnia 1984 w Szczecinie) – polski grappler i zawodnik mieszanych sztuk walki, członek Berserker's Team Poland. W latach 2012–2015 mistrz federacji KSW w wadze średniej. Były współwłaściciel organizacji EFM SHOW. Obecny nr. 5 rankingu KSW w wadze średniej.
Kariera MMA.
Wczesna kariera i początki w KSW.
Karierę w mieszanych sztukach walki Materla rozpoczynał w listopadzie 2003 roku, kiedy to na gali eliminacyjnej "MMA Polska 2" pokonał przez gilotynę Tomasza Janiszewskiego. Po zwycięstwie na tej samej gali nad Andrzejem Kulikiem, popularny „Magic” zdobył podczas "MMA Polska 3" mistrzostwo polski w kategorii do 100 kg, pokonując Jarosława Stachera. Passa 8 kolejnych zwycięstw Materli została przerwana w listopadzie 2005 roku, gdy na "Jungle Fight 5" pokonał go Evangelista Santos. Rok później Materla wygrał turniej KSW w wadze średniej, pokonując w finale Krzysztofa Kułaka.
2011-2019.
W marcu 2011 roku „Magic” wystąpił na gali "KSW 15: Współcześni Gladiatorzy", gdzie pokonał Gregory’ego Babene’a. Po 4 kolejnych zwycięstwach Materla otrzymał walkę o pas mistrza federacji KSW w wadze średniej z Jayem Silvą. Tytuł ten zdobył zwyciężając poprzez decyzję sędziów, mimo iż w trakcie pojedynku nabawił się kontuzji. Po roku przerwy spowodowanym ową kontuzją, Materla bronił pasa w walce z Rodneyem Wallace’em, którego pokonał przez nokaut w 21 sekund. Podczas kolejnej obrony Materla zwyciężył z Kendallem Grove'm poprzez jednogłośną decyzję sędziów. 28 września doszło do rewanżowego starcia między Materlą a Silvą. Ten drugi podchodzący do walki po dwóch porażkach z rzędu pokonał Materlę w 2. rundzie, gdzie po przepuszczeniu próby obalenia i serią ciosów przy linach znokautował Polaka. Materla pasa mistrzowskiego w tym pojedynku nie bronił.
23 maja 2015 pokonał przez techniczny nokaut Tomasza Drwala na kilka sekund przed końcem pojedynku. Tytuł stracił w piątej obronie 28 listopada 2015 na rzecz Mameda Chalidowa.27 maja 2016 podczas "KSW 35" stoczył pojedynek z Antonim Chmielewskim. Materla pokonał judokę w 1. rundzie przez TKO.
1 października 2016, na 36-ej edycji KSW pokonał Brazylijczyka Rousimara Palharesa w 2. rundzie. Kolejny raz do klatki wszedł po ponad roku ze względu na jego zatrzymanie w grudniu 2016. 22 października 2017 stanął po raz kolejny w oktagonie. Jego rywalem był również Brazylijczyk Paulo Thiago. Materla zwyciężył w 2. rundzie.
3 marca 2018 podczas "KSW 42" podjął Scotta Askhama. Anglik w 1. rundzie znokautował Materlę kopnięciem na wątrobę.
9 czerwca 2018 wystąpił podczas "KSW 44". Jego rywalem był Martin Zawada. Walka odbyła się w limicie umownym do 90 kg. "Cipao" wygrał w 2. rundzie.
W 2018 wziął udział w 4-osobowym turnieju wagi średniej. 6 października tegoż roku, podczas "KSW 45", stanął do walki z brązowym medalistą olimpijskim Damianem Janikowskim. Materla zwyciężył i tym samym zapewnił sobie udział w finale turnieju z jego pogromcą Scottem Askhamem (który w turnieju pokonał Marcina Wójcika). Finał turnieju, a zarazem rewanżowy pojedynek odbył się 18 maja 2019 na "KSW 49". Askham znokautował Materlę latającym kolanem, zostającym tym samym pierwszym zagranicznym mistrzem KSW w wadze średniej.
EFM i powrót do KSW.
20 czerwca 2020 Materla stoczył pojedynek poza KSW. Na gali "EFM 3" szybko odprawił Austriaka, Wilhelma Otta w 1 rundzie. Stawką był pas tejże organizacji w wadze średniej.
10 października 2020 powrócił do klatki KSW podczas gali "KSW 55", nokautując technicznie w drugiej rundzie Serbskiego „Jokera”, Aleksandara Ilicia. Trzy dni później został nagrodzony bonusem w kategorii "walka wieczoru" tamtej gali.
14 listopada 2020 podczas "KSW 56" stanął do walki przeciwko mistrzowi KSW w wadze półśredniej, Roberto Soldiciowi. Walka odbyła się w wadze średniej. Chorwat znokautował Polaka w 1. rundzie.
5 czerwca 2021 miała się odbyć druga edycja EFM Show w Bułgarii, na której Materla miał bronić pasa mistrzowskiego tej organizacji, jednak gala została przeniesiona na 11 września. Przeciwnikiem popularnego "Cipao" w nowym terminie gali został były rywal z dawnych lat, Francuz – Moise Rimbon. Materla po 3. rundach jednogłośnie zrewanżował się przeciwnikowi .
W grudniu 2021 na Kanale Sportowym poinformował, że wraca do Konfrontacji Sztuk Walki. Do klatki polskiego giganta powrócił 15 stycznia 2022 na "KSW 66". Jego rywalem był Anglik, Jason Radcliffe, którego Szczecinianin pokonał w 1. rundzie przez TKO.
28 maja 2022 w walce wieczoru gali "KSW 70" rękawice skrzyżował z byłym najsilniejszym człowiekiem na świecie, Mariuszem Pudzianowskim. Walka zakończyła się już w pierwszej rundzie, po tym jak Pudzian wystrzelił ciosem podbródkowym, nokautując zawodnika ze Szczecina. Starcie odbyło się w wadze ciężkiej.
Podczas pierwszej noworocznej gali "XTB KSW 78", która rozegrała się 21 stycznia 2023, zmierzył się w głównej, rewanżowej walce z Kendallem Grove'm. Materla wygrał przez techniczny nokaut w drugiej odsłonie rundowej, po tym jak obalił Hawajczyka i w pozycji parterowej rozbił go mocnymi łokciami.
Styl walki.
Wyjściowym stylem Materli jest brazylijskie jiu-jitsu, stąd też większość zwycięstw odnosił on poprzez poddania rywali. Najczęściej stosowaną techniką kończącą przez „Cipao” jest duszenie gilotynowe, dzięki któremu wygrał 6 walk. Od gali "KSW 28: Fighters Den" przeważnie kończy swoje walki przez nokauty (TKO/KO). Na gali "EFM 3" powrócił do swojej firmowej techniki tzw. gilotyny. Dalsze jego walki kończyły się ponownie nokautami.
Życie prywatne.
W 2012 roku odegrał rolę fabularną w teledysku do utworu „Wilki dwa” z albumu "Robaki" grupy muzycznej Luxtorpeda.
W grudniu 2016 został zatrzymany w swoim domu w Szczecinie w ramach masowej akcji funkcjonariuszy Centralnego Biuro Śledczego Policji wobec osób podejrzanych o współpracę w ramach zorganizowanej grupy przestępczej. Następnie przez siedem miesięcy był tymczasowo aresztowany.
23 grudnia 2022 Prokuratora Okręgowa w Poznaniu umorzyła w całości sprawę karną prowadzoną przeciwko Materli.
Menedżerem zawodnika został jego brat, Norbert Sawicki.

</doc>
<doc id="2313918" url="https://pl.wikipedia.org/wiki?curid=2313918" title="Noel-Joseph Ritchot">
Noel-Joseph Ritchot



</doc>
<doc id="2313922" url="https://pl.wikipedia.org/wiki?curid=2313922" title="Kara wychowawcza">
Kara wychowawcza

Kara wychowawcza – kara wymierzana przez rodzica lub opiekuna prawnego w procesie wychowawczym dziecka. Ma ona zapobiegać powtarzaniu się niewłaściwych zachowań u dziecka.
Rodzaje kar.
Można wyróżnić kilka rodzajów kar wychowawczych, m.in.:
W Polsce osobom sprawującym władzę rodzicielską lub opiekę nad małoletnim nie wolno stosować kar fizycznych wobec niego.

</doc>
<doc id="2313926" url="https://pl.wikipedia.org/wiki?curid=2313926" title="Pathy Nsele Essengo">
Pathy Nsele Essengo

Pathy Nsele Essengo (ur. 11 stycznia 1978) – kongijski piłkarz grający na pozycji napastnika. W swojej karierze 3 razy wystąpił w reprezentacji Demokratycznej Republiki Konga.
Kariera klubowa.
W swojej karierze piłkarskiej Essongo grał między innymi w angolskim klubie Interclube.
Kariera reprezentacyjna.
W reprezentacji Demokratycznej Republiki Konga Essengo grał w 2002 roku. Był w kadrze narodowej na Puchar Narodów Afryki 2002. Jego dorobek na tym turnieju to 3 spotkania: z Togo (0:0) i z Wybrzeżem Kości Słoniowej (3:1) i ćwierćfinale z Senegalem (0:2). W kadrze narodowej rozegrał 3 mecze, wszystkie 3 w PNA 2002.

</doc>
<doc id="2313927" url="https://pl.wikipedia.org/wiki?curid=2313927" title="Ariannis Vichy">
Ariannis Vichy

Ariannis Vichy (ur. 18 maja 1989 w Santiago de Cuba) – kubańska lekkoatletka, młociarka.
Zawodniczka była uczestniczką igrzyskach olimpijskich w Londynie (2012). W eliminacjach zajęła 25. lokatę i nie awansowała do finału.
Osiągnięcia.
Wielokrotna medalistka narodowych igrzysk kubańskich.

</doc>
<doc id="2313928" url="https://pl.wikipedia.org/wiki?curid=2313928" title="Arianni Vichy">
Arianni Vichy



</doc>
<doc id="2313932" url="https://pl.wikipedia.org/wiki?curid=2313932" title="Owczarek belgijski Tervueren">
Owczarek belgijski Tervueren



</doc>
<doc id="2313936" url="https://pl.wikipedia.org/wiki?curid=2313936" title="Béla Kuharszki">
Béla Kuharszki

Béla Kuharszki (ur. 29 kwietnia 1940 w Budapeszcie, zm. 7 marca 2016) był węgierskim piłkarzem. Grał dla klubu Újpest Dózsa na pozycji napastnika. Rozegrał także 6 spotkań dla reprezentacji Węgier. Kuharszki zagrał w jednym meczu kwalifikacyjnym do Mundialu 1962 i był w składzie na te zawody. Zmarł w wieku 75 lat.

</doc>
<doc id="2313939" url="https://pl.wikipedia.org/wiki?curid=2313939" title="Alexis Mbongo Tekumu">
Alexis Mbongo Tekumu

Alexis Mbongo Tekumu (ur. 20 lipca 1982) – piłkarz z Demokratycznej Republiki Konga grający na pozycji pomocnika. W swojej karierze 7 razy wystąpił w reprezentacji Demokratycznej Republiki Konga.
Kariera klubowa.
W swojej karierze piłkarskiej Tekumu grał między innymi w szwajcarskich Servette FC i CS Chênois, a także w maltańskim Hibernians FC.
Kariera reprezentacyjna.
W reprezentacji Demokratycznej Republiki Konga Tekumu zadebiutował w 2000 roku. W 2002 roku został powołany do kadry na Puchar Narodów Afryki 2002. Jego dorobek na tym turnieju to 4 spotkania: z Kamerunem (0:1), z Togo (0:0) i z Wybrzeżem Kości Słoniowej (3:1) i ćwierćfinale z Senegalem (0:2), w którym otrzymał czerwoną kartkę. W kadrze narodowej grał do 2002 roku i rozegrał w niej 7 meczów.

</doc>
<doc id="2313941" url="https://pl.wikipedia.org/wiki?curid=2313941" title="Frederic Winters">
Frederic Winters

Frederic Winters (ur. 25 września 1982 w Gatineau, w Kanadzie) – kanadyjski siatkarz, grający na pozycji przyjmującego. 
Sukcesy klubowe.
Puchar Austrii:
Mistrzostwo Austrii:
Mistrzostwo Włoch:
Klubowe Mistrzostwa Azji:
Mistrzostwo Niemiec:
Mistrzostwo Chin:
Mistrzostwo Brazylii:
Superpuchar Brazylii:
Klubowe Mistrzostwa Świata:
Puchar Brazylii:
Klubowe Mistrzostwa Ameryki Południowej:
Mistrzostwo Portugalii:
Superpuchar Portugalii:
Puchar Portugalii:
Sukcesy reprezentacyjne.
Puchar Panamerykański:
Mistrzostwa Ameryki Północnej, Środkowej i Karaibów:
Igrzyska Panamerykańskie:

</doc>
<doc id="2313943" url="https://pl.wikipedia.org/wiki?curid=2313943" title="Indianapolis 500 2011">
Indianapolis 500 2011

Indianapolis 500 2011 – 95. edycja wyścigu który został rozegrany na torze Indianapolis Motor Speedway 29 maja 2011 roku w ramach serii IRL IndyCar Series. Udział w nim wzięło 33 kierowców z 12 krajów.
Ustawienie na starcie.
Do rywalizacji o 33 miejsca startowe która odbywała się w dniach 21-22 maja zgłosiło się 40 załóg. 21 maja odbył się "Pole day" podczas którego najpierw ustalono pozycje od 1 do 24, a następnie najlepsza dziewiątka miała wymazane czasy i rywalizowała między sobą o pole postion. Po raz pierwszy w karierze wywalczył je Alex Tagliani ze średnią prędkością czterech okrążeń 227.472 mph (366 km/h). Pozostałe miejsca startowe zostały ustalone 22 maja podczas "Bump day". Spośród siedmiu załóg które nie zakwalifikowały się do wyścigu, aż pięć uczestniczyło w pełnym cyklu startów w sezonie 2011. 23 maja ogłoszono jednak, że Ryan Hunter-Reay z zespołu Andretti Autosport, który był wśród niezakwalifikowanych kierowców, wystartuje w wyścigu w samochodzie zespołu A.J. Foyt Enterprises zakwalifikowanym przez Bruno Junqueirę. Ze względu na zmianę kierowców samochód #41 musiał wystartować z końca stawki. Junqueira otrzymał 4 punkty zdobyte w kwalifikacjach (zakwalifikował się na 19. miejscu).
Nie zakwalifikowali się:

</doc>
<doc id="2313945" url="https://pl.wikipedia.org/wiki?curid=2313945" title="Hugo Krzyski Piesch">
Hugo Krzyski Piesch



</doc>
<doc id="2313946" url="https://pl.wikipedia.org/wiki?curid=2313946" title="I liga polska na żużlu (2011)">
I liga polska na żużlu (2011)

Rozgrywki I ligi żużowej w sezonie 2011 rozpoczęły się 3 kwietnia 2011. W lidze brało udział 8 zespołów.

</doc>
<doc id="2313947" url="https://pl.wikipedia.org/wiki?curid=2313947" title="Owczarek belgijski Laekenois">
Owczarek belgijski Laekenois



</doc>
<doc id="2313948" url="https://pl.wikipedia.org/wiki?curid=2313948" title="José Luiz Carbone">
José Luiz Carbone

Carbone, właśc. José Luiz Carbone (ur. 22 marca 1946 w São Paulo, zm. 27 grudnia 2020 w Campinas) – piłkarz brazylijski, występujący podczas kariery na pozycji pomocnika.
Kariera klubowa.
Carbone swoją piłkarską karierę rozpoczął w klubie São Paulo FC w 1963. W kolejnych trzech latach występował w Ponte Preta Campinas, Metropolu Criciúma i São Paulo FC. W latach 1969–1973 był zawodnikiem SC Internacional. Z Internacionalem czterokrotnie zdobył mistrzostwo stanu Rio Grande do Sul – Campeonato Gaúcho w 1969, 1970, 1971 i 1972. W barwach Internacional Carbone zadebiutował 8 sierpnia 1971 w zremisowanym 0-0 meczu ze Fluminense Rio de Janeiro zadebiutował w lidze brazylijskiej.
W latach 1973–1979 występował we Botafogo FR. W barwach Botafogo 14 grudnia 1977 w wygranym 3-1 meczu z CSA Maceió Carbone po raz ostatni wystąpił w lidze. Ogółem w latach 1971–1977 rozegrał w lidze 99 spotkań, w których strzelił bramkę. Ostatnim klubem w karierze był Nacional São Paulo, w której zakończył karierę w 1982.
Kariera reprezentacyjna.
Carbone w reprezentacji Brazylii zadebiutował 25 czerwca 1973 w przegranym 0-1 towarzyskim meczu z reprezentacją Szwecji. Ostatni raz w reprezentacji Carbone wystąpił 5 maja 1974 w wygranym 2-1 towarzyskim meczu z reprezentacją Czechosłowacji.
Kariera trenerska.
Zaraz po zakończeniu kariery piłkarskiej Carbone został trenerem. Karierę trenerską rozpoczął tam, gdzie skończył piłkarską – Nacionalu São Paulo. W latach 1983–1984 prowadził Fluminense Rio de Janeiro. We Fluminense 29 stycznia 1984 w zremisowanym 1-1 meczu z Santosem FC Carbone zadebiutował w lidze brazylijskiej w roli trenera. Z Fluminense zdobył mistrzostwo stanu Rio de Janeiro – Campeonato Carioca w 1983 oraz mistrzostwo Brazylii 1984 (Carbone prowadził "Flu" w 17 z 26 meczów ligowych).
Później w latach 80. i 90. Carbone prowadził m.in. Ponte Preta Campinas, Botafogo, SE Palmeiras ponownie Fluminense, Guarani FC, Internacional Porto Alegre, EC Bahia, Cruzeiro EC, Juventus São Paulo czy Remo Belém. Z Remo zdobył mistrzostwo stanu Pará – Campeonato Paraense w 1999. Carbone pracował również za granicą, głównie w krajach arabskich. Z klubem Nadi asz-Szarika zdobył mistrzostwo ZEA w 1993 oraz Puchar Emira w 1995. W latach 1996–1997 pracował w Peru w klubie Club Sporting Cristal, z którym zdobył mistrzostwo Peru w 1996. Ostatnio Carbone pracował w Sudanie w klubie Al-Merreikh Omdurman.

</doc>
<doc id="2313952" url="https://pl.wikipedia.org/wiki?curid=2313952" title="Owczarek belgijski Malinois">
Owczarek belgijski Malinois



</doc>
<doc id="2313955" url="https://pl.wikipedia.org/wiki?curid=2313955" title="Sprawozdanie skonsolidowane">
Sprawozdanie skonsolidowane

Sprawozdanie skonsolidowane – sprawozdanie finansowe przygotowane dla grupy jednostek (np. spółek handlowych), które są powiązane ze sobą kapitałowo (tzw. grupa kapitałowa). Sprawozdanie skonsolidowane jest przygotowywane na poziomie jednostki dominującej, tj. podmiotu, który sprawuje kontrolę nad innymi podmiotami z danej grupy (jednostki zależne, jednostki współzależne). Skonsolidowane sprawozdanie obejmuje dane jednostki dominującej i jednostek od niej zależnych wszystkich szczebli, bez względu na ich siedzibę, zestawione w taki sposób, jakby grupa kapitałowa stanowiła jedną jednostkę.
Konsolidacja sprawozdania finansowego oznacza połączenie sprawozdań finansowych jednostek wchodzących w skład grupy kapitałowej poprzez zsumowanie odpowiednich pozycji sprawozdań finansowych jednostki dominującej i jednostek zależnych / współzależnych z uwzględnieniem odpowiednich wyłączeń (np. wynikających z transakcji wewnątrzgrupowych) oraz korekt.
Celem tworzenia skonsolidowanych sprawozdań jest m.in. umożliwienie weryfikacji, czy dana grupa przedsiębiorstw kontrolowana przez tych samych właścicieli nie ma dominującego udziału w rynku (monopol), ujawnienie sytuacji, w których deformowany jest obraz sytuacji finansowej jednostki dominującej poprzez transakcje wewnątrzgrupowe czy też ujawnienie sytuacji, w których część zysków danej grupy jest transferowana do tzw. „rajów podatkowych”.
Skład sprawozdania skonsolidowanego.
Skonsolidowane sprawozdanie finansowe składa się z:
Do rocznego skonsolidowanego sprawozdania finansowego dołącza się również sprawozdanie z działalności grupy kapitałowej oraz informację o udziałach (akcjach) własnych posiadanych przez jednostkę dominującą, jednostki wchodzące w skład grupy kapitałowej oraz osoby działające w ich imieniu.
Metody konsolidacji.
Wybór metody konsolidacji danych jednostki należącej do grupy kapitałowej zależy od tego czy jest to jednostka zależna czy też współzależna.
Dane jednostki zależnej (czyli w pełni kontrolowanej przez jednostkę dominującą) konsoliduje się metodą konsolidacji pełnej, o której mowa w art. 60 ust. 1 ustawy o rachunkowości. Metoda ta polega na sumowaniu w pełnej wartości poszczególnych pozycji odpowiednich sprawozdań finansowych jednostki dominującej i jednostek zależnych, dokonaniu wyłączeń (np. wzajemnych należności i zobowiązań jednostek objętych konsolidacją) oraz innych korekt (np. wynikających ze zbycia udziałów w jednostce zależnej w trakcie trwania roku obrotowego).
Dane jednostek współzależnych (czyli współkontrolowanych przez jednostkę dominującą) konsoliduje się metodą konsolidacji proporcjonalnej, o której mowa w art. 61 ust. 1 ww. ustawy, z zastrzeżeniem art. 55 ust. 5 ww. ustawy. Metoda ta polega na sumowaniu poszczególnych pozycji sprawozdań finansowych wspólnika jednostki współzależnej, w pełnej wartości, z częścią wartości poszczególnych pozycji sprawozdań finansowych jednostek współzależnych, proporcjonalną do posiadanych przez jednostki grupy kapitałowej objęte konsolidacją udziałów, dokonaniu wyłączeń, oraz innych korekt.
Organizacja procesu przygotowania skonsolidowanego sprawozdania.
Organem odpowiedzialnym za sporządzenie skonsolidowanego sprawozdania finansowego jest Zarząd jednostki dominującej.
Prawidłowe i rzetelne przygotowanie sprawozdania skonsolidowanego oznacza opracowanie:
Kierownictwo podmiotu dominującego musi zapewnić właściwy przepływ informacji w obrębie jednostki i grupy kapitałowej.
Należy wyznaczyć osoby odpowiedzialne za sporządzenie skonsolidowanego sprawozdania finansowego. Osoby te również muszą dostarczać informacje o wszelkich zmianach w strukturze grupy kapitałowej spółkom podporządkowanym oraz biegłemu rewidentowi.
Podmioty dominujące muszą przekazać jednostkom podporządkowanym model sporządzania sprawozdania finansowego oraz pakietu konsolidacyjnego. Wyznacza się do tego osoby odpowiedzialne za przygotowanie sprawozdania.
Ważnym elementem jest harmonogram prac związany ze sporządzeniem sprawozdań jednostkowych jednostek podporządkowanych i podmiotu dominującego, badaniem tych sprawozdań przez biegłych rewidentów, przekazaniem danych finansowych do jednostki dominującej, sporządzeniem i badaniem skonsolidowanego sprawozdania finansowego.
Wyłączenia od obowiązku sporządzania skonsolidowanych sprawozdań finansowych.
Jednostka dominująca może nie sporządzać skonsolidowanego sprawozdania finansowego, jeżeli na dzień bilansowy roku obrotowego oraz na dzień bilansowy roku poprzedzającego rok obrotowy łączne dane jednostki dominującej oraz wszystkich jednostek zależnych każdego szczebla, bez dokonywania wyłączeń konsolidacyjnych, o których mowa w art. 60 ust. 2 i 6, z uwzględnieniem danych jednostek współzależnych, spełniają co najmniej dwa z następujących warunków:
Jednostka dominująca, zależna od innej jednostki, mającej siedzibę lub miejsce sprawowania zarządu na terytorium Europejskiego Obszaru Gospodarczego, może nie sporządzać skonsolidowanego sprawozdania finansowego, jeżeli:
Jednostka dominująca może nie sporządzać skonsolidowanego sprawozdania finansowego także wtedy, gdy wszystkie jednostki od niej zależne wyłącza się z obowiązku objęcia ich konsolidacją.
Należy podkreślić, że jeżeli jednostka dominująca lub jednostka jej podporządkowana jest emitentem papierów wartościowych dopuszczonych do obrotu, zamierza ubiegać się lub ubiega się o dopuszczenie papierów wartościowych do obrotu na jednym z rynków regulowanych krajów Europejskiego Obszaru Gospodarczego, nie stosuje się zwolnień, o których mowa powyżej.
Obligatoryjne wyłączenia spod konsolidacji.
Konsolidacją nie obejmuje się jednostki zależnej jeżeli:
Fakultatywne wyłączenia spod konsolidacji.
Konsolidacją można nie obejmować jednostki zależnej lub współzależnej niebędącej spółką handlową, jeżeli dane finansowe tej jednostki są nieistotne dla realizacji obowiązku określonego w art. 4 ust. 1 ustawy o rachunkowości.

</doc>
<doc id="2313956" url="https://pl.wikipedia.org/wiki?curid=2313956" title="Amelia Wershoven">
Amelia Wershoven

Amelia Wershoven, także Wood, Bert (ur. 11 grudnia 1930 w Ridgefield Park, zm. 7 czerwca 2013 w Mattituck) – amerykańska lekkoatletka, która specjalizowała się w rzucie oszczepem.
Podczas pierwszej edycji igrzysk panamerykańskich w 1951 roku zdobyła srebrny medal w rzucie oszczepem oraz zajęła piąte miejsce w pchnięciu kulą. Cztery lata później udział w kolejnych zawodach obu Ameryk zakończyła na trzeciej lokacie. Reprezentowała USA podczas igrzysk olimpijskich w 1956 roku, zajmując czternaste miejsce. Drugi brązowy medal igrzysk panamerykańskich zdobyła w Chicago w 1959. Uczestniczka meczów międzypaństwowych.
Wielokrotna złota medalistka mistrzostw kraju w rzucie oszczepem, pchnięciu kulą (także w hali), a także w nietypowej konkurencji rzutu piłeczką bejsbolową – Amerykanka w sierpniu 1957 wynikiem 76,92 ustanowiła jeden z najlepszych rezultatów w historii wśród kobiet w tej konkurencji. 
Rekord życiowy w rzucie oszczepem – 47,22 (1958).
Zamężna z Johnem E. Woodem, z którym miała córkę Suzanne i trzech synów: Brendana, Seana i Terence'a.

</doc>
<doc id="2313958" url="https://pl.wikipedia.org/wiki?curid=2313958" title="Droga wojewódzka nr 549">
Droga wojewódzka nr 549

Droga wojewódzka nr 549 (DW549) – droga wojewódzka w województwie kujawsko-pomorskim, w powiecie bydgoskim o długości około 2 km. Łączy drogę krajową nr 80 w Bydgoszczy z drogą wojewódzką nr 551 w Strzyżawie.

</doc>
<doc id="2313959" url="https://pl.wikipedia.org/wiki?curid=2313959" title="Gaetano Lanzi">
Gaetano Lanzi

Gaetano Lanzi (ur. 5 lutego 1905, zm. 1980) – włoski bokser, medalista mistrzostw Europy.
W Mistrzostwach Europy 1927 w Berlinie zdobył srebrny medal w wadze koguciej. W finale przegrał z Kurtem Dalchowem (Niemcy).
W roku 1924 wziął udział w Igrzyskach Olimpijskich w Paryżu gdzie w pierwszej walce w kategorii muszej pokonał na punkty Andrésa Recalde z Urugwaju a w 1/16 przegrał walkę przez RSC w drugiej rundzie z Fidelem LaBarbą z USA.

</doc>
<doc id="2313960" url="https://pl.wikipedia.org/wiki?curid=2313960" title="L.A. Noire">
L.A. Noire

L.A. Noire – przygodowa gra akcji wyprodukowana przez australijskie studio Team Bondi i wydana przez Rockstar Games. Początkowo zapowiedziana jako gra przeznaczona wyłącznie na PlayStation 3, ukazała się również na konsolę Xbox 360. 23 czerwca 2011 roku autorzy zapowiedzieli, że "L.A. Noire" trafi również na komputery osobiste. Premiera miała miejsce 11 listopada 2011. 14 listopada 2017 wydano reedycję gry na platformy Xbox One, PlayStation 4 oraz Nintendo Switch.
Fabuła.
Akcja gry toczy się w 1947 roku w Los Angeles, mieście przepychu, sławy i bogactwa, lecz także przestępstwa oraz korupcji. Gracz wciela się w rolę Cole'a Phelpsa, oficera LAPD, który z czasem awansuje w szeregach oddziału. Phelps wstępuje do policji, aby odkupić winy popełnione podczas II wojny światowej. Zaczyna jako policjant patrolujący ulice, aby w miarę postępów zmieniać specjalność.
Rozgrywka.
Gra łączy w sobie rozgrywkę wymagającą rozwiązywania zagadek z szybkimi scenami akcji, w których bohater może poruszać się zarówno pieszo, jak i w samochodzie. Oprócz misji fabularnych gracz może również rozwiązywać misje poboczne. W "L.A. Noire" nie można stwarzać chaosu na ulicy albo zabijać przechodniów, ponieważ Phelps pracuje w policji.
Gra opiera zarówno swoją fabułę jak i wizualne efekty na filmach noir – stylizowanych filmach z lat 40. i 50. XX wieku, które łączyła podobna estetyka i motywy, jak przestępstwa, seks oraz moralne wybory. Kręcone były głównie na czarno-białej taśmie i w stonowanym oświetleniu. Gra wykorzystuje charakterystyczne barwy, które starają się oddawać klimat filmu noir. Ważnym elementem – zarówno w filmach, jak i grze – jest jazzowa ścieżka dźwiękowa, która towarzyszy graczowi praktycznie przez cały czas.
Technologia.
W "L.A. Noire" wykorzystywana jest również technologia oświetlenia globalnego w czasie rzeczywistym, jak również technologia MotionScan, w której aktorzy nagrywani są przez 32 kamery, aby jak najwierniej oddać ruchy i mimikę postaci.
Zawartość do pobrania.
Lista wydanych DLC:

</doc>
<doc id="2313963" url="https://pl.wikipedia.org/wiki?curid=2313963" title="Fadah Hsieh">
Fadah Hsieh

Fadah Hsieh (; ur. 17 maja 1950) – dyplomata i polityk Republiki Chińskiej.
Ukończył National Chenchi University (magister ekonomii, 1977). Od 1979 do 1987 był pracownikiem ambasady RCh w Południowej Afryce (był między innymi radcą). Następnie (1987-1990) kierował sekcją w radzie handlu zagranicznego ministerstwa spraw ekonomicznych. W latach 1994-1997 kierował sekcją ekonomiczną przedstawicielstwa gospodarczo-kulturalnego RCh w Australii. Przez kolejnych pięć lat pełnił różne funkcje w ministerstwie spraw ekonomicznych. W lutym 2002 objął stanowisko wiceprzewodniczącego rady ekonomicznego planowania i rozwoju Yuanu Wykonawczego. W sierpniu 2006 został wiceministrem spraw ekonomicznych (do września 2008). Jest przedstawicielem gospodarczo-kulturalnym Republiki Chińskiej w Szwajcarii.

</doc>
<doc id="2313964" url="https://pl.wikipedia.org/wiki?curid=2313964" title="Singa Manzangala">
Singa Manzangala

Pierre Singa Manzangala (ur. 1 sierpnia 1981 w Kinszasie) – kongijski piłkarz grający na pozycji napastnika. Od 2011 roku jest piłkarzem klubu RJS Heppignies-Lambusart-Fleurus.
Kariera klubowa.
Karierę piłkarską Manzangala rozpoczął w klubie KSC Lokeren. W latach 2001-2002 rozegrał w nim 2 mecze w pierwszej lidze belgijskiej. W kolejnych latach grał w amatorskich klubach takich jak: OS Aire-sur-la-Lys z Francji oraz belgijskie RFC Tournai, RRC Péruwelz i SC Petit-Waret. W 2011 roku przeszedł do RJS Heppignies-Lambusart-Fleurus.
Kariera reprezentacyjna.
W reprezentacji Demokratycznej Republiki Konga Manzangala zadebiutował w 2002 roku. W tym samym roku był w kadrze narodowej na Puchar Narodów Afryki 2002. Jego dorobek na tym turnieju to 3 spotkania: z Wybrzeżem Kości Słoniowej (3:1) i ćwierćfinale z Senegalem (0:2). W kadrze narodowej grał tylko w 2002 roku i wystąpił w niej 2 razy.

</doc>
<doc id="2313966" url="https://pl.wikipedia.org/wiki?curid=2313966" title="Jankielewicz">
Jankielewicz

Jankielewicz:

</doc>
<doc id="2313967" url="https://pl.wikipedia.org/wiki?curid=2313967" title="Element zbioru">
Element zbioru



</doc>
<doc id="2313968" url="https://pl.wikipedia.org/wiki?curid=2313968" title="EuroLat">
EuroLat

EuroLat, Europejsko-Latynoamerykańskie Zgromadzenie Parlamentarne – zgromadzenie parlamentarne przedstawicieli Parlamentu Europejskiego i parlamentów narodowych państw Ameryki Południowej, Środkowej i Karaibów oraz zgromadzeń parlamentarnych międzynarodowych (Parlament Mecosuru, Parlament Ameryki Łacińskiej, Parlament Środkowoamerykański, Parlament Andyjski).

</doc>
<doc id="2313969" url="https://pl.wikipedia.org/wiki?curid=2313969" title="Dwunastościan pięciokątny">
Dwunastościan pięciokątny



</doc>
<doc id="2313971" url="https://pl.wikipedia.org/wiki?curid=2313971" title="Równouprawnienie kobiet">
Równouprawnienie kobiet



</doc>
<doc id="2313973" url="https://pl.wikipedia.org/wiki?curid=2313973" title="Edu Bala">
Edu Bala

Edu Bala, właśc. Carlos Eduardo da Silva (ur. 25 października 1948 w São Paulo) – brazylijski piłkarz grający na pozycji prawego pomocnika.
Kariera klubowa.
Edu Bala swoją piłkarską karierę rozpoczął w klubie Portuguesie São Paulo w 1963. W latach 1969–1978 był zawodnikiem lokalnego rywala SE Palmeiras. Z Palmeiras dwukrotnie zdobył mistrzostwo Brazylii w 1972 i 1973 oraz trzykrotnie mistrzostwo stanu São Paulo – Campeonato Paulista w 1972, 1974 i 1976. W barwach "Verdão" Edu Bala zadebiutował 8 sierpnia 1971 w wygranym 1-0 derbowym meczu z Portuguesą zadebiutował w lidze brazylijskiej. Ogółem w barwach "Verdão" Edu Bala rozegrał 481 meczów, w których strzelił 76 bramek.
Ostatnim klubem w karierze było São Paulo FC, w której zakończył karierę w 1980. W barwach São Paulo 18 maja 1980 w wygranym 3-2 meczu z Fluminense FC Edu Bala po raz ostatni wystąpił w lidze. Ogółem w latach 1971–1980 rozegrał w lidze 176 spotkań, w których strzelił 19 bramek. Ogółem w barwach São Paulo rozegrał 145 meczów, w których strzelił 15 bramek.
Kariera reprezentacyjna.
Edu Bala w reprezentacji Brazylii zadebiutował 21 lutego 1976 w wygranym 1-0 towarzyskim meczu z Dystryktem Federalnym. Ostatni raz w reprezentacji Edu Bala wystąpił 6 października 1976 w przegranym 0-2 towarzyskim meczu z CR Flamengo.

</doc>
<doc id="2313974" url="https://pl.wikipedia.org/wiki?curid=2313974" title="Carlos Eduardo da Silva">
Carlos Eduardo da Silva



</doc>
<doc id="2313976" url="https://pl.wikipedia.org/wiki?curid=2313976" title="Bitwa pod Medyną (627)">
Bitwa pod Medyną (627)

Bitwa pod Medyną (arab. غزوة الخندق) – bitwa pomiędzy siłami muzułmanów z Medyny i Kurajszytami z Mekki, która odbyła się w roku 627. W celu ochrony Medyny przed atakiem Kurajszytów, Mahomet nakazał otoczenie oazy fosą. Strategia ta okazała się na tyle skuteczna, że po dwóch tygodniach oblężenia, atakujący wycofali się nie mogąc sforsować nowej przeszkody.
Powodem starć muzułmanów z Medyny z Kurajszytami, były ataki na karawany z Mekki w styczniu roku 624. Dwa miesiące później doszło do pierwszej poważnej bitwy pomiędzy obiema stronami pod Badrem, wygranej przez siły Mahometa. W kolejnym roku Kurajszyci dokonali odwetowego ataku na Medynę, pokonując przeciwnika w bitwie pod Uhud.
Przebieg bitwy.
Po zwycięstwie pod Uhud, Kurajszyci rozpoczęli zakrojone na szeroką skalę przygotowania do ataku na Medynę, otrzymując wsparcie licznych plemion arabskich. Ostatecznie ich siły osiągnęły liczbę 10 tys. ludzi i 600 koni. Mahomet w tym czasie dysponował siłami 3000 ludzi. Część z tej liczby zajęta była zbieraniem zboża na północ od oazy, które mogłoby być wykorzystane przez jazdę przeciwnika. Gdy tylko Mahomet dowiedział się o wymarszu z Mekki wrogiej armii, nakazał wykopanie wokół Medyny głębokiej fosy. Prace ziemne trwały sześć dni i nadzorowane były przez samego Mahometa.
Po dotarciu na miejsce, przeważająca liczebnie jazda Kurajszytów podejmowała bezskuteczne próby przekroczenia fosy. Za każdym razem obrońcy odpierali ataki. Także atak piechoty okazał się nieskuteczny. W tej sytuacji Kurajszyci zaprzestali ataków, decydując się na oblężenie miasta. Działanie to było zupełnie nieprzygotowane, a napastnicy nie posiadali żadnego doświadczenia w obleganiu miast. Po dwóch tygodniach nieaktywności, Kurajszyci zakończyli oblężenie i wycofali się do Mekki. Odparcie ataku na Medynę wzmocniło pozycję Mahometa wśród muzułmanów.

</doc>
<doc id="2313977" url="https://pl.wikipedia.org/wiki?curid=2313977" title="Wiktor Szewałdin">
Wiktor Szewałdin

Wiktor Szewałdin (ros. Виктор Шевалдин, lit. "Viktor Ševaldin", "Viktoras Ševaldinas", ur. 29 grudnia 1948 w Kineszmie) – litewski inżynier-energetyk, wieloletni dyrektor Ignalińskiej Elektrowni Jądrowej.
Życiorys.
Z pochodzenia jest Rosjaninem. Urodził się w obwodzie iwanowskim Rosyjskiej Federacyjnej SRR. W latach 1966–1971 studiował w Instytucie Energetyki w Iwanowie.
Po ukończeniu studiów został skierowany do Leningradzkiej Elektrowni Atomowej, gdzie pracował do 1982 na stanowiskach inżyniera i kierownika zmiany. Od 1982 był zawodowo związany z Ignalińską Elektrownią Jądrową, gdzie najpierw był kierownikiem zmiany, a od 1986 pełnił funkcję zastępcy naczelnego inżyniera do spraw eksploatacji. W 1991 objął posadę generalnego dyrektora elektrowni. W marcu 2010 został odwołany ze stanowiska, jednocześnie został jednak doradcą swojego następcy Osvaldasa Čiukšisa. 3 maja 2011 odszedł z pracy w elektrowni.
W latach 1995–1997 był radnym ówczesnego rejonu miejskiego Wisaginia z ramienia Litewskiej Demokratycznej Partii Pracy. Posiada tytuł honorowego obywatela miasta Wisaginia.

</doc>
<doc id="2313979" url="https://pl.wikipedia.org/wiki?curid=2313979" title="Viktor Ševaldin">
Viktor Ševaldin



</doc>
<doc id="2313980" url="https://pl.wikipedia.org/wiki?curid=2313980" title="Viktoras Ševaldinas">
Viktoras Ševaldinas



</doc>
<doc id="2313981" url="https://pl.wikipedia.org/wiki?curid=2313981" title="Viktor Sevaldin">
Viktor Sevaldin



</doc>
<doc id="2313982" url="https://pl.wikipedia.org/wiki?curid=2313982" title="Viktoras Sevaldinas">
Viktoras Sevaldinas



</doc>
<doc id="2313983" url="https://pl.wikipedia.org/wiki?curid=2313983" title="Feminizm pierwszej fali">
Feminizm pierwszej fali

Feminizm pierwszej fali (także stara fala – "old wave") – określenie zjawisk i nurtów związanych z walką europejskich i amerykańskich kobiet o równouprawnienie w XIX i na początku XX wieku. Główny nurt feminizmu pierwszej fali miał charakter liberalny i stawiał sobie za cel zmiany w systemach prawnych, przede wszystkim przyznanie praw wyborczych kobietom. Nazwa "pierwsza fala" została mu nadana w latach 70. XX wieku, przez feministki określające się jako druga fala feminizmu.
Historia pierwszej fali feminizmu.
Początki feminizmu pierwszej fali datowane są na koniec XVIII wieku. Właściwy jego rozwój (szczególnie jako ruchu społecznego) następuje jednak w wieku XIX. Pierwsza fala feminizmu była szczególnie aktywna w krajach anglosaskich: w Wielkiej Brytanii i Stanach Zjednoczonych, choć była obecna także w innych krajach (np. w Polsce).
Za pierwszy tekst teoretyczny feminizmu uznaje się Wołanie o prawa kobiety (ang. "A Vindication of the Rights of Woman") Mary Wollstonecraft z 1792. Po śmierci autorki (1797) jej reputacja została w niezamierzony sposób zniszczona przez jej biografię autorstwa jej męża Williama Godwina. Spowodowało to kompromitację idei, łączonych z jej osobistym, uważanym za nieobyczajne, życiem. Ożywienie feminizmu przyszło dopiero w połowie XIX wieku, wraz z powstaniem masowych ruchów kobiecych.
W Stanach Zjednoczonych pierwsza fala feminizmu przyjęła postać szerokiego ruchu społecznego. Za jego początek uznaje się Zjazd Kobiet w Seneca Falls w 1848. Głównym postulatem zgromadzonych tam kobiet było zniesienie wszelkich form dyskryminacji ze względu na płeć. Ruch feministyczny wyrastał tam z ruchu abolicjonistycznego, dopiero z czasem przekształcając się w ruch na rzecz praw kobiet. Do jego liderek należały Lucretia Coffin Mott, Elizabeth Cady Stanton, Lucy Stone i Susan B. Anthony. Była to szeroka koalicja kobiet i różnych organizacji, zawierająca zarówno skrzydło konserwatywno-chrześcijańskie (Woman's Christian Temperance Union) jak i bardziej radykalne (Matilda Joslyn Gage z National Woman Suffrage Association).
W Wielkiej Brytanii szeroko dyskutowane było stanowisko Johna Stuarta Milla, który w "Poddaństwie kobiet" przeciwstawił się tradycyjnemu poglądowi o niższości kobiet, wskazując, że są one pod każdym względem równe mężczyznom i powinny być równe wobec prawa. W 1867, jako członek Parlamentu, Mill zaproponował przyznanie kobietom głosu. Wniosek ten jednak przepadł w Izbie Gmin (196 głosów przeciwko 73).
Druga połowa XIX wieku przyniosła kobietom prawną emancypację w wielu obszarach życia. W Stanach Zjednoczonych reformy prawa małżeńskiego przeprowadzono w latach 50. XIX w. Prowadziły one do uniezależnienia kobiet od męskich opiekunów. W latach 60. i 70. tego samego wieku przeprowadzono natomiast reformy systemu edukacji, umożliwiające dziewczynkom zdobywanie wykształcenia. Reformy te uznano za duży sukces ruchu kobiecego, objaw jego siły i potencjału. Kolejnym zadaniem jakie stawiał sobie ruch była walka o prawa wyborcze.
Walka o prawa wyborcze.
Walka o prawa wyborcze dla kobiet była głównym celem ruchu feministycznego na przełomie XIX i XX wieku. Zaangażowane w nią aktywistki nazywano "sufrażystkami" od łacińskiego słowa "suffragium" oznaczającego głos wyborczy. Sufrażystki skupiały się w organizacje, np. w National American Woman Suffrage Association (Stany Zjednoczone), National Union of Women's Suffrage Societies czy Women's Social and Political Union (Wielka Brytania). Stosowały też różnorodne metody działania: pikiety, działalność edukacyjna, czy akty obywatelskiego nieposłuszeństwa. Działalność ta spotkała się ze sprzeciwem m.in. ze strony ruchu antysufrażystowskiego.
Koniec pierwszej fali feminizmu.
Duże zmiany w sytuacji kobiet przyniosła I wojna światowa. W związku z powszechną mobilizacją, wiele kobiet poszło do pracy. Pozwoliło to przełamać wiele stereotypów płci i przyniosło znaczące zmiany w strukturze zatrudnienia. W latach 20. i 30. XX wieku większość krajów europejskich przyznała kobietom pełne prawa wyborcze. Jako że był to główny punkt programu ruchu feministycznego, uznaje się to za koniec pierwszej fali feminizmu. Ruch znacząco osłabł, by stać się głośnym dopiero w latach 70. XX wieku (druga fala feminizmu).
Program.
Ruch feministyczny był odpowiedzią na bariery napotykane przez kobiety w społeczeństwie. Jego działaczki zwracały przy tym uwagę przede wszystkim na przeszkody formalne, związane z systemem prawnym. Cele, jakie sobie stawiały, miały bardzo praktyczny wymiar i dotyczyły znoszenia konkretnych ograniczeń. Wraz ze swoimi sukcesami, ruch stopniowo tracił impet.
Działaczkami były przede wszystkim białe kobiety z klasy średniej. Dlatego też cele ruchu związane były z ich perspektywą i interesami. Były to np. prawa wyborcze, edukacja dziewczynek czy prawo do pracy (traktowane jako prawo do samodzielności). Kobiety z klas średnich i wyższych były prawnie przyporządkowane mężczyznom (swoim ojcom bądź mężom). Choć ich sytuacja różniła się w poszczególnych krajach, to generalnie nie mogły same decydować o swoim losie i majątku. Nie mogły głosować, kształcić się na uniwersytetach czy prowadzić działalności gospodarczej. Jedynym przeznaczeniem kobiety było małżeństwo. Działaczki feministyczne starały się wyzwolić kobietę z zależności prawnej wobec męskich opiekunów, jak i zaoferowanie jej alternatyw względem małżeństwa (np. realizacji zawodowej czy politycznej). Istotnym elementem programu była więc walka o edukację dziewczynek, które wcześniej uczone były przede wszystkim w domach. Celem ich edukacji było przygotowanie do roli przyszłej żony, a nie samodzielność czy rozwój osobisty. Edukacja uniwersytecka była dla nich zamknięta.
Wiele z tych problemów nie miało większego znaczenia dla kobiet z klasy robotniczej. Nie budziło niczyjej wątpliwości, że nie tylko mają one prawo pracować, ale że jest to rzecz konieczna. Działaczki ruchu feministycznego rzadko poczuwały się solidarne z nimi. W Stanach Zjednoczonych dodatkową kwestią były podziały rasowe. Feministki często dystansowały się od czarnych kobiet i nie zajmowały się ich problemami. Robiły to częściowo z przyczyn taktycznych, gdyż uważały, że związki te skompromitują ich idee i odbiorą poparcie w południowych stanach USA. Te pominięte problemy klasowe i rasowe podjęte zostały przez drugą i trzecią falę feminizmu.

</doc>
<doc id="2313984" url="https://pl.wikipedia.org/wiki?curid=2313984" title="Laufeld">
Laufeld

Laufeld – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, wchodzi w skład gminy związkowej Wittlich-Land. Do 30 czerwca 2014 wchodziła w skład gminy związkowej Manderscheid.

</doc>
<doc id="2313985" url="https://pl.wikipedia.org/wiki?curid=2313985" title="René Acht">
René Acht

Charles René Acht (ur. 24 marca 1920 w Bazylei, zm. 3 maja 1998 w Herbolzheim) – szwajcarski malarz, grafik i rzeźbiarz. Studiował w Szkole Sztuk Pięknych i Rzemiosła Artystycznego w Bazylei. Jego wczesne prace mają charakter abstrakcji geometrycznej, która od roku 1954 przeszła w abstrakcję liryczną (taszyzm). Od roku 1960 Acht zajmował się formami neokonstruktywistycznymi. Tworzył też liczne obrazy szklane (ratusz w Kandern w Niemczech).

</doc>
<doc id="2313986" url="https://pl.wikipedia.org/wiki?curid=2313986" title="Meerfeld">
Meerfeld

Meerfeld – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, wchodzi w skład gminy związkowej Wittlich-Land. Do 30 czerwca 2014 wchodziła w skład gminy związkowej Manderscheid.
Wieś leży w obrębie lejka jeziora Meerfelder Maar.

</doc>
<doc id="2313987" url="https://pl.wikipedia.org/wiki?curid=2313987" title="Samsung Corby">
Samsung Corby

Samsung Corby – seria telefonów firmy Samsung wyprodukowanych ze specjalnym przeznaczeniem dla młodzieży. Posiadają w zestawie trzy różne, wymienne, kolorowe garniturki (tylne części obudowy), które w założeniu są do zmiany w zależności od nastroju lub okazji. W skład wchodzą telefony:

</doc>
<doc id="2313988" url="https://pl.wikipedia.org/wiki?curid=2313988" title="Musweiler">
Musweiler

Musweiler – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, wchodzi w skład gminy związkowej Wittlich-Land. Do 30 czerwca 2014 wchodziła w skład gminy związkowej Manderscheid. 

</doc>
<doc id="2313990" url="https://pl.wikipedia.org/wiki?curid=2313990" title="Niederöfflingen">
Niederöfflingen

Niederöfflingen – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, wchodzi w skład gminy związkowej Wittlich-Land. Do 30 czerwca 2014 wchodziła w skład gminy związkowej Manderscheid. 

</doc>
<doc id="2313991" url="https://pl.wikipedia.org/wiki?curid=2313991" title="Niederoefflingen">
Niederoefflingen



</doc>
<doc id="2313992" url="https://pl.wikipedia.org/wiki?curid=2313992" title="Alfons Sarrach">
Alfons Sarrach

Alfons Sarrach (ur. 1927 w Gdańsku, zm. 6 czerwca 2013 w Großenlüder) – niemiecki pisarz i publicysta.
Studiował w Rzymie, Poznaniu i Warszawie. W latach 1952-1958 mieszkał w Polsce, w latach 1958-1965 w Niemczech, później w Kenii, Ugandzie, Tanzanii, Tajlandii i Indiach. Był żonaty z Anneliese Hempel, historyczką. Mieszkał w Esslingen am Neckar.

</doc>
<doc id="2313994" url="https://pl.wikipedia.org/wiki?curid=2313994" title="Muzeum Miejskie Suchej Beskidzkiej">
Muzeum Miejskie Suchej Beskidzkiej



</doc>
<doc id="2313998" url="https://pl.wikipedia.org/wiki?curid=2313998" title="Kingscourt">
Kingscourt

Kingscourt (irl. "Dún na Rí") – miasto leżące na granicy hrabstw Cavan i Meath w Irlandii. Liczba mieszkańców w 2011 roku wynosiła 3224.
Miasto zostało założone pod koniec XVIII w. w pobliżu starej wsi Cabra przez Mervyna Pratt i wykończone później przez jego brata Josepha Pratt.
Parę kilometrów od miasta znajduje się park leśny "Dún na Rí Forest Park", który jest domem dla wielu zwierząt: gronostajów, zajęcy, norek, królików i wydr, a także czerwonych i szarych wiewiórek wzdłuż brzegów rzeki Cabra.

</doc>
<doc id="2313999" url="https://pl.wikipedia.org/wiki?curid=2313999" title="Alex Bogomolov Jr.">
Alex Bogomolov Jr.

Alex Bogomolov Jr. (ros.: Александр Александрович Богомолов, "Aleksandr Aleksandrowicz Bogomołow"; ur. 23 kwietnia 1983 w Moskwie) – rosyjski tenisista, który do grudnia 2011 roku reprezentował Stany Zjednoczone, olimpijczyk z Londynu (2012).
Kariera tenisowa.
Profesjonalną karierę tenisową rozpoczął w 2002 roku, a zakończył ją w 2014 roku.
W grze pojedynczej wygrał 10 turniejów rangi ATP Challenger Tour.
W deblu Amerykanin pod koniec lipca 2011 roku zwyciężył wspólnie z Matthew Ebdenen w rozgrywkach z cyklu ATP World Tour w Atlancie. Finałowe spotkanie wygrali z parą Matthias Bachinger–Frank Moser. Ponadto Bogomolov osiągnął jesienią 2004 roku finał zawodów w Pekinie. Razem z Taylorem Dentem przegrali finałowy mecz z parą Justin Gimelstob–Graydon Oliver.
W 2003 roku Bogomolov wygrał brązowy medal podczas igrzysk panamerykańskich w grze podwójnej wspólnie z Jeffem Morrisonem.
W 2012 roku zagrał na igrzyskach olimpijskie w Londynie w konkurencji gry pojedynczej. Doszedł w zawodach do 2. rundy, pokonany przez Nicolása Almagra.
Najwyżej w rankingu singlistów był na 33. miejscu w październiku 2011 roku, natomiast w zestawieniu deblistów, w kwietniu 2012 roku, był sklasyfikowany na 62. pozycji.

</doc>
<doc id="2314000" url="https://pl.wikipedia.org/wiki?curid=2314000" title="Škvorecký">
Škvorecký

Škvorecký:

</doc>
<doc id="2314001" url="https://pl.wikipedia.org/wiki?curid=2314001" title="Królewski Ogród Botaniczny w Edynburgu">
Królewski Ogród Botaniczny w Edynburgu

Królewski Ogród Botaniczny w Edynburgu ("Royal Botanic Garden Edinburgh", w skrócie RBGE) – drugi z najstarszych brytyjskich ogrodów botanicznych, założony w Edynburgu w 1670 roku przez lekarzy: Roberta Sibbalda i . Początkowo jego celem była uprawa – na terenie wielkości kortu tenisowego – roślin stosowanych w ziołolecznictwie. W następnych latach przyłączano dodatkowe grunty. Do tworzenia ogrodów włączył się , działający początkowo w ogrodach Pałacu Holyrood, które zostały nabyte przez Trinity Hospital (zob. ). W styczniu 1699 roku Wilhelm II Orański (Szkocja) mianował Sutherlanda Strażnikiem Królewskim – "Regius (Royal) Keeper". 
Ogród zajmuje obecnie powierzchnię ok. 70 akrów. Oblicza się, iż rośnie w nim ok. 36 tys. roślin, tworzących liczne kolekcje, np. ogród chiński, ogród tropikalny, zbiór orchidei, ogród alpejski itp. 
Władze ogrodu prowadzą bibliotekę o bogatych zbiorach. 
Do RBGE organizacyjnie należą , oraz Dawyck Botanic Garden.
W zakres działalności wchodzą badania naukowe i edukacja na różnych poziomach. Ogród jest też atrakcją turystyczną.

</doc>
<doc id="2314002" url="https://pl.wikipedia.org/wiki?curid=2314002" title="Józef Sroczyński">
Józef Sroczyński

Józef Sroczyński (ur. 21 lutego 1873 w Poznaniu, zm. 1926, tamże) – poznański przemysłowiec, meblarz, właściciel fabryki.
Życie i firma.
Urodził się w rodzinie woźnicy. Po ukończeniu szkoły ludowej uczył się zawodu tapicera-dekoratora w fabryce "Ostmarkische Werkstätten für Wohnungskunst" w Poznaniu. Później, aż do powołania własnej firmy, pracował w tych zakładach.
Firmę "Józef Sroczyński - Nadworna Fabryka Mebli" założył w 1906. Ofertę mebli artystycznych adresował przede wszystkim do warstw zamożnych, w tym dla bogatego wielkopolskiego ziemiaństwa. Pierwsze warsztaty znajdowały się przy ul. Berlińskiej (dziś ul. 27 Grudnia) 5 i 16, a pod numerem 8 umieszczono powierzchnie ekspozycyjne. Fabryka produkowała pojedyncze sztuki mebli, jak i całe wyposażenie mieszkań i rezydencji. W 1919, po opuszczeniu Poznania przez wielu Niemców, Sroczyński zakupił od Adolfa Belaua nieruchomość przy ul. Szczanieckiej na Łazarzu, z przeznaczeniem na nowy zakład, którym kierował do nagłego zgonu w 1926. Od około 1922 kierownictwo artystyczne w firmie objął Edmund Węcławski.
Nagrody.
Meble Sroczyńskiego zdobyły nagrody m.in. na:
Realizacje firmy.
Realizacje firmy, także po zmianie nazwy na "Józef Sroczyński i Spadkobiercy - Wytwórnia Mebli Artystycznych" i po śmierci założyciela:

</doc>
<doc id="2314004" url="https://pl.wikipedia.org/wiki?curid=2314004" title="Yves Kitutele Yuvuladio">
Yves Kitutele Yuvuladio

Yves Kitutele Yuvuladio (ur. 5 marca 1978) – kongijski piłkarz grający na pozycji obrońcy. W latach 1999-2002 grał w reprezentacji Demokratycznej Republiki Konga.
Kariera klubowa.
Karierę piłkarską Yuvuladio rozpoczął w klubie DC Motema Pembe. W jego barwach zadebiutował w pierwszej lidze Demokratycznej Republiki Konga. W latach 1998 i 1999 wywalczył z tym klubem mistrzostwo kraju. W latach 2000-2001 był wypożyczony do tureckiego Erzurumsporu, w którym rozegrał 10 spotkań i strzelił 1 gola.
W 2003 roku Yuvuladio odszedł do tunezyjskiego Espérance Tunis. W 2004 roku wywalczył z nim mistrzostwo Tunezji. Od początku 2005 roku Yuvuladio grał w Izraelu. W latach 2005-2006 był piłkarzem Hapoelu Hajfa, a w latach 2006-2007 - Hapoelu Ironi Kirjat Szemona. W sezonie 2007/2008 występował w Hapoelu Petach Tikwa, a w sezonie 2008/2009 w Hapoelu Bene Lod.
Kariera reprezentacyjna.
W reprezentacji Demokratycznej Republiki Konga Yuvuladio zadebiutował w 1999 roku. W 2000 roku rozegrał 3 mecze w Pucharze Narodów Afryki 2000: z Algierią (0:0), z Republiką Południowej Afryki (0:1) i z Gabonem (0:0).
W 2002 roku Yuvuladio był w kadrze narodowej na Puchar Narodów Afryki 2002. Jego dorobek na tym turnieju to 3 spotkania: z Kamerunem (0:1), z Wybrzeżem Kości Słoniowej (3:1 i gol) i ćwierćfinale z Senegalem (0:2). W kadrze narodowej grał do 2002 roku.

</doc>
<doc id="2314006" url="https://pl.wikipedia.org/wiki?curid=2314006" title="Charles René Acht">
Charles René Acht



</doc>
<doc id="2314007" url="https://pl.wikipedia.org/wiki?curid=2314007" title="Pierre Du Bois d'Avaugour">
Pierre Du Bois d'Avaugour



</doc>
<doc id="2314009" url="https://pl.wikipedia.org/wiki?curid=2314009" title="Shkëndija Tetowo">
Shkëndija Tetowo

Shkëndija 79 Tetowo (mac.: Футбалски Клуб Шкендија 79 Тетово, "Fudbałski Kłub Škendija 79 Tetowo"; alb.: Klubi Futbollistik Shkëndija 79 Tetovë) – północnomacedoński klub piłkarski z siedzibą w Tetowie.
Historia.
Chronologia nazw:
Klub został założony 27 sierpnia 1979 przez Albańczyków z Tetowa. Celem było stworzenie klubu, któremu mogliby kibicować Albańczycy mieszkający w Jugosławii. Na klub negatywnie patrzyły władze Jugosławii i ostatecznie zakazały mu uczestnictwa w lidze. Mówiono, że klub mógł wzbudzić nacjonalistyczne nastroje wśród jugosłowiańskich Albańczyków. Po proklamacji niepodległości Macedonii klub został reaktywowany i startował w mistrzostwach Macedonii. W sezonach 1996/97, 2000/01 oraz w latach 2004-2008 występował w I lidze. W sezonie 2009/2010 zajął pierwsze miejsce w II lidze i powrócił do I ligi. W pierwszym swoim sezonie 2010/2011 zdobył mistrzostwo Macedonii.
Šhkendija konkuruje z większością klubów macedońskich, szczególnie z Wardarem Skopje i Teteksem Tetowo. Derby Šhkendija - Teteks są największymi w Tetowie, jak i w Macedonii.
Stadion.
Stadion Miejski w Tetowie może pomieścić 15,000 widzów.

</doc>
<doc id="2314010" url="https://pl.wikipedia.org/wiki?curid=2314010" title="Scotland the Brave">
Scotland the Brave

Scotland the Brave (pol. "Odważna Szkocja", ang. "Scotland the Brave", Język szkocki gaelicki: Alba an Aigh) – szkocka pieśń patriotyczna, uznawana za jeden z wielu nieoficjalnych hymnów, odśpiewywana najczęściej przed wydarzeniami sportowymi w których występuje narodowa reprezentacja Szkocji.

</doc>
<doc id="2314011" url="https://pl.wikipedia.org/wiki?curid=2314011" title="Around the Sun">
Around the Sun

Around the Sun — trzynasty album studyjny amerykańskiego zespołu rockowego R.E.M. wydany w roku 2004. Jest to pierwszy album zespołu zawierający utwór tytułowy.
Utwór "Final Straw" jest skierowany przeciwko wojnie w Iraku.
Autorami wszystkich kompozycji są Peter Buck, Mike Mills i Michael Stipe.

</doc>
<doc id="2314012" url="https://pl.wikipedia.org/wiki?curid=2314012" title="Nokia 6110">
Nokia 6110

Nokia 6110 – telefon komórkowy fińskiej firmy Nokia. Produkowany w latach 1997–2001. Pierwszy telefon Nokii posiadający ikony menu oraz port podczerwieni.
Występował w kilku wariantach w zależności od regionu sprzedaży (6120, 6160, 6185, 6190)

</doc>
<doc id="2314014" url="https://pl.wikipedia.org/wiki?curid=2314014" title="Joseph Ambrose Stapf">
Joseph Ambrose Stapf

Joseph Ambrose Stapf (ur. 15 sierpnia 1785 w Fließ, zm. 10 stycznia 1844 w Brixen) – austriacki teolog.
Studiował w Innsbrucku gdzie uzyskał stopień doktora teologii. W 1823 roku został profesorem teologii moralnej i pedagogiki w seminarium duchownym w Bressanone.
Głównym dziełem Stapfa była wydana w czterech tomach "Theologia moralis in compendium redacta", od 1830 została oficjalnie zatwierdzona jako podręcznik dla seminariów duchownych w Austrii.

</doc>
<doc id="2314017" url="https://pl.wikipedia.org/wiki?curid=2314017" title="Pułki artylerii Ludowego Wojska Polskiego">
Pułki artylerii Ludowego Wojska Polskiego



</doc>
<doc id="2314020" url="https://pl.wikipedia.org/wiki?curid=2314020" title="John Adam">
John Adam

John Adam (ur. 18 stycznia 1721 w Kirkcaldy, zm. 25 czerwca 1792 w Edynburgu) – szkocki architekt. W 1748 przejął po ojcu Williamie, rodzinną firmę i prowadził ją wraz z bratem Robertem; trzecim bratem był James Adam. Projektowane przez niego budowle utrzymane są w tradycji palladianizmu.

</doc>
<doc id="2314022" url="https://pl.wikipedia.org/wiki?curid=2314022" title="Daniel Szabo">
Daniel Szabo



</doc>
<doc id="2314025" url="https://pl.wikipedia.org/wiki?curid=2314025" title="Aron Kelemen">
Aron Kelemen



</doc>
<doc id="2314026" url="https://pl.wikipedia.org/wiki?curid=2314026" title="Domonkos Szell">
Domonkos Szell



</doc>
<doc id="2314028" url="https://pl.wikipedia.org/wiki?curid=2314028" title="Motheo">
Motheo

Motheo – dawny dystrykt w Republice Południowej Afryki, w prowincji Wolne Państwo. Siedzibą administracyjną dystryktu było Bloemfontein. Został zlikwidowany w 2011 roku.
Dystrykt dzielił się na gminy:

</doc>
<doc id="2314030" url="https://pl.wikipedia.org/wiki?curid=2314030" title="Ośrodek Budownictwa Ludowego w Szymbarku">
Ośrodek Budownictwa Ludowego w Szymbarku



</doc>
<doc id="2314032" url="https://pl.wikipedia.org/wiki?curid=2314032" title="Henryk Bilor">
Henryk Bilor

Henryk Józef Bilor (ur. 19 listopada 1889 we Lwowie, zm. 1940 w ZSRR) – polski piłkarz, założyciel i wieloletni zawodnik klubu Czarni Lwów, reprezentant Lwowa i Galicji, trener i działacz piłkarski. Jako żołnierz uczestnik czterech wojen (1914–1921, 1939), legionista, kapitan artylerii Wojska Polskiego, ofiara zbrodni katyńskiej.
Życiorys.
Urodził się w rodzinie Tomasza i Zofii z domu Czaja. W rodzinnym Lwowie ukończył szkołę ludową, uczył się w Gimnazjum od 1897 do 1903), C. K. I Szkole Realnej od 1903 do 1906) i w C. K. II Szkole Realnej we Lwowie od 1906, gdzie zdał wojenny egzamin dojrzałości 1 lutego 1916. W 1913 podjął studia na Politechnice Lwowskiej.
Od czasu nauki szkolnej rozwijał karierę piłkarską. Wraz z bratem Marianem i Walerym Pappiusem zostali założycielami klubu piłkarskiego Czarni Lwów. Pomysłem Henryka Bilora była nazwa klubu z uwagi na kolor noszonych dresów sportowych.
Po wybuchu I wojny światowej wstąpił do Legionów Polskich. Służył jako sekcyjny w 1 pułku piechoty w składzie I Brygady. Następnie przeniesiony do artylerii służył w 4 baterii 1 pułku artylerii. Odniósł rany w bitwie pod Konarami w maju 1915. Później objął funkcję dowódcy działonu. Podczas służby legionowej grał w piłkę nożną w zespole I Brygady. Po odejściu ze służby legionowej odbył kurs w szkole podoficerskiej, kurs przeszkolenia w Górze Kalwarii w 1917. Po kryzysie przysięgowym został zwolniony z Legionów, po czym był internowany w obozie Bustyaháza od 26 sierpnia 1917, skąd odzyskał wolność 20 listopada 1917. Wówczas został wcielony do c. k. armii i skierowany do służby w szeregach LIX Brygady Artylerii Polowej w Czanalos na stanowisku instruktora. Od 14 kwietnia do 30 lipca 1918 odbył i ukończył naukę w szkole oficerów rezerwy artylerii w Ołomuńcu. Był instruktorem baterii zapasowej 111 pułku artylerii polowej w Balatonkenese jako instruktor. Został mianowany chorążym rezerwy 28 września 1918 i urlopowany celem studiów na Politechnice Lwowskiej. Wówczas podjął współpracę z Polską Organizacją Wojskową.
U schyłku wojny od 3 listopada 1918 brał udział w obronie Lwowa w trakcie wojny polsko-ukraińskiej służąc jako oficer wywiadowczy artylerii Obrony Lwowa. Od 18 listopada 1918 służył w dywizjonie artylerii 1 pułku artylerii polowej Legionów organizowanym przez mjr. Edmunda Knolla-Kownackiego, sprawując funkcje oficera wywiadowczego i I oficera baterii podczas walk frontu ukraińskiego. Od 24 grudnia 1918 był dowódcą kolumny amunicyjnej tej jednostki.
18 marca 1919 został awansowany do stopnia podporucznika artylerii od 1 marca 1919. Pełnił funkcję oficera wywiadowczego w dywizjonie pułku. 20 marca 1920 został urlopowany celem kontynuacji edukacji na studiach wyższych, jednak 22 kwietnia 1920 został powołany do służby, skierowany do Krakowa, gdzie wszedł w skład polskiej ekipy na Letnie Igrzyska Olimpijskie 1920 w Antwerpii, która ostatecznie została wycofana z uwagi na trwającą wojnę polsko-bolszewicką. 23 kwietnia 1920 został skierowany na Górny Śląsk w charakterze agitatora. Po odwołaniu go z tych działań, w połowie sierpnia 1920 przybył do Lwowa, gdzie otrzymał przydział do baterii „Wanda” w składzie Grupy ppłk. Kowalewskiego. Od 3 września 1920 brał udział w walkach frontowych w szeregach macierzystego 1 pułku, a od 24 grudnia 1920 służył w baterii zapasowej 12 pułku artylerii polowej. Wówczas 19 stycznia 1921 został awansowany do stopnia porucznika czasu wojny.
Po zakończeniu działań wojennych, 20 stycznia 1921 został skierowany na kurs narciarski Dowództwa Okręgu Generalnego Lwów w Sławsku w charakterze zastępcy komendanta kursu i instruktora. W kolejnych latach nadal służył w 12 pułku artylerii polowej - w macierzystej baterii jako dowódca i instruktor oddziału rekruckiego. 15 sierpnia 1921 został oficerem ewidencyjnym. Zweryfikowany formalnie do stopnia porucznika artylerii ze starszeństwem z dniem 1 czerwca 1919. Ukończył kurs gimnastyczno-sportowy we Lwowie w sierpniu 1922, podczas którego był instruktorem. Od 2 listopada 1922 był adiutantem III dywizjonu 12 pap. Pozostając oficerem 12 pap w 1924 został awansowany do stopnia kapitana ze starszeństwem z dniem 1 lipca 1923. Tymczasowo był dowódcą baterii. Od 10 lutego 1925 był dowódcą pułkowej 8 baterii (w 1923 pozostawał kapitanem w 12 pap), a od 16 lipca 1929 do 13 kwietnia 1930 pełnił funkcję dowódcy dywizjonu. 14 maja 1930 został referentem administracyjnym w Dowództwie Okręgu Korpusu Nr VI, a 14 maja 1931 mianowany komendantem kadry 6 Oddziału Służby Uzbrojenia we Lwowie. 16 lutego 1932 został skierowany na odbycie stażu w Pomocniczej Składnicy Uzbrojenia nr 6 we Lwowie. W kwietniu 1932 został przeniesiony z korpusu oficerów artylerii do korpusu oficerów uzbrojenia, został zweryfikowany do stopnia kapitana uzbrojenia ze starszeństwem z dniem 1 lipca 1923 i w 1932 był przydzielony do wspomnianej Pomocniczej Składnicy Uzbrojenia nr 6 we Lwowie. Mianowany dowódcą kompanii parkowej PSU nr 6, zaś od 25 marca 1933 sprawował funkcję II zarządcy magazynu broni. Od 21 sierpnia 1933 był podkwatermistrzem w 6 dywizjonie artylerii przeciwlotniczej we Lwowie. W czerwcu 1934 został z powrotem przeniesiony do korpusu oficerów artylerii. Z dniem 30 listopada 1935 został przeniesiony w stan spoczynku.
Henryk Bilor był wieloletnim zawodnikiem Czarnych Lwów, uważany przez polskich ekspertów piłkarskich za najlepszego piłkarza Galicji przed I wojną światową i czołowego piłkarza Polski tuż po odzyskaniu niepodległości. Podczas obchodów 20-lecia istnienia klubu Czarni Lwów i zorganizowanego wówczas turnieju towarzyskiego Henryk Bilor wystąpił w meczu 29 czerwca 1923 i obchodził wówczas jubileusz, w wieku 34 lat był wtedy najstarszym polskim aktywnym piłkarzem. Jako piłkarz grał także w reprezentacji Lwowa. Wystąpił m.in. w meczu przeciwko niemieckiej ekipie pod nazwą Beuthen – 09, a podczas spotkania doznał złamania nogi. Po zakończeniu kariery zawodniczej został trenerem, prowadząc z sukcesami piłkarski zespół Janiny Złoczów. Został także działaczem piłkarskim, na walnym zgromadzeniu Lwowskiego Okręgowego Związku Piłki Nożnej został wybrany członkiem zarządu i objął funkcję kapitana związkowego. Jako emerytowany oficer zamieszkiwał we Lwowie przy ulicy Gródeckiej 6. W 1938 był pracownikiem Ubezpieczalni Społecznej we Lwowie.
Wobec zagrożenia konfliktem zbrojnym w okresie mobilizacji 1939 został powołany do sztabu DOK nr VI we Lwowie. Po wybuchu II wojny światowej w okresie kampanii wrześniowej brał udział w obronie Lwowa. Po agresji ZSRR na Polskę z 17 września 1939 i kapitulacji miasta nie został wzięty do niewoli. Później został aresztowany przez Sowietów. Został zamordowany przez NKWD prawdopodobnie na wiosnę 1940. Jego nazwisko znalazło się na tzw. Ukraińskiej Liście Katyńskiej opublikowanej w 1994 (został wymieniony na liście wywózkowej 71/2-83 oznaczony numerem 199, dosłownie określony jako "Henryk Józef Biller"). Ofiary tej części zbrodni katyńskiej zostały pochowane na otwartym w 2012 Polskim Cmentarzu Wojennym w Kijowie-Bykowni.
Brat Henryka Bilora, Marian, był piłkarzem, działaczem, prezesem klubu Czarnych Lwów w 1908, czołowym sędzią piłkarskim oraz także oficerem artylerii Wojska Polskiego. Ich siostrą była Zofia Bilor, łyżwiarka figurowa, występująca w parze wraz z Tadeuszem Kowalskim, który także został ofiarą zbrodni katyńskiej 1940 (zamordowany w Charkowie).

</doc>
<doc id="2314035" url="https://pl.wikipedia.org/wiki?curid=2314035" title="Muzeum Dwory Karwacjanów i Gładyszów w Gorlicach">
Muzeum Dwory Karwacjanów i Gładyszów w Gorlicach

Muzeum Dwory Karwacjanów i Gładyszów w Gorlicach – muzeum wielooddziałowe zlokalizowane w powiecie gorlickim, utworzone 1 stycznia 2008 roku. 
Oddziały i filia muzeum.
"oddziały": 
"filia":

</doc>
<doc id="2314036" url="https://pl.wikipedia.org/wiki?curid=2314036" title="Kasztel Gładyszów w Szymbarku">
Kasztel Gładyszów w Szymbarku



</doc>
<doc id="2314037" url="https://pl.wikipedia.org/wiki?curid=2314037" title="Fezile Dabi">
Fezile Dabi

Fezile Dabi – dystrykt w Republice Południowej Afryki, w prowincji Wolne Państwo. Siedzibą administracyjną dystryktu jest Sasolburg.
Dystrykt dzieli się na gminy:

</doc>
<doc id="2314042" url="https://pl.wikipedia.org/wiki?curid=2314042" title="Artur Kopacz">
Artur Kopacz

Artur Józef Kopacz (ur. 28 października 1884 w Hruszowie, zm. 6 października 1962 w Krakowie) – polski nauczyciel i działacz społeczny, współzałożyciel Klubu Demokratycznego we Lwowie (1938–1939), polityk Stronnictwa Demokratycznego, radny Lwowa i Łodzi.
Życiorys.
Urodził się w rodzinie Józefa i Marii z Kaczorowskich. Ojciec był zarządcą dóbr leśnych w Dynowie. W 1904 zdał egzamin dojrzałości w C. K. I Gimnazjum w Rzeszowie (wówczas abiturientami byli Stanisław Kot, Jan Kwolek, Tadeusz Wolfenburg). Odbył studia z dziedziny polonistyki i filologii klasycznej na Uniwersytecie Lwowskim (1904–1907) i Jagiellońskim (1907–1909). Doktorat z dziedziny filologii polskiej uzyskał na UL. Podjął pracę jako zastępcą nauczyciela w II Gimnazjum w Nowym Sączu (1909–1911), następnie zaś pracował w C. K Gimnazjum w Trembowli, męskim seminarium nauczycielskim w Stanisławowie oraz w gimnazjum realnym w Łańcucie (1913–1914). W 1911 uzyskał dyplom nauczyciela szkoły średniej w zakresie polonistyki i filologii klasycznej. Po I wojnie światowej pracował jako wizytator w Wydziale I Sekcji Oświaty Publicznej Zarządu Cywilnego Ziem Wschodnich w Wilnie (1919–1920). Przeniesiony na teren Wielkopolski był dyrektorem seminarium nauczycielskiego w Wągrowcu (1920–1921) i Słupcy (1926–1928). W 1928 został dyrektorem Państwowych Kursów Nauczycielskich we Lwowie. Pracował także jako wizytator szkół w kuratorium okręgowym we Lwowie. Został dyrektorem wydziału ogólnego kuratorium (1931). W latach 30. sprawował stanowisko dyrektora VII Państwowego Gimnazjum im. Tadeusza Kościuszki we Lwowie.
W latach dwudziestych działał w Zjednoczeniu Pracy Wsi i Miast, był wiceprzewodniczącym jego struktur we Lwowie. W 1938 znalazł się wśród założycieli Klubu Demokratycznego we Lwowie. W marcu 1939 wszedł w skład zarządu tej instytucji. W tym samym roku z ramienia organizacji lwowskiej został członkiem Rady Naczelnej Stronnictwa Demokratycznego. W wyborach samorządowych z maja 1939 uzyskał mandat radnego Rady Miasta Lwowa, startując jako kandydat SD z listy PPS-SD. W czasie II wojny światowej walczył w Wydziale Krajowym Rewolucyjnego Związku Niepodległości i Wolności – wraz z innymi działaczami SD Stanisławem Olszewskim oraz Erazmem Kuleszą, następnie w strukturach Biura Informacji i Propagandy Armii Krajowej. W 1943 został członkiem Rady Pomocy Żydom "Żegota" we Lwowie, współpracując z działaczką Klubu Demokratycznego i SD Larysą Chomsową. Po zakończeniu wojny przez krótki okres przebywał w Łodzi. Otrzymał rekomendację SD do zasiadania w Miejskiej Radzie Narodowej. Z ramienia Stronnictwa był członkiem Prezydium Rady (1945). W tym samym roku przeniósł się do Rzeszowa, gdzie był kuratorem okręgu szkolnego (1945–1947), a także prezesem Towarzystwa Przyjaciół Nauki i Sztuki (1945–1948). Wykładał historię ustroju Polski w Studium Administracyjnym w Rzeszowie. Kontynuował działalność polityczną – wchodził w skład zarządu okręgu rzeszowskiego SD. W 1948 zamieszkał w Krakowie, został dyrektorem Liceum Bibliotekarsko-Księgarskiego (1948–1951). Podjął pracę w Wojewódzkiej Bibliotece Pedagogicznej. Był członkiem zarządu okręgowego Stowarzyszenia Bibliotekarzy Polskich w Krakowie. Przygotowywał do druku "Pamiętniki" Kajetana Koźmiana.
Żonaty z Zofią z Przybyłowiczów, miał trzy córki: Marię (Malinowską), aktorkę, Barbarę (Miller) i Annę.

</doc>
<doc id="2314047" url="https://pl.wikipedia.org/wiki?curid=2314047" title="Thabo Mofutsanyana">
Thabo Mofutsanyana

Thabo Mofutsanyana – dystrykt w Republice Południowej Afryki, w prowincji Wolne Państwo. Siedzibą administracyjną dystryktu jest Witsieshoek.
Dystrykt dzieli się na gminy:

</doc>
<doc id="2314048" url="https://pl.wikipedia.org/wiki?curid=2314048" title="Dwór Karwacjanów w Gorlicach">
Dwór Karwacjanów w Gorlicach



</doc>
<doc id="2314049" url="https://pl.wikipedia.org/wiki?curid=2314049" title="Kentigern">
Kentigern

Kentigern, "Mungo" (zm. 13 stycznia 612 w Glasgow) – szkocki święty, apostoł Strathclyde.
Był biskupem, a po śmierci został patronem diecezji Glasgow. Informacje o jego życiu pochodzą z XI i XII wieku i brak pewnych potwierdzeń dla zawartych w tych żywotach danych. Data śmierci pochodzi z "Annales Cumbriae".

</doc>
<doc id="2314050" url="https://pl.wikipedia.org/wiki?curid=2314050" title="Xhariep">
Xhariep

Xhariep – dystrykt w Republice Południowej Afryki, w prowincji Wolne Państwo. Siedzibą administracyjną dystryktu jest Trompsburg.
Dystrykt dzieli się na gminy:

</doc>
<doc id="2314052" url="https://pl.wikipedia.org/wiki?curid=2314052" title="Galeria Sztuki „Dwór Karwacjanów” w Gorlicach">
Galeria Sztuki „Dwór Karwacjanów” w Gorlicach

Galeria Sztuki „Dwór Karwacjanów” w Gorlicach – oddział Muzeum Dwory Karwacjanów i Gładyszów w Gorlicach, w latach 1983-1999 Galeria Sztuki w Gorlicach - oddział Nowosądeckiego Biura Wystaw Artystycznych. 

</doc>
<doc id="2314054" url="https://pl.wikipedia.org/wiki?curid=2314054" title="Lejweleputswa">
Lejweleputswa

Lejweleputswa – dystrykt w Republice Południowej Afryki, w prowincji Wolne Państwo. Siedzibą administracyjną dystryktu jest Welkom.
Dystrykt dzieli się na gminy:

</doc>
<doc id="2314057" url="https://pl.wikipedia.org/wiki?curid=2314057" title="Zagroda Maziarska w Łosiu">
Zagroda Maziarska w Łosiu

Zagroda Maziarska – oddział Muzeum Dwory Karwacjanów i Gładyszów w Gorlicach, zlokalizowany we wsi Łosie stanowiący skansen etnograficzny prezentujący historię maziarstwa, czyli handlu mazią i smarami, czym w przeszłości trudzili się mieszkańcy tej łemkowskiej wsi. 

</doc>
<doc id="2314058" url="https://pl.wikipedia.org/wiki?curid=2314058" title="Henri-Georges Adam">
Henri-Georges Adam

Henri-Georges Adam (ur. 14 stycznia 1904 w Paryżu, zm. 27 sierpnia 1967 w La Clarté en Perros-Guirec w Bretanii) – francuski rzeźbiarz i grafik.
Życiorys.
Początkowo praktykował w pracowni swojego ojca złotnika. Studiował w École des Beaux-Arts w Paryżu. Zajął się grafiką, tworząc prace ekspresyjne, w tym również satyryczne. W 1936 stworzył cykl graficzny na temat hiszpańskiej wojny domowej. W 1938 za twórczość graficzną otrzymał Prix Blumenthal. Na początku lat 40. XX w. zaczął rzeźbić. Pod wpływem przyjaźni z Pablem Picassem poświęcił się wyłącznie rzeźbiarstwu. Picasso pozostawił mu swoją pracownię przy Rue des Grands-Augustins w Paryżu.
W 1945 był jednym ze współzałożycieli Salonu de Mai. Od 1959 był profesorem rzeźby w paryskiej École des Beaux-Arts.
Twórczość.
Jego styl charakteryzował się prostotą i monumentalizmem, w połowie lat 40. przekształcony w zgeometryzowane, dynamiczne formy abstrakcyjne. Wśród jego ważniejszych dzieł znajdują się m.in. "Wielki akt" (1949), "Pomnik więźnia politycznego" (1952) oraz "Latarnia umarłych" (1957–1958) – pomnik poświęcony pamięci ofiar obozu w Oświęcimiu.
Adam zajmował się też medalierstwem, projektował tkaniny artystyczne, nadal uprawiał grafikę i wykonywał ilustracje książkowe, m.in. cykl do "Les Chimères" Gérarda de Nerval (1947–1949).

</doc>
<doc id="2314063" url="https://pl.wikipedia.org/wiki?curid=2314063" title="Dystrykt Jaffarabad">
Dystrykt Jaffarabad

Dystrykt Jaffarabad (beludżi/urdu: جعفر آباد, także Jaffarabad) – dystrykt w południowo-zachodnim Pakistanie w prowincji Beludżystan. W 1998 roku liczył 432 817 mieszkańców (z czego 51,99% stanowili mężczyźni) i obejmował 60 864 gospodarstw domowych. Siedzibą administracyjną dystryktu jest Jaffarabad.

</doc>
<doc id="2314068" url="https://pl.wikipedia.org/wiki?curid=2314068" title="Kładka Radiowej Trójki">
Kładka Radiowej Trójki

Kładka Radiowej Trójki – wybudowana w roku 2009, do 2015 nosząca nieoficjalną nazwę Świebodzkiej, kładka nad fosą łącząca pl. Orląt Lwowskich z Promenadą Staromiejską (jej odcinkiem noszącym nazwę: Bulwar Tadka Jasińskiego) i następnie z ul. Pawła Włodkowica. Jest to przeprawa przeznaczona dla ruchu pieszego i rowerowego. Konstrukcja kładki (dźwigary, poprzecznice) wykonana jest z drewna klejonego. Balustrady wykonane zostały ze szkła hartowanego z pochwytami drewnianymi. Na przeprawie zamontowano specjalną iluminację. Projektantem kładki jest architekt Tomasz Boniecki.

</doc>
<doc id="2314072" url="https://pl.wikipedia.org/wiki?curid=2314072" title="Most im. Generała Augusta Emila Fieldorfa PS. Nil">
Most im. Generała Augusta Emila Fieldorfa PS. Nil

Most im. Generała Augusta Emila Fieldorfa PS. Nil (pierwotnie Most Siechnice-Łany) – most drogowy nad Odrą na Wschodniej Obwodnicy Wrocławia, w miejscowości Łany. 
Most ma konstrukcję dwudźwigarową skrzynkową. Budowa była przeprowadzona w technologii nawisowej. Dwie części głównego przęsła nurtowego, budowane z obu przyczółków, w trakcie budowy nie były podparte i zostały złączone ponad nurtem rzeki.
Przeprawa ma długość 286 metrów i dwa pasy ruchu (po jednym w każdym kierunku), pozostała część Wschodniej Obwodnicy Wrocławia będzie początkowo miała tylko jedną jezdnię z dwoma pasami. Przed oddaniem mostu do użytku ostatnią przed Oławą przeprawą drogową przez Odrę był Most Grunwaldzki.
Projekt mostu autorstwa mgr inż. Piotra Waneckiego został opracowany przez Biuro Projektowo – Konsultingowe BPK MOSTY s. c. Wykonawcą mostu jest firma Skanska.
Od 2 sierpnia 2017 r. na mocy zarządzenia Generalnej Dyrekcji Dróg Krajowych i Autostrad przez most przebiega droga wojewódzka nr 372.

</doc>
<doc id="2314076" url="https://pl.wikipedia.org/wiki?curid=2314076" title="Edmund Węcławski">
Edmund Węcławski

Edmund Węcławski (ur. 12 listopada 1892 w Poznaniu, zm. 9 sierpnia 1965 tamże) – polski projektant mebli artystycznych, kierownik artystyczny przedsiębiorstwa meblarskiego Józefa Sroczyńskiego. Uczestnik powstania wielkopolskiego.
Życie i twórczość.
Urodzony w rodzinie mistrza stolarskiego. Odbywał praktykę kreślarską w przedsiębiorstwie "Józef Sroczyński – Nadworna Fabryka Mebli" w Poznaniu, założonym w 1906. Studiował na Akademii Przemysłu Artystycznego w Berlinie, m.in. pod kierunkiem Petera Behrensa. Odbył praktyki w Dreźnie i Lipsku. Redaktor "Przeglądu Stolarskiego" – poznańskiego dwutygodnika dizajnerskiego (1927–1932). W 1939 otworzył fabrykę mebli na Świętym Rochu. Zakład znacjonalizowano w 1949. W latach 1950–1955 projektował dla Zjednoczenia Przemysłu Meblarskiego, a następnie dla Centralnego Zarządu Przemysłu Meblarskiego. Od 1956 do 1958 pracował dla Cepelii (meble). W 1964 stworzył projekt wnętrz dla Muzeum Rzemiosł Artystycznych (inspiratorem był prof. Zdzisław Kępiński).
W czasie gdy Węcławski pozostawał kierownikiem artystycznym przedsiębiorstwa Józefa Sroczyńskiego (od 1922), wytworzył własny styl, a przedsiębiorstwo zdobyło m.in. Grand Prix Międzynarodowej Wystawy Sztuki Dekoracyjnej w Paryżu w 1925 i złoty medal na Powszechnej Wystawie Krajowej w Poznaniu w 1929.
Artysta tworzył w nurcie silnie dekoracyjnym i ornamentalnym, nawiązując do wzornictwa inspirowanego folklorem i unikając stylistyki modernizmu. Dopiero w końcówce życia zaprojektował meble modernistyczne dla Ośrodka Badawczo-Rozwojowego Meblarstwa.
Realizacje przedsiębiorstwa Sroczyńskiego pod kierownictwem artystycznym Węcławskiego.
Niektóre z ważniejszych realizacji:

</doc>
<doc id="2314078" url="https://pl.wikipedia.org/wiki?curid=2314078" title="Carlsbad (Kalifornia)">
Carlsbad (Kalifornia)

Carlsbad – miasto w Stanach Zjednoczonych, w stanie Kalifornia, w hrabstwie San Diego nad Oceanem Spokojnym. Miasteczko znane jest z turystyki, przemysłu high-tech, centrów handlowych i ochrony przyrody. Odbywają się tu turnieje tenisowe WTA.
Miasto zaczęło się rozwijać w XIX w. jako zdrój, gdy odkryto tu wody mineralne składem chemicznym przypominające te z Karlowych Warów w zachodnich Czechach. W 1976 roku powstał tu pierwszy na świecie skatepark.&lt;br&gt;

</doc>
<doc id="2314081" url="https://pl.wikipedia.org/wiki?curid=2314081" title="Katastrofa lotu Sol Líneas Aéreas 5428">
Katastrofa lotu Sol Líneas Aéreas 5428

Katastrofa lotu Sol Líneas Aéreas 5428 – katastrofa lotnicza, do której doszło 18 maja 2011 roku we wsi Prahuaniyeu w Argentynie. Katastrofie uległ samolot Saab 340A, należący do linii lotniczych Sol Líneas Aéreas, odbywający lot z Neuquén do Comodoro Rivadavia. W wyniku katastrofy śmierć poniosły 22 osoby (19 pasażerów i 3 członków załogi) - wszyscy na pokładzie.
Samolot.
Saab 340A, który się rozbił, został wyprodukowany w 1985 roku i nosił numer seryjny 25. Jego pierwszym właścicielem były amerykańskie linie lotnicze Comair. Do czasu zakupienia przez linie Sol Líneas Aéreas w czerwcu 2010 roku, maszyna zmieniała właściciela pięć razy. Poprzednim właścicielem samolotu były amerykańskie linie RegionsAir. 
Załoga i pasażerowie.
Na pokładzie samolotu znajdowały się 22 osoby - 19 pasażerów i 3 członków załogi. Wszyscy byli obywatelami Argentyny. Wśród pasażerów znajdowało się jedno dziecko. Feralnego dnia, lot nr 5428 obsługiwała trzyosobowa załoga. Kapitanem samolotu był Juan Raffo, a drugim pilotem był Adriano Bolatti. Jedyną stewardesą na pokładzie była Jésica Fontán. 
Przebieg lotu.
Saab 340A odbywał lot na linii Córdoba - Mendoza - Neuquén - Comodoro Rivadavia. W godzinach wieczornych, samolot wykonał ostatnie międzylądowanie w Neuquén i wystartował w kierunku ostatecznego celu podróży - Comodoro Rivadavia. Kilkanaście sekund przed katastrofą, piloci poinformowali kontrolę lotów o awarii samolotu. Około godziny 20:50 samolot rozbił się na wyludnionym terenie w okolicach wsi Prahuaniyeu. Spośród 22 osób przebywających na pokładzie, nikt nie przeżył katastrofy. Pierwsze ekipy ratownicze dotarły na miejsce zdarzenia dopiero trzy godziny po zderzeniu samolotu z ziemią. 
Przyczyny.
Do przyczyn katastrofy należą:

</doc>
<doc id="2314083" url="https://pl.wikipedia.org/wiki?curid=2314083" title="Jairus Kipchoge">
Jairus Kipchoge

Jairus Kipchoge Birech (ur. 14 grudnia 1992) – kenijski lekkoatleta, długodystansowiec.

</doc>
<doc id="2314090" url="https://pl.wikipedia.org/wiki?curid=2314090" title="Teofilakt (Kurianow)">
Teofilakt (Kurianow)



</doc>
<doc id="2314091" url="https://pl.wikipedia.org/wiki?curid=2314091" title="Tichon (Jemielianow)">
Tichon (Jemielianow)



</doc>
<doc id="2314092" url="https://pl.wikipedia.org/wiki?curid=2314092" title="Assassin’s Creed (seria)">
Assassin’s Creed (seria)

Assassin’s Creed – seria przygodowych gier akcji o otwartym świecie, składająca się z gier wydanych na konsole, komputery osobiste oraz platformy mobilne. Na bazie historii serii powstały też liczne książki, komiksy oraz filmy. Tłem akcji gier są zmagania pomiędzy zakonem templariuszy a bractwem asasynów. Za produkcję i wydawanie cyklu odpowiedzialne jest przedsiębiorstwo Ubisoft.
Lista gier.
Pozostałe.
Źródło: Gry-Online
Opis.
Fabuła całej serii koncentruje się na trwającym od wieków konflikcie dwóch frakcji: asasynów i templariuszy. Głównym bohaterem produkcji jest Desmond Miles, który za pomocą maszyny zwanej animusem, potrafiącej odczytywać ludzką pamięć genetyczną, przeżywa wspomnienia swoich przodków. W założeniu fabuły w ludzkich genach zapisywane są wspomnienia przodków człowieka, które mogą być dokładnie przeanalizowane przez animusa. Gracz wciela się w ten sposób w swoich przodków będących asasynami, np. Altaïra ibn-la’Ahada, Ezia Auditorego da Firenze, Ratohnhaké:tona – a fabuła współczesna przeplata się z warstwą historyczną.
Assassin’s Creed.
Głównym bohaterem gry jest Desmond Miles żyjący w XXI wieku. Jest zwykłym barmanem, który pewnego dnia zostaje porwany przez tajemniczą organizację Abstergo Industries i umieszczony w animusie – maszynie służącej do odczytywania pamięci genetycznej przodków. Szybko okazuje się, że Abstergo to współczesny zakon templariuszy, którzy po dzień dzisiejszy prowadzą walkę ze swoimi odwiecznymi wrogami, asasynami. Desmond zostaje zmuszony do korzystania z animusa i poznaje życie swojego przodka Altaïra. Gracz przenosi się do 1191 roku i wykonuje misje jako Altaïr.
Assassin’s Creed: Altaïr’s Chronicles.
"Altaïr’s Chronicles" stanowi prequel "Assassin’s Creed". Gracze wcielą się w Altaïra, który otrzymuje misję znalezienia i zniszczenia obiektu zwanego Kielichem.
Assassin’s Creed: Bloodlines.
Pierwsza odsłona serii wydana na konsolę PlayStation Portable. Gracze kierują Altaïrem, który wyrusza na Cypr w celu rozprawienia się z pozostałymi templariuszami.
Assassin’s Creed II.
W czasach współczesnych Lucy i Desmond uciekają z Abstergo i dołączają do innych współczesnych asasynów – Shauna i Rebeki. Desmond powraca do animusa i przeżywa wspomnienia Ezia Auditorego da Firenze, młodego szlachcica z bogatej florenckiej rodziny. Gdy ojciec i bracia Ezia zostają zamordowani, ten przysięga pomścić ich śmierć i dowiedzieć się, jaki motyw doprowadził do tragedii. Ezio dowiaduje się o istnieniu asasynów i templariuszy, rozprawiając się z kolejnymi celami zamieszanymi w intrygę.
Bitwa o Forlì.
Pierwsze rozszerzenie uzupełniające wydarzenia z "Assassin’s Creed II". Akcja gry rozgrywa się w mieście Forli, gdzie Ezio postanawia ukryć Jabłko. Niespodziewanie wojska Borgii atakują miasto. Ezio musi obronić je oraz ochronić Jabłko.
Stos próżności.
Drugie rozszerzenie do "Assassin’s Creed II" i kontynuacja "Battle of Forli". Savonarola zdobył Jabłko i z jego pomocą objął władzę we Florencji. Ezio musi doprowadzić do rewolucji, by obalić go i odzyskać artefakt.
Assassin’s Creed II: Discovery.
Akcja gry toczy się w czasie wydarzeń przedstawionych w "Assassin’s Creed II". Ezio wyrusza do Hiszpanii, by uratować Krzysztofa Kolumba.
Assassin’s Creed: Brotherhood.
Bezpośrednia kontynuacja "Assassin’s Creed II". Po zniszczeniu Monteriggioni akcja przenosi się do Rzymu, a głównym przeciwnikiem asasynów staje się Cezar Borgia.
Spisek Kopernika.
Dodatek do "Assassin’s Creed: Brotherhood" dostępny na PS3 i w rozszerzonej wersji na PC. Ezio musi ochronić Kopernika, który przybył do Rzymu i jest ścigany przez templariuszy.
Porwanie da Vinci.
Drugie DLC do Assassin’s Creed: Brotherhood, które opiera się na porwaniu Leonarda da Vinci przez heretyków. Ezio musi zdobyć jego obrazy skradzione przez Cesare, aby dowiedzieć się gdzie przetrzymywany jest włoski malarz. Gra jest prawdopodobnie prologiem do "Assassin’s Creed: Revelations"; wiadomo bowiem, że od wydarzeń z podstawowej wersji gry minęło wiele czasu, a Ezio zamierza wynająć statek i gdzieś wypłynąć.
Assassin’s Creed: Lost Legacy.
"Lost Legacy" miał być pierwszą odsłoną serii na przenośną konsolę Nintendo 3DS. Fabuła miała dotyczyć podróży Ezia do twierdzy w Masjafie. Prace nad tą produkcją zostały wstrzymane. Niektóre elementy fabuły (jak podróż Ezia do Masjafu) zostały przeniesione do wydanego w 2011 roku "Assassin’s Creed: Revelations".
Assassin’s Creed: Revelations.
Zaginione archiwum.
Dodatek do "Assassin’s Creed: Revelations", który rozszerza minigrę "Podróż Desmonda". Tym razem jednak grywalną postacią jest Obiekt 16.
Assassin’s Creed III.
Akcja rozgrywa się w brytyjskich koloniach w Ameryce Północnej, a gracz wciela się metysa Ratohnhaké:tona (w luźnym tłumaczeniu z języka Mohawków imię oznacza „on poluje”), przez kolonistów nazywanego Connorem, podczas wojny o niepodległość Stanów Zjednoczonych.
Tyrania króla Waszyngtona.
Wydana w trzech odcinkach zawartość do pobrania przedstawiająca alternatywną wersję historii, w której Ratohnhaké:ton musi obalić George’a Washingtona, który obwołał się królem i stał się tyranem.
Assassin’s Creed IV: Black Flag.
Akcja gry ma miejsce na XVIII-wiecznych Karaibach, a głównym bohaterem jest pirat-asasyn, Edward Kenway, dziadek protagonisty poprzedniej części gry, Ratohnhaké:tona.
Freedom Cry.
Zawartość do pobrania do "Assassin’s Creed IV: Black Flag", w której gracz kieruje asasynem Adewalé, byłym kwatermistrzem na statku Edwarda Kenwaya. Dodatek składa się z dziewięciu misji, które według twórców zapewniają cztery godziny rozrywki.
Assassin’s Creed: Rogue.
Odsłona przeznaczona na konsole siódmej generacji gier komputerowych stanowiąca zwieńczenie historii zapoczątkowanej w "Assassin’s Creed III" i "Black Flag". Akcja gry rozgrywa się w połowie XVIII wieku na terenie Ameryki Północnej w czasie wojny siedmioletniej. Bohaterem jest Irlandczyk Shay Patrick Cormac, początkowo należący do asasynów, który w trakcie rozgrywki przechodzi na stronę templariuszy.
Assassin’s Creed: Unity.
Akcja gry toczy się w XVIII wieku we Francji w trakcie rewolucji francuskiej. W "Unity" gracz wciela się we francuskiego asasyna o imieniu Arno Dorian.
Martwi królowie.
Zawartość do pobrania do "Assassin’s Creed: Unity", w której gracz wciela się w Arno, opuszcza Paryż i udaje się do położonego niedaleko francuskiej stolicy miasteczka Saint-Denis.
Assassin’s Creed Chronicles: China.
Akcja pozycji toczy się w XVI-wiecznych Chinach. Gracz wciela się w Shao Jun – asasynkę wyszkoloną przez Ezia Auditorego. Protagonistka wraca do Kraju Środka jako ostatnia ocalała członkini chińskiej części zakonu, nosząc się z zamiarem pomszczenia swoich zamordowanych pobratymców.
Assassin’s Creed: Syndicate.
Akcja gry toczy się w XIX wieku w Londynie w trakcie rewolucji przemysłowej. W "Syndicate" gracz wciela się w asasyna o imieniu Jacob Frye oraz jego siostrę Evie.
Assassin’s Creed Origins.
Gra przedstawia wydarzenia z czasów starożytnego Egiptu, kiedy zakon asasynów dopiero powstawał. Gracz wciela się w asasyna o imieniu Bayek. Premiera gry odbyła się 27 października 2017.
Assassin’s Creed Odyssey.
W 2018 roku zapowiedziano wydanie kolejnej części serii, zatytułowanej "Assassin’s Creed Odyssey". Akcja gry rozgrywa się w starożytnej Grecji, a jej premiera odbyła się 5 października 2018.
Assassin’s Creed Valhalla.
Akcja kolejnej część cyklu, zatytułowanej "Assassin’s Creed Valhalla", została osadzona w IX wieku podczas inwazji wikingów na Anglię. "Valhalla" ukazała się w listopadzie 2020 roku na platformy PC, PlayStation 4, Xbox One, Xbox Series X oraz PlayStation 5.
Assassin's Creed Mirage.
"Assassin’s Creed Mirage" – gra zaplanowana na 2023 rok. Akcja rozgrywa się w Bagdadzie w IX wieku, podczas Złotego Wieku Islamu. Gracz będzie podążać śladami Basima Ibn Ishaqa – postaci wprowadzonej w "Assassin’s Creed Valhalla".
Inne.
Telewizja.
W lipcu 2017 producent Adi Shankar ujawnił, że stworzy serię anime opartą na wydarzeniach z gier "Assassin’s Creed".
Odbiór serii.
Według danych z września 2016 roku sprzedano ponad 100 milionów egzemplarzy gier całej serii. Gry wydane w głównej serii na konsole Xbox 360, Playstation 3 i komputery osobiste uzyskały aprobatę krytyków – w serwisie Metacritic gromadzącym recenzje mediów trzy pierwsze gry serii uzyskały kolejno średnią z ocen wynoszącą 81, 90 i 89 na 100 punktów.

</doc>
<doc id="2314094" url="https://pl.wikipedia.org/wiki?curid=2314094" title="Quasi-wojna">
Quasi-wojna

Quasi-wojna (ang. "Quasi-War", fr. "Quasi-guerre") – nigdy niewypowiedziana wojna toczona w latach 1798–1800, głównie na morzach i oceanach świata, pomiędzy Stanami Zjednoczonymi a I Republiką Francuską. W Stanach Zjednoczonych konflikt ten był czasami nazywany również wojną francusko-amerykańską, niewypowiedzianą wojną z Francją, niewypowiedzianą wojną morską, wojną piracką, małą wojną, a nawet półwojną.
Podłoże.
Królestwo Francji było głównym sprzymierzeńcem Stanów Zjednoczonych podczas amerykańskiej wojny rewolucyjnej, a w 1778 roku zawarło nawet traktat sojuszniczy z USA. Jednak w roku 1794, po obaleniu przez rewolucję francuską monarchii, rząd amerykański doszedł do porozumienia z Królestwem Wielkiej Brytanii zawierając tzw. Traktat Jaya, który pozwalał rozwiązać niektóre sporne kwestie pozostałe od czasów wojny o niepodległość USA. Traktat zawierał również istotne postanowienia o znaczeniu gospodarczym.
Fakt, że Stany Zjednoczone zadeklarowały neutralność w konflikcie Wielkiej Brytanii z rewolucyjną Francją, jak również to, że w Ameryce przygotowano ustawy ułatwiające handel z Brytyjczykami, przyczyniły się do zmiany pozycji Francuzów wobec USA. Sytuację pogorszyła odmowa dalszego spłacenia zadłużenia Stanów Zjednoczonych wobec Francji pod pretekstem, że dług został zaciągnięty u Korony Francuskiej, nie zaś republiki.
Francuska marynarka wojenna zaczęła zatrzymywać i zajmować amerykańskie statki handlujące z Brytyjczykami, a nadto odmówiono przyjęcia nowego ambasadora amerykańskiego Charlesa Pinckneya, który przybył do Paryża w grudniu 1796 roku. W swym orędziu o stanie państwa wygłoszonym na forum Kongresu na zakończenie roku 1797, prezydent John Adams poinformował o francuskiej odmowie negocjacji i wezwał do „przyjęcia przez nasz kraj właściwej postawy obronnej”. W kwietniu 1798 Adams poinformował Kongres o tzw. „aferze XYZ”, czyli o francuskich agentach, którzy domagali się ogromnej łapówki dla ministra spraw zagranicznych Talleyranda za przywrócenie stosunków dyplomatycznych między obydwoma krajami.
Francuska flota zadała poważne straty żegludze amerykańskiej. Sekretarz stanu Timothy Pickering doniósł Kongresowi 21 czerwca 1797 roku, że w ciągu minionych jedenastu miesięcy Francuzi zajęli 316 amerykańskich statków handlowych. Z tej przyczyny stawki ubezpieczeniowe w żegludze amerykańskiej wzrosły ponad pięciokrotnie. Tymczasem francuskie okręty krążyły wzdłuż atlantyckiego wybrzeża USA praktycznie bezkarne. Administracja nie dysponowała okrętami wojennymi – ostatni został sprzedany w roku 1785. Stany Zjednoczone posiadały jedynie flotyllę małych kutrów celnych i kilka zaniedbanych fortów nadbrzeżnych.
Rosnąca aktywność kaprów z rewolucyjnej Francji wymagała odtworzenia United States Navy, która byłaby w stanie ochraniać coraz liczniejsze amerykańskie statki handlowe. Kongres upoważnił prezydenta do pozyskania, uzbrojenia i obsadzenia załogami zaledwie 12 okrętów, maksymalnie 22-działowych. Natychmiast zakupiono kilka statków i przekształcono w okręty wojenne.
7 lipca 1798 roku, dzień w którym Kongres unieważnił traktaty zawarte z Francją, uważa się za datę rozpoczęcia quasi-wojny. W dwa dni później Kongres, w ustawie o ochronie handlu, zezwolił na atakowanie francuskich okrętów wojennych "znajdujących się w granicach jurysdykcji Stanów Zjednoczonych, lub gdzie indziej, na pełnym morzu" .
Starcia na morzu.
US Navy miała flotę składającą się z około 25 okrętów. Patrolowały one południowe wybrzeża Stanów Zjednoczonych i Indie Zachodnie, szukając francuskich korsarzy. Upór, z jakim komandor Thomas Truxtun dążył do jak najlepszego wyszkolenia załogi, opłacił się gdy jego fregata USS „Constellation” zdobyła „L’Insurgente” i ciężko uszkodziła „La Vengeance”. Francuscy kaprzy zazwyczaj stawiali opór, jak na przykład „La Croyable”, który został zagarnięty 7 lipca 1798 przez USS „Delaware” u wybrzeży New Jersey. USS „Enterprise” zdobył 8 jednostek kaperskich i uwolnił 11 amerykańskich statków handlowych. USS „Experiment” zdobył francuskie okręty korsarskie „Deux Amis” i „Diane” uwalniając pewną liczbę kupców. USS „Boston” zmusił do poddania się „Le Berceau”. Silas Talbot zorganizował 11 maja 1800 roku ekspedycję do Zatoki Puerto Plata hiszpańskiej kolonii Santo Domingo na Haiti; marynarze i marines z pod dowództwem kapitana Isaaca Hulla zdobyli przez zaskoczenie francuski okręt kaperski „Sandwich”, a następnie zagwoździli działa w hiszpańskim forcie.
Tylko jeden okręt US Navy – USS „Retaliation” – wpadł w ręce wroga. Był to były okręt korsarski „La Croyable”, nabyty wcześniej przez US Navy. „Retaliation” wyszedł z Norfolk 28 października 1798, w towarzystwie USS „Montezuma” i „Norfolk”, z zamiarem udania się do Indii Zachodnich. 20 listopada francuskie fregaty „L’Insurgente” i „Volontaire” zaskoczyły „Retaliation”, gdy pozostałe dwa amerykańskie okręty były daleko i zmusiły dowódcę, kapitana Williama Bainbridge’a do poddania szkunera. „Montezuma” i „Norfolk” zdołały ujść m.in. dlatego, że Bainbridge przekonał francuskiego dowódcę, że amerykańskie okręty są zbyt silnym przeciwnikiem dla jego fregat. Szkuner nazwany przez Francuzów „Magicienne” ponownie dostał się 28 czerwca w ręce Amerykanów, gdy salwa z dział USS „Merrimack” zmusiła załogę do opuszczenia bandery.
Kutry celne, służące w Revenue-Marine, poprzedniczce Coast Guard, również brały udział w konflikcie. Kuter USRC „Pickering” dowodzony przez Edwarda Preble’a, odbył dwa rejsy do Indii Zachodnich i zdobył kilka pryzów. Preble oddał dowództwo „Pickeringa” Benjaminowi Hillarowi, któremu udało się zwyciężyć i zdobyć, po 9-godzinnej bitwie, znacznie większy i silnie uzbrojony okręt korsarski „l’Egypte Conquise”. We wrześniu 1800 roku, Hillar, „Pickering” i cała załoga zginęli w morzu, w ciężkim sztormie.
Amerykańskie straty w tej dziwnej wojnie były niewielkie; w ręce przeciwnika wpadł tylko jeden uzbrojony okręt, jakkolwiek jedno ze źródeł stwierdza, że do końca wojny w roku 1800 Francuzi zagarnęli ponad dwa tysiące amerykańskich statków handlowych.
Mimo że walczyły z tym samym wrogiem, Royal Navy i US Navy nie współpracowały ze sobą, nie dzieliły się planami operacyjnymi, ani nie próbowały wzajemnie obserwować swych działań. Brytyjczycy sprzedawali Amerykanom żywność i amunicję. Ponadto obie marynarki opracowały wspólny system sygnałów, służących wzajemnemu rozpoznawaniu okrętów wojennych, a także zezwalały statkom handlowym obu krajów dołączać się do konwojów każdej ze stron.
Zakończenie wojny.
Mieszkaniec Pensylwanii, pacyfista George Logan, w 1798 r. – z własnej inicjatywy i na własny koszt – przybył do Paryża, aby ustanowić pokój pomiędzy USA a Francją. Na wieść o tym Kongres uchwalił w 1799 "ustawę Logana" (Logan Act). Na jej mocy obywatel USA, który bez upoważnienia Kongresu nawiązuje kontakty z obcym rządem z intencją wpływania na zachowanie tego obcego rządu w sprawach dotyczących sporów z USA, podlega karze grzywny do 5 tys. dolarów lub więzienia do lat 3. Zakaz ten był wielokrotnie naruszany, ustawa pozostała martwą literą.
Jesienią roku 1800 Pierwszy Konsul I Republiki, Napoleon Bonaparte, zdecydował się na ograniczenie działalności francuskich kaprów i floty wojennej. Traktat z Mortefontaine, podpisany 30 września, zakończył wojnę francusko-amerykańską. Wieść o tym nie dotarła do Stanów Zjednoczonych wystarczająco wcześnie, by pomóc Johnowi Adamsowi uzyskać re-elekcję w wyborach prezydenckich 1800 roku.

</doc>
<doc id="2314095" url="https://pl.wikipedia.org/wiki?curid=2314095" title="Niederscheidweiler">
Niederscheidweiler

Niederscheidweiler – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, wchodzi w skład gminy związkowej Wittlich-Land. Do 30 czerwca 2014 wchodziła w skład gminy związkowej Manderscheid.

</doc>
<doc id="2314096" url="https://pl.wikipedia.org/wiki?curid=2314096" title="Oberöfflingen">
Oberöfflingen

Oberöfflingen – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, wchodzi w skład gminy związkowej Wittlich-Land. Do 30 czerwca 2014 wchodziła w skład gminy związkowej Manderscheid.

</doc>
<doc id="2314097" url="https://pl.wikipedia.org/wiki?curid=2314097" title="Oberoefflingen">
Oberoefflingen



</doc>
<doc id="2314099" url="https://pl.wikipedia.org/wiki?curid=2314099" title="Oberscheidweiler">
Oberscheidweiler

Oberscheidweiler – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, wchodzi w skład gminy związkowej Wittlich-Land. Do 30 czerwca 2014 wchodziła w skład gminy związkowej Manderscheid.

</doc>
<doc id="2314100" url="https://pl.wikipedia.org/wiki?curid=2314100" title="Schladt">
Schladt

Schladt – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, wchodzi w skład gminy związkowej Wittlich-Land. Do 30 czerwca 2014 wchodziła w skład gminy związkowej Manderscheid. 

</doc>
<doc id="2314102" url="https://pl.wikipedia.org/wiki?curid=2314102" title="Wallscheid">
Wallscheid

Wallscheid – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, wchodzi w skład gminy związkowej Wittlich-Land. Do 30 czerwca 2014 wchodziła w skład gminy związkowej Manderscheid. 

</doc>
<doc id="2314103" url="https://pl.wikipedia.org/wiki?curid=2314103" title="Schwarzenborn (Eifel)">
Schwarzenborn (Eifel)

Schwarzenborn (Eifel) – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, wchodzi w skład gminy związkowej Wittlich-Land. Do 30 czerwca 2014 wchodziła w skład gminy związkowej Manderscheid.

</doc>
<doc id="2314104" url="https://pl.wikipedia.org/wiki?curid=2314104" title="Bermudy na zimowych igrzyskach olimpijskich">
Bermudy na zimowych igrzyskach olimpijskich

Bermudy startują na zimowych IO od 1992 roku. Jak dotąd Bermudy nie zdobyły żadnego medalu.

</doc>
<doc id="2314106" url="https://pl.wikipedia.org/wiki?curid=2314106" title="Pantenburg (gmina)">
Pantenburg (gmina)

Pantenburg – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, wchodzi w skład gminy związkowej Wittlich-Land. Do 30 czerwca 2014 wchodziła w skład gminy związkowej Manderscheid.

</doc>
<doc id="2314107" url="https://pl.wikipedia.org/wiki?curid=2314107" title="Pantenburg">
Pantenburg

Niemcy:
Osoby:

</doc>
<doc id="2314108" url="https://pl.wikipedia.org/wiki?curid=2314108" title="Karl (Niemcy)">
Karl (Niemcy)

Karl – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, wchodzi w skład gminy związkowej Wittlich-Land. Do 30 czerwca 2014 wchodziła w skład gminy związkowej Manderscheid.

</doc>
<doc id="2314109" url="https://pl.wikipedia.org/wiki?curid=2314109" title="Bhutan na Letnich Igrzyskach Olimpijskich 1996">
Bhutan na Letnich Igrzyskach Olimpijskich 1996

Bhutan na Letnich Igrzyskach Olimpijskich 1996 reprezentowało 2 zawodników - 1 mężczyzna i 1 kobieta.
Skład kadry.
Łucznictwo.
Kobiety
Mężczyźni

</doc>
<doc id="2314111" url="https://pl.wikipedia.org/wiki?curid=2314111" title="Greimerath (powiat Bernkastel-Wittlich)">
Greimerath (powiat Bernkastel-Wittlich)

Greimerath – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, wchodzi w skład gminy związkowej Wittlich-Land. Do 30 czerwca 2014 wchodziła w skład gminy związkowej Manderscheid.

</doc>
<doc id="2314112" url="https://pl.wikipedia.org/wiki?curid=2314112" title="Greimerath">
Greimerath

Niemcy:

</doc>
<doc id="2314113" url="https://pl.wikipedia.org/wiki?curid=2314113" title="Hasborn (Nadrenia-Palatynat)">
Hasborn (Nadrenia-Palatynat)

Hasborn – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, wchodzi w skład gminy związkowej Wittlich-Land. Do 30 czerwca 2014 wchodziła w skład gminy związkowej Manderscheid.

</doc>
<doc id="2314114" url="https://pl.wikipedia.org/wiki?curid=2314114" title="Hasborn">
Hasborn

Niemcy:
Zobacz też:

</doc>
<doc id="2314115" url="https://pl.wikipedia.org/wiki?curid=2314115" title="Bettenfeld (Nadrenia-Palatynat)">
Bettenfeld (Nadrenia-Palatynat)

Bettenfeld – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, wchodzi w skład gminy związkowej Wittlich-Land. Do 30 czerwca 2014 wchodziła w skład gminy związkowej Manderscheid.

</doc>
<doc id="2314116" url="https://pl.wikipedia.org/wiki?curid=2314116" title="Bettenfeld">
Bettenfeld

Niemcy:

</doc>
<doc id="2314117" url="https://pl.wikipedia.org/wiki?curid=2314117" title="Aequidens itanyi">
Aequidens itanyi



</doc>
<doc id="2314118" url="https://pl.wikipedia.org/wiki?curid=2314118" title="Neumagen-Dhron">
Neumagen-Dhron

Neumagen-Dhron – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, wchodzi w skład gminy związkowej Bernkastel-Kues. Do 31 grudnia 2011 gmina była siedzibą gminy związkowej Neumagen-Dhron, która dzień późnej została rozwiązana.

</doc>
<doc id="2314120" url="https://pl.wikipedia.org/wiki?curid=2314120" title="Minheim">
Minheim

Minheim – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, wchodzi w skład gminy związkowej Bernkastel-Kues. Do 31 grudnia 2011 gmina należała do gminy związkowej Neumagen-Dhron, która dzień późnej została rozwiązana.
Współpraca.
Miejscowość partnerska:

</doc>
<doc id="2314121" url="https://pl.wikipedia.org/wiki?curid=2314121" title="Piesport">
Piesport

Piesport – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, wchodzi w skład gminy związkowej Bernkastel-Kues. Do 31 grudnia 2011 gmina należała do gminy związkowej Neumagen-Dhron, która dzień późnej została rozwiązana.

</doc>
<doc id="2314122" url="https://pl.wikipedia.org/wiki?curid=2314122" title="Trittenheim">
Trittenheim

Trittenheim – miejscowość i gmina w Niemczech, w kraju związkowym Nadrenia-Palatynat, w powiecie Trier-Saarburg, wchodzi w skład gminy związkowej Schweich an der Römischen Weinstraße. Do 31 grudnia 2011 gmina należała do gminy związkowej Neumagen-Dhron w powiecie Bernkastel-Wittlich, która dzień później została rozwiązana.

</doc>
<doc id="2314124" url="https://pl.wikipedia.org/wiki?curid=2314124" title="Thalfang">
Thalfang

Thalfang – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, siedziba gminy związkowej Thalfang am Erbeskopf.

</doc>
<doc id="2314128" url="https://pl.wikipedia.org/wiki?curid=2314128" title="Alestes longipinnis">
Alestes longipinnis



</doc>
<doc id="2314130" url="https://pl.wikipedia.org/wiki?curid=2314130" title="Brachyalestes longipinnis">
Brachyalestes longipinnis



</doc>
<doc id="2314131" url="https://pl.wikipedia.org/wiki?curid=2314131" title="Zapalenie zatok obocznych nosa">
Zapalenie zatok obocznych nosa



</doc>
<doc id="2314132" url="https://pl.wikipedia.org/wiki?curid=2314132" title="Zatoki oboczne nosa">
Zatoki oboczne nosa



</doc>
<doc id="2314136" url="https://pl.wikipedia.org/wiki?curid=2314136" title="Poważne oskarżenie">
Poważne oskarżenie

Poważne oskarżenie (ang.) "Serious Charge" – angielski dramat na podstawie sztuki Philipa Kinga.
Pierwszy film nakręcony w Wielkiej Brytanii w 1959 roku, na podstawie scenariusza M. Delamara i G. Elmesa, poruszający temat homoseksualizmu. Film Terence’a Younga opowiadający o młodym księdzu Howardzie Phillipsie (w tej roli Anthony Quayle) oskarżonym niesłusznie o molestowanie seksualne nastolatka Larrego Thompsona (z kreacją Andrew Raya) nie wywołał jednak zainteresowania i pozostał bez medialnego echa. Producentem filmu był Mickey Delamar, muzykę skomponował Leighton Lucas.

</doc>
<doc id="2314137" url="https://pl.wikipedia.org/wiki?curid=2314137" title="Berglicht">
Berglicht

Berglicht – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, wchodzi w skład gminy związkowej Thalfang am Erbeskopf.

</doc>
<doc id="2314138" url="https://pl.wikipedia.org/wiki?curid=2314138" title="Serious Charge">
Serious Charge



</doc>
<doc id="2314139" url="https://pl.wikipedia.org/wiki?curid=2314139" title="Joanna Skowroń">
Joanna Skowroń

Joanna Paulina Skowroń (ur. 16 kwietnia 1979 w Gorzów Wlkp) – polska kajakarka, olimpijka z Sydney 2000, Aten 2004, zawodniczka MKKS Gorzów Wielkopolski.
Wielokrotna złota medalistka mistrzostw Polski w konkurencji:
Wielokrotna (11) medalistka mistrzostw świata:
Sześciokrotna medalistka mistrzostw Europy w latach 2001 - 2002.
Na igrzyskach olimpijskich w 2000 zajęła 4. miejsce w konkurencji K-4 na dystansie 500 m. Wynik ten powtórzyła podczas następnych igrzysk olimpijskich w roku 2004 w Atenach.

</doc>
<doc id="2314141" url="https://pl.wikipedia.org/wiki?curid=2314141" title="Królowie słońca">
Królowie słońca

Królowie słońca (ang. "Kings of the Sun") – amerykański film historyczno-przygodowy z 1963 roku w reżyserii J. Lee Thompsona, którego akcja rozgrywa się w prekolumbijskiej Mezoameryce.
Treść.
Uciekając przed napaścią wrogiego plemienia pod wodzą okrutnego Hunaca Ceela, młody władca Majów Balam po długiej morskiej wędrówce doprowadza swych ocalałych poddanych na północne wybrzeże Zatoki Meksykańskiej. Zakładają tam osadę i rozpoczynają nowe życie, popadają jednak w konflikt z zasiedlającymi już ten obszar Indianami, których wodzem jest Czarny Orzeł. Rywalizację obu wodzów komplikuje fakt, że darzą uczuciem piękną Ixchel, która wcześniej została przyrzeczona Balamowi. Mimo to dochodzi do zgody i podjęcia pokojowego współżycia obydwu społeczności. Wtedy jednak następuje do raptownego najazdu wojowników Hunaca Ceela, który nieustępliwie ściga Balama i jego rodaków. Dwaj wodzowie i ich poddani muszą wspólnie obronić się przed tym niespodziewanym zagrożeniem i ostatecznie pokonać prześladowcę.

</doc>
<doc id="2314143" url="https://pl.wikipedia.org/wiki?curid=2314143" title="Sympatolityk">
Sympatolityk



</doc>
<doc id="2314144" url="https://pl.wikipedia.org/wiki?curid=2314144" title="Stobo Kirk">
Stobo Kirk

Stobo Kirk – średniowieczny, zabytkowy kościół w Szkocji k. miasta Peebles, w b. hrabstwie Peeblesshire.
Miejscowe legendy głoszą, iż został założony przez św. Mungo oraz że w nim przeszedł na chrześcijaństwo Merlin - czarodziej Króla Artura.

</doc>
<doc id="2314147" url="https://pl.wikipedia.org/wiki?curid=2314147" title="Cypress Hills (stacja metra)">
Cypress Hills (stacja metra)

Cypress Hills – stacja metra nowojorskiego, na linii J. Znajduje się w dzielnicy Queens, w Nowym Jorku i zlokalizowana jest pomiędzy stacjami 75th Street – Elderts Lane i Crescent Street. Została otwarta 30 maja 1893.

</doc>
<doc id="2314149" url="https://pl.wikipedia.org/wiki?curid=2314149" title="Crescent Street">
Crescent Street

Crescent Street – stacja metra nowojorskiego, na linii J i Z. Znajduje się w dzielnicy Brooklyn, w Nowym Jorku i zlokalizowana jest pomiędzy stacjami Cypress Hills i Norwood Avenue. Została otwarta 30 maja 1893.

</doc>
<doc id="2314150" url="https://pl.wikipedia.org/wiki?curid=2314150" title="Grzegorz Aleksandrowicz">
Grzegorz Aleksandrowicz

Grzegorz Aleksandrowicz (ur. 19 lipca 1914 w Nagórzance, zm. 6 lutego 1985 w Warszawie) – polski dziennikarz, działacz sportowy i sędzia piłkarski.
Dziennikarz.
Jako student Wyższej Szkoły Dziennikarskiej w Warszawie pisał teksty dla dziennika "Ostatnie wiadomości". W latach 1938-1939 pracował w tygodniku "Start". Po II wojnie światowej był redaktorem tygodnika sportowego "Echa Stadionu" (1945-1946) i równocześnie redaktorem technicznym, a następnie sekretarzem redakcji warszawskiego "Kuriera Codziennego". Od lipca 1953 do sierpnia 1975 był dziennikarzem "Przeglądu Sportowego, m.in. jako sekretarz redakcji i kierownik działu piłkarskiego. Od 1956 do 1970 był także redaktorem naczelnym ukazującej się wówczas jako miesięcznik "Piłki Nożnej".
Działacz i sędzia.
Od 1936 był sędzią piłkarskim. W czasie okupacji niemieckiej był jednym z organizatorów konspiracyjnych rozgrywek piłkarskich w Warszawie. Po II wojnie światowej działał w Warszawskim Okręgowym Związku Piłki Nożnej. Od 1948 był sędzią ligowym. Jako pierwszy Polak sędziował mecz w eliminacjach Mistrzostw Świata w piłce nożnej – 6 września 1953 w Sofii pomiędzy Bułgarią i Czechosłowacją. W lutym 1953 został przewodniczącym Kolegium Sędziów Sekcji Piłki Nożnej Głównego Komitetu Kultury Fizycznej. Funkcję tę pełnił do 22 września 1956. Od lutego 1958 do lutego 1961 był członkiem prezydium zarządu Polskiego Związki Piłki Nożnej. W 1976 został honorowym członkiem PZPN.

</doc>
<doc id="2314153" url="https://pl.wikipedia.org/wiki?curid=2314153" title="Wiktor Jassem">
Wiktor Jassem

Wiktor Jassem (ur. 11 czerwca 1922 w Krakowie, zm. 7 stycznia 2016) – polski fonetyk, filolog, językoznawca, profesor nauk technicznych, członek honorowy Polskiego Towarzystwa Fonetycznego. Specjalizował się w fonetyce akustycznej, prowadząc badania dotyczące wytwarzania dźwięków i procesu rozumienia mowy. Zajmował się także cyfrową syntezą, przetwarzaniem i analizą mowy
Życiorys.
W czasie drugiej wojny światowej uczestniczył w tajnym nauczaniu – jako student, studiując język angielski i niemiecki, a także jako nauczyciel języka angielskiego.
Karierę akademicką rozpoczął na Uniwersytecie Wrocławskim w drugiej połowie lat 40., gdzie wykładał fonetykę angielską. W 1952 przeniósł się na Uniwersytet im. Adama Mickiewicza w Poznaniu. W latach 1955–1992 był pracownikiem Instytutu Podstawowych Problemów Techniki Wydziału Nauk Technicznych PAN, gdzie m.in. utworzył Samodzielną Pracownię Fonetyki Akustycznej, której był wieloletnim kierownikiem. 
Na Wydziale Filologii UAM pracował do roku 1968, pełniąc w latach 1966–1968 funkcję kierownika Zakładu Fonetyki. W marcu 1968 został zawieszony przez komitet zakładowy PZPR, a następnie zwolniony z UAM. Bezpośrednią przyczyną była odmowa odczytania studentom odezwy PZPR, skierowanej przeciwko „syjonistom”. Mimo antysemickiej nagonki nie opuścił Polski.
Kontynuował następnie pracę w Polskiej Akademii Nauk w Poznaniu, Instytucie Podstawowych Problemów Techniki Wydziału Nauk Technicznych PAN. W 1976 ponownie wstąpił do PZPR. W 1978 uzyskał tytuł profesora nauk technicznych.
Był autorem ponad 200 publikacji, głównie z zakresu fonetyki akustycznej i fonologii języka polskiego i angielskiego. Jego prace zamieszczane były w międzynarodowych czasopismach językoznawczych (w szczególności "Journal of the International Phonetic Association"). Autor podręczników do nauki wymowy angielskiej ("Podręcznik wymowy angielskiej" z 1962, "Exercises in English Pronunciation" z 1995). Redaktor naukowy "Wielkiego słownika polsko-angielskiego" (1982) Jana Stanisławskiego. Przez ponad 50 lat zasiadał w Stałej Radzie Międzynarodowego Towarzystwa Fonetycznego.
Został pochowany 16 stycznia 2016 na Cmentarzu Junikowo w Poznaniu (pole 2-2-3-9). 
Życie prywatne.
Ojciec Krzysztofa Jassema oraz Doroty Glowackiej (z domu Jassem).

</doc>
<doc id="2314155" url="https://pl.wikipedia.org/wiki?curid=2314155" title="Mater Ecclesiae">
Mater Ecclesiae

Mater Ecclesiae (łac. Matka Kościoła) – wizerunek (mozaika) Maryi znajdujący się na placu św. Piotra na ścianie Pałacu Apostolskiego. Został poświęcony przez Jana Pawła II 8 grudnia 1981, w podziękowaniu za obronę Matki Bożej podczas zamachu na jego życie.
Historia.
W 1980 podczas spotkania UNIV jeden student spytał Jana Pawła II, czemu na placu brakuje wizerunku Matki Bożej. Papież zgodził się na jego wykonanie. Projekt przedstawili ludzie z Opus Dei, wykonał go Javier Cotello, hiszpański architekt. Na przeszkodzie do realizacji projektu stanął zamach na życie Papieża.
Prace zostały powierzone kard. Re, wówczas asesorowi w Sekretariacie Stanu, oraz przewodniczącemu Komisji dla Ochrony Zabytków przy Stolicy Świętej, ks. Giovanni Fallani, oraz dyrektorowi Muzeów Watykańskich, Carlo Pietrangeli. Ks. Fallani zdecydował się umieścić mozaikę na oknie, które już istniało. Ta propozycja spotkała się z aprobatą Papieża.
Mozaika została ułożona pomiędzy listopadem a grudniem 1981, sześć miesięcy po zamachu. 8 grudnia 1981, w święto Niepokalanego Poczęcia, Jan Paweł II przed modlitwą Anioł Pański pobłogosławił wizerunek maryjny.
Wizerunek.
Jako model dla tej mozaiki posłużył wizerunek Maryi z Dzieciątkiem, znajdujący się w bazylice św. Piotra i noszący nazwę "Mater Ecclesiae". Mozaika mierzy ponad 2,5 metra. W podstawie mozaiki przedstawiającej Maryję z Dzieciątkiem umieszczony został herb Jana Pawła II z hasłem "Totus Tuus".

</doc>
<doc id="2314157" url="https://pl.wikipedia.org/wiki?curid=2314157" title="Vanløse (stacja kolejowa)">
Vanløse (stacja kolejowa)

Vanløse (duń: "Vanløse Station") – stacja kolejowa i metra w Vanløse, dzielnicy Kopenhagi, w regionie stołecznym, w Danii. Stacja jest usytuowana na dwóch różnych poziomach, z których górny poziom używany jest przez pociągi S-tog, a dolny jest stacją końcową linii metra M1 i M2.
Piosenka Van Morrison "Vanløse Stairway" opowiada o schodach stacji Vanløse.

</doc>
<doc id="2314158" url="https://pl.wikipedia.org/wiki?curid=2314158" title="Wielka gonitwa">
Wielka gonitwa

Wielka gonitwa – amerykański film familijny z 1978 roku na podstawie powieści "National Velvet" Enid Bagnold. Kontynuacja "Wielkiej nagrody" (National Velvet) z 1944 roku z Elizabeth Taylor. 
Fabuła.
Sarah Brown jest amerykańską dziewczyną, której rodzice zginęli w wypadku samochodowym. Trafia do Anglii, gdzie wychowuje ją ciotka Velvet Brown i wuj John. Gdy Velvet była w wieku Sary, ona i jej koń, Pie uczestniczyli w legendarnej Wielkiej Gonitwie i wygrała ją; aczkolwiek została zdyskwalifikowana ze względu na swój wiek i fakt, że kobiety nie mogły uczestniczyć w tym wyścigu. Pie ostatecznie został koniem rozpłodowym. Sarah i Velvet obserwują narodziny źrebaka. Sarah kupuje konia od ciotki i nazywa go "Arizona Pie". Sarah pokazuje swój talent i zostaje juniorem brytyjskiej drużyny olimpijskiej…

</doc>
<doc id="2314159" url="https://pl.wikipedia.org/wiki?curid=2314159" title="Maciaszowce">
Maciaszowce

Maciaszowce (słow. "Matiašovce") – wieś (obec) na Słowacji, w powiecie kieżmarskim, kraju preszowskim. Znajduje się na wysokości 556 m n.p.m. w etnograficznym regionie zwanym Spiszem, nad rzeką Rieka uchodzącą do Dunajca.
Miejscowość zabudowana jest w typowy dla Spiszu sposób: domki skupione blisko siebie, bezpośrednio przy głównej drodze prowadzącej przez wieś. Jest to droga krajowa nr 542 ze Starej Wsi Spiskiej do Białej Spiskiej. Oprócz niej z Maciaszowców wychodzi jeszcze droga, do otoczonej lasami Magury Spiskiej, niewielkiej miejscowości Zálesie.
Miejscowość została założona na początku XIV wieku przez Kokosza Berzewiczego i początkowo wchodziła w skład dóbr niedzickich. W latach 1412–1769 należała do Polski. Zachowały się dokumenty o wielkiej zarazie (zwanej wówczas „morowym powietrzem”) w latach 1710-1711, w wyniku której zmarło 236 jej mieszkańców.
Nazwa miejscowości pochodzi od imienia Matiasz, które w starej gwarze podhalańskiej znaczy Maciej. Głównym zabytkiem Maciaszowców jest pochodzący z XIV w. kościół Św. Piotra i Pawła, otoczony grubym murem kamiennym, w którym wykonane są stacje drogi krzyżowej.
Do historii wsi Maciaszowce na Spiszu przeszedł najstarszy mieszkaniec Maciej Birkowski (1576–1708), który według ksiąg metrykalnych dożył 132 lat. Osobę Macieja Birkowskiego przedstawia Roman Kaleta w publikacji „Sensacje z dawnych lat” (wyd. 1986, str. 131).
We wsi jest używana gwara spiska, zaliczana przez polskich językoznawców jako gwara dialektu małopolskiego języka polskiego, przez słowackich zaś jako gwara przejściowa polsko-słowacka.

</doc>
<doc id="2314160" url="https://pl.wikipedia.org/wiki?curid=2314160" title="Rosyjski oddział wojskowy pułkownika Papenguta">
Rosyjski oddział wojskowy pułkownika Papenguta

Rosyjski oddział pułkownika Papenguta (ros. Русский отряд полковника Папенгута) – oddział zbrojny złożony z Białych Rosjan podczas powstania muzułmańskiego w prowincji Sinciang w latach 1932–1933.
Po wybuchu antychińskiego powstania ludności muzułmańskiej Sinciangu pod koniec 1930 r., władze chińskie pod groźbą deportacji do ZSRR zmusiły Białych Rosjan zamieszkujących Kraj Ilijski do sformowania na pocz. 1932 r. większego oddziału wojskowego. Jego liczebność wyniosła ok. 1-1,5 tys. ludzi. Dowództwo objął płk Papengut, b. szef sztabu oddziału atamana gen. Aleksandra I. Dutowa z okresu wojny domowej w Rosji. Było to związane z dotychczasowymi sukcesami wojsk powstańczych, które bez większych przeszkód zajmowały coraz większe obszary prowincji. Dopiero pod koniec 1931 r. w rejonie Turfanu natarcie powstańców na miasto powstrzymały wojska chińskie wsparte przez dwa nieduże ochotnicze oddziały rosyjskie – 180-osobowy oddział konny sotnika Franka i baterię artylerii płk. Kuzniecowa. Oddział płk. Papenguta został podzielony na 2 części: jedna część stacjonowała jako garnizon w Urumczi, zaś z pozostałej części utworzono brygadę konną, nazywaną też pułkiem. Została ona skierowana w okolice miasta Hami, jednakże nie wzięła udziału w większych walkach, gdyż sytuacja wojskowa latem 1932 r. tymczasowo uspokoiła się. W tym czasie został przeprowadzony kolejny werbunek ludności rosyjskiej, w wyniku którego oddział płk. Papenguta został rozwinięty w trzy pułki, liczące ogółem ok. 1,8-2 tys. żołnierzy. Na ich czele stanęli płk N.I. Bektiejew, płk Czernow i płk Papengut. W listopadzie 1932 r. powstańcy wznowili działania wojenne. Zaniepokojeni Chińczycy, uznając, że wsparcie Białych Rosjan jest niedostateczne, zwrócili się o pomoc wojskową ze strony ZSRR. Tymczasem w rejonie miasta Shanshan powstańcy zaatakowali trzy sotnie Kozaków z pułku płk. Papenguta i oddziały chińskie, zadając im duże straty. Inny pułk rosyjski wziął udział w walkach o Turfan, zdobywając miasto. W rezultacie przywódca Hamijskich Sartów Chodża Nijaz ogłosił świętą wojnę (dżihad) przeciwko niewiernym. W lutym 1933 r. oddziały muzułmańskie z całego Sinciangu ruszyły na Urumczi, oblegając miasto pod koniec miesiąca. Pomimo posiłków chińskich z Mandżurii powstańcy wdarli się ostatecznie do Urumczi, rozbijając Chińczyków. Białym Rosjanom udało się jednakże powstrzymać powstańców i wyrzucić ich z miasta, zadając duże straty. W poł. kwietnia 1933 r. w Urumczi doszło do bratobójczych walk pomiędzy chińskimi oddziałami z Sinciangu i rewolucyjnymi oddziałami przybyłymi z Mandżurii, inspirowanymi przez Sowietów. Wzięły w nich udział także wszystkie trzy pułki Białych Rosjan, zgrupowane w mieście, ponosząc duże straty w walkach ulicznych. Po nieudanym przewrocie pułki rosyjskich białogwardzistów zostały przez Chińczyków podzielone na mniejsze oddziały. Nastąpiło to pod wpływem nalegań strony sowieckiej. Pod koniec 1933 r. rozbrojono je i zdemobilizowano. Pułkownik Papengut wraz z kilkoma innymi oficerami został aresztowany i rozstrzelany.

</doc>
<doc id="2314161" url="https://pl.wikipedia.org/wiki?curid=2314161" title="Droga krajowa nr 542">
Droga krajowa nr 542



</doc>
<doc id="2314163" url="https://pl.wikipedia.org/wiki?curid=2314163" title="Matiaszowce">
Matiaszowce



</doc>
<doc id="2314164" url="https://pl.wikipedia.org/wiki?curid=2314164" title="Port lotniczy Lanzhou-Zhongchuan">
Port lotniczy Lanzhou-Zhongchuan

Port lotniczy Lanzhou-Zhongchuan (IATA: LHW, ICAO: ZLLL) – port lotniczy położony 67 km na północ od Lanzhou, w prowincji Gansu, w Chińskiej Republice Ludowej.

</doc>
<doc id="2314168" url="https://pl.wikipedia.org/wiki?curid=2314168" title="64. Międzynarodowy Festiwal Filmowy w Cannes">
64. Międzynarodowy Festiwal Filmowy w Cannes

64. Międzynarodowy Festiwal Filmowy w Cannes odbył się w dniach 11-22 maja 2011 roku. Imprezę otworzył pokaz amerykańskiego filmu "O północy w Paryżu" w reżyserii Woody'ego Allena. W konkursie głównym zaprezentowanych zostało 20 filmów pochodzących z 13 różnych krajów.
Jury pod przewodnictwem amerykańskiego aktora Roberta De Niro przyznało nagrodę główną festiwalu, Złotą Palmę, amerykańskiemu filmowi "Drzewo życia" w reżyserii Terrence’a Malicka. Drugą nagrodę w konkursie głównym, Grand Prix, przyznano ex aequo belgijskiemu obrazowi "Chłopiec na rowerze" w reżyserii braci Dardenne oraz tureckiemu filmowi "Pewnego razu w Anatolii" w reżyserii Nuriego Bilge Ceylana.
Oficjalny plakat promocyjny festiwalu przedstawiał aktorkę Faye Dunaway na zdjęciu z lat 70. Galę otwarcia i zamknięcia festiwalu prowadziła francuska aktorka Mélanie Laurent.
Selekcja oficjalna.
Konkurs główny.
Następujące filmy zostały wyselekcjonowane do udziału w konkursie głównym o Złotą Palmę:
Sekcja "Un Certain Regard".
Następujące filmy zostały wyświetlone na festiwalu w ramach sekcji "Un Certain Regard":
Pokazy pozakonkursowe.
Następujące filmy zostały wyświetlone na festiwalu w ramach pokazów pozakonkursowych:
Pokazy specjalne.
Następujące filmy zostały wyświetlone na festiwalu w ramach pokazów specjalnych:

</doc>
<doc id="2314170" url="https://pl.wikipedia.org/wiki?curid=2314170" title="Büdlich">
Büdlich

Büdlich – miejscowość i gmina w Niemczech, w kraju związkowym Nadrenia-Palatynat, w powiecie Bernkastel-Wittlich, wchodzi w skład gminy związkowej Thalfang am Erbeskopf.

</doc>
<doc id="2314171" url="https://pl.wikipedia.org/wiki?curid=2314171" title="Buedlich">
Buedlich



</doc>
<doc id="2314172" url="https://pl.wikipedia.org/wiki?curid=2314172" title="Cyrus Atabay">
Cyrus Atabay

Cyrus Atabay (ur. 6 września 1929 w Teheranie, zm. 26 stycznia 1996 w Monachium) – irański pisarz, tworzący w języku niemieckim.

</doc>
<doc id="2314174" url="https://pl.wikipedia.org/wiki?curid=2314174" title="Dolina Miłości w Zatoni Dolnej">
Dolina Miłości w Zatoni Dolnej

Dolina Miłości w Zatoni Dolnej – park krajobrazowo-naturalistyczny rozpostarty na wzniesieniach i w dolinach zwanych „Doliną Miłości” pomiędzy Krajnikiem Dolnym, Krajnikiem Górnym i Zatonią Dolną w województwie zachodniopomorskim, w powiecie gryfińskim, w gminie Chojna. Zajmuje pow. około 80 ha na stokach wzgórz, zwanymi dawniej „Górkami Zatońskimi”, opadającymi ku Dolinie Dolnej Odry.
Park założony został w latach 50. XIX w. przez francuską rodzinę Humbert, poza obrębem zespołu pałacowo-parkowego domeny rycerskiej w Krajniku Górnym, na terenie ukształtowanym faliście, pociętym głębokimi jarami. Zbocza wzniesień przecięte są licznymi alejkami. Elementami kompozycyjnymi parku są liczne głazy okolicznościowe z wypisanymi datami i nazwiskami członków rodziny von Humbert, a także wybitnych osobowości kultury niemieckiej oraz dwie rzeźby ogrodowe (w dolinie) "ADAM" i "EWA" usytuowane pośrodku stawów. Z dawnych elementów układu przestrzennego parku istnieją czytelne szlaki komunikacyjne: drogi, aleje i szpalery, ścieżki spacerowe. Zachował się podstawowy skład gatunkowy starodrzewu, w którego skład wchodzą: buki, drzewostany jesionowe, jesionowo-sosnowo-brzozowe, sosnowo-olchowo-jesionowe, a także drzewa i krzewy ozdobne takie jak: platany, glediczje trójcierniowe, sosna czarna, sosna wejmutka, kasztanowce, jedlice, orzechy, suchodrzewy, kaliny, bukszpany i śnieguliczki. Wśród drzewostanu występują drzewa o charakterze pomników przyrody. Park ten jest jednym z większych założeń krajobrazowych o czytelnej kompozycji w dolinie dolnej Odry. Ze względu na zachowane cechy parku naturalistycznego z fragmentami romantycznymi z XIX w. podlega ochronie konserwatorskiej – w dniu 16 marca 1992 r. wpisany został do rejestru zabytków pod numerem 1208. 
Dolina Miłości jest powierzchnią referencyjną (obszar o szczególnych walorach przyrodniczych ze względu na zachowanie różnorodności przyrodniczej) i nie jest tu prowadzona gospodarka leśna, a działania mogą dotyczyć jedynie miejsc bezpośrednio sąsiadujących z infrastrukturą parku ze względu na zagrożenie bezpieczeństwa, polegają na usuwaniu wiatrołomów ze ścieżek, suchych drzew w pobliżu stawów. Stanowi cenny obiekt odwiedzany przez przyrodników i miłośników dzikiej natury.
W latach 2005-2006 Federacja Zielonych Gaja wykonała pierwszy etap rewitalizacji w ramach PHARE CBC w partnerstwie z Gminą Schwedt. W latach 2010–2011 stowarzyszenie Federacja Zielonych GAJA przeprowadziła projekt rewitalizacji terenu pt. „Rozbudowa infrastruktury i rozwój Europejskiego Parku Hugenotów w Schwedt nad Odrą i parku naturalistycznego Dolina Miłości w Zatoni Dolnej jako transgraniczne centrum turystyki”, nr projektu: INT-09-0007. Całkowity koszt przedsięwzięcia wynosi 2 849 353,45€ z czego na Dolinę Miłości przeznaczono 1 097 251,00 €.

</doc>
