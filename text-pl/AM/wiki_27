<doc id="2335804" url="https://pl.wikipedia.org/wiki?curid=2335804" title="Władisław Czernyszow">
Władisław Czernyszow

Władisław Czernyszow (kaz. Владислав Чернышов, ur. 16 marca 1981 r.) − kazachski piłkarz kirgiskiego pochodzenia, występujący na pozycji obrońcy. Od 2003 roku piłkarz kazachskiego klubu Irtysz Pawłodar. Ma na koncie dwa występy w reprezentacji Kazachstanu.

</doc>
<doc id="2335808" url="https://pl.wikipedia.org/wiki?curid=2335808" title="Orchestre de la Suisse Romande">
Orchestre de la Suisse Romande

Orchestre de la Suisse Romande (Orkiestra Szwajcarii Romańskiej – OSR) – orkiestra symfoniczna z siedzibą w Genewie. Została założona w roku 1918 przez Ernesta Ansermeta, który kierował nią do roku 1967.
Orkiestra występuje w genewskiej sali koncertowej „Victoria Hall“ oraz w Lozannie. W repertuarze oprócz utworów symfonicznych znajduje się muzyka operowa i baletowa wykonywana w Operze Genewskiej (Grand Théâtre de Genève). Orkiestra odbywa tourneés koncertowe po krajach Europy, Ameryki i Dalekiego Wschodu.
Orkiestra dokonała prawykonań wybitnych kompozytorów: Brittena, Debussy’ego, Holligera, Honeggera, Franka Martina, Milhauda, Strawińskiego i innych.
Obecnie stanowisko prezesa orkiestry zajmuje Metin Arditi, administracją kieruje Steve Roger a naczelnym dyrygentem jest Marek Janowski.

</doc>
<doc id="2335809" url="https://pl.wikipedia.org/wiki?curid=2335809" title="Guðjón Árni Antoníusson">
Guðjón Árni Antoníusson

Guðjón Árni Antoníusson (ur. 3 września 1983 w Garður) – islandzki piłkarz, obrońca, od 2012 roku piłkarz klubu Hafnarfjarðar. W 2009 roku zadebiutował w reprezentacji Islandii.

</doc>
<doc id="2335812" url="https://pl.wikipedia.org/wiki?curid=2335812" title="Symeon Słupnik Starszy">
Symeon Słupnik Starszy

Symeon Słupnik Starszy, również: "Szymon Słupnik", "Szymon Słupnik Starszy", "Symeon Stylita"; cs. "Prepodobnyj Simeon Stołpnik" (ur. ok. 390, zm. 28 sierpnia 459) – asceta, święty Kościoła katolickiego i święty mnich Kościoła prawosławnego.
Życiorys.
Symeon Słupnik Starszy urodził się w końcu IV wieku w licznej, pasterskiej rodzinie w Sis na pograniczu Cylicji i Syrii (dzisiejsze "Kozan" w Turcji) w pobliżu Antiochii Syryjskiej. W krótkim czasie całą rodzinę zabrała śmierć. Osamotniony, trzynastoletni Symeon sprzedał cały majątek, a pieniądze rozdał ubogim, sam zaś przystąpił do eremitów w Teleda. Po krótkim czasie odszedł stamtąd pragnąc zostać pustelnikiem. Był pierwszym, który obrał ten szczególny sposób ascezy wiodąc życie na słupie.
Prawosławna hagiografia nazwała świętego "Antiocheńskim" w odróżnieniu od żyjącego w VI wieku św. Symeona Słupnika Młodszego.
Asceza.
W Telanissus (obecnie "Deir Semaan"), gdzie zamieszkał znany był z ascetycznego stylu życia. Opisy hagiograficzne mówią, że „krępował ciało sznurem z łyka palmowego, gęsto przetykanym cierniami”, „kazał zamknąć się w kamiennej cysternie na wodę”, „mieszkał w tak ciasnej pieczarze, że nie mógł w niej rozprostować nóg”, „przykuł się do głazu kilkumetrowym łańcuchem”.
W pobliżu Antiochii Syryjskiej zbudował kamienny słup (początkowo wysokości 10 stóp, czyli ok. 3 m, który następnie podwyższano aż do ostatecznej jego wysokości 60 stóp, tj. około 18 m), na którym umieścił platformę o powierzchni około 4 m kw. Przebywał na niej blisko 40 lat, tam modlił się, wygłaszał kazania oraz rozmawiał z odwiedzającymi go tłumami ludzi (stąd określenie, że niejako „zamieszkał” na słupie).
Eremita.
Jego życie wypełniała modlitwa i kontemplacja. Żywił się tym, co przynosiła mu okoliczna ludność. Przed deszczem i upalnym słońcem chronił go jedynie płaszcz z kapturem. Nie unikał jednak kontaktów z ludźmi – pod jego słup, z którego głosił kazania, docierali ciekawscy oraz pielgrzymi z Arabii, Persji, a nawet Rzymu. Pielgrzymi pełni wszelkiego szacunku prosili go o nauki, rady oraz modlitwę wstawienniczą. Bronił również wiary przed nestorianami. Dzięki niemu cesarz Leon I wsparł Sobór chalcedoński.
Śmierć.
Zmarł 28 sierpnia 459 roku. W jego pogrzebie wziął udział patriarcha Antiochii, sześciu biskupów, gubernator cesarski, wielu mnichów i niezliczone rzesze wiernych. Jego ciało uroczyście przeniesione zostało do Konstantynopola.
Wierzy się, ze czaszka Symeona Słupnika znajduje się od 1204 r. w klasztorze kamedułów w Arezzo. Na miejscu, gdzie stał słup, wybudowano świątynię (474–491), do której wędrowali pątnicy do XVII wieku. Później została ona zburzona przez Arabów. Dziś stoi tam ołtarz – wybudowany w 1936.
Naśladowcy.
Symeon Słupnik znalazł licznych naśladowców (stylici). Wokół kolumny osiedliło się wielu pielgrzymów. Do dziś w Kościołach wschodnich klasztory i pustelnie zakładane są w niedostępnych miejscach, a zamieszkujący je mnisi cieszą się wielkim autorytetem.
Ikonografia.
W ikonografii zachodniej Symeon Słupnik bywa przedstawiany zwykle na słupie. Jego atrybutem jest bicz.
W sztuce wschodniej święty przedstawiany jest w scenie typowej dla mnichów-stylitów. Ukazuje się go w półpostaci na słupie. Jest starym człowiekiem z dosyć długą, siwą brodą i czarnych mniszych szatach. Zazwyczaj prawą ręką błogosławi, a w lewej trzyma zwój z napisem: „Bracia, znoście zgryzoty i niedole, aby uniknąć wiecznej męki”
Dzień obchodów.
W Kościele katolickim niegdyś wspomnienie liturgiczne obchodzono 5 stycznia. W nowym Martyrologium Rzymskim umieszczono wspomnienie pod dniem 27 września.
Cerkiew prawosławna wspomina świętego mnicha 1/14 września, tj. 14 września według kalendarza gregoriańskiego.
Patronat.
W prawosławiu mnich jest adresatem modlitw w intencji powrotu na łono Cerkwi osób, które odstąpiły od prawowiernej wiary.

</doc>
<doc id="2335815" url="https://pl.wikipedia.org/wiki?curid=2335815" title="Szymon Słupnik">
Szymon Słupnik

W hagiografii istnieje podział na świętych o imieniu Szymon i Symeon będącego oboczną formą pierwszego imienia.
Święci o imieniu Symeon i przydomku Słupnik:

</doc>
<doc id="2335818" url="https://pl.wikipedia.org/wiki?curid=2335818" title="Roger Boli">
Roger Boli

Roger Boli (ur. 26 września 1965 w Adjamé) – francuski piłkarz pochodzący z Wybrzeża Kości Słoniowej, grający na pozycji napastnika. Jest bratem Basile Bolego, 45-krotnego reprezentanta Francji.
Kariera klubowa.
Boli urodził się w Wybrzeżu Kości Słoniowej, ale karierę piłkarską rozpoczął we Francji. Jego pierwszym klubem w karierze był AJ Auxerre. W sezonie 1984/1985 zadebiutował w jego barwach w pierwszej lidze francuskiej. W Auxerre był rezerwowym przez 4 lata, a w 1988 roku odszedł do Lille OSC, w którym grał przez sezon.
W 1989 roku Boli został zawodnikiem RC Lens, grającego w drugiej lidze Francji. W 1991 roku awansował z Lens do Ligue 1. W sezonie 1993/1994 strzelił dla Lens 20 goli w lidze i wraz z Yourim Djorkaeffem i Nicolasem Ouédec'iem został współkrólem strzelców Ligue 1. W Lens grał do 1996 roku.
W 1996 roku Boli przeszedł do Le Havre AC i jeszcze przez rok grał w Ligue 1. Łącznie w pierwszej lidze Francji strzelił 54 gole w 270 rozegranych meczach.
W 1997 roku Boli trafił do angielskiego Walsall, grającego w Second Division. W sezonie 1998/1999 grał w szkockim Dundee United i angielskim Bournemouth. W 1999 roku zakończył karierę.

</doc>
<doc id="2335819" url="https://pl.wikipedia.org/wiki?curid=2335819" title="Remat Zalau">
Remat Zalau



</doc>
<doc id="2335828" url="https://pl.wikipedia.org/wiki?curid=2335828" title="Waginoza cytolityczna">
Waginoza cytolityczna

Waginoza cytolityczna – rzadko występująca choroba pochwy. Gwałtowne namnażanie się bakterii z rodzaju z rodzaju "Lactobacillus" powoduje zaburzenie równowagi mikrobiologicznej co może doprowadzić do zmian w pH, ale bez powstawania stanów zapalnych w obrębie błony śluzowej pochwy i szyjki macicy. Bywa błędnie diagnozowana i leczona jako kandydoza pochwy.
Objawy kliniczne.
Objawy przypominają przebieg kandydozy pochwy: pieczenie, świąd, ból w czasie współżycia, białe, serowate upławy – pojawiają się cyklicznie w fazie lutealnej cyklu miesiączkowego. W trakcie miesiączki następuje alkalizacja środowiska pochwy, co skutkuje tymczasowym ustąpieniem objawów – aż do następnej fazy lutealnej.
Rozpoznanie.
Prawidłowa diagnostyka waginozy cytolitycznej opiera się na trzech elementach:

</doc>
<doc id="2335831" url="https://pl.wikipedia.org/wiki?curid=2335831" title="Lista stacji i przystanków kolejowych w Kampanii">
Lista stacji i przystanków kolejowych w Kampanii

To jest lista stacji kolejowych w Kampanii, będących własnością Rete Ferroviaria Italiana, oddziału włoskiej firmy Ferrovie dello Stato.

</doc>
<doc id="2335835" url="https://pl.wikipedia.org/wiki?curid=2335835" title="Pokłon Trzech Króli (obraz Pietera Bruegla starszego z 1562)">
Pokłon Trzech Króli (obraz Pietera Bruegla starszego z 1562)

Pokłon Trzech Króli () – jeden z trzech obrazów o tej tematyce, namalowany przez Pietera Bruegla Starszego.
Geneza tematu.
Temat poruszony przez Bruegla pochodzi z Nowego Testamentu i opisany został w Ewangelii św. Mateusza (Mt 2,1-12). Pomimo że ewangelia mówi o mędrcach i nie określa jednoznacznie ich liczby, to od XII wieku w sztuce pojawiają się królowie z atrybutami władzy. Najczęściej jest ich trzech, młodzieniec, człowiek dojrzały i starzec, reprezentują trzy kontynenty, Europę, Azję i Afrykę.
Opis.
Bruegel namalował trzy obrazy z motywem pokłonu Trzech Króli. Pierwszy został namalowany w 1562 roku, drugi w 1564, a kolejny w 1567 roku.
Po raz pierwszy malarz podjął się tematu w 1556 roku. Swoje dzieło stworzył na płótnie, przez co dziś jakość obrazu jest bardzo zniszczona. Scena pokłonu została umieszczona w centralnej części dzieła pod zniszczonym dachem szopy. Matkę Boską z Dzieciątkiem otacza tłum ludzi ubrany we wschodnie lub niderlandzkie stroje. Pokłon zgodnie z ikonografią chrześcijańską składają trzej królowie:jeden w czerwonej szacie, dwaj pozostali w jasnej przy czym jeden jest ciemnoskórym królem. W tle sceny widać wielbłądy i słonie co ma nadawać cenie orientalnego charakteru.

</doc>
<doc id="2335836" url="https://pl.wikipedia.org/wiki?curid=2335836" title="Pokłon Trzech Króli na śniegu">
Pokłon Trzech Króli na śniegu

Pokłon Trzech Króli () – jeden z trzech obrazów o tej tematyce, namalowany przez Pietera Bruegla Starszego.
Geneza tematu.
Temat poruszony przez Bruegla pochodzi z Nowego Testamentu i opisany został w Ewangelii św. Mateusza (Mt 2,1-12). Pomimo że ewangelia mówi o mędrcach i nie określa jednoznacznie ich liczby, to od XII wieku w sztuce pojawiają się królowie z atrybutami władzy. Najczęściej jest ich trzech, młodzieniec, człowiek dojrzały i starzec, reprezentują trzy kontynenty, Europę, Azję i Afrykę.
Opis.
Bruegel namalował trzy obrazy, gdzie opisał motyw pokłonu Trzech Króli. Pierwszy został namalowany w 1562 roku, drugi w 1564, a kolejny w 1567 roku.
Ostatni obraz o tej tematyce jest chyba najbardziej śmiałą interpretacją sceny nowotestamentowej u Bruegla. Wydarzenie rozgrywa się w niderlandzkiej wiosce podczas pory zimowej. Scena została umieszczona w dolnym lewym rogu, tak jakby nieco na uboczu, prawie niezauważalna wśród tłumu ludzi. Mimo iż obraz ma wymowę religijną głównym tematem wydaje się jest życie codzienne na wsi w okresie zimowym. Jest to jeden z pierwszych, a być może pierwszy, obraz w historii sztuki ukazujący padający śnieg.

</doc>
<doc id="2335837" url="https://pl.wikipedia.org/wiki?curid=2335837" title="Pokłon Trzech Króli (obraz Pietera Bruegla starszego)">
Pokłon Trzech Króli (obraz Pietera Bruegla starszego)

Pokłon Trzech Króli () – jeden z trzech obrazów o tej tematyce, namalowany przez Pietera Bruegla Starszego.
Geneza tematu.
Temat poruszony przez Bruegla pochodzi z Nowego Testamentu i opisany został w Ewangelii św. Mateusza (Mt 2,1-12). Pomimo że ewangelia mówi o mędrcach i nie określa jednoznacznie ich liczby, to od XII wieku w sztuce pojawiają się królowie z atrybutami władzy. Najczęściej jest ich trzech, młodzieniec, człowiek dojrzały i starzec, reprezentują trzy kontynenty, Europę, Azję i Afrykę.
Opis.
Bruegel namalował trzy obrazy, gdzie opisał motyw pokłonu Trzech Króli. Pierwszy został namalowany w 1562 roku, drugi w 1564, a kolejny w 1567 roku.
Na drugim płótnie scena pokłonu została ujęta z perspektywy widza, który jest świadkiem sceny pokłonu. W centralnej części znajduje się matka Boska, a na jej kolanach siedzi dzieciątko. Zaskakujące jest iż dziecko wygląda na starsze niż w pierwszych dniach po urodzeniu. Maria na twarz pięknej młodej kobiety, choć kaptur zasłania jej jedno oko. Jej postawa jest pochylona ku dziecku a te wygląda jak lekko przestraszone. Wizerunki królów maja bardzo pospolite rysy. Szata czarnoskórego króla jest znacznie jaśniejsza od pozostałych co przyćmiewa postać Marii. Za Matką stoi Józef. Został ujęty w dość nietypowym momencie. Zamiast celebrować pokłon króli on zdaje się pochłonięty jest w słuchaniu wieści od jednego z wieśniaków. Tak przedstawiona scena adoracji spotkała się dezaprobatą kontrreformacji, która bacznie pilnowała zaleceń sformułowanych na soborze trydenckim w latach 1545–1563 odnośnie do dzieł artystów i sposobu ukazywania w nich postaci świętych. Bruegel dodatkowo wplótł wątek polityczny. Tłum wokół stajenki składa się głównie z uzbrojonych żołnierzy. Jest to aluzja do okupacji hiszpańskiej w Niderlandach i walki dwóch wyznań w obliczu jednej narodzonej prawdy. Z prawej strony widoczna jest postać w okularach, która ma pytać widza czy widzi tę prawdę, czy widzi jak tajemnica boskiego narodzenia mająca zjednoczyć człowieka i uwolnić go z grzechu teraz szykuje się do wojny religijnej w imię tego samego Boga.

</doc>
<doc id="2335842" url="https://pl.wikipedia.org/wiki?curid=2335842" title="Edgar Oxenham Amm">
Edgar Oxenham Amm

Edgar Oxenham Amm (ur. 19 sierpnia 1898 w Johannesburgu, zm. 25 maja 1953 tamże) – południowoafrykański as myśliwski okresu I wojny światowej. Odniósł 10 zwycięstw powietrznych.
Edgar Oxenham Amm był czwartym dzieckiem Edwina Johna farmera i agenta handlowego oraz Amy Joyce z domu Peppercorn.
Edgar Oxenham Amm rozpoczął służbę w No. 29 Squadron RAF w lipcu 1918 roku.
Pierwsze zwycięstwo powietrzne odniósł 12 sierpnia 1918 roku nad niemieckim samolotem Fokker D.VII na południowy wschód od Bailleul. Ostatnie 10 zwycięstwo powietrzne odniósł 9 listopada, kiedy to zestrzelił kolejnego Fokkera. W czasie tego samego lotu bojowego pilotowany przez Amma samolot SE5 został zestrzelony przez Niemców, a Amm dostał się do niewoli. Po 2 dniach został zwolniony na podstawie rozejmu kończącego działania wojenne.
W okresie międzywojennym był farmerem i przedsiębiorcą, posiadał własną firmę. W czasie II wojny światowej służył w stopniu majora jako instruktor najpierw w Egipcie i na Bliskim Wschodzie, a następnie we Włoszech.

</doc>
<doc id="2335847" url="https://pl.wikipedia.org/wiki?curid=2335847" title="Marek Janowski">
Marek Janowski

Marek Janowski (ur. 18 lutego 1939 w Warszawie) – dyrygent niemiecki pochodzenia polskiego. 
Urodzony w Warszawie w rodzinie polsko-niemieckiej, wychowywał się u rodziny matki w Wuppertalu. Studia muzyczne rozpoczął w Kolonii u Wolfganga Sawallischa. W wieku 30 lat został dyrygentem Opery w Hamburgu. W roku 1973 Janowski objął kierownictwo muzyczne opery we Fryburgu Bryzgowijskim, a następnie opery w Dortmundzie.
W latach 1984-2000 kierował Nouvel Orchestre Philharmonique de Radio France. W latach 1986-1990 był ponadto naczelnym dyrygentem Orkiestry „Gürzenich” w Kolonii. Od roku 1999 kieruje Orkiestrą Filharmoniczną Monte Carlo. W latach 2001-2003 kierował też Filharmonią Drezdeńską. Od roku 2002 Janowski jest kierownikiem artystycznym Radiowej Orkiestry Symfonicznej w Berlinie. Od jesieni 2005 objął dodatkowo kierownictwo Orkiestry Szwajcarii Romańskiej w Genewie.
Marek Janowski dokonał wielu nagrań płytowych. Do najważniejszych pozycji należą:
Lista nagrań obejmuje też utwory symfoniczne Brucknera, Roussela i Messiaena w wykonaniu Nouvel Orchestre Philharmonique de Radio France.

</doc>
<doc id="2335848" url="https://pl.wikipedia.org/wiki?curid=2335848" title="Ludgarda Jabłonowska">
Ludgarda Jabłonowska

Ludgarda Jabłonowska z Tyszkiewiczów (ur. 1826, zm. 1904) – polska księżna. 
Rodzina.
Córka Benedykta Tyszkiewicza – marszałka gubernialnego kowieńskiego i Wandy z Wańkowiczów. Od 1848 roku żona kamerdynera dworu cesarskiego księcia Władysława Jabłonowskiego – syna Maksymiliana Jabłonowskiego i Teresy Lubomirskiej z linii na Dubnie na Wołyniu. 
Jako spadkobierczyni męża weszła w posiadanie m.in. Czarnolasu i doprowadziła do odbudowy dworku Jana Kochanowskiego, wpisując się w ten sposób w działalność poprzednich jego właścicielek: Teresy Raczyńskiej, Magdaleny Lubomirskiej oraz Teresy Jabłonowskiej.
Poza dobrami czarnoleskimi Ludgarda Jabłonowska odziedziczyła dobra należące uprzednio do rodziny Jabłonowskich na Wołyniu: klucz hulski i płużański koło Ostroga, które zadłużone wskutek nadmiernych wydatków Władysława Jabłonowskiego, oddłużył jego teść Benedykt Tyszkiewicz. W Ostrogu przyczyniła się m.in. do odnowienia kościoła farnego przy parafii Wniebowzięcia Najświętszej Maryi Panny.
Po śmierci Ludgardy Jabłonowskiej dobra czarnoleskie i wołyńskie weszły w posiadanie syna siostry Benedykta Henryka Tyszkiewicza z Czerwonego Dworu pod Kownem.
Ludgarda Jabłonowska, zmarła w swoich dobrach na Wołyniu, spoczęła w krypcie czarnoleskiej u boku swojego męża Władysława.

</doc>
<doc id="2335854" url="https://pl.wikipedia.org/wiki?curid=2335854" title="Lincoln (Kalifornia)">
Lincoln (Kalifornia)

Lincoln – miasto w Stanach Zjednoczonych, w stanie Kalifornia, w hrabstwie Placer. Według spisu ludności przeprowadzonego przez United States Census Bureau, w roku 2010 miasto Lincoln miało 42 819 mieszkańców.

</doc>
<doc id="2335857" url="https://pl.wikipedia.org/wiki?curid=2335857" title="Jingyuan (1886)">
Jingyuan (1886)

Jingyuan (; starsze transkrypcje spotykane w literaturze: Ching Yuen, Ching Yuan) – chiński krążownik pancernopokładowy z końca XIX wieku, zbudowany w Wielkiej Brytanii, który zatonął podczas oblężenia Weihaiwei. Jego okrętem bliźniaczym był „Zhiyuan”. Nie należy go mylić ze zbudowanym w Niemczech krążownikiem pancernym „Jingyuan” (經遠, King Yuan).
Konstrukcja.
„Jingyuan” był jednym z dwóch krążowników zamówionych przez Chiny brytyjskiej stoczni Armstrong Whitworth w Elswick (Newcastle upon Tyne), określanych jako typ "Zhiyuan" od pierwszego budowanego okrętu. Budowę prowadzono pod numerem 494. Nazwa „Jingyuan” (靖遠) oznaczała „Spokojna dal”.
Służba.
Przejęty 9 lipca 1887 roku, został ukończony niemal w tym samym czasie co „Zhiyuan” i budowane wówczas w Niemczech krążowniki „Laiyuan” i „Jingyuan (1887)”, z którymi wspólnie, pod dowództwem komandora (w chińskiej służbie: admirała) Langa, wyruszył 12 września w podróż do kraju. Załoga, z wyjątkiem kilku instruktorów, była w pełni chińska. Okrętem dowodził Ye Zugui.
W listopadzie okręty dotarły do Xiamenu, gdzie przezimowały. W następnym roku via Szanghaj dopłynęły do Dagu; w latach późniejszych „Jingyuan” uczestniczył w regularnych rejsach i manewrach floty Beiyang, wchodząc w skład jej Pierwszej Eskadry. 
Po wybuchu wojny chińsko-japońskiej, Flota Beiyang odbyła kilka patroli, podczas których Chińczycy nie napotkali przeciwnika, aż do 17 września, gdy wrogie floty spotkały się u ujścia rzeki Yalu. „Jingyuan” zajmował pozycję na prawym skrzydle; dalej na prawo znajdowały się krążowniki „Chaoyong” i „Yangwei”, które przyjęły na siebie impet pierwszego uderzenia Szybkiej Eskadry adm. Tsuboi (oba zatonęły ze znacznymi stratami w ludziach). „Jingyuan”, choć uszkodzony, przetrwał bitwę i dotarł z resztą eskadry do Port Artur, gdzie został naprawiony. Wobec zagrożenia bazy, flota Beiyang przeszła do Weihaiwei, i tam została oblężona. W bitwie okręt stracił 2 zabitych i 14 rannych członków załogi.
„Jingyuan” uczestniczył aktywnie w obronie bazy i przetrwał niemal do jej końca. 9 lutego został jednak trafiony poniżej linii wodnej pociskiem wystrzelonym ze zdobycznego działa z jednego z chińskich fortów, opanowanych przez Japończyków i zatonął na równej stępce na płytkiej wodzie. Aby uniemożliwić jego późniejsze podniesienie i wykorzystanie, jeden z europejskich doradców podłożył w nocy minę, która doszczętnie zniszczyła wrak.

</doc>
<doc id="2335864" url="https://pl.wikipedia.org/wiki?curid=2335864" title="Robert z Thourotte">
Robert z Thourotte

Robert z Thourotte (franc. "Robert de Thourotte", "Robert de Thorotte") – był biskupem Langres w latach 1232–1240, a następnie biskupem Liège w latach 1240–1246.
Ustanowił święto Bożego Ciała dla diecezji Liège, które po raz pierwszy było obchodzone w 1246 roku. Uroczystość tą ustanowił pod wpływem sugestii Julianny z Cornillon opartej na jej objawieniach, a przekazanej mu za pośrednictwem jego archidiakona Jacques'a Pantaléona.
Zmarł w 1246 roku.

</doc>
<doc id="2335865" url="https://pl.wikipedia.org/wiki?curid=2335865" title="Gheorghe Mironescu">
Gheorghe Mironescu

Gheorghe Mironescu (ur. 28 stycznia 1874 w Vaslui, zm. 9 października 1949 w Bukareszcie) – rumuński polityk i dyplomata.
Życiorys.
W 1919 reprezentował Rumunię na paryskiej konferencji pokojowej. W latach 1921-1922 był wiceprzewodniczącym Senatu. Od 1929 do 1930 pełnił funkcję przedstawiciela Królestwa przy Lidze Narodów i trybunale haskim ds. reparacji. W czerwcu 1930 po raz pierwszy stał na czele rządu. Swój drugi gabinet utworzył 10 października 1930 (przetrwał on do 4 kwietnia 1931).
Był również ministrem w kilku rządach. Odpowiadał między innymi za sprawy zagraniczne (1928-1931), roboty publiczne i komunikację (czerwiec - sierpień 1932) i finanse.

</doc>
<doc id="2335866" url="https://pl.wikipedia.org/wiki?curid=2335866" title="Lincoln (Illinois)">
Lincoln (Illinois)

Lincoln – miasto w Stanach Zjednoczonych, w stanie Illinois, w hrabstwie Logan.
Historia.
Lincoln pierwotnie był punktem postoju dla podróżnych i myśliwych. Miejscowość jako taka została założona z potrzeby budowanej w tamtym czasie kolei pomiędzy Chicago a Saint Louis jako że ówczesne pociągi parowe wymagały stanowisk z wodą średnio co 30 mil (48 kilometrów), a odległość pomiędzy wtedy istniejącymi miastami – Bloomington i Springfield – wynosiła dwa razy tyle. Teren pierwotnie w posiadaniu przez parę Pensylwańczyków – Isaaca i Josepha B. Loose’ów – został 3 lutego 1853 roku kupiony przez Roberta B. Lathama za 1350 dolarów. Miasto zostało nazwane 24 sierpnia, kiedy Latham został mianowany na stanowisko "reprezentanta", a 3 dni później zaczęto sprzedawać działki przyszłym mieszkańcom i przedsiębiorcom.
Miasto zostało oficjalnie nazwane 27 sierpnia 1853 roku. W uroczystościach uczestniczył Abraham Lincoln, który według tradycji miał podczas ceremonii nadania wziąć dojrzały arbuz przekroić go i sokiem z owocu dokonać symbolicznego chrztu miasta. Miasto Lincoln było pierwszym miastem nazwanym imieniem późniejszego prezydenta Stanów Zjednoczonych.
Komunikacja.
W mieście istnieje jeden przystanek kolejowy o takiej samej nazwie co miasto. Miasto obsługiwane przez Amtrak, zatrzymują się w nim pociągi linii Lincoln Service (4 razy dziennie) i Texas Eagle (raz dziennie).

</doc>
<doc id="2335869" url="https://pl.wikipedia.org/wiki?curid=2335869" title="Lincoln (Missouri)">
Lincoln (Missouri)

Lincoln – miasto w Stanach Zjednoczonych, w stanie Missouri, w hrabstwie Benton.

</doc>
<doc id="2335871" url="https://pl.wikipedia.org/wiki?curid=2335871" title="Tatiana Łysenko">
Tatiana Łysenko



</doc>
<doc id="2335875" url="https://pl.wikipedia.org/wiki?curid=2335875" title="Lincoln (Dakota Północna)">
Lincoln (Dakota Północna)

Lincoln – miasto w Stanach Zjednoczonych, w stanie Dakota Północna, w hrabstwie Burleigh.

</doc>
<doc id="2335878" url="https://pl.wikipedia.org/wiki?curid=2335878" title="Powstanie Cabanagem">
Powstanie Cabanagem

Powstanie Cabanagem miało miejsce w latach 1835-1839 w Brazylii.
Dnia 7 stycznia 1835 r. w stolicy brazylijskiej prowincji Pará - Belém, doszło do wybuchu powstania biedoty (tzw. Cabanagem, cabanas- mieszkańcy szałasów). Powstańcy ogłosili utworzenie samodzielnej republiki i wybrali na prezydenta płk. Félixa Clemente Malchera. Został on jednak obalony i stracony po tym jak zadeklarował wierność cesarzowi Piotrowi II. Nowym prezydentem został Antônio Vinagre. W kwietniu 1835 r. wojska rządowe zajęły Belém. Jednakże w sierpniu, 3000 partyzantów po zaciętej walce odbiło stolicę, w bitwie śmierć poniósł Antônio Vinagre. W kwietniu 1836 r. flota rządowa zablokowała Belém od strony morza i lądu. W maju tego samego roku po zaciętych walkach powstańcy opuścili miasto wycofując się w rejony górnej Amazonki. Do 1839 r. trwały działania partyzanckie, po czym powstanie upadło. 
Literatura:

</doc>
<doc id="2335881" url="https://pl.wikipedia.org/wiki?curid=2335881" title="Blissymbolics">
Blissymbolics



</doc>
<doc id="2335883" url="https://pl.wikipedia.org/wiki?curid=2335883" title="SS-WVHA">
SS-WVHA



</doc>
<doc id="2335884" url="https://pl.wikipedia.org/wiki?curid=2335884" title="Mark Lynas">
Mark Lynas

Mark Lynas (ur. 1973) – brytyjski dziennikarz, autor i działacz na rzecz ochrony przyrody koncentrujący się na zmianach klimatu. Ukończył historię i politykę na Uniwersytecie Edynburskim. Obecnie mieszka w Oksfordzie, w Wielkiej Brytanii.
W 2007 roku opublikował „Gem Carbon Counter”, który zawiera wskazówki do obliczania emisji dwutlenku węgla przez pojedynczych ludzi i zalecenia mówiące o tym jak zmniejszyć emitowanie tego gazu do atmosfery, a co za tym idzie wpływ na klimat Ziemi.
Mark Lynas znany jest przede wszystkim z książki „”, gdzie szczegółowo opisane są efekty jakie przyniesie wzrost globalnej temperatury o każdy kolejny stopień. Lynas był także współtwórcą, scenarzystą filmu dokumentalnego „” – Sześć stopni: może zmienić świat. Film został wyprodukowany w 2008 roku i emitowany przez National Geographic Channel. W listopadzie 2009 roku, Mohammed Nasheed, prezydent Malediwów mianował Lynasa na swojego doradcę do spraw zmian klimatycznych (Malediwy są państwem szczególnie zagrożonym przez skutki globalnego ocieplenia).
Zmiana stanowiska i poparcie GMO.
W styczniu 2013, w wykładzie na Oxford Farming Conference, Mark Lynas szczegółowo opisał swoją przemianę z organizatora europejskiego ruchu anty-GMO w zwolennika tej technologii. „...w 2008 roku wciąż pisałem tyrady w Guardianie atakując GM – mimo że nigdy nie prowadziłem badań naukowych w tym temacie, a moje rozumienie tematu było raczej ograniczone. Nie wydaje mi się żebym przeczytał choćby jedną rzetelną, zrecenzowaną pracę naukową z biotechnologii czy botaniki...” Przeprosił za wandalizowanie badań genetycznie modyfikowanych zbóż i poparł zmianę stanowiska stwierdzając „antynaukowa filozofia ochrony przyrody stawała się coraz bardziej nieprzystająca do mojej naukowej filozofii ochrony przyrody związanej ze globalnym ociepleniem.” Lynas skrytykował organizacje z którymi był wcześniej wiązany, włączając w to Greenpeace oraz „organiczne” stowarzyszenia kupieckie takie jak U.K. Soil Association, za ignorowanie faktów naukowych dotyczących bezpieczeństwa genetycznie modyfikowanych zbóż i korzyści z nich płynących, ponieważ stały one w konflikcie z ideologią tychże organizacji, powiedział również, że „był w całkowitym błędzie przeciwstawiając się GMO”. Jednak naukowe podstawy jego zmiany stanowiska zostały zakwestionowane przez GM-Free Cymru oraz blog profesora filozofii na UC Davis, Roberty L. Millstein.

</doc>
<doc id="2335887" url="https://pl.wikipedia.org/wiki?curid=2335887" title="Ocracoke Island">
Ocracoke Island

Ocracoke Island – wyspa barierowa na wschodnim wybrzeżu Stanów Zjednoczonych, w stanie Karolina Północna, w hrabstwie Hyde, w jednostce osadniczej () Ocracoke.
Geografia.
Ocracoke leży w archipelagu wysp Outer Banks, u wybrzeży Karoliny Północnej. Od strony północno-zachodniej, wyspę oblewają wody laguny Pamlico Sound, a od południowo-wschodniej Atlantyk. Powierzchnia wyspy wynosi 24,9 km², a średnia wysokość n.p.m. nie przekracza 5 m.
Niemal cała wyspa – wyjątki stanowią osada, nabrzeże promowe i lotnisko – stanowi część Narodowego Obszaru Chronionego Wybrzeże Przylądka Hatteras. Osada Ocracoke znajduje się w północno-zachodniej części wyspy, nad zatoką zwaną Srebrne Jezioro. Jest to najszersze miejsce na wyspie.
Historia.
Wyspę Ocracoke początkowo odwiedzali jedynie sporadycznie Indianie Pamlico. Wyspę odkryto w pierwszej ćwierci XVI w., a po raz pierwszy opisał ją w 1524 Giovanni da Verrazzano. Uznał on też, że za laguną na północnym zachodzie muszą znajdować się Chiny. Dopiero potem okazało się, że jest to nowy kontynent.
W 1585 u brzegów wyspy rozbił się angielski okręt "Tiger" Waltera Raleigha. Rozbitkowie mieszkali na wyspie dopóki nie naprawili statku.
W 1663 wyspa wraz z resztą archipelagu weszła w skład nowej kolonii angielskiej – Karoliny. Ocracoke pozostała jednak bez stałej osady aż do 1750. W międzyczasie była to jedna z baz piratów. Pomiędzy 1716 a 1718 była to główna baza wypadowa jednego z najsłynniejszych karaibskich piratów – Edwarda „Czarnobrodego" Teacha. W listopadzie 1718 niedaleko Ocracoke Czarnobrody został zabity w walce przez marynarkę brytyjską. Prawdopodobnie w pobliskiej Zatoce Beauforta w roku 2006 odkryto wrak jego okrętu "Quenns Anne Revenge".
OD 1823 na wybrzeżu nieprzerwanie działa latarnia morska, która jest jedna z głównych atrakcji na wyspie.
W 1861 w czasie wojny secesyjnej w pobliżu wyspy – na maleńkiej Beacon Island, na południowy zachód od osady – swój fort mieli Konfederaci. Jednak po klęsce poniesionej u wybrzeży wyspy Hatteras załoga fortu opuściła go w sierpniu 1861, a we wrześniu Unioniści zrównali z ziemią jego umocnienia. Dopiero w 1998 udało się odnaleźć resztki, które można podziwiać do dziś.
W XIX w. miejscowa ludność zaczęła się trudnić pilotowaniem większych jednostek morskich poprzez zdradliwe cieśniny archipelagu. Stało się to dość dochodowym interesem i liczba ludności zaczęła wzrastać ze 139 w 1800 do 688 w 2007.
Od czasów II wojny światowej na wyspie znajduje się niewielki cmentarz wojskowy, gdzie pochowani są polegli Brytyjscy żołnierze z zatopionych przez Kriegsmarine okrętów.
Transport i gospodarka.
Od osady po północne wybrzeże biegnie droga stanowa nr 12. Ocracoke posiada także połączenia promowe na dwóch liniach: Ocracoke – Hatteras Island, oraz Ocracoke – Swan Quarter, na wybrzeżu kontynentu. Działa także prom pasażerski na linii Ocracoke – Portsmouth, które jest opuszczoną osadą. Na południowy wschód od osiedla Ocracoke wybudowano małe lotnisko z jednym pasem startowym.
Głównym źródłem utrzymania mieszkańców jest turystyka, zwłaszcza w sezonie letnim. Z uwagi na łatwy dostęp do morza i zatoki, na wyspie często odbywają się zawody wędkarskie.

</doc>
<doc id="2335888" url="https://pl.wikipedia.org/wiki?curid=2335888" title="Rudolf Hoess">
Rudolf Hoess



</doc>
<doc id="2335892" url="https://pl.wikipedia.org/wiki?curid=2335892" title="Hagelslag">
Hagelslag

Hagelslag lub chocoladehagelslag – małe, podłużne, słodkie w smaku granulki z czekolady, którymi posypuje się kromki chleba lub sucharki uprzednio posmarowane masłem, są typowym niderlandzkim produktem spożywczym.
Spożywane tradycyjnie przez Holendrów na śniadanie lub podczas lunchu.
Produkcja polega na rozwałkowaniu do długich, cienkich wałeczków (a la spaghetti) uprzednio przygotowanej masy z kakao, mleka w proszku oraz cukru i po ostudzeniu pocięciu ich na drobne kawałeczki. Tak otrzymane granulki zostają pokryte warstwą cukru, która nadaje im połysk.
Nazwa nawiązuje do opadu gradu: nid. "hagel" – grad i "neerslag" – opad atmosferyczny.
W sprzedaży są dostępne różne rodzaje: z czekolady gorzkiej, mlecznej, białej oraz fantazyjne mieszanki granulek o różnych smakach, np. z gorzkiej czekolady z granulkami o smaku waniliowym. Obok tradycyjnych drobnych granulek na rynku pojawiły się granulki w rozmiarze XXL, które są dłuższe i grubsze.
Innym wariantem są hagelslag vlokken (nid. vlokken – płatki) czyli czekoladowe płatki do posypywania kanapek.
Osobnym wariantem jest tzw. vruchtenhagel (nid. "vruchten" – owoce i "hagel" – grad), którego podstawowymi składnikami są cukier, soki owocowe oraz sztuczne substancje smakowe i barwiące. Poza zastosowaniem do sporządzania kanapek owocowy hagelslag jest wykorzystywany do dekoracji, np. bitej śmietany.
Hagelslag jest typowym holenderskim produktem spożywczym, który nie jest dostępny w innych krajach, dlatego Holendrzy często zabierają go ze sobą jadąc na wakacje. Wyjątek stanowi Indonezja (była kolonia holenderska), gdzie standardowo można kupić hagelslag w sklepach. Indonezyjczycy wykorzystują hagelslag do dekorowania deserów i ciastek.
W innych krajach, także w Polsce, całą gamę podobnych do hagelslag produktów wykorzystuje się jako posypki cukiernicze do dekorowania tortów, ciastek, deserów i lodów.

</doc>
<doc id="2335893" url="https://pl.wikipedia.org/wiki?curid=2335893" title="Watch Out!">
Watch Out!

Watch Out! to trzeci album fińskiej grupy Lovex.

</doc>
<doc id="2335896" url="https://pl.wikipedia.org/wiki?curid=2335896" title="The Cars (album)">
The Cars (album)

The Cars - pierwszy studyjny album nowofalowego zespołu The Cars, wydany w roku 1978. 
Lista utworów.
Wszystkie piosenki napisane przez Ricka Ocaseka, oprócz "Moving In Stereo" - Ric Ocasek i Greg Hawkes.

</doc>
<doc id="2335901" url="https://pl.wikipedia.org/wiki?curid=2335901" title="Cerkiew Trzech Świętych Hierarchów w Symferopolu">
Cerkiew Trzech Świętych Hierarchów w Symferopolu

Cerkiew Trzech Świętych Hierarchów – prawosławna cerkiew w Symferopolu, w eparchii symferopolskiej i krymskiej Rosyjskiego Kościoła Prawosławnego.
Pierwsza cerkiew pod tym wezwaniem powstała w Symferopolu w 1873, po powołaniu w tym mieście seminarium duchownego kształcącego przyszłych kapłanów eparchii taurydzkiej. Znajdowała się ona na drugim piętrze budynku seminaryjnego. Po 1900, gdy liczba słuchaczy seminarium wzrosła na tyle, że świątynia przestała wystarczać na ich potrzeby, urządzona została wolno stojąca świątynia w budynku sąsiadującym z gmachem seminarium. Dębowy ikonostas dla cerkwi wykonano w Petersburgu.
Cerkiew pozostawała czynna do 1924, gdy została zaadaptowana przez miejscowe władze radzieckie na archiwum obwodowe, a następnie magazyn biblioteczny. Kościół prawosławny odzyskał obiekt w 1989. Podjęto wówczas prace restauracyjne, zaś w 1996 na nowo umieszczono krzyże na kopułach budynku.

</doc>
<doc id="2335903" url="https://pl.wikipedia.org/wiki?curid=2335903" title="Krajowy Związek Rewizyjny Spółdzielni Spożywców „Społem”">
Krajowy Związek Rewizyjny Spółdzielni Spożywców „Społem”

Krajowy Związek Rewizyjny Spółdzielni Spożywców „Społem” (KZRSS „Społem”) – spółdzielczy związek rewizyjny (spółdzielnia osób prawnych), zrzeszający spółdzielnie spożywców działające pod tą marką w Polsce od 1868 r. Związek działa w oparciu o ustawę Prawo spółdzielcze, pełni funkcje rewizyjne i patronackie prowadząc na rzecz zrzeszonych spółdzielni działalność instruktażową i doradczą oraz kulturalno-oświatową.
KZRSS „Społem” został zarejestrowany w styczniu 1992; jest członkiem Międzynarodowego Związku Spółdzielczego.
Historia.
W każdym z zaborów na powstanie i rozwój spółdzielczości miały wpływ odmienne uwarunkowania prawne, polityczne i gospodarcze. Wspólny był patriotyczny charakter ruchu spółdzielczego, dający możliwości samoobrony gospodarczej i politycznej przed uciskiem administracji każdego z państw zaborczych. W 1869 roku zostały założone pierwsze stowarzyszenia spożywcze: „Merkury” w Warszawie, „Oszczędność” w Radomiu, i „Zgoda” w Płocku. Pomysłodawcą nazwy był Stefan Żeromski, który nazwą „Społem” zatytułował pierwszy dwutygodnik propagujący ideę spółdzielczości, wydany w 1906 r.
W Polskiej Rzeczypospolitej Ludowej sieć spółdzielni „Społem” została dostosowana do województw. WSS „Społem” wybudowały szereg wielkich modernistycznych domów towarowych, m.in. Spółdzielczy Dom Handlowy „Zenit” w Katowicach (1962), Spółdzielczy Dom Handlowy "Merkury" w Warszawie (1964), Spółdzielczy Dom Handlowy „Central” w Łodzi (1972), Spółdzielczy Dom Handlowy „Skarbek” w Katowicach (1975), Spółdzielczy Dom Handlowy „Uniwersam” w Toruniu (1980).
„Społem” w Poznaniu.
Pierwszą siecią sklepów w Poznaniu były sklepy „Społem”. Ich historia zaczęła się 29 sierpnia 1919 roku po powstaniu Spółdzielni Spożywców „Zgoda”. Została ona zawiązana przez 105 poznaniaków chcących stworzyć dobrze prosperującą sieć sklepów. Początkowo spółdzielnia dysponowała tylko dwiema placówkami handlowymi, zlokalizowanymi przy ulicach Górna Wilda i Łazarskiej.
Dwadzieścia lat później (w 1939 roku) sieć ta liczyła już 56 sklepów i blisko 40 tysięcy członków.
W I połowie 1948 roku połączono 6 działających w Poznaniu spółdzielni w Powszechną Spółdzielnię Spożywców, a w 1957 roku zmieniono jej nazwę na Poznańską Spółdzielnię Spożywców.
W 1959 roku powstały w Poznaniu pierwsze spółdzielcze sklepy samoobsługowe (samy, supersamy i megasamy).
W grudniu 1975 roku spółdzielnia uruchomiła megasam „Meteor”, który był największym sklepem w mieście (2 850 m² powierzchni). Placówka ta spłonęła w pożarze we wrześniu 1997 roku.
W 1983 roku sieć handlowa zmieniła nazwę na „Społem” Poznańską Spółdzielnię Spożywców. Zrzeszała ona wówczas 61 860 członków i dysponowała 676 sklepami. Była monopolistą na poznańskim rynku (jedynym konkurentem były państwowe sklepy Miejskiego Handlu Detalicznego Artykułami Spożywczymi). Spółdzielnia miała wyłączność na handel takimi artykułami, jak Pepsi-Cola, kubańskie pomarańcze, ocet czy pasta BHP do rąk.
W ciągu dziewięciu lat (1984−1993) liczba placówek sieci spadła do 166, a liczba członków – do 3329.
Stan obecny.
Pod marką Społem działa 371 mniejszych spółdzielni. Mają one sklepy spożywcze, ale często zajmują się też inną działalnością, chociażby wynajmem powierzchni biurowych. Spółdzielców zrzesza z kolei Krajowy Związek Rewizyjny Spółdzielców Spółdzielni "Społem". Są też spółdzielnie spożywców, które do niego nie należą. Wśród nich jest na przykład stołeczna Hala Kopińska czy spółdzielnia "Supersam" z ulicy Puławskiej w Warszawie.
Sklepy „Społem” w Poznaniu.
W lutym 2010 roku spółdzielnia miała 69 sklepów i zrzeszała 1024 udziałowców. Wśród placówek handlowych sieci było 8 supermarketów funkcjonujących w miejscu dawnych super- i megasamów: Bartek, Beta, Iwa, Jowisz, Kasia, Kącik, Newa i Słowianin.
Sklepy „Społem” w Tomaszowie Mazowieckim.
W Tomaszowie Mazowieckim działa 12 sklepów spożywczych „Społem”. Stosunkowo liczna sieć obiektów spowodowała utworzenie regionalnego zarządu a następnie samodzielnej spółdzielni, której siedziba mieści się 
w centrum miasta w willi Dawida Bornsteina przy ul. Warszawskiej 10/14.

</doc>
<doc id="2335904" url="https://pl.wikipedia.org/wiki?curid=2335904" title="Andrzej Borowski (muzyk)">
Andrzej Borowski (muzyk)

Andrzej Zbigniew Borowski (ur. 30 marca 1969 w Wyszkach) – polski artysta muzyczny z kręgu muzyki disco polo. Absolwent Zespołu Szkół Mechanicznych w Łapach.
W marcu 1993 wraz z młodszym bratem Bogdanem oraz Tomaszem Sidorukiem założył zespół Milano, który dzięki takim przebojom jak "Jasnowłosa" i "Bara bara", a w późniejszym składzie z Piotrem Kopańskim "O Tobie kochana" i wieloma innymi, stał się jednym z najpopularniejszych zespołów muzyki disco polo. We wrześniu 2000 roku, z powodu malejącej popularności zespołu, jak i całego disco polo, Borowski zrezygnował z dalszej współpracy i wyjechał do USA (Chicago), gdzie kontynuuje tradycję zespołu Milano pod nazwą Milano-US jako męskie trio wokalno-instrumentalne. Skład tworzą także Łukasz Jarosiński i Sam Ocean.

</doc>
<doc id="2335906" url="https://pl.wikipedia.org/wiki?curid=2335906" title="Zbiór jednoelementowy">
Zbiór jednoelementowy

Zbiór jednoelementowy, zbiór jednostkowy, singleton – zbiór, do którego należy "dokładnie" jeden element. Zbiór, którego jedynym elementem jest formula_1 oznacza się zwykle formula_2 można go scharakteryzować w następujący sposób:
Własności.
Zbiory jednoelementowe mają następujące kluczowe własności:
powyższe równoważności można także zapisać jako:
Ponadto każdy zbiór jest sumą zbiorów jednoelementowych zawierających jego elementy:
Zachodzi także:

</doc>
<doc id="2335908" url="https://pl.wikipedia.org/wiki?curid=2335908" title="Au Café">
Au Café

Au Café – restauracja w Bratysławie, w dzielnicy Petržalka, na Viedenská cesta, przy Tyršovo nábrežie i Sadzie Janka Kráľa. Mieści się w budynku z 2003 roku, który został zbudowany jako replika oryginalnego budynku, rozebranego w 1960 roku.
Au Café zostało zbudowane w 1827 roku i służyło jako kawiarnia. Później dodano również restaurację. Ponad 100 lat Au Café funkcjonowało jako restauracja i kawiarnia. W połowie XX wieku budynek zaczął niszczeć i rozsypywać się, prowadząc do jego rozbiórki w 1960. Po zmianie ustroju w 1989 roku rozważano odbudowę. Pierwszą fazą budowy było wykonanie fundamentów nowego budynku (z późniejszym odłożeniem ich budowy) w pierwszej połowie lat 90. Projekt wstrzymano ze względu na brak funduszy ówczesnego właściciela budynku. Na początku XXI wieku kupił ziemię Lubo Roman (właściciel pobliskiego Leberfinger), który doprowadził budynek do odbioru i otworzył w nim restaurację, nawiązującą do tradycji. Obiekt położony jest nad brzegiem Dunaju, gdzie rozciąga się panorama na zabytkowe centrum Bratysławy i zamek.

</doc>
<doc id="2335911" url="https://pl.wikipedia.org/wiki?curid=2335911" title="Puchar Panamerykański Juniorów w Piłce Siatkowej Mężczyzn 2011">
Puchar Panamerykański Juniorów w Piłce Siatkowej Mężczyzn 2011

I Puchar Panamerykański Juniorów w Piłce Siatkowej Mężczyzn (ang. I Men’s U-21 Pan American Cup) - turniej, który odbył się w mieście Panama w Panamie w dniach 22-27 czerwca 2011 roku. Wzięło w nim udział 8 zespołów z dwóch konfederacji.
System rozgrywek.
I Puchar Panamerykański Juniorów w Piłce Siatkowej Mężczyzn rozgrywany był według poniższego systemu.
Drużyny uczestniczące.
Według regulaminu w Pucharze Panamerykańskim Juniorów 2011 mogło wziąć udział maksymalnie 8 zespołów (5 z NORCECA i 3 z CSV) na podstawie wyników z mistrzostw kontynentalnych juniorów 2010. Z NORCECA oprócz gospodarza zgłosiło się 5 reprezentacji, natomiast z CSV - 2 reprezentacje.
Hale sportowe.
Wszystkie mecze turnieju rozegrane zostały w Gimnasio Roberto Manos de Piedras Durán w Panamie.
Halą treningową była Gimnasio José "Beto" Remón.
Faza grupowa.
Grupa A.
Wyniki spotkań
Grupa B.
Wyniki spotkań

</doc>
<doc id="2335917" url="https://pl.wikipedia.org/wiki?curid=2335917" title="Teatr Arena">
Teatr Arena

Teatr Arena (słow: "Divadlo Aréna") – jeden z najstarszych teatrów w Bratysławie. Został założony w 1828 roku, na prawym brzegu Dunaju. Na początku służył jako otwarty amfiteatr letni, stąd nazwa Arena. Obecny budynek został wybudowany w 1898 roku.
Od momentu powstania do końca II wojny światowej, wiele węgierskich, austriackich i niemieckich teatrów wystawiało tam swoje spektakle. Po wojnie teatr był stopniowo zamknięty i służył jako magazyn dla państwowej telewizji słowackiej.
Teatr został wskrzeszony przez grupę ludzi skupionych wokół mima Milana Sládeka, a pierwszy spektakl wystawiono w 1997 roku. Repertuar składał się z kilku przedstawień pantomimicznych. Miał tam miejsce coroczny festiwal pantomimicznych.
W 2003 roku znany słowacki aktor Juraj Kukura został dyrektorem zarządzającym i przekształcił teatr pantomimiczny na teatr dramatyczny. 

</doc>
<doc id="2335922" url="https://pl.wikipedia.org/wiki?curid=2335922" title="Me &amp; My Microphone">
Me &amp; My Microphone



</doc>
<doc id="2335925" url="https://pl.wikipedia.org/wiki?curid=2335925" title="Shadowboxing – Walka z cieniem. Rewanż">
Shadowboxing – Walka z cieniem. Rewanż

Shadowboxing – Walka z cieniem. Rewanż (ros. "Бой с тенью 2: Реванш", "Boy s tenyu 2") – rosyjski film sensacyjny z 2007 roku w reżyserii Antona Miegierdiczewa.
Jest to kontynuacja filmu "Shadowboxing – Walka z cieniem" z 2005 roku.
Fabuła.
Miał zerwać z karierą sportową, ale namiętność do boksu okazała się silniejsza. W rewelacyjnej formie rosyjski mistrz powraca na ring. I to na ring amerykański! Sukces jest prawie pewny. Do czasu, gdy na jednym z treningów, zadaje o jeden cios za dużo. Cios okazuje się śmiertelny.
Obsada.
i inni

</doc>
<doc id="2335926" url="https://pl.wikipedia.org/wiki?curid=2335926" title="Benito Albino Dalser">
Benito Albino Dalser

Benito Albino Dalser (ur. 11 listopada 1915 w Mediolanie, zm. 26 sierpnia 1942 w Mediolanie) – włoski marynarz, nieślubny syn Benito Mussoliniego.
Jego matką była Ida Dalser, z którą Mussolini był związany tuż przed wybuchem I wojny światowej. Ida przez całe życie utrzymywała, że Mussolini ożenił się z nią, walczyła także o możliwość życia z rzekomym mężem. Mussolini, nie chcąc utrzymywać kontaktów z byłą kochanką, doprowadził do osadzenia jej w zamkniętym zakładzie psychiatrycznym, gdzie zmarła w 1937 roku.
Młody Benito charakteryzował się wyjątkowo dużym fizycznym podobieństwem do ojca, który nie wypierał się ojcostwa, ale nie zamierzał syna uznawać za oficjalnego potomka i wymusił nadanie dziecku nazwiska po matce. Od zamknięcia matki w zakładzie psychiatrycznym Dalser pozbawiony był bezpośredniej opieki, umieszczano go w kolejnych szkołach z internatem. Po śmierci wspierającego go Arnaldo Mussoliniego, prawnym opiekunem chłopca stał się komisarz Trydentu, Giulio Bernardi, który go także zaadoptował. Dalser po ukończeniu szkoły został wysłany na Daleki Wschód jako marynarz.
Podobnie jak matka walczył o prawne uznanie ojcostwa przez Mussoliniego, w związku z czym także umieszczony został w zakładzie psychiatrycznym, gdzie poddano go terapiom, m.in. śpiączce insulinowej. Wyniszczony fizycznie i psychicznie zmarł w 1942 roku.

</doc>
<doc id="2335927" url="https://pl.wikipedia.org/wiki?curid=2335927" title="Tarja Cronberg">
Tarja Cronberg

Tarja Anneli Cronberg (ur. 29 czerwca 1943 w Helsinkach) – fińska polityk i ekonomistka, była minister pracy, deputowana do Parlamentu Europejskiego VII kadencji.
Życiorys.
Studiowała ekonomię i nauki techniczne. Kształciła się w Kopenhaskiej Szkole Biznesu i na Uniwersytecie w Lund. Pracowała w branży badawczej w Szwecji i Danii, była też wykładowcą akademickim. Pełniła funkcję dyrektora COPRI, kopenhaskiego instytutu badań nad pokojem.
Zaangażowała się w działalność Ligi Zielonych, w 2005 stanęła na czele tego ugrupowania. W 2003 została wybrana do Eduskunty, w krajowym parlamencie zasiadała przez jedną czteroletnią kadencję. Od kwietnia 2007 do czerwca 2009 sprawowała urząd ministra pracy w gabinecie Mattiego Vanhanena. Na stanowisku rządowym i partyjnym w tym samym roku zastąpiła ją Anni Sinnemäki.
W wyborach w 2009 kandydowała bez powodzenia do Parlamentu Europejskiego. Mandat eurodeputowanej objęła jednak 22 czerwca 2011, zastępując Heidi Hautalę. Przystąpiła do frakcji Zielonych i Wolnego Sojuszu Europejskiego.

</doc>
<doc id="2335930" url="https://pl.wikipedia.org/wiki?curid=2335930" title="Kamienica przy ulicy Ogrodowej 23 w Raciborzu">
Kamienica przy ulicy Ogrodowej 23 w Raciborzu

Kamienica przy ulicy Ogrodowej 23 – zabytkowa, wolno stojąca, czterokondygnacyjna (z mieszkalnym poddaszem), murowana z cegły secesyjna kamienica mieszkalna, znajdująca się w Raciborzu przy ulicy Ogrodowej 23. Została oddana do użytku około 1910 roku. Kamienica fragmentami jest tynkowana. Parter jest boniowany, fasada licowana białymi płytkami glazurowymi. W elewacji frontowej znajduje się ryzalit wsparty na dwóch kolumnach i dwóch półkolumnach z poziomymi pasami dekoracji roślinnej oraz głowicami z kartuszami. Nad głowicami znajdują się stojące orły. Płyciny okienne na trzeciej kondygnacji zdobione są ornamentem roślinnym. W tylnej elewacji znajdują się dwa ryzality. 30 kwietnia 1993 roku budynek został wpisany do rejestru zabytków pod numerem A/1521/93.

</doc>
<doc id="2335931" url="https://pl.wikipedia.org/wiki?curid=2335931" title="Snochactwo">
Snochactwo

Snochactwo – zwyczaj utrzymywania kontaktów seksualnych z żoną jakiegoś krewnego lub powinowatego ważnego w strukturze pokrewieństwa. Termin pochodzenia rosyjskiego (сноха, czyli snocha – znaczy synowa).
Jednym z pierwszych udokumentowanych przykładów snochactwa występował u Longobardów, gdzie sprzyjało temu prawo do aranżowania małżeństw między niepełnoletnimi synami i starszymi od nich kobietami, silny patriarchalizm i władza rodowa, a także słabo zakorzenione chrześcijaństwo. 
Na przykład występujące dawniej na Rusi prawo ojca (teścia) i czasami jego brata do utrzymywania stosunków seksualnych z żoną syna, czyli prawo do synowej. Zwyczaj ten szczególnie zainteresował obserwatorów po raz pierwszy na terenach Rosji w XVII w. (stąd też i jego nazwa). Zwykle podaje się, że snochactwo występowało we wschodniej Słowiańszczyźnie, inne źródła wskazują na przypadki tego zwyczaju dalej na zachód - na tereny, które w X wieku i później weszły w skład terytorium ówczesnej Polski. Snochactwo było też prawdopodobnie praktykowane po wprowadzeniu chrześcijaństwa, które przyniosło też nakaz monogamii. W ten sposób ojciec zapewniał sobie dodatkową żonę, która formalnie uchodziła za synową. 
Zwyczaj ten występuje też u wielu ludów Afryki. Na przykład dość powszechnie wśród Kpelle znad Zatoki Gwinejskiej (tam też jeśli ojciec ma żonę, to syn - jeśli nie jest on dzieckiem tej kobiety - także może mieć z nią kontakty seksualne). Snochactwo spotyka się też w Indiach u Tamilów i Telugów (ci drudzy zamieszkują głównie w stanie Andhra Pradesh). Próby kontaktów seksualnych pomiędzy teściem i synową spotykane są w istocie w większości społeczeństw, ale mają one jednak częściej charakter nieoficjalny.
W tradycyjnych społeczeństwach małżeństwa bywają zazwyczaj aranżowane przez rodziców, przy czym duży wpływ na wybór żon dla synów ma ojciec. Tam, gdzie dodatkowo praktykowane jest snochactwo, ojciec wybierając żonę dla syna kieruje się przypuszczalnie również swoim gustem.

</doc>
<doc id="2335934" url="https://pl.wikipedia.org/wiki?curid=2335934" title="Galeria Artystyczna Miasta Katowice">
Galeria Artystyczna Miasta Katowice



</doc>
<doc id="2335935" url="https://pl.wikipedia.org/wiki?curid=2335935" title="Mistrzostwa Polski w Kolarstwie Szosowym 2011">
Mistrzostwa Polski w Kolarstwie Szosowym 2011

Mistrzostwa Polski w Kolarstwie Szosowym 2011 – edycja mistrzostw Polski w kolarstwie szosowym, która odbyła się w dniach 23–26 czerwca 2011 roku w Złotoryi.

</doc>
<doc id="2335936" url="https://pl.wikipedia.org/wiki?curid=2335936" title="Thomas Hearns">
Thomas Hearns

Thomas Hearns (ur. 18 października 1958 w Memphis) – amerykański bokser, pierwszy w historii mistrz świata w pięciu kategoriach wagowych. Pokonał 14 zawodników o tytuł mistrza świata. Bokser roku 1980 oraz 1984 według magazynu The Ring. W 2012 wprowadzony do International Boxing Hall of Fame.
Amatorska kariera.
Jako amator stoczył 163 pojedynki wygrywając 155 z nich, w 1977 zwyciężył w National Golden Gloves w wadze lekkopółśredniej.
Zawodowa kariera.
Zawodową karierę rozpoczął w 1977 roku pod okiem trenera Emanuela Stewarda i w tym roku również 25 listopada zadebiutował na zawodowym ringu nokautując w drugiej rundzie Jeromego Hilla. W swoim osiemnastym pojedynku 3 kwietnia 1979 pokonał jednogłośnie Alfonso Haymana, była to pierwsza walka której nie zdołał zakończyć przez czasem. 28 czerwca 1979 znokautował w trzeciej rundzie przyszłego mistrza WBC w wadze junior półśredniej Bruce’a Curry.
Mistrzostwo wagi półśredniej.
2 sierpnia 1980 roku zdobył mistrzostwo federacji WBA pokonując przez techniczny nokaut w drugiej rundzie Pipino Cuevasa. Po trzech obronach które zakończył przed czasem 16 września 1981 doszło do pojedynku unifikacyjnego z mistrzem federacji WBC Sugar Rayem Leonardem Po zaciętej walce przegrał przez techniczny nokaut w czternastej rundzie pomimo że do momentu przerwania walki prowadził na punkty u wszystkich sędziów. Magazyn The Ring uznał ten pojedynek za walkę roku 1981..
Mistrzostwo wagi junior średniej.
Po tej porażce Hearns postanowił zmienić kategorie wagową na wyższą i po stoczeniu trzech zwycięskich walk 3 grudnia 1982 zmierzył się z mistrzem federacji WBC Wilfredem Benítez, którego po zaciętym pojedynku pokonał decyzją większości zdobywając mistrzostwo w drugiej kategorii wagowej.
Waga średnia.
Po trzech obronach, w których pokonał Luigiego Minchillo, Roberto Durána oraz Freda Hutchingsa 15 kwietnia 1985 zmierzył się z mistrzem federacji WBA oraz IBF Marvinem Haglerem. W pierwszej zaciętej rundzie bardzo często dochodziło do wymian ciosów w półdystansie. Po pierwszej rundzie Hagler miał mocno krwawiące rozcięcie na nosie, a Hearns złamaną prawą rękę, przez co stracił swój największy atut. Podczas drugiej rundy starał się utrzymywać rywala na dystans, konsekwentnie punktując lewym prostym, jednakże Haglerowi udawało się trafiać, zaś pod koniec rundy znów doszło do ostrej wymiany w półdystansie. W trzeciej rundzie Hearns był bardziej ruchliwy punktując lewą ręką, jednakże Hagler trafił mocnym sierpowym, by po chwili drugim ciosem sierpowym znokautować Hearnsa, któremu udało się wstać przed końcem liczenia, ale był zbyt zamroczony, by kontynuować pojedynek i sędzia zakończył walkę. Pomimo że walka trwała tylko trzy rundy, została uznana przez magazyn The Ring walką roku. Po wyleczeniu kontuzji Hearns 10 marca 1986 w pojedynku o pas NABF w wadze średniej znokautował już w pierwszej rundzie niepokonanego wcześniej Jamesa Shulera dla którego był to już ostatni pojedynek; siedem dni później zginął w wypadku na motocyklu. Hearns, zszokowany wiadomością o śmierci swojego niedawnego rywala, przekazał pas, który zdobył w tej walce rodzinie Shulera. Trzy miesiące później powrócił do kategorii junior średniej, by bronić pasa WBC wygrywając z Markiem Medalem przez TKO w ósmej rundzie. Po tym pojedynku zrezygnował z pasa mistrzowskiego i pozostał w wadze średniej. 17 października 1986 pokonał Douga DeWitta.
Mistrzostwo wagi półciężkiej.
Po tym pojedynku postanowił przenieść się do wagi półciężkiej by zmierzyć się z mistrzem WBC Dennisem Andriesem. Do ich pojedynku doszło 7 marca 1987 i Hearns dominował w każdej z rund w tym w rundzie szóstej mistrz był trzykrotnie liczony. W dziesiątej rundzie po nokdaunie Andries odmówił kontynuowania pojedynku.
Mistrzostwo wagi średniej.
Po tym pojedynku Hearns zrezygnował z mistrzowskiego pasa by zmierzyć się z Juanem Domingo Roldanem, którego znokautował w czwartej rundzie zdobywając wakujący pas WBC w wadze średniej zostając pierwszym w historii mistrzem czterech przedziałów wagowych. Swój pas stracił już w pierwszej obronie przegrywając z Iranem Barkleyem przez techniczny nokaut już w trzeciej rundzie. Pomimo przewagi Hearnsa w każdej z rund Barkley skontrował prawym ciosem sierpowym trafiając w szczękę Hearnsa nokautując go, Hearns wstał przed końcem liczenia ale po wznowieniu walki i kolejnych ciosach Barkley ponownie znokautował Hearnsa i sędzia przerwał pojedynek. Nokaut ten został wybrany przez magazyn The Ring nokautem roku.
Mistrzostwo wagi super średniej.
Po tej porażce postanowił przenieść się do nowo utworzonej kategorii super średniej, gdzie w pierwszym pojedynku pokonał decyzją większości Jamesa Kinchena, pomimo że w czwartej rundzie był liczony jak i ukarano go odjęciem punktu za przytrzymywanie rywala zdobywając pas nowo powstałej federacji WBO oraz zostając pierwszym w historii mistrzem pięciu kategorii wagowych. 12 czerwca 1989 doszło do pojedynku unifikacyjnego w którym ponownie spotkał się z Sugar Rayem Leonardem broniącym pasa WBC. Pojedynek zakończył się kontrowersyjnym remisem, pomimo że Leonard był liczony w rundzie trzeciej i jedenastej przez co obaj bokserzy zachowali swoje pasy. Większość obserwatorów uznała, że zwycięstwo należało się Hearnsowi, co również później potwierdził sam Leonard. Dziesięć miesięcy później obronił swój pas wygrywając jednogłośną decyzją Michaela Olajide.
Ponowne mistrzostwo wagi półciężkiej.
Po stoczeniu ostatniej walki zrezygnował z pasa WBO po czym zmienił kategorię wagową na wyższą gdzie po stoczeniu trzech zwycięskich pojedynków 3 czerwca 1991 zmierzył się z niepokonanym mistrzem federacji WBA Virgilem Hillem, którego pokonał jednogłośną decyzją dominując nad młodszym mistrzem praktycznie w każdej rundzie. Swój pas stracił w pierwszej obronie ponownie ulegając Iranowi Barkleyowi przez niejednogłośną decyzję.
Waga junior ciężka.
Po tej porażce postanowił zmienić kategorię wagową na wyższą i po stoczeniu ośmiu zwycięskich walk 10 kwietnia 1999 pokonał Nate Millera zdobywając pas mistrzowski mniejszej federacji IBO, który stracił w pierwszej obronie rok później przegrywając w drugiej rundzie z powodu kontuzji kostki z Uriahem Grantem. Na ring powrócił dopiero pięć lat później jednakże po stoczeniu dwóch zwycięskich pojedynków w 2006 roku zakończył karierę.

</doc>
<doc id="2335941" url="https://pl.wikipedia.org/wiki?curid=2335941" title="Wacław Wieczorek">
Wacław Wieczorek

Wacław Wieczorek (ur. 25 września 1958 w Słomnikach; zm. 7 października 2011 w Grodzisku Mazowieckim) – polski pilot samolotowy, wielokrotny mistrz świata i Europy w lataniu precyzyjnym i rajdowym, trzykrotny mistrz Polski.
Życiorys.
Należał do Aeroklubu Krakowskiego. Członek Honorowy Aeroklubu Polskiego.
Trzykrotny mistrz Polski (1991, 1996, 1998).
Od wielu lat mieszkał w Grodzisku Mazowieckim.
Zmarł nagle w Grodzisku Mazowieckim 7 października 2011 roku. Został pochowany 12 października 2011, a podczas jego pogrzebu nad lotniskiem oprawę zapewniły samoloty PLL LOT, oraz wojskowe Iskry. Tego samego dnia został pośmiertnie odznaczony Krzyżem Kawalerskim Orderu Odrodzenia Polski.
Rodzina.
Członkowie rodziny:

</doc>
<doc id="2335942" url="https://pl.wikipedia.org/wiki?curid=2335942" title="Drewnojad (owad)">
Drewnojad (owad)

Drewnojad ("Zophobas morio") − chrząszcz z rodziny czarnuchowatych.
Popularny jako owad karmowy ze względu na łatwość w hodowli i pożywność.
Charakterystyka.
Drewno, owoce, warzywa, mięso.
Larwy są podobne do larw mącznika młynarka, choć są znacznie większe i bardziej tłuste. Mają 3 pary krótkich odnóży i podłużne, posegmentowane ciało koloru jasnopomarańczowego.
Dorosłe chrząszcze są przysadziste, czarne lub brązowe, okryte twardym chitynowym pancerzykiem.
Hodowla.
Owad ten jest łatwy w hodowli. Nadają się do tego szklane lub plastikowe pojemniki, nie muszą być nakryte, gdyż te chrząszcze nie latają i nie wspinają się na ścianki. Podłoże powinno mieć grubość ok. 10 cm i składać się z wiórków drewna. Głównym źródłem wody dla chrząszczy są owoce − nie można też zapomnieć o podawaniu mięsa; dzięki temu ograniczy się kanibalizm.
Chrząszcz najczęściej jest wykorzystywany jako pokarm dla ptaszników, gryzoni, jaszczurek oraz modliszek.

</doc>
<doc id="2335946" url="https://pl.wikipedia.org/wiki?curid=2335946" title="Stegu Arena">
Stegu Arena

Stegu Arena (dawniej "Hala Okrąglak") – hala widowiskowo-sportowa w Opolu, mieszcząca się przy ul. Oleskiej 70. Należy do Miejskiego Ośrodka Sportu i Rekreacji. Istnieje od 1968. Została zmodernizowana w 2017. Mieści do 3.500 widzów. Służy jako sala koncertowa lub hala koszykówki, siatkówki, piłki ręcznej, badmintona i futsalu.
Historia.
Hala Okrąglak została oddana do użytku w 20 lipca 1968 roku, gdy podczas uroczystej sesji wojewódzkiej i miejskiej rady narodowej otwarto nowoczesny, w tamtych czasach, obiekt. Projektantami są Jerzy Gottfried i konstruktor Władysław Feiferek. Hala mieściła do 4 tys. widzów. Projekt hali otrzymał doroczną nagrodę ówczesnego ministra budownictwa. Jej pomysłodawcą był Józef Buziński, ówczesny wojewoda i kibic sportowy. Kiedy później został wojewodą w Olsztynie, zbudował tam identyczną halę "Urania" na podstawie opolskiej dokumentacji. W latach 2014-2017 obiekt został zmodernizowany. Dostosowana i wykorzystywana jest do organizacji imprez rekreacyjnych, sportowych, artystycznych i targowych. W obrębie obiektu znajduje się przestronny i bezpłatny parking.
Nazwa.
W 2018 roku władze Opola ogłosiły przetarg na nową nazwę Hali Okrąglak. Ogłoszono wówczas, że marka firmy, która wygra przetarg, pojawi się przed słowem Arena. Zwycięzcą okazała się opolska firma Stegu, producent płytek dekoracyjnych z gipsu i betonu. Spółka została pierwszym podmiotem, który nabył prawa do nazwy opolskiej hali po tym, jak w lecie 2017 roku została ona oddana do użytku po gruntownej przebudowie.

</doc>
<doc id="2335948" url="https://pl.wikipedia.org/wiki?curid=2335948" title="Single z odzysku">
Single z odzysku

Single z odzysku (ang. "Unhitched", 2008) – sześcioodcinkowy serial komediowy produkcji amerykańskiej, który swoją światową premierę miał 2 marca 2008 roku na antenie Fox, zaś w Polsce premiera odbyła się 14 sierpnia 2008 roku w Canal+.
Opis fabuły.
Czwórka przyjaciół w wieku trzydziestu kilku lat zostaje ponownie singlami. Jack (Craig Bierko) jest miłym, normalnym facetem, odnoszącym zawodowe sukcesy finansistą. Pomimo iż kocha swoją żonę i zapewnia jej luksusowe życie, zostaje przez nią zdradzony i porzucony. Freddy (Shaun Majumder), utalentowany chirurg, jest rozwiedziony. Tommy (Johnny Sneed) ma za sobą już trzy rozstania w sądzie i nie wyklucza kolejnego, natomiast Kate (Rashida Jones) – ich przyjaciółka i prawniczka, która przeprowadziła wszystkie ich rozwody – zostaje porzucona przez długoletniego narzeczonego. Cała czwórka próbuje zakochać się na nowo, tyle że nie jest to łatwe, kiedy nie ma się już nastu lat, za sobą bagaż doświadczeń, a do tego wszyscy potencjalni kandydaci są albo z odzysku, albo w związku, albo ukrywają nieciekawe sekrety.

</doc>
<doc id="2335952" url="https://pl.wikipedia.org/wiki?curid=2335952" title="Hotel California (album)">
Hotel California (album)

Hotel California – piąty studyjny album rockowej grupy Eagles, wydany w 1976 roku. Na tej płycie znalazł się największy przebój Eagles – Hotel California, od którego swoją nazwę przyjęła cała płyta.
Album został sklasyfikowany w 2003 roku przez magazyn Rolling Stone na 37. miejscu w rankingu "500 najlepszych albumów wszech czasów".

</doc>
<doc id="2335953" url="https://pl.wikipedia.org/wiki?curid=2335953" title="Pomnik poległych górników KWK „Wujek”">
Pomnik poległych górników KWK „Wujek”

Pomnik poległych górników KWK „Wujek” (właśc. "Pomnik ku czci górników kopalni „Wujek” poległych 16 grudnia 1981 roku") – pomnik na placu NSZZ Solidarność, przed głównym budynkiem kopalni „Wujek”, przy ul. Wincentego Pola w katowickim Brynowie.
Historia.
Po zakończeniu pacyfikacji 16 grudnia 1981, w tym samym dniu, przy murze kopalni ustawiono pierwszy krzyż. Usunięto go 26 stycznia 1982. Miejsce to stało się terenem organizacji obchodów rocznicowych pacyfikacji KWK „Wujek”. W 1987 Kazimierz Świtoń utworzył Społeczny Komitet Budowy Pomnika Górników Kopalni „Wujek”. Komitet 28 marca 1988 złożył wniosek o swoją rejestrację. Władze go odrzuciły. 7 października 1989 zarejestrowano "Społeczny Komitet Budowy Pomnika Ku Czci Górników Kopalni Węgla Kamiennego Wujek w Katowicach Poległych 16.12.1981", a 28 stycznia 1990 odbyło się jego pierwsze walne posiedzenie. Konkurs na projekt monumentu rozstrzygnięto 15 listopada 1990, a budowę rozpoczęto 23 czerwca 1991. Ostatecznie Pomnik Ku Czi Poległych Górników odsłonięto 15 grudnia 1991, w dzień przed dziesiątą rocznicą tzw. „strzałów na Wujku”. Dokonał go ówczesny prezydent Polski Lech Wałęsa. Monument poświęcił ówczesny nuncjusz apostolski abp Józef Kowalczyk.
Monument.
Pomnik projektu Aliny Borowczak-Grzybowskiej i Andrzeja Grzybowskiego składa się z 33-metrowej wysokości krzyża. Obok głównego krzyża, po prawej stronie, w cokole, zostały umieszczone urny z ziemią z grobów dziewięciu górników − ofiar pacyfikacji, umieszczone w dziewięciu krzyżach.
Obiekt znajduje się w ewidencji miejsc pamięci województwa śląskiego. Po lewej stronie, na murze kopalnianym, znajduje się kilkanaście pamiątkowych tablic.

</doc>
<doc id="2335954" url="https://pl.wikipedia.org/wiki?curid=2335954" title="Pomnik poległych górników KWK &quot;Wujek&quot;">
Pomnik poległych górników KWK &quot;Wujek&quot;



</doc>
<doc id="2335956" url="https://pl.wikipedia.org/wiki?curid=2335956" title="Pomnik poległych górników KWK Wujek">
Pomnik poległych górników KWK Wujek



</doc>
<doc id="2335957" url="https://pl.wikipedia.org/wiki?curid=2335957" title="Pomnik poległych górników kopalni Wujek">
Pomnik poległych górników kopalni Wujek



</doc>
<doc id="2335959" url="https://pl.wikipedia.org/wiki?curid=2335959" title="Ulrike Ottinger">
Ulrike Ottinger

Ulrike Ottinger (ur. 6 czerwca 1942 w Konstancji) – niemiecka reżyserka, dokumentalistka i fotografka. 
Życiorys.
Początki.
Już w bardzo młodym wieku otworzyła w rodzinnym mieście swoje własne studio. Od 1951 roku studiowała w Akademii Sztuk Pięknych (niem. "Akademie der Bildenden Künste München") w Monachium jako wolny słuchacz. W 1961 roku przeniosła się do Paryża, gdzie pracowała jako twórczyni niezależna, studiując jednocześnie akwarelę w studio Johnny'ego Friedlaendera (1962–1968). Uczęszczała na wykłady z historii sztuki, religioznawstwa i etnologii na Sorbonie u Claude'a Lévi-Straussa, Louisa Althussera i Pierre'a Bourdieu. Wystawiała swoje prace, m.in. w Salon de la Jeune Peinture.
Kariera filmowa.
W 1966 roku napisała swój pierwszy scenariusz filmowy zatytułowany "Die Mongolische Doppelschublade”. W 1969 wróciła do Niemiec Wschodnich i we współpracy z Seminarium Filmowym z Uniwersytetu w Konstancji, otworzyła klub filmowy „Visuel”, którego była dyrektorką do 1972 roku. Stała również na czele galerii i powiązanej „galerioprasy”, gdzie edytowano prace współczesnych artystów.
W tym okresie spotkała Tabeę Blumenschein i Magdalenę Montezumę, które wkrótce stały się jej filmowymi muzami. To właśnie z Tabeą Blumenschein zrealizowała w latach 1972–1973 swój pierwszy film „Lacoon i synowie”, który swoją premierę miał w berlińskim kinie Arsenal. W 1973 roku przeniosła się do Berlina, gdzie sporządziła dokumentację filmową z happeningu Berlinfever – Wolfa Vostella. Po zrealizowaniu filmu „Uwiedzenie niebieskich marynarzy” (1975), z Valeską Gert, przyszła pora na Madame X – Absolutną Władczynię (1977), koprodukcję z siecią telewizyjną ZDF. Film stał się sensacją i pchnął karierę Ottinger na nowe tory. Film ten przyniósł Ottinger sławę, otwierając surrealistyczny etap w jej karierze, gdzie wątki przełamywania barier kulturowych i konwencji zaczynają dominować. Z powyższych względów jej filmy interpretowane są jako feministyczne. 
Berlińska trylogia i rozkwit kariery.
Jej berlińska trylogia zaczęła się od „Biletu bez powrotu”, kontynuowana była we „Freak Orlando”, a skończyła się na „Dorianie Greyu w lustrze prasy brukowej”. W tym ostatnim filmie czerpała mocno ze stylistyki punkowej wykorzystując kicz oraz przesadę. Tworząc swoje filmy współpracowała z aktorką Delphine Seyrig, a także z ikonami niemieckiego pop-undergroundu Magdaleną Montezumą, Veruschką von Lehndorff, Eddiem Constantinem, Niną Hagen i Kurtem Raabem, a także z kompozytorem Peerem Rabenem. 
Podróż do Azji zainspirowała jej kolejne filmy, ujawniając jej głębokie zainteresowanie kulturą wschodu. Pierwszym był dokumentalny: "Chiny. Sztuka – codzienność". Zapoczątkował on serię długich filmów dokumentalnych nakręconych przez Ottinger podczas podróży po Azji. W jej trakcie nakręciła również film fabularny: "Mongolska Joanna d'Arc" (Mongolia, 1989). Trzy lata później przygotowała ponad ośmiogodzinny film dokumentalny „Tajga”. Specyficzne etnograficzne spojrzenie można dostrzec również w filmie „Countdown”, w którym opowiedziane na taśmie filmowej zostały zmiany zachodzące w Berlinie po upadku Muru Berlińskiego. W 1997 roku znów wróciła do Azji, by nakręcić dokument „Exile Shanghai”. Kolejne jej filmy zainspirowane były podróżą do Europy Wschodniej, gdzie nakręciła Pasaż południowo-wschodnio-zachodni (2002) oraz Dwanaście krzeseł (2004). 
Recepcja i nagrody.
Jej filmy wyświetlane były na wielu festiwalach filmowych na świecie oraz licznych retrospektywach, włączając te odbywające się w Cinémathèque française w Paryżu oraz w Muzeum Sztuki Nowoczesnej w Nowym Jorku. 
Ottinger zdobyła szereg nagród za działalność filmową, włączając w to Audience Jury Prize w Montrealu i Bundesfilmpreis (Visual Design) za film Mongolska Joanna d'Arc (1989), a także Nagrodę Niemieckich Krytyków Filmowych za film dokumentalny “Chiny. Sztuka – codzienność” (1986) i Prater (2008). 
Jej twórczość jest mocno interdyscyplinarna. Oprócz fotografii, na jej wystawy często składają się także instalacje zawierające różnorodne obiekty artystyczne korespondujące z wystawionymi fotografiami, które korespondują z kolei z tworzonymi przez nią filmami. Filmy tworzone przez Ottinger są w pełni autorskie, Ottinger zajmuje się często zarówno pisaniem scenariuszy, reżyserowaniem, produkcją jak i innymi aspektami. Często w swojej twórczości opiera się na skojarzeniach raczej niż na narracji linearnej, przywodząc na myśl technikę kolażu, która pozwala na: „płynności ról kulturowych i płciowych, homoseksualizm, przynależności/wykluczenie w obrębie struktur społecznych”. 
Inna działalność.
Ottinger pracowała również jako reżyserka teatralna oraz operowa. Wśród jej produkcji można wymienić „Pożegnanie” wystawione w 2000 roku w Berliner Ensemble, na podstawie powieści Elfriede Jelinek. Jej pracy filmowej towarzyszyła również praca fotograficzna, pozwalająca podkreślić jej osobisty punkt widzenia świata. Jej prace fotograficzne brały udział w wielu prestiżowych wystawach, m.in. Biennale w Wenecji (1980), Documenta X (1997) i XI (2002) oraz III Berlin Biennale (2004) i innych. Miała także swoje własne wystawy, m.in. w Witte-de-With Museum w Rotterdamie, Muzeum Narodowe Centrum Sztuki Królowej Zofii w Madrycie, Kunst-Werke Berlin, i w David Zwirner Gallery w Nowym Jorku. W 2005 roku opublikowała książkę "Bildarchive", będącą zbiorem wyselekcjonowanych fotografii z lat 1975–2005.
Ulrike Ottinger jest profesorem w European Graduate School in Saas-Fee, w Szwajcarii, gdzie prowadzi Intensive Summer Seminar.
W Polsce prace Ulrike Ottinger można było obejrzeć podczas retrospektywy filmowej w KINO.LAB w grudniu 2008 oraz w styczniu 2009, której towarzyszyła wystawa składająca się z ponad stu różnorodnych eksponatów. Ottinger również gościem specjalnym 5. Międzynarodowy Festiwal Filmu Filozoficznego Kinematograf Filozoficzny Wschód-Zachód, który odbył się w grudniu 2010 roku w Krakowie.

</doc>
<doc id="2335960" url="https://pl.wikipedia.org/wiki?curid=2335960" title="Tygrysy na pokładzie">
Tygrysy na pokładzie

Tygrysy na pokładzie (ros. "Полосатый рейс", "Polosatij rejs") – radziecki film komediowy z 1960 w reżyserii Władimira Fietina.
Opis fabuły.
Rosyjski statek wiezie z dalekiej wyprawy dzikie zwierzęta przeznaczone do cyrku. Na pełnym morzu lwy i tygrysy, dzięki pomocy małpy, wydostają się ze swych klatek. Drapieżniki przejmują kontrolę nad statkiem i pasażerami. Sytuację może uratować tylko Marianna (Margarita Nazarowa), poskromicielka dzikich bestii.
Obsada.
i inni

</doc>
<doc id="2335963" url="https://pl.wikipedia.org/wiki?curid=2335963" title="Nikolaj Borge">
Nikolaj Borge

Nikolaj Borge (ur. 2 marca 1971) – duński szachista, mistrz międzynarodowy od 1992 roku.
Kariera szachowa.
Na przełomie 1989 i 1990 r. wystąpił w Arnhem w mistrzostwach Europy juniorów do 20 lat. W 1992 r. zwyciężył w dwóch międzynarodowych kołowych turniejach rozegranych w Oslo i Taastrup oraz zadebiutował w narodowej reprezentacji na szachowej olimpiadzie w Manili. W 1996 r. po raz drugi wystąpił na olimpiadzie (rozegranej w Erywaniu), natomiast w 1998 r. podzielił I m. (wspólnie z Hannesem Stefanssonem, Danielem Gormallym, Tigerem Hillarpem Perssonem oraz Larsem Schandorffem) w otwartym turnieju "Politiken Cup" w Kopenhadze. Kilkukrotnie startował w finałach indywidualnych mistrzostw Danii, najlepszy wynik osiągając w 1998 r. w Taastrup, gdzie zajął V miejsce. Od 2000 r. w turniejach klasyfikowanych przez Międzynarodową Federację Szachową startuje bardzo rzadko.
Najwyższy ranking w karierze osiągnął 1 stycznia 1999 r., z wynikiem 2466 punktów zajmował wówczas 8. miejsce wśród duńskich szachistów.

</doc>
<doc id="2335966" url="https://pl.wikipedia.org/wiki?curid=2335966" title="Młoda Ekstraklasa (2011/2012)">
Młoda Ekstraklasa (2011/2012)

Młoda Ekstraklasa 2011/2012 – 5. edycja rozgrywek ligowych dla drużyn juniorskich uczestników Ekstraklasy 2011/2012. Sezon rozpoczął się 30 lipca 2011, a ostatnie mecze rozegrano 27 maja 2012. Pierwszą bramkę rozgrywek zdobył w 34. minucie meczu – zawodnik gospodarzy Mariusz Korzępa (mecz zakończył się wynikiem 2:0).
Rozgrywki.
W przeciwieństwie do rozgrywek Ekstraklasy, w Młodej Ekstraklasie nie ma strefy spadkowej – po sezonie zostały wycofane z niej drużyny juniorskie zespołów zdegradowanych z najwyższej klasy rozgrywkowej. Zastąpiły je w kolejnej edycji drużyny juniorskie beniaminków Ekstraklasy 2012/2013.
Tabela.
 ||rowspan=12 style=background-color: white"|
 ||rowspan=2 style=background-color: white"|

</doc>
<doc id="2335967" url="https://pl.wikipedia.org/wiki?curid=2335967" title="Chodząc po Moskwie">
Chodząc po Moskwie

Chodząc po Moskwie (ros. Я шагаю по Москве, "Ja szagaju po Moskwie") – radziecka komedia romantyczna z 1963 roku w reżyserii Gieorgija Danelii.
Opis fabuły.
Wołodia (Aleksiej Łoktiew), młody budowniczy z dalekiej tajgi, przyjeżdża do Moskwy na spotkanie ze znanym pisarzem, który zainteresował się jego opowiadaniami. Wyprawa do stolicy staje się źródłem nieznanych wrażeń, przygód, jest okazją do zawarcia nowych przyjaźni.
Obsada.
i inni

</doc>
<doc id="2335970" url="https://pl.wikipedia.org/wiki?curid=2335970" title="Kościół Ewangelicki Wyznania Augsburskiego na Słowacji">
Kościół Ewangelicki Wyznania Augsburskiego na Słowacji

Kościół Ewangelicki Wyznania Augsburskiego na Słowacji (, "ECAV") – największy Kościół luterański na Słowacji. Jest drugim co do wielkości w kraju kościołem po Kościele rzymskokatolickim.
Historia.
Nauki Marcina Lutra dotarły na Słowację w pierwszej połowie XVI wieku. Już w drugiej połowie tego stulecia 2/3 ludności była wyznania ewangelickiego. W 1610 roku na Synodzie w Żylinie utworzono fundamenty pod organizację Kościoła luterańskiego Węgier. Dla zachodniej i środkowej części Słowacji utworzono trzy superintendentury (diecezje) oraz wybrano trzech biskupów. Kolejne dwie superintendentury dla wschodniej części kraju powstały w 1614 roku na synodzie w Spiskim Podgrodziu. Kościół funkcjonował ze znacznymi ograniczeniami od 1681 roku na mocy Artykułów Soprońskich. Jego oficjalne działanie rozpoczęło się na mocy Patentu tolerancyjnego z 1781 roku, wydanego przez cesarza Franciszka Józefa II. Wtedy powstało, z wieloma ograniczeniami budowlanymi, 2/3 kościołów ewangelickich na Węgrzech, jednak pełna równość kościołów wobec prawa została określona dopiero w 1848 roku. W wyniku powstania Czechosłowacji w 1918 utworzony został samodzielny Kościół Ewangelicki Wyznania Augsburskiego na Słowacji, wyłączony z Kościoła Ewangelickiego Węgier.
Współczesność.
Kościół Ewangelicki Wyznania Augsburskiego na Słowacji w 2001 roku liczył 372 858 członków, co stanowiło 6,9% populacji kraju. Według danych z 2004 roku miał 326 zborów, 357 duchownych oraz 651 kościołów oraz kaplic. W roku 2013 liczba wiernych wynosiła 226 402.
Jest jednym z założycieli Światowej Federacji Luterańskiej, członkiem Konferencji Kościołów Europejskich i Światowej Rady Kościołów.
Zwierzchnikiem Kościoła jest biskup generalny dr Miloš Klátik.
Wiara.
W odróżnieniu od niektórych innych Kościołów, na określenie duchownego nie używa się słowa „ojciec”, gdyż według słów Jezusa zawartych w Ewangelii, należy się ono tylko Ojcu Niebieskiemu. Dlatego biskupa, seniora, czy księdza nazywa się „bratem”.
Nabożeństwo.
Główne części nabożeństwa przedstawiają się według następującej kolejności:
Struktura organizacyjna.
Podstawową jednostką organizacyjną Kościoła jest zbór. Zbory zrzeszone są w senioraty, a senioraty - w dystrykty. Kościół Ewangelicki Wyznania Augsburskiego na Słowacji podzielony jest na dwa dystrykty: zachodni i wschodni oraz na 14 senioratów, z czego osiem przynależy do dystryktu zachodniego, a sześć - do wschodniego. 
Dystrykt zachodni ("Západný dištrikt"):
Dystrykt wschodni ("Východný dištrikt"):
Organy wykonawcze Kościoła na wszystkich poziomach złożone są z konwentu, najwyższego organu zboru, prezbiterstwa i prezydentury. Legislacyjnym i najwyższym administracyjnym organem słowackich ewangelików pozostaje Synod. Według konstytucji Kościoła ewangelickiego przedstawiciele wszystkich organów wybierani są raz na sześć lat, a księży zbór wybiera co 10 lat.
Diakonia ewangelicka.
Diakonia na poziomie zborów uformowała się już pod koniec XIX wieku. W Bratysławie, na Palisadach początkiem XX wieku powstało największe centrum instytucjonalne pod nazwą Szpital Ewangelicki (szpital, dom dziecka, dom starców, dom diakonis i diakonów). W okresie panowania komunizmu, w 1951 roku centrum zostało rozwiązane, wszyscy jego mieszkańcy usunięci, a majątek odebrany Kościołowi bez odszkodowania. W części szpitalnej mogły pracować jako pielęgniarki tylko te diakonisy, które wyrzekły się wiary. Stare i schorowane diakonisy zostały umieszczone w zrujnowanym domu starców przy ulicy Józefińskiej w Bratysławie, gdzie umierały w następstwie chorób, niedożywienia i zimna. Tu jako ostatni duchowny administrator instytucji diakonijnej, szpitalu, domu starców i sierocińca od 1947 roku mieszkał ksiądz Ondrej Bartko z małżonką Anną i dziećmi, który pracował w bratysławskiej parafii i senioracie aż do początku lat 90. XX wieku. Został on również razem z rodziną bez dachu nad głową. Na niecały rok przyjął go profesor Ján Jamnický w swoim domu przy ulicy Stefanikovej w Bratysławie, ale nieruchomość została mu odebrana przez władze, a on sam wraz z rodziną wysiedlony z miasta.
Poza szpitalem ewangelickim w Bratysławie, reżim komunistyczny zlikwidował też inne instytucje charytatywne diakonii na Słowacji, jak dom opieki Betania w Liptowskim Mikułaszu, Starej Turej i innych miastach.
Nowa historia diakonii ewangelickiej na Słowacji rozpoczyna się w roku 1991. Posiada ona 19 ośrodków we wszystkich regionach Słowacji. Zapewnia pomoc socjalną, duszpasterską i medyczną ludziom, którzy ze względu na swoją sytuację zdrowotną, chorobę lub samotność znaleźli się w trudnym położeniu. Diakonia dysponuje 10 domami starców, żłobkami, domami dziecka, ośrodkami dla młodzieży i szkołami z internatem dla dzieci niepełnosprawnych.
Edukacja.
Od początku istnienia protestantyzm kładzie duży nacisk na edukację. Pierwsze szkoły ewangelickie zaczęły powstawać od czasu ogłoszenia patentu tolerancyjnego. Najważniejszą instytucją edukacyjną pozostaje wydział teologii ewangelickiej Uniwersytetu Komeńskiego w Bratysławie. Kościół posiada również sześć przedszkoli (w Bratysławie, Spiskiej Nowej Wsi, Rożniawie, Svätým Jure, Koszycach i Martinie), pięć szkół podstawowych i dziewięć szkół średnich.
Szkoły podstawowe:
Szkolnictwo średnie obejmuje gimnazja i szkoły zawodowe:
Władze kościelne.
Najwyższym przedstawicielem kościoła jest prezydium generalne, którego członkami są dr Miloš Klátik - biskup generalny oraz dr Imrich Lukáč - superintendent generalny.
Generalni biskupi od roku 1919:
Słowaccy ewangelicy.
Do Kościoła Ewangelickiego należało wielu intelektualistów oraz innych osób zasłużonych dla Słowacji, między innymi:

</doc>
<doc id="2335972" url="https://pl.wikipedia.org/wiki?curid=2335972" title="S-SIMTM">
S-SIMTM



</doc>
<doc id="2335975" url="https://pl.wikipedia.org/wiki?curid=2335975" title="Trioksan">
Trioksan

Trioksan może oznaczać jeden z trzech izomerycznych organicznych związków chemicznych o wzorze :
bądź każdy związek chemiczny zawierający jeden z tych pierścieni w swojej strukturze:

</doc>
<doc id="2335984" url="https://pl.wikipedia.org/wiki?curid=2335984" title="Trynitarianie">
Trynitarianie



</doc>
<doc id="2335993" url="https://pl.wikipedia.org/wiki?curid=2335993" title="Gintaras Grušas">
Gintaras Grušas

Gintaras Linas Grušas (ur. 23 września 1961 w Waszyngtonie) – litewski duchowny katolicki, biskup polowy Wojska Litewskiego w latach 2010–2013, arcybiskup metropolita wileński od 2013.
Życiorys.
Studiował matematykę i informatykę na Uniwersytecie Kalifornijskim w Los Angeles (UCLA). Przez pięć lat pracował w firmie IBM.
Prezbiterat.
Święcenia kapłańskie otrzymał 25 czerwca 1994 z rąk kard. Audrysa Bačkisa.
Doktoryzował się na Papieskim Uniwersytecie Świętego Tomasza z Akwinu w Rzymie. W latach 2001-2003 był rektorem wileńskiego seminarium duchownego, zaś w latach 1994-1997 oraz 2002-2013 pełnił funkcję sekretarza generalnego litewskiej Konferencji Episkopatu.
Episkopat.
19 czerwca 2010 Benedykt XVI mianował go drugim biskupem polowym Ordynariatu wojskowego na Litwie. Sakry biskupiej udzielił mu kard. Audrys Bačkis.
5 kwietnia 2013 papież Franciszek mianował go arcybiskupem metropolitą wileńskim. Ingres odbył się 23 kwietnia 2013.
Paliusz otrzymał z rąk papieża Franciszka w dniu 29 czerwca 2013.
Od października 2014 pełni funkcję przewodniczącego Konferencji Biskupów Litwy.
W 50. rocznicę istnienia Rady Konferencji Episkopatów Europy CCEE wybrany podczas zgromadzenia plenarnego na przewodniczącego (kadencja 2021-2026).
Zobacz też.
Ordynariat wojskowy na Litwie

</doc>
<doc id="2336000" url="https://pl.wikipedia.org/wiki?curid=2336000" title="Czechów (przystanek kolejowy)">
Czechów (przystanek kolejowy)

Czechów – zlikwidowany przystanek kolejowy w Czechowie, w województwie lubuskim, w Polsce. Znajduje się na linii nr 203 Tczew – Küstrin Kietz.
W przypadku elektryfikacji linii kolejowej nr 203 planuje się przywrócenie przystanku do użytku.

</doc>
<doc id="2336001" url="https://pl.wikipedia.org/wiki?curid=2336001" title="Ukryte (singel)">
Ukryte (singel)



</doc>
<doc id="2336006" url="https://pl.wikipedia.org/wiki?curid=2336006" title="Podgórny Potok">
Podgórny Potok

Podgórny Potok ("Potok Podgórny", "Runek") – potok, prawy dopływ Popradu o długości 3,73 km i powierzchni zlewni 3,11 km².
Potok płynie w Górach Leluchowskich. Jego źródła znajdują się na wysokości 840 m, na zachodnich stokach góry Przechyby (871 m). Zalesionym dnem doliny spływa w zachodnim kierunku, po wypłynięciu z lasu przepływa przez położone w tej dolinie i należące do Muszyny osiedla Miczuły i Rusinów, w którym zmienia kierunek na południowy. W Rusinowie uchodzi do Popradu na wysokości około 450 m . 
Prawe zbocza doliny Potoku Podgórnego tworzą Przechyby, Czarne Garby (835 m) i Malnik (726 m), lewe grzbiet Zdziaru (837 m). Grzbiet ten był dawniej w dużym stopniu bezleśny, zajęty przez pola i łąki, które obecnie przestają być użytkowane i stopniowo zarastają lasem

</doc>
<doc id="2336007" url="https://pl.wikipedia.org/wiki?curid=2336007" title="Zbrodnie w Grabinie">
Zbrodnie w Grabinie

Zbrodnie w Grabinie – zbrodnie dokonane podczas rzezi wołyńskiej na ludności polskiej i cygańskiej w kolonii Grabina położonej w powiecie włodzimierskim województwa wołyńskiego przez oddziały Ukraińskiej Powstańczej Armii, w tym zbrodnia z dnia 29 sierpnia 1943 roku, w której zabito ponad 150 osób.
Zbrodnie na ludności Grabiny rozpoczęły się tuż po dezercji policjantów ukraińskich ze służby niemieckiej wiosną 1943 roku. Upowcy uprowadzili kilka osób, po których ślad zaginął; znaleziono jedynie zwłoki jednego mężczyzny. Wymordowano także pięcioosobową rodzinę Pawlickich. 
Na początku sierpnia 1943 roku w Grabinie upowcy zabili kilka rodzin cygańskich. Ofiary spalono żywcem w chacie.
29 sierpnia 1943 roku po kilkudniowej mobilizacji w Kustyczach na Grabinę napadły bojówki UPA wsparte przez chłopów ukraińskich. Zabijano przy pomocy broni białej i narzędzi gospodarskich, do uciekających strzelano. Zginęło ponad 150 Polaków, pomimo obław na uciekinierów uratowało się prawdopodobnie około 70 osób. Niektórym ocalonym udzielili schronienia Ukraińcy. Napastnicy dokonali także rabunku mienia Polaków.
Napad na Grabinę był częścią większej akcji UPA na zachodzie Wołynia. Tego samego dnia wymordowano inne pobliskie miejscowości polskie.

</doc>
<doc id="2336010" url="https://pl.wikipedia.org/wiki?curid=2336010" title="NACA">
NACA



</doc>
<doc id="2336011" url="https://pl.wikipedia.org/wiki?curid=2336011" title="Philippsheim">
Philippsheim

Philippsheim – miejscowość i gmina w Niemczech, w kraju związkowym Nadrenia-Palatynat, w powiecie Eifel Bitburg-Prüm, wchodzi w skład gminy związkowej Speicher.

</doc>
<doc id="2336013" url="https://pl.wikipedia.org/wiki?curid=2336013" title="Jonas Kauneckas">
Jonas Kauneckas

Jonas Kauneckas (ur. 6 czerwca 1938 w Troyoniškis) – litewski duchowny rzymskokatolicki, biskup diecezjalny poniewieski w latach 2002-2013.
Życiorys.
Studiował język litewski i literaturę na Uniwersytecie Wileńskim. W 1972 wstąpił do seminarium w Kownie.
Święcenia kapłańskie otrzymał 22 maja 1977. Działał na rzecz niepodległości Litwy i wolności wyznania. Współpracował przy wydawaniu i rozpowszechnianiu podziemnych publikacji. Napisał kilkadziesiąt protestów przeciwko naruszeniom praw wiernych, zaś w 1978 założył wraz z kilkoma innymi kapłanami Katolicki Komitet Ochrony Praw Wierzących, którego był sekretarzem do 1989.
W latach 1990-1993 był rektorem seminarium w Telszach, a następnie ojcem duchownym.
Episkopat.
13 maja 2000 papież Jan Paweł II mianował go biskupem pomocniczym archidiecezji telszańskiej, ze stolicą tytularną "Forconium". Sakry biskupiej udzielił mu ówczesny nuncjusz apostolski na Litwie, abp Erwin Josef Ender.
5 stycznia 2002 został mianowany biskupem ordynariuszem diecezji poniewieskiej.
6 czerwca 2013 papież Franciszek przyjął jego rezygnację z urzędu złożoną ze względu na wiek. Jego następcą został mianowany Lionginas Virbalas SI.
Odznaczenia.
Bp Kauneckas za walkę o wolność Litwy i prawa człowieka został odznaczony przez prezydenta Valdasa Adamkusa Krzyżem Komandorskim Orderu Krzyża Pogoni (1998) oraz Medalem Niepodległości Litwy (2000).

</doc>
<doc id="2336014" url="https://pl.wikipedia.org/wiki?curid=2336014" title="Preist">
Preist

Preist – miejscowość i gmina w Niemczech, w kraju związkowym Nadrenia-Palatynat, w powiecie Eifel Bitburg-Prüm, wchodzi w skład gminy związkowej Speicher.

</doc>
<doc id="2336015" url="https://pl.wikipedia.org/wiki?curid=2336015" title="Klasztor na Břevnovie">
Klasztor na Břevnovie

Klasztor na Břevnovie lub Klasztor Břevnovski (czeski: "Břevnovský klášter") – klasztor benedyktynów pw. św. Małgorzaty w Břevnovie, w Pradze. Został założony przez księcia Bolesława II i świętego Wojciecha, biskupa Pragi, w 993, jako pierwszy męski klasztor w Czechach. Zbudowany na mokradłach, a więc mitycznym miejscu przejścia między światem demonów a światem ludzi, miał za zadanie zablokowanie tego „przejścia”.
Budynki stojące do dziś, w tym kościół św. Małgorzaty, budynki klasztorne i prałatówka, pochodzą z XVIII wieku i zostały zbudowane w stylu barokowym. W 1757 Prusacy zorganizowali tu szpital wojskowy, gdzie zmarło 2,5 tysiąca żołnierzy, pochowanych za klasztornym spichlerzem. W czasie wojen napoleońskich ponownie była tu lecznica; a po 1950 klasztor służył jako siedziba jednostek MSW i część Archiwum Państwowego.

</doc>
<doc id="2336018" url="https://pl.wikipedia.org/wiki?curid=2336018" title="Spangdahlem">
Spangdahlem

Spangdahlem – miejscowość i gmina w Niemczech, w kraju związkowym Nadrenia-Palatynat, w powiecie Eifel Bitburg-Prüm, wchodzi w skład gminy związkowej Speicher.

</doc>
<doc id="2336019" url="https://pl.wikipedia.org/wiki?curid=2336019" title="Asterope">
Asterope



</doc>
<doc id="2336021" url="https://pl.wikipedia.org/wiki?curid=2336021" title="Plac Karola">
Plac Karola

Plac Karola (czeski: "Karlovo náměstí") – plac miejski na Nowym Mieście w Pradze, w Czechach. Jest to jeden z największych placów na świecie i bardzo prawdopodobne, że największy średniowieczny plac w Europie. Założony w 1348 roku jako główny plac Nowego Miasta przez Karola IV, był znany jako Dobytčí trh (rynek bydlęcy) w XV wieku i ostatecznie jego nazwa pochodząca od założyciela została nadana w 1848 roku. Centralna część placu została przekształcona w park w 1860 r.
Plac jest teraz jednym z głównych węzłów komunikacyjnych centrum miasta ze stacją metra Karlovo náměstí oraz licznymi liniami tramwajowymi.

</doc>
<doc id="2336022" url="https://pl.wikipedia.org/wiki?curid=2336022" title="Torpedo los!!!">
Torpedo los!!!

Torpedo los!!! – piąty album zespołu Blade Loki, wydany w roku 22 maja 2009 przez S.P. Records.
Album został nagrany pod okiem reżysera nagrań, Romana „Felka” Felczyńskiego we wrocławskim studiu „Tower” i wydany po blisko trzyletniej pracy zespołu nad nowym materiałem. W nagrywaniu płyty udział wzięły dwie wokalistki – w związku z długoterminowym wyjazdem Agaty za granicę, za mikrofonem stanęła również Agnieszka „Majka” Niemczynowska nagrywając część utworów. Z udziałem Majki odbyła się również jesienna trasa "Torpedo Live Tour 2009". W styczniu 2010 po powrocie Agaty do kraju, zespół ponownie nawiązał z nią współpracę.

</doc>
<doc id="2336024" url="https://pl.wikipedia.org/wiki?curid=2336024" title="Plac Jana Palacha">
Plac Jana Palacha

Plac Jana Palacha (czeski: "Náměstí Jana Palacha") – plac miejski na Starym Mieście w Pradze. Znajduje się na prawym brzegu Wełtawy obok dawnej dzielnicy żydowskiej. W przeciwieństwie do innych placów na Starym Mieście, plac Jana Palacha powstał pod koniec XIX wieku, stając się jednym z najnowszych.
Transport.
Do placu Jana Palacha dojechać można tramwajami nr 17 i 18 lub linią A metra. Wyjście ze stacji Staroměstská znajduje się obok południowo-wschodniego narożnika placu, a przechodząc przez pobliski most można dostać się do stacji Malostranská.

</doc>
<doc id="2336025" url="https://pl.wikipedia.org/wiki?curid=2336025" title="Guangjia">
Guangjia

Guangjia () – chińska korweta parowa z końca XIX wieku, która zatonęła po bitwie u ujścia rzeki Yalu.
Konstrukcja.
Zbudowana kosztem 220 tys. taeli w stoczni w Fuzhou jako rozwinięcie wcześniejszego typu „Weiyuan". Posiadała mieszaną konstrukcję (stalowy szkielet z drewnianym poszyciem) i prawdopodobnie opancerzone kazamaty dział. Napęd był także mieszany, z jedną maszyną parową uzupełnioną ożaglowaniem typu trójmasztowej fregaty. Ze względu na swoją konstrukcję i zadania (głównie patrolowe) klasyfikowana bywa jako krążownik, korweta lub okręt łącznikowy.
Nie jest jasne uzbrojenie okrętu: mogły być to odtylcowe działa Kruppa kalibru 150 mm (jedno na dziobie) i 120 mm (cztery, na burtach) lub trzy 150 mm i cztery 120 mm. F.T. Jane podaje 3x120 mm podczas bitwy pod Yalu. Wspominane jest też 6 lekkich działek 37 mm (w ustawieniu 2xI, co prawdopodobnie oznacza dwa trójlufowe działka Hotchkissa).
Służba.
Zbudowana pierwotnie dla flotylli kantońskiej, przed 1892 trafiła do floty Beiyang; w przededniu wojny chińsko-japońskiej jej dowódcą był kantończyk Wu Jingrong; okręt został włączony do głównych sił floty Beiyang w miejsce lepiej opancerzonego, lecz zbyt wolnego pancernika Pingyuan. Gdy 17 września floty chińska i japońska starły się u ujścia rzeki Yalu „Guangjia” zajmowała, wraz z krążownikiem „Jiyuan”, skrajną pozycję na lewym skrzydle. Oba okręty uciekły z pola walki na samym początku bitwy. Krążownik dotarł do Port Artura, ale korweta wpadła na skały u wejścia do zatoki Dalian i została następnego dnia zniszczona przez Japończyków lub wysadzona przez własną załogę wobec zbliżania się sił wroga. W bitwie okręt stracił 2 rannych członków załogi.

</doc>
<doc id="2336026" url="https://pl.wikipedia.org/wiki?curid=2336026" title="Ferdynand Portugalski">
Ferdynand Portugalski

Ferdynand de Bragança port., "Fernando Maria Luís Miguel Rafael Gabriel Gonzaga Francisco de Assis António Apollinário de Bragança-Wettin" (ur. 23 lipca 1846 w Lizbonie, zm. 6 listopada 1861 tamże) – infant portugalski.
Urodził się jako czwarty syn (siódme dziecko) królowej-monarchini Marii II i jej drugiego męża króla Ferdynanda II. Jego starszymi braćmi byli m.in. przyszli królowie Portugalii Piotr V i Ludwik I. Zmarł na dur brzuszny 6 listopada 1861.
Infant Ferdynand został pochowany w klasztorze São Vicente de Fora w Lizbonie.

</doc>
<doc id="2336028" url="https://pl.wikipedia.org/wiki?curid=2336028" title="Takachiho (1885)">
Takachiho (1885)

 – drugi krążownik pancernopokładowy typu "Naniwa", zbudowany dla Japońskiej Cesarskiej Marynarki Wojennej w stoczni Armstrong Whitworth w Wielkiej Brytanii. Razem ze swym okrętem siostrzanym służył w dwóch wojnach i okazał się bardzo udaną jednostką. Nazwa pochodzi od świętej góry w paśmie Kirishima (Park Narodowy Kirishima-Yaku).
Projekt.
Główny architekt okrętowy Armstronga, William Henry White, stworzył konstrukcję krążowników typu „Naniwa” w oparciu o przełomową konstrukcję „Esmeraldy” budowanej w stoczni Armstronga w latach 1881−1884. Japońskie jednostki otrzymały jednak silniejszy pancerz, wykorzystano bunkry węglowe jako dodatkową osłonę, podwójne dno podzielono na wiele przedziałów wodoszczelnych i podwyższono wolną burtę, co dawało lepszą dzielność morską.
Konstrukcja.
Okręty te były do tego stopnia identyczne, że aby umożliwić własnym jednostkom rozróżnienie krążowników, na „Takachiho” namalowano czerwony pas („Naniwa” nosiła czarny); ponadto „Takachiho” miał kilka rejek do podnoszenia flag sygnałowych na maszcie, a „Naniwa” - tylko jedną. Około 1902 roku, podczas przezbrajania w działa wyłącznie 152 mm, na „Takachiho” podwyższono także komin, o ok. 1 m.
Służba.
Krążownik nie uczestniczył w pierwszym starciu wojny chińsko-japońskiej (pod Pungdo). Wziął natomiast udział, w składzie Szybkiej Eskadry admirała Tsuboi, w bitwie u ujścia Yalu, gdzie został trafiony tylko raz, nie ponosząc praktycznie żadnych strat. Na okręcie zginął tylko jeden marynarz, a dwóch zostało rannych. Jest natomiast prawdopodobne, że trafienie wystrzelonego z ok. 370 m granatu z jego 260 mm działa, przesądziło o zatopieniu chińskiego krążownika „Zhiyuan”, choć nie ma co do tego pewności. Następnie „Yoshino” i „Takachiho” zasypały ogniem krążownik „Jingyuan”, który zatonął po kilkudziesięciu minutach.
Następnie uczestniczył w operacjach przeciw Lüshun (Port Artur) i Weihaiwei, gdzie m.in. ścigał chińskie torpedowce, które usiłowały przerwać japońską blokadę. Kilka miesięcy później, wraz z „Naniwą” wszedł w skład eskadry wysłanej przeciw Tajwanowi: krążowniki dokonały rekonesansu portu i sytuacji w Tajpej podczas proklamowania Republiki Tajwanu, a następnie (razem z „Chiyodą” i „Matsushimą”) uczestniczyły w ostrzale fortów podczas zdobycie Keelungu i zdobyciu Peskadorów.
Podczas wojny rosyjsko-japońskiej w latach 1904–1905, „Takachiho” eskortował japońskie transportowce do portu Czemulpo, a następnie wziął tam udział w bitwie z rosyjskimi okrętami. W starciu pod Ulsan wraz z „Naniwą” dobił uszkodzony rosyjski krążownik pancerny „Ruryk” (rosyjski pocisk zranił 13 marynarzy). Przydzielony następnie do Czwartej Flotylli Połączonych Flot, uczestniczył bitwie pod Cuszimą, gdzie został trafiony ciężkim pociskiem poniżej linii wodnej.
W 1907 okręt został przebudowany na stawiacz min.
Po wybuchu I wojny światowej „Takachiho” przewoził wojska japońskie, które miały zaatakować niemiecką kolonię w Qingdao. W nocy z 17 na 18 października 1914 roku, został zaatakowany przez niemiecki niszczyciel SMS S 90. Druga z celnych torped spowodowała eksplozję 120 min na pokładzie „Takachiho” i okręt wyleciał w powietrze; z załogi ocalało jedynie trzech ludzi. Według innych publikacji, wybuchły komory amunicyjne. Zginęło według różnych źródeł 253 (z 256) lub 264 lub 271 osób (z 354).

</doc>
<doc id="2336031" url="https://pl.wikipedia.org/wiki?curid=2336031" title="Michał Balara">
Michał Balara

Michał Balara (ur. 1904 we Frydmanie, zm. 4 sierpnia 1988 w Nowym Targu) – polski nauczyciel, działacz regionalny i społeczny na Spiszu, literat.
Życiorys.
Po ukończeniu szkoły ludowej w rodzinnym Frydmanie, Michał Balara rozpoczął w 1916 roku naukę w wówczas węgierskim gimnazjum w Podolińcu.
Okres międzywojenny.
Od końca 1918 roku uczęszczał do gimnazjum w Lewoczy, zaś w latach 1919–1923 studiował w słowackim seminarium nauczycielskim w Spiskiej Nowej Wsi. W efekcie władał płynnie językami węgierskim, słowackim i czeskim. W 1923 roku powrócił w rodzinne strony i zaangażował się w działalność propolską na Spiszu, współpracując ściśle z Wendelinem Haberem. Otrzymał etat nauczyciela w szkole w Krempachach, a od 1924 roku we Frydmanie. W latach 1928–1935 był tam kierownikiem szkoły. W 1933 roku ożenił się z Anną Balińską, również nauczycielką.
Był pasjonatem kultury ludowej Spisza, zapisywał i gromadził teksty gawęd, opowieści, pieśni i podań ludowych. Działał w regionalnych organizacjach patriotycznych i społecznych: był prezesem Ogniska Spiskiego Związku Podhalan, członkiem zarządu Koła Spiskiego Towarzystwa Obrony Kresów Południowych, prezesem frydmańskiego oddziału Związku Strzeleckiego. W 1931 roku był jednym z organizatorów Związku Spisko-Orawskiego i członkiem jego zarządu do przekształcenia w Związek Górali Spisza i Orawy w roku 1936.
W latach 30. debiutował jako autor opowiadań pisanych gwarą spiską na łamach "Gazety Podhalańskiej". W 1936 roku został członkiem komitetu redakcyjnego, zaś w roku następnym redaktorem naczelnym jej sukcesora: tygodnika "Gazeta Podhala". Od 1935 roku mieszkał i pracował w Nowym Targu. W wyborach do Sejmu 1935 roku kandydował z listy BBWR, nie odnosząc sukcesu. W pierwszych miesiącach 1939 roku został kierownikiem szkoły powszechnej w Nowym Targu. 
II wojna światowa.
Po agresji niemieckiej wobec okupacji słowackiej, zagrożony aresztowaniem, uciekł z rodziną na dalszą część Spisza. Do 1944 roku uczył w słowackiej szkole w Białej Spiskiej. Później powrócił do Frydmana.
Okres powojenny.
W styczniu 1945 roku, po wyparciu Niemców z terenu Podhala, przyjechał do Nowego Targu, gdzie podjął pracę nauczyciela. Działał na rzecz przywrócenia przedwojennej granicy pomiędzy Polską a Czechosłowacją. Przesiedlony przymusowo najpierw do Trzebuni a od 1952 roku do Głogoczowa, pracował w miejscowych szkołach do przejścia na emeryturę w 1972 roku. Był działaczem lokalnych struktur Związku Nauczycielstwa Polskiego, Polskiego Towarzystwa Turystyczno-Krajoznawczego i Zjednoczonego Stronnictwa Ludowego, a także radnym gminnym. Publikował w pismach "Nowa Wieś", "Głos Młodzieży Wiejskiej", "Gazeta Krakowska" i "Dziennik Polski". Był tłumaczem przysięgłym z języków czeskiego, słowackiego i węgierskiego.
Po przejściu na emeryturę mieszkał na zmianę we Frydmanie i Nowym Targu. Zajął się przygotowywaniem do publikacji większych zbiorów swej twórczości. Były to:
W 1981 roku został honorowym członkiem Związku Podhalan.

</doc>
<doc id="2336032" url="https://pl.wikipedia.org/wiki?curid=2336032" title="Justo Mullor García">
Justo Mullor García

Justo Mullor García (ur. 8 maja 1932 w Los Villares, zm. 30 grudnia 2016 w Rzymie) – hiszpański duchowny rzymskokatolicki, arcybiskup tytularny, dyplomata watykański w latach 1979–2000, rektor Papieskiej Akademii Kościelnej w latach 2000–2007.
Życiorys.
8 grudnia 1954 otrzymał święcenia kapłańskie i został inkardynowany do diecezji Almería. W 1957 rozpoczął przygotowanie do służby dyplomatycznej na Papieskiej Akademii Kościelnej.
21 marca 1979 został mianowany przez Jana Pawła II nuncjuszem apostolskim w Wybrzeżu Kości Słoniowej oraz biskupem tytularnym "Emerita Augusta", którą w 1994 zmieniono mu na "Volsinium". Sakry biskupiej 27 maja 1979 udzielił mu w Rzymie papież Jan Paweł II. Równocześnie pełnił funkcję pronuncjusza w Burkina Faso i Nigrze.
W latach 1985–1991 pracował jako stały przedstawiciel Stolicy Apostolskiej przy ONZ w Genewie.
30 listopada 1991 został przeniesiony do nuncjatury na Litwie, będąc jednocześnie akredytowanym na Łotwie i w Estonii. 15 kwietnia 1992 został ponadto administratorem apostolskim Estonii.
2 kwietnia 1997 został nuncjuszem w Meksyku. W latach 2000–2007 pełnił funkcję rektora Papieskiej Akademii Kościelnej.

</doc>
<doc id="2336033" url="https://pl.wikipedia.org/wiki?curid=2336033" title="Rynek Staromiejski w Pradze">
Rynek Staromiejski w Pradze

Rynek Staromiejski (czeski: "Staroměstské náměstí") – historyczny plac miejski na Starym Mieście w Pradze w Czechach. 
Wielokrotnie ewaluowała jego nazwa - oficjalna używana jest od 1895, popularna obecnie "Staromák", wcześniej "Velké náměstí" lub "Veliké náměstí", od 13. stulecia "Staré tržiště", od 14. stulecia "Rynk" lub "Staroměstský rynk", v 18. stuleciu najczęściej "Staroměstský plac", "Velké Staroměstské náměstí" lub jeszcze raz "Velké náměstí", w drugiej połowie 19. stulecia aż do 1895 i obecnie "Velké" czy "Veliké náměstí", "staropražsky Rynek", po niemiecku "der Altstädter Ring".
Znajduje się między placem Wacława i mostem Karola. W okresie letnim rynek jest często przepełniony turystami. Na rynku znajdują się budynki w wielu stylach architektonicznych, w tym gotycki kościół Najświętszej Marii Panny przed Tynem, barokowy kościół św. Mikołaja i rokokowy Pałac Kinskich, w którym np. mieściło się w okresie międzywojennym Poselstwo RP (1922-1934). Plac jest oazą dla turystów zmęczonych wędrówką po wąskich uliczkach Pragi. Oprócz wielu kościołów, turyści mogą zobaczyć na tym placu także praski zegar astronomiczny, a z wieży Ratusza Staromiejskiego roztacza się panorama Starego Miasta.
W centralnej części rynku znajduje się pomnik reformatora religijnego Jana Husa, który za swoje przekonania został spalony na stosie w Konstancji. Pomnik Jana Husa wzniesiony został 6 lipca 1915 z okazji 500. rocznicy jego śmierci.
Do 3 listopada 1918 na rynku znajdowała się barokowa 14-metrowa kolumna maryjna z 1650 z 2-metrowym posągiem Matki Boskiej i postaciami czterech aniołów z uniesionymi w górę mieczami dłuta Jana Bendla, ufundowana przez cesarza Fedynanda III. Uważana za symbol zniewolenia Czech przez Austrię i kościół katolicki, została rozebrana wkrótce po powstaniu Czechosłowacji. Jej kontur zaznaczono współcześnie na bruku rynku; nazywany jest on przez prażan "Pomnikiem nieistniejącego cienia". 

</doc>
<doc id="2336036" url="https://pl.wikipedia.org/wiki?curid=2336036" title="Joan Hackett">
Joan Hackett

Joan Hackett (ur. 1 marca 1934 w Nowym Jorku, zm. 8 października 1983 w Encionio, Los Angeles) – amerykańska aktorka sceniczna, filmowa i telewizyjna; zdobywczyni Złotego Globu dla najlepszej aktorki drugoplanowej w 1982. Urodziła się w rodzinie katolickiej o korzeniach włosko-irlandzkich. Uczęszczała do szkół katolickich. 
Zadebiutowała rolą Gail Prentiss w operze mydlanej Młody Doktor Malone w 1959. W 1961 zdobyła Theatre World Award, Obie Award oraz prestiżową Drama Desk Award za rolę w sztuce Michaela Shurtleffa "Call Me By My Rightful Name". Odtąd jej kariera nabrała rozmachu.
Życie prywatne.
Jej mężem w latach 1967 - 1973 był aktor Richard Mulligan. Ten krótki związek zakończył się rozwodem.

</doc>
<doc id="2336042" url="https://pl.wikipedia.org/wiki?curid=2336042" title="Kościół Najświętszej Maryi Panny Matki Kościoła w Poznaniu">
Kościół Najświętszej Maryi Panny Matki Kościoła w Poznaniu

Kościół Najświętszej Maryi Panny Matki Kościoła – modernistyczny kościół parafialny (rzymskokatolicki), zlokalizowany w Poznaniu, na Świerczewie, przy ul. Hugona Kołłątaja (siedziba parafii - ul. ks. Kazimierza Waseli 3).
Historia.
W latach 60. XX wieku Świerczewo, należące do parafii św. Trójcy, zaczęło się znacząco rozbudowywać. 21 września 1969 erygowano Ośrodek Duszpasterski przy cmentarzu na ul. Samotnej (kaplica). Zaczęli tutaj działać filipini ze Świętej Góry pod Gostyniem. Pierwszymi duszpasterzami byli ks. Wacław Szymczak i ks. Marian Kara. Kaplica cmentarna została rozbudowana przy udziale parafian. Połowa lat 70. XX wieku pojawił się pomysł likwidacji cmentarza pod tereny kolejowe, w związku z czym wystąpiono o teren zastępczy. Otrzymano wtedy obecną działkę przy ul. Kołłątaja i wiosną 1976 przystąpiono do prac koncepcyjnych odnośnie do świątyni. 
Autorem projektu kościoła był Zenon Stępniowski (Poznań), konstruktorami Eugeniusz Komorowski i Janusz Fliger. 18 grudnia 1977 ustawiono krzyż na placu budowy, a 1 października 1978 przystąpiono do prac budowlanych. Kamień węgielny wmurował abp Jerzy Stroba 8 czerwca 1980. Został on powzięty z katedry poznańskiej i z grobu św. Filipa Neri w Rzymie. 11 maja 1980 na stałe otwarto dolny kościół. 28 maja 1982 ukończono wieżę. 1 kwietnia 1984 Ośrodek Duszpasterski stał się parafią, której pierwszym proboszczem był ks. Kazimierz Wasela. Od 2 czerwca 1985 nabożeństwa zaczęto stale odprawiać w kościele górnym. 
W 1995 rozebrano starą kaplicę cmentarną na ul. Samotnej, stanowiącej kolebkę parafii. Powodem były liczne dewastacje i profanacje obiektu, stojącego na opuszczonym cmentarzu.
9 września 1999 introdukowano przy kościele Kongregację Oratorium Świętego Filipa Neri.
Prasa.
Parafia wydaje pismo "Rodzina Parafialna - Oto Matka Twoja" (kwartalnik).

</doc>
<doc id="2336043" url="https://pl.wikipedia.org/wiki?curid=2336043" title="Stanisław Fita">
Stanisław Fita

Stanisław Aleksander Fita (ur. 16 grudnia 1932 w Iwiu w powiecie lidzkim, zm. 15 czerwca 2011) – polski historyk literatury, profesor Katolickiego Uniwersytetu Lubelskiego. 
Życiorys.
Stanisław Fita urodził się 16 grudnia 1932 r. w Iwiu. Zdał maturę w 1951 r. w I Liceum Ogólnokształcącym im. Króla Kazimierza Wielkiego w Olkuszu. Od 1952 roku studiował filologię polską w Katolickim Uniwersytecie Lubelskim. Magisterium uzyskał w 1957 roku, pisząc pracę "Lublin i Lubelszczyzna w twórczości Bolesława Prusa" pod kierunkiem prof. dr. Feliksa Araszkiewicza. Od 1957 roku był nieustannie zatrudniony w KUL, przechodząc wszystkie stopnie awansu – od asystenta wolontariusza do profesora zwyczajnego.
Dysertację doktorską przygotowywał pod kierunkiem prof. dr. hab. Zygmunta Szweykowskiego w Uniwersytecie im. Adama Mickiewicza w Poznaniu. Efektem była praca pt. "Bolesław Prus 1847-1912. Kalendarz życia i twórczości". Stopień doktora uzyskał w 1969. Rozprawę habilitacyjną – "Pokolenie Szkoły Głównej" – opublikował w 1980, w tymże roku uzyskał stopień naukowy doktora habilitowanego (habilitacja w Uniwersytecie Warszawskim). Wkrótce został mianowany docentem, a od 1988 posiadał tytuł naukowy profesora. Profesurę zwyczajną uzyskał w 1992 r. W latach 1979-2006 kierował Katedrą Literatury Pozytywizmu i Młodej Polski. Kilkakrotnie pełnił funkcję kierownika Sekcji Filologii Polskiej. Włączał się w ich działalność różnych towarzystw naukowych: Towarzystwa Naukowego KUL, Towarzystwa Literackiego im. Adama Mickiewicza, Lubelskiego Towarzystwa Naukowego. Jednym z efektów tej działalności jest monografia Towarzystwa Literackiego im. Adama Mickiewicza.
Pod jego opieką naukową powstało 9 doktoratów, 3 osoby uzyskały stopień doktora habilitowanego. Autor blisko 200 rozpraw naukowych, redaktor wielu tomów zbiorowych, aktywny członek kolegiów redakcyjnych. Znawca twórczości i życia Bolesława Prusa oraz całego pokolenia polskich pozytywistów.
Zmarł 15 czerwca 2011 r. Pochowany na cmentarzu przy ul. Lipowej w Lublinie.

</doc>
<doc id="2336044" url="https://pl.wikipedia.org/wiki?curid=2336044" title="Rezerwat przyrody Mogielnica">
Rezerwat przyrody Mogielnica



</doc>
<doc id="2336045" url="https://pl.wikipedia.org/wiki?curid=2336045" title="Pomnik Jana Husa">
Pomnik Jana Husa

Pomnik Jana Husa – pomnik stojący na jednym z końców Rynku Staromiejskiego w Pradze w Czechach. Ogromny pomnik przedstawia zwycięskich wojowników husyckich i protestantów, którzy zostali zmuszeni do emigracji 200 lat po Janie Husie oraz młodą matkę, która symbolizuje odrodzenie narodowe. Został odsłonięty w 1915 roku dla uczczenia 500. rocznicy męczeńskiej śmierci Jana Husa. Pomnik został zaprojektowany przez Ladislava Šalouna i opłacony wyłącznie z publicznych dotacji. Od 1962 roku jest chroniony przez rząd jako narodowy zabytek kultury Republiki Czeskiej.
Urodzony w 1370, Hus stał się wpływowym myślicielem religijnym, filozofem, reformatorem w Pradze. Hus uważał, że katolickie msze należy prowadzić w języku ojczystym, lub języku lokalnym, a nie po łacinie. To było nie zgodne z nauką Watykanu i Hus został ostatecznie potępiony przez sobór w Konstancji i spalony na stosie w 1415 roku.

</doc>
<doc id="2336048" url="https://pl.wikipedia.org/wiki?curid=2336048" title="Constantin Anghelescu">
Constantin Anghelescu

Constantin Anghelescu (ur. 10 czerwca 1869, zm. 14 września 1948) – rumuński prawnik i polityk.
Członek działającej w Paryżu Narodowej Rady Jedności Rumuńskiej, uznanej między innymi przez Francję za oficjalnego reprezentanta interesów rumuńskich. Wchodził w skład Senatu (1926) i Izby Deputowanych. Od 30 grudnia 1933 do 3 stycznia 1934 pełnił funkcję premiera. Pełniąc urząd ministra oświaty w marcu 1937 otrzymał tytuł doktora honoris causa Uniwersytetu Warszawskiego. Był także ministrem robót publicznych i komunikacji (1938).

</doc>
<doc id="2336050" url="https://pl.wikipedia.org/wiki?curid=2336050" title="Sterope">
Sterope



</doc>
<doc id="2336052" url="https://pl.wikipedia.org/wiki?curid=2336052" title="Ana Šimić">
Ana Šimić

Ana Šimić (ur. 5 maja 1990 w Gradačacu) – chorwacka lekkoatletka specjalizująca się w skoku wzwyż.
Jako juniorka i juniorka młodsza startowała w międzynarodowych zawodach nie odnosząc w nich sukcesów. W 2010 odpadła w eliminacjach mistrzostw Europy, a na początku 2011 nie awansowała do finału halowego czempionatu Starego Kontynentu. Brązowa medalistka mistrzostw Europy w Zurychu (2014).
Złota medalistka mistrzostw Chorwacji oraz reprezentantka kraju w drużynowych mistrzostwach Europy i juniorskich meczach międzypaństwowych.
Rekordy życiowe – stadion: 1,99 (17 sierpnia 2014, Zurych); hala – 1,95 (8 lutego 2015, Trzyniec).

</doc>
<doc id="2336054" url="https://pl.wikipedia.org/wiki?curid=2336054" title="Ana Simic">
Ana Simic



</doc>
<doc id="2336055" url="https://pl.wikipedia.org/wiki?curid=2336055" title="Konrad Wirnhier">
Konrad Wirnhier

Konrad „Conny” Wirnhier (ur. 7 lipca 1937 w Pfarrkirchen, zm. 2 czerwca 2002 w Tegernsee) – niemiecki strzelec sportowy. Dwukrotny medalista olimpijski.
Fascynacja Konrada Wirnhiera strzelectwem to była rodzinna tradycja. Jego dziadek, zapalony myśliwy prowadził od 1912 roku sklep z bronią w Pfarrkirchen, który przekazał swojemu synowi (ojcu Konrada), a potem interes przeszedł właśnie w jego ręce.
Specjalizował się w konkurencji skeet. Reprezentował barwy RFN. Brał udział w dwóch igrzyskach (IO 68, IO 72), na obu zdobywał medale. Triumfował w 1972, cztery lata wcześniej zajął trzecie miejsce. Stawał na podium mistrzostw świata w konkurencji indywidualnej (złoto w 1965, brąz w 1967). W 1968 roku został mistrzem Europy. W latach 1961-1969 oraz 1971-1972 zostawał mistrzem RFN.
Jeszcze wieczorem, 2 września 1972 roku, w dniu w którym Konrad Wirnhier zdobył złoty medal igrzysk olimpijskich, ogłosił zakończenie. Potem zajmował się sprzedażą broni własnej produkcji. Udzielał się również jako trener niemieckiej reprezentacji młodzieżowej. 

</doc>
<doc id="2336056" url="https://pl.wikipedia.org/wiki?curid=2336056" title="Whistler Mountain Bike Park">
Whistler Mountain Bike Park

Whistler Mountain Bike Park powstał w mieście Whistler (125 km na północ od Vancouver) w Kanadzie w 1998 roku. Park oferują atrakcje dla miłośników kolarstwa górskiego takich dyscyplin jak Downhill, Freeride, Slopestyle itp, odwiedza go każdego lata średnio 100 000 rowerzystów z całego świata.
Whistler Mountain Bike Park wykorzystuje kilka wyciągów krzesełkowych. W parku jest obecnie 50 tras o różnych stopniach trudności, które łącznie mają 200 km. Istnieją 4 poziomy trudności: amator, średnio zaawansowany, zaawansowany i ekspert. Na trasach zjazdowych można spotkać ciasne zakręty między drzewami, skały, korzenie, małe i duże chopy jak i kilkumetrowe uskoki.
Więcej informacji można zdobyć na oficjalnej stronie: whistlerbike.com

</doc>
<doc id="2336057" url="https://pl.wikipedia.org/wiki?curid=2336057" title="Rezerwat przyrody Dolina Mławki">
Rezerwat przyrody Dolina Mławki

Rezerwat przyrody Dolina Mławki – leśny rezerwat przyrody utworzony w 1994 r. na gruntach wsi Grądek, na terenie gminy Szreńsk w powiecie mławskim, na terenie leśnictwa Ratowo, nadleśnictwa Dwukoły, w dolinie rzeki Mławki. Zajmuje powierzchnię 147,41 ha.
Celem ochrony jest zachowanie ze względów naukowych i dydaktycznych dużego kompleksu olsu i olsu jesionowego o typowej strukturze i składzie florystycznym z licznymi stanowiskami ptaków zagrożonych wyginięciem. Drzewostan rezerwatu to głównie olsza czarna z domieszką brzozy, jesionu, wiązu, świerku oraz wierzby kruchej.
Flora.
Na terenie rezerwatu udokumentowano występowanie 192 gatunków roślin naczyniowych, tj. pokrzywa, kuklik zwisły, bniec czarny, turzyca rzadkokłosa, chmiel, zachylnik błotny, karbieniec pospolity, psianka słodkogórz, przytulia czepna, kościenica wodna.
Fauna.
Na terenie rezerwatu stwierdzono występowanie 57 gatunków awifauny, w tym gatunki zagrożone: dzięcioł średni, świergotek łąkowy, gil, dzięcioł czarny, dzięciołek, turkawka zwyczajna, myszołów zwyczajny, jastrząb, krętogłów, pokrzywnica, dziwonia zwyczajna.

</doc>
<doc id="2336062" url="https://pl.wikipedia.org/wiki?curid=2336062" title="Bestia z Żytomierza">
Bestia z Żytomierza



</doc>
<doc id="2336063" url="https://pl.wikipedia.org/wiki?curid=2336063" title="Obywatel O">
Obywatel O



</doc>
<doc id="2336066" url="https://pl.wikipedia.org/wiki?curid=2336066" title="Fialho Isaac">
Fialho Isaac

Manuel Fialho Isaac (ur. 26 stycznia 1960) – portugalski przedsiębiorca i samorządowiec, poseł do Zgromadzenia Republiki XII kadencji. 
Życiorys.
Pochodzi z Caldas da Rainha. Z zawodu jest przedsiębiorcą, był dyrektorem, właścicielem i współwłaścicielem spółek prywatnych. Aktywny w samorządzie lokalnym: sprawował funkcję sekretarza rady gminy Santa Catarina, następnie zaś wszedł w skład rady gminy Santa Catarina i rady miejskiej Caldas da Rainha. W wyborach w 2011 uzyskał miejsce poselskie w Zgromadzeniu Republiki XII kadencji jako przedstawiciel okręgu Leiria – do parlamentu wszedł po zawieszeniu mandatu przez Assunção Cristas.
Żonaty, ma córkę. 

</doc>
<doc id="2336067" url="https://pl.wikipedia.org/wiki?curid=2336067" title="FK Daugava Ryga">
FK Daugava Ryga



</doc>
<doc id="2336075" url="https://pl.wikipedia.org/wiki?curid=2336075" title="Antoine Kombouaré">
Antoine Kombouaré

Antoine Kombouaré (ur. 16 listopada 1963 w Numei) – francuski trener piłkarski i piłkarz pochodzący z Nowej Kaledonii, grający na pozycji środkowego obrońcy. Od 2009 do 2011 prowadził Paris Saint-Germain. Od 2021 roku szkoleniowiec FC Nantes.
Kariera klubowa.
Kombouaré urodził się w Nowej Kaledonii, a karierę piłkarską rozpoczął w tamtejszym klubie WS Plum Nouméa. W 1983 roku wyjechał do Francji. Jego pierwszym profesjonalnym klubem w karierze było FC Nantes. W sezonie 1984/1985 zadebiutował w jego barwach w pierwszej lidze francuskiej. W zespole Nantes grał do 1990 roku i wtedy też przeszedł do Sportingu Toulon Var, gdzie spędził pół sezonu.
Na początku 1991 roku Kombouaré został zawodnikiem Paris Saint-Germain. W 1993 roku osiągnął z PSG swój pierwszy sukces, gdy zdobył z paryskim klubem Puchar Francji. Z kolei w 1994 roku wywalczył swoje jedyne mistrzostwo Francji w karierze. W 1995 roku zdobył z PSG swój drugi puchar kraju, a także pierwszy i jedyny Puchar Ligi Francuskiej.
W 1995 roku Kombouaré przeszedł do szwajcarskiego FC Sion. W 1996 roku został z tym zespołem mistrzem Szwajcarii. Latem 1996 odszedł do szkockiego Aberdeen. W 1998 roku wrócił do Francji i przez sezon grał w Championnat National, w Racingu Paryż. W 1999 roku zakończył karierę piłkarską. W 2022 roku wywalczył trzeci Puchar Francji jako trener FC Nantes.
Kariera trenerska.
Po zakończeniu kariery piłkarskiej Kombouaré został trenerem. W latach 1999–2003 prowadził rezerwy Paris Saint-Germain. Następnie został pierwszym trenerem RC Strasbourg. W 2004 roku został szkoleniowcem Valenciennes FC. W 2005 roku awansował z nim z Championnat National do Ligue 2, a w 2006 roku z Ligue 2 do Ligue 1. W Valenciennes pracował do 2009 roku i wtedy też został trenerem pierwszego zespołu Paris Saint-Germain. W 2010 roku doprowadził go do zdobycia Pucharu Francji. W grudniu 2011 został zwolniony z funkcji trenera francuskiego klubu. W latach 2012–2013 prowadził saudyjskie Al-Hilal. W czerwcu 2013 roku został szkoleniowcem RC Lens, z którym wywalczył awans do Ligue 1. Od maja 2016 do 2018 roku trener EA Guingamp. Od 2019 do 2020 trener Toulouse FC. Od 2021 trener FC Nantes. 

</doc>
<doc id="2336076" url="https://pl.wikipedia.org/wiki?curid=2336076" title="Antoine Kombouare">
Antoine Kombouare



</doc>
<doc id="2336077" url="https://pl.wikipedia.org/wiki?curid=2336077" title="Eskaheen">
Eskaheen



</doc>
<doc id="2336078" url="https://pl.wikipedia.org/wiki?curid=2336078" title="Nuno Magalhães">
Nuno Magalhães

Nuno Miguel Miranda de Magalhães (ur. 4 marca 1972 w Luandzie) – portugalski polityk i prawnik, adwokat, poseł do Zgromadzenia Republiki X, XI, XII i XIII kadencji, przewodniczący klubu parlamentarnego CDS/PP.
Życiorys.
Urodził się w Portugalskiej Afryce Zachodniej, gdzie mieszkał do rozpoczęcia się procesu dekolonizacji. Uzyskał wykształcenie prawnicze. Od 1996 praktykował jako adwokat. W XV rządzie konstytucyjnym Portugalii sprawował funkcję sekretarza stanu w resorcie administracji (2002–2004). Stał na czele struktur partyjnych Centrum Demokratyczno-Społecznego w okręgu Setúbal, zasiadał również we władzach centralnych CDS/PP. W wyborach w 2005 uzyskał mandat posła do Zgromadzenia Republiki X kadencji w okręgu Setúbal. W wyborach w 2009, 2011 i 2015 uzyskiwał reelekcję w tym samym okręgu. Po odejściu Pedro Moty Soaresa do rządu Pedro Passos Coelho objął funkcję przewodniczącego klubu parlamentarnego CDS/PP.

</doc>
<doc id="2336081" url="https://pl.wikipedia.org/wiki?curid=2336081" title="Administracja Dóbr Stolicy Apostolskiej">
Administracja Dóbr Stolicy Apostolskiej

Administracja Dóbr Stolicy Apostolskiej () – jeden z urzędów kurii rzymskiej działającej przy Stolicy Apostolskiej. Prefektura jest odpowiedzialna za zarządzanie i sprawy ekonomiczne i administrację dóbr Stolicy Apostolskiej. Na mocy decyzji papieża Franciszka urząd ten jest bankiem centralnym Watykanu.
Historia.
Prefekturę utworzył papież Paweł VI 15 sierpnia 1967 na mocy konstytucji apostolskiej "Regimini Ecclesiae Universae". Następnie na mocy konstytucji "Pastor Bonus" w 1988 Jan Paweł II zmienił kompetencje urzędu administracji. 27 września 2007 papież Benedykt XVI włączył do Administracji Dóbr Stolicy Apostolskiej kompetencje zlikwidowanego urzędu "Peregrinatio ad Petri Sedem". Urząd został jednak przywrócony 23 stycznia 2013.

</doc>
<doc id="2336082" url="https://pl.wikipedia.org/wiki?curid=2336082" title="Pas prostokątny">
Pas prostokątny



</doc>
<doc id="2336083" url="https://pl.wikipedia.org/wiki?curid=2336083" title="Pasy prostokątne">
Pasy prostokątne



</doc>
<doc id="2336085" url="https://pl.wikipedia.org/wiki?curid=2336085" title="Estadio 23 de Agosto">
Estadio 23 de Agosto

Estadio 23 de Agosto, nazywany również Estadio La Tacita de Plata – wielofunkcyjny staldion w San Salvador de Jujuy w Argentynie. Obecnie głównie używany jest do organizacji meczów piłkarskich. Na stadionie swoje spotkania rozgrywa Gimnasia y Esgrima Jujuy.

</doc>
<doc id="2336086" url="https://pl.wikipedia.org/wiki?curid=2336086" title="Symplicjusz z Autun">
Symplicjusz z Autun

Symplicjusz z Autun (zm. ok. 375) – biskup, święty Kościoła katolickiego.
Prawdopodobnie to o nim wspomina Grzegorz z Tours, według którego Symplicjusz przed objęciem biskupstwa w diecezji Autun miał być żonaty i wieść z żoną życie w czystości. W 346 podpisywał akta synodu zwołanego w Kolonii i Valence w 374 roku. Miał również nawrócić wielu pogan na chrześcijaństwo.
Z kolei według "Vita S. Amatoris" w 418 spotkał się ze św. Amatorem z Auxerre.
Możliwe jest, że chodzi o tę samą osobę.
Wspomnienie liturgiczne św. Symplicjusza obchodzone jest 24 czerwca za "Martyrologium Rzymskim".

</doc>
<doc id="2336090" url="https://pl.wikipedia.org/wiki?curid=2336090" title="Hélder Amaral">
Hélder Amaral

José Hélder do Amaral (ur. 8 czerwca 1967) – portugalski polityk, poseł do Zgromadzenia Republiki.
Życiorys.
Urodził się w Portugalskiej Afryce Zachodniej, z której przyjechał do Portugalii w 1975. Od 1983 zatrudniony w branży turystycznej, następnie również w rolniczej. Pracując, ukończył szkołę średnią, następnie zaś podjął studia prawnicze na Universidade Lusíada w Lizbonie. Od 1993 stał na czele struktur partyjnych CDS/PP w okręgu Viseu, powoływany również w skład rady krajowej i komisji politycznej tego ugrupowania. Wybierany na radnego miejskiego w Viseu.
W wyborach w 2002 po raz pierwszy uzyskał mandat posła do Zgromadzenia Republiki w okręgu Viseu. Następnie był wybierany na kolejne kadencje w latach 2005, 2009, 2011 i 2015.
Żonaty, ma dwoje dzieci.

</doc>
<doc id="2336092" url="https://pl.wikipedia.org/wiki?curid=2336092" title="Katedra św. Rumbolda w Mechelen">
Katedra św. Rumbolda w Mechelen



</doc>
<doc id="2336094" url="https://pl.wikipedia.org/wiki?curid=2336094" title="Piotr Ignut">
Piotr Ignut

Piotr Izydor Ignut (ur. 27 kwietnia 1907 w Brześciu, zm. 30 października 1953 we Wrocławiu) – kapitan lotnictwa Wojska Polskiego.
Życiorys.
Ukończył gimnazjum w Brześciu. W 1926 rozpoczął naukę Oficerskiej Szkole Lotniczej w Grudziądzu, która w 1927 została przeniesiona do Dęblina, a w następnym roku przemianowana na Szkołę Podchorążych Lotnictwa. 15 sierpnia 1929 został mianowany podporucznikiem ze starszeństwem z 15 sierpnia 1929 i 49. lokatą w korpusie oficerów lotnictwa, i wcielony do 2 pułku lotniczego w Krakowie. W krakowskim pułku został przydzielony do 22 Eskadry Liniowej. W 1930 uległ ciężkiemu wypadkowi podczas kursu pilotażu. W 1932 rozpoczął studia na Wydziale Elektrycznym Politechniki Warszawskiej, które ukończył w 1936. Wtedy też został oficerem technicznym 21 Eskadry Liniowej. W 1939 pełnił służbę w Instytucie Technicznym Lotnictwa w Warszawie na stanowisku kierownika referatu. Na stopień kapitana został mianowany ze starszeństwem z 19 marca 1939 i 8. lokatą w korpusie oficerów lotnictwa, grupa techniczna. W tym samym roku zdobył w Aeroklubie Warszawskim licencję pilota turystycznego.
We wrześniu 1939 walczył w obronie Warszawy w szeregach lotniczego batalionu szturmowego. 29 września, po kapitulacji załogi stolicy, dostał się do niemieckiej niewoli. Początkowo przebywał w Oflagu II A Prenzlau, a od 24 lutego 1941 w Oflagu II E Neubrandenburg.
W 1945 wraz z rodziną osiedlił się we Wrocławiu i został zaangażowany do prac związanych z organizacją i uruchomieniem tamtejszego lotniska. Od 1946 był kierownikiem lokalnego oddziału PLL LOT. W 1949 oddelegowano go do Sztokholmu, gdzie tworzono przedstawicielstwo PLL LOT. W 1952 powrócił do Wrocławia, gdzie 30 maja 1953 zmarł nagle, mając 46 lat. Spoczywa na Cmentarzu Osobowickim. Jago nazwisko nosi jedna z ulic na wrocławskim osiedlu Kozanów.
Kontrowersje.
Życiorys Piotra Ignuta przedstawiony w napisanej przez Huberta Kazimierza Kujawę "Księdze Lotników Polskich Poległych, Zmarłych i Zaginionych w latach 1939–1946" odbiega od powyższego. Tamtejszy biogram zamieszczony na s. 16 w tomie II przedstawia, że Piotr Ignut po ukończeniu Szkoły w Dęblinie został skierowany do służby w 4 Pułku Lotniczym w Toruniu, gdzie będąc obserwatorem, latał w 41 Eskadrze Liniowej. Po sześciu latach służby został skierowany do 1 Pułku Lotniczego w Warszawie, a w 1937 do pracy w Instytucie Technicznym Lotnictwa. Po ewakuacji do Rumunii został internowany i osadzony w obozie w Starobielsku. Według Huberta Kazimierza Kujawy Piotr Ignut miał zginąć z rąk NKWD w Charkowie wiosną 1940, gdy likwidowano starobielski obóz. Prawdopodobnie jest to wynikiem wplątania do życiorysu Piotra Ignuta losów jego starszego brata por. pil. st. spocz. Stanisława Wacława (1899–1940 Charków).

</doc>
<doc id="2336095" url="https://pl.wikipedia.org/wiki?curid=2336095" title="Estadio Ciudad de La Plata">
Estadio Ciudad de La Plata

Estadio Ciudad de La Plata – wielofunkcyjny stadion zlokalizowany w argentyńskim mieście La Plata. Znany jest również pod nazwą Estadio Único. Zarządzany jest przez prowincję Buenos Aires.
Stadion został otwarty 7 czerwca 2003 roku i jest jednym z najnowocześniejszych stadionów w Ameryce Łacińskiej. Stadion użytkują Estudiantes LP i Gimnasia y Esgrima LP. Gimnasia powróciła na swój poprzedni stadion w 2008 roku.

</doc>
<doc id="2336098" url="https://pl.wikipedia.org/wiki?curid=2336098" title="Rumold z Mechelen">
Rumold z Mechelen

Rumold z Mechelen, również z nid. Rombaut, Rombout, Rumbold z Mechelen (Malines) (ur. w Irlandii lub Szkocji, zm. ok. 775) – anglosaski misjonarz, święty Kościoła katolickiego.
Według legendy miał być synem szkockiego króla Dawida i bratem św. Himelina.
Miał współpracować z późniejszymi świętymi: Bonifacym, Lamebrtem, Lebuinem i Wilibrordem.
Został zamordowany, co potwierdziły badania relikwii w 1775 roku. Nie wiadomo jednak, czy była to śmierć męczeńska za wiarę.
Jego wspomnienie liturgiczne obchodzone jest 24 czerwca za "Martyrologium Rzymskim".
Czczony jako patron diecezji i miasta Mechelen 1 lipca.

</doc>
<doc id="2336100" url="https://pl.wikipedia.org/wiki?curid=2336100" title="Rezerwat przyrody Gołuska Kępa">
Rezerwat przyrody Gołuska Kępa

Rezerwat przyrody Gołuska Kępa – leśny rezerwat przyrody utworzony w 1971 r. na południe od miejscowości Gołuszyn, na terenie gminy Bieżuń w powiecie żuromińskim, na gruntach leśnictwa Krzeczanowo, nadleśnictwa Dwukoły.
Celem ochrony jest zachowanie ze względów naukowych i dydaktycznych fragmentu lasu liściastego o cechach zespołu naturalnego w dolinie rzeki Wkry.
Granicę rezerwatu stanowi stare koryto Wkry oraz okalające go łąki, a od zachodu – las olszowy. Na terenie rezerwatu występują dwa typy siedliskowe lasu: las świeży i ols. W drzewostanie dominuje jesion, domieszkę stanowią: lipa drobnolistna, jawor, olsza czarna, dąb, wierzba i wiąz. W dobrze rozwiniętej warstwie krzewów występuje podrost drzew oraz leszczyna i trzmielina. W runie rośnie m.in. przytulia, turzyca i zdrojówka rutewkowata.
Faunę reprezentują m.in.: sarna, dzik, jeleń, łoś, jeż, zając szarak, kuna, wiewiórka, piżmak, lis, tchórz i borsuk.
Okolice Gołuszyna odwiedził Henryk Sienkiewicz, zbierając materiały do powieści "Krzyżacy". To prawdopodobnie tutaj, na Gołuskiej Kępie (która wówczas była jeszcze wyspą na Wkrze), zauroczony jej przyrodą pisarz umieścił gród rycerza Juranda – Spychów. Przekonana o tym okoliczna ludność nazywała odtąd wyspę Kępą Juranda.

</doc>
<doc id="2336101" url="https://pl.wikipedia.org/wiki?curid=2336101" title="Alkilorezorcynole">
Alkilorezorcynole

Alkilorezorcynole – grupa organicznych związków chemicznych, lipidy fenolowe, pochodne rezorcyny zawierające alkilowy łańcuch boczny, który w związkach występujących naturalne znajduje się w pozycji 5 pierścienia benzenowego. Występują w wielu roślinach, a także w niektórych glonach i bakteriach. Pochodne rezorcyny zawierające łańcuch boczny w innym położeniu są związkami syntetycznymi (np. 4-heksylorezorcynol). Najprostszym 5-alkilorezorcynolem jest orcyna (5-metylorezorcyna) wyizolowana z porostów.
Alkilorezorcynole naturalne.
W naturalnie występujących alkilorezorcynolach łańcuch boczny znajduje się w pozycji 5 pierścienia benzenowego i zawiera co najmniej 5 atomów węgla. Znane są też związki zawierające łańcuch modyfikowany, np. 2’-ketoalkilowy, 2’-hydroksyalkilowy lub rozgałęziony, a także związki dialkilowe.
Po raz pierwszy zostały wykryte na początku XX wieku w miłorzębie japońskim ("Ginkgo biloba L."), a w połowie XX wieku w łupinach orzeszków nanercza zachodniego (olej z łupiny nerkowca, CNSL, "cashew nutshell liquid/oil"). Zidentyfikowano wówczas homologi orcyny zawierające 15 atomów węgla w łańcuchu bocznym, czyli 5-pentadecylorezorcynole. Łańcuch ten był nasycony lub zawierał od jednego do trzech wiązań podwójnych o konfiguracji cis (Z). Noszą one nazwy zwyczajowe bilobol oraz kardol, a ich nasycone, uwodornione pochodne odpowiednio hydrobilobol i hydrokardol. Bilobol naturalny jest związkiem jednonienasyconym, natomiast kardol jest mieszaniną nasyconych (mniejszość) oraz mono-, di- i trinienasyconych homologów o piętnastowęglowym łańcuchu węglowodorowym.
Jednym z alkilorezorcynoli jest oliwetol (5-amylorezorcynol, 5-pentylorezorcynol), którego szkielet wchodzi w skład kanabinoidów, psychoaktywnych i znieczulających składników konopi indyjskich i marihuany. Jest on najkrótszym po orcynie alkilorezorcynolem jednołańcuchowym.
W 1964 roku stwierdzono występowanie tego typu związków w otrębach otrzymanych w procesie przemiałowym pszenicy. Znaczące zainteresowanie alkilorezorcynolami rozpoczęło się po publikacji rozprawy doktorskiej Gerda W. Wieringi z Akademii Rolniczej w Wageningen w Holandii zatytułowanej „On the occurrence of growth inhibiting substances in rye”.
Skład i struktura alkilorezorynoli.
Pierwsze odkryte alkilorezorcynole zawierały boczne łańcuchy 15-węglowe. Następnie w otrębach pszenicy odkryto homologi C17, C19, C21, w owsie homologi C23, a w życie – C25. Kolejne prace przyniosły informacje o występowaniu tych związków również w formie zmodyfikowanej, takiej jak np. pochodne 2'-ketoalkilowe, 2'-hydroksyalkilowe, z łańcychem rozgałęzionym lub z dwoma łańcuchami alkilowymi.
Generalnie naturalne alkilorezorcynole są związkami pochodzenia roślinnego (włączając glony) i bakteryjnego. Nieliczne prace donoszą o ich występowaniu u przedstawicieli pierwotniaków, a także w gąbkach ("Haliclona"). Gąbki są jedynymi przedstawicielami organizmów zwierzęcych w których stwierdzono te związki, istnieje jednak możliwość, że są one wytwarzane przez glony żyjące w symbiozie z gąbkami.
Do 2010 roku w świecie żywym wykryto około 300 różnych alkilorezorcynoli zawierających 3 do 27-węglowe łańcuchy i 0–5 wiązań podwójnych. Szereg krótkołańcuchowych alkilorezorcynoli występuje także w torfie i łupkach.
Charakterystyczną cechą naturalnych alkilorezorcynoli jest to, że niemal we wszystkich poznanych cząsteczkach łańcuch boczny jest nieparzystowęglowy, oraz że konfiguracja wiązań podwójnych jest praktycznie wyłącznie cis (Z), a także, że w przypadku pochodnych wielonienasyconych wiązania te są rozdzielone pojedynczymi grupami metylenowymi.
Biogeneza alkilorezorcynoli.
Ze względu na takie cechy alkilorezorcynoli, jak nieparzysta długość łańcucha bocznego, konfiguracja cis wiązań podwójnych oraz rozdzielenie tych wiązań grupami -CH2-, w latach 50./60. XX w. Birch sugerował udział szlaku poliketydowego (polioctanowego) w ich biosyntezie. Biosyntezę pokrewnych alkilofenoli i udział w niej reszt octanowych badali Gellerman i Schlenk, a podobne wyniki uzyskali też inni badacze. Dopiero badania ostatnich lat z laboratoriów japońskich na organizmach bakteryjnych i roślinnych (ryż, sorgo) wykazały udział syntetaz poliketydowych typu III (znanej dawniej jako syntetaza chalkonu), których cechą charakterystyczną jest brak udziału białka ACP. Badania te potwierdziły wcześniejszą hipotezę biosyntezy alkilorezorcynoli zakładającą dodawanie do nowosyntetyzowanego pierścienia gotowego łańcucha bocznego, pochodzącego np. z acylo-CoA, która oparta była o obserwacje przełączania syntezy z fosfolipidów na alkilorezorcynole w czasie przechodzenia bakterii "Azotobacter vinelandii" ze stanu wegetatywnego do stanu przetrwalnika.
Nadal jednak brak bezpośrednich dowodów na istnienie w genomach zbóż genów homologicznych, podobnych do już poznanych (np. ArsA, ArsB). Także kwestia zamykania pierścienia w układach biologicznych pozostaje nie wyjaśniona w sposób przekonujący.

</doc>
<doc id="2336105" url="https://pl.wikipedia.org/wiki?curid=2336105" title="Międzynarodowa Federacja Krytyków Filmowych - FIPRESCI">
Międzynarodowa Federacja Krytyków Filmowych - FIPRESCI



</doc>
<doc id="2336108" url="https://pl.wikipedia.org/wiki?curid=2336108" title="Abwehrgruppe-103">
Abwehrgruppe-103

Abwehrgruppe-103 – oddział rozpoznawczo-wywiadowczy Abwehry podczas II wojny światowej
Grupa do lipca 1942 r. była podporządkowana Abwehrkommando-101. Działała na południowym odcinku frontu wschodniego na Ukrainie, a następnie na Krymie przy niemieckiej 1 Armii Pancernej gen. Ewalda von Kleista. Kadra niemiecka oddziału składała się m.in. z kpt. Karla Hessa, mjr. Joachima Albrechta, por. Henzela i por. Fritscha. Od listopada 1941 r. przy grupie istniało tzw. Kommando Lokkert na czele z SS-Sonderführerem Foulidisem Zekonią, pełniące funkcje szkoleniowo-rozpoznawcze. Na pocz. 1942 r. dowództwo grupy nawiązało kontakty z antysowieckimi oddziałami powstańczami na Kaukazie. W poł. 1942 r. uczestniczyło w formowaniu w obozach w Mariupolu i Wołnowasze ochotniczych oddziałów wojskowych złożonych z Kozaków dońskich, kubańskich i terskich. Część pododdziałów kozackich przeznaczono do współpracy z Abwehrgruppe-103. We wrześniu 1942 r. w Eliście przy dowództwie grupy został utworzony ochotniczy oddział wojskowy złożony z b. jeńców wojennych z Armii Czerwonej pochodzenia kałmuckiego, na czele którego stanął SS-Sonderführer Otto (Otmar) R. Wierba. Prowadził on działania rozponawcze na stepach kałmuckich. Na bazie oddziału powstał Sonderverband dr Doll. Abwehrgruppe-103 werbowała agenturę w obozach jenieckich na okupowanej Ukrainie i Krymie. Na Donbasie, Besarabii i północnym Kaukazie agenci rekrutowali się głównie spośród lokalnych mieszkańców. Byli oni używani – po odpowiednim przeszkoleniu – na okupowanych obszarach ZSRR, a także byli przerzucani na tyły Armii Czerwonej dla działalności dywersyjno-rozpoznawczej.

</doc>
<doc id="2336110" url="https://pl.wikipedia.org/wiki?curid=2336110" title="Duotone">
Duotone

duotone - druk lub edycja zdjęcia dwukolorowa. Najczęściej stosowana z powodów ekonomicznych, tudzież estetycznych. Można na przykład zastosować dwa kolory Pantone, przy wydruku pozornie wyglądającym na monochromatyczny. W zestawieniu dwóch barw o bardzo słabym i mocnym nasyceniu z tej samej tonacji uzyskujemy efekt silnego kontrastu i szczegółu. Duotone stosuje się również w przypadku bardzo popularnej sepii.

</doc>
<doc id="2336111" url="https://pl.wikipedia.org/wiki?curid=2336111" title="Abwehrgruppe-104">
Abwehrgruppe-104

Abwehrgruppe-104 – oddział rozpoznawczo-wywiadowczy Abwehry podczas II wojny światowej
Grupa do lipca 1942 r. była podporządkowana Abwehrkommando-101A, następnie Abwehrkommando-102, zaś od maja 1943 r. Abwehrkommando-101. Działała na południowym odcinku frontu wschodniego w obszarze działań niemieckiej 6 Armii feldmarszałka Waltera von Reichenau, zaś od maja 1943 r. 4 Armii Pancernej gen. Hermanna Hotha. Kadra niemiecka grupy składała się m.in. z płk. Leitera, mjr. Czernika, por. Rudolfa Pitzera i por. Richarda Holle. Agentura była werbowana spośród jeńców wojennych z Armii Czerwonej w obozach jenieckich w południowej części Generalnego Gubernatorstwa, na Białorusi i Ukrainie. Agenci byli wykorzystywani na okupowanych terenach ZSRR, a także przerzucani na tyły Armii Czerwonej. Początkowo przeszkolenie agentów ograniczało się do przekazania im podstawowych informacji wywiadowczych. Dopiero od 1944 r. przy Abwegruppe-104 rozpoczęto prowadzić specjalne kursy wywiadowcze, których komendantem został b. major Armii Czerwonej Ozierow. Sformowano oddział szkoleniowy pod dowództwem szefa sztabu Abwehrgruppe Maxa. W jego skład wchodzili ukraińscy kolaboranci, którzy byli już przerzucani na tyły frontu. Szkolenia dotyczyły rozpoznania bliskiego przedpola sowieckich pozycji. Później w miejscowości Grossdorf powstały 2 grupy szkoleniowe. W pierwszej uczyli się Rosjanie, w drugiej (liczącej 25 osób) Ukraińcy. Od jesieni 1944 r. Abwehrgruppe-104 współpracowała z Ukraińskim Legionem Samoobrony płk. Petro Diaczenki, spośród którego członków werbowała agentów. Agenci pochodzili też z szeregów wschodnich robotników przymusowych z obozu w Cottbus. Jeden ze zwerbowanych agentów, b. żołnierz Armii Czerwonej o nazwisku Żukow, po przerzuceniu na sowiecką stronę frontu oddał się w ręce funkcjonariuszy SMIERSZa, przekazując im wszystko, co wiedział. Sowieci przewerbowali go na swojego agenta i rozkazali powrócić do Niemców. Ci ponownie przerzucili go przez linię frontu z misją wywiadowczą. Żukow przekazał Sowietom tym razem cenne informacje o Abwehrgruppe.

</doc>
<doc id="2336115" url="https://pl.wikipedia.org/wiki?curid=2336115" title="Auw an der Kyll">
Auw an der Kyll

Auw an der Kyll – miejscowość i gmina w Niemczech, w kraju związkowym Nadrenia-Palatynat, w powiecie Eifel Bitburg-Prüm, wchodzi w skład gminy związkowej Speicher.

</doc>
<doc id="2336119" url="https://pl.wikipedia.org/wiki?curid=2336119" title="FarmVille (gra komputerowa)">
FarmVille (gra komputerowa)



</doc>
<doc id="2336121" url="https://pl.wikipedia.org/wiki?curid=2336121" title="Speicher (Nadrenia-Palatynat)">
Speicher (Nadrenia-Palatynat)

Speicher – miasto w Niemczech, w kraju związkowym Nadrenia-Palatynat, w powiecie Eifel Bitburg-Prüm, siedziba gminy związkowej Speicher.

</doc>
<doc id="2336123" url="https://pl.wikipedia.org/wiki?curid=2336123" title="Abwehrgruppe-105">
Abwehrgruppe-105

Abwehrgruppe-105 – oddział rozpoznawczo-wywiadowczy Abwehry podczas II wojny światowej
Grupa została utworzona późnym latem 1941 r. w Mohylewie. Była podporządkowana Abwehrkommando-1B. Działała na okupowanej południowej Białorusi w pasie działań niemieckiej 2 Armii feldmarszałka Maximiliana Reichsfreiherr von Weichsa. Kadra niemiecka składała się m.in. z mjr. Korzaka, kpt. Wiktora Kuszela, por. Neuchausena. Agentura była werbowana spośród mieszkańców Białorusi i jeńców wojennych z Armii Czerwonej. Agenci byli wykorzystywani na okupowanych terenach ZSRR, a także byli przerzucani na tyły Armii Czerwonej. Do czerwca 1942 r. otrzymywali oni jedynie podstawowe informacje wywiadowcze. Dopiero potem przy Abwehrgruppe rozpoczęły działalność specjalistyczne kursy szkoleniowe, na czele których stanął b. kapitan Armii Czerwonej Własow. W Briańsku do lata 1942 r. istniał placówka wywiadowcza (krypt. "Leopard") pod komendą por. Lekkera, która szkoliła agentów spośród kobiet. Rozformowana Abwehrgruppe wznowiła swoją działalność w lutym 1944 r. ponownie na okupowanej Białorusi.

</doc>
<doc id="2336126" url="https://pl.wikipedia.org/wiki?curid=2336126" title="Abwehrgruppe-106">
Abwehrgruppe-106

Abwehrgruppe-106 - oddział rozpoznawczo-wywiadowczy Abwehry podczas II wojny światowej
Grupa działała na południowym odcinku frontu wschodniego na okupowanej Ukrainie do maja 1943 r. w pasie działań niemieckiej 4 Armii Pancernej gen. Ericha Hoepnera, a następnie na Krymie w pasie działań 17 Armii gen. Rudolfa Ruoffa. Na jej czele stał por. Ebbert. Agentura była werbowana spośród lokalnych mieszkańców i jeńców wojennych z Armii Czerwonej. Agenci byli wykorzystywani na okupowanych terenach ZSRR, a także przerzucano ich na tyły sowieckich wojsk. Abwehrgruppe była podporządkowana grupa agentów-radiowców złożona jeńców wojennych-czerwonoarmistów pochodzenia ormiańskiego, grupa rozpoznawcza SS-Sonderführera Krupinskiego i grupa wywiadu morskiego Schöffela. W maju 1943 r. Abwehrgruppe stacjonowała w rejonie Winnicy, od kwietnia 1944 r. działała na terytorium Rumunii, zaś po jej przejściu na stronę aliantów została przeniesiona w rejon Debreczyna. Pod koniec wojny operowała w Austrii, gdzie zajmowała się przerzucaniem przez linię frontu agentów zwerbowanych spośród jeńców wojennych z Armii Czerwonej, osadzonych w stalagu 18A.

</doc>
<doc id="2336127" url="https://pl.wikipedia.org/wiki?curid=2336127" title="Protesty w Grecji">
Protesty w Grecji

Protesty w Grecji (2010–2012) – fala społecznych wystąpień, które ogarnęły pogrążoną w gospodarczym kryzysie Grecję. Przyczyną rozpoczęcia protestów była polityka rządu, forsująca szybki wzrost obciążeń społeczeństwa i głębokie cięcia wydatków, w zamierzeniu autorów mająca doprowadzić do ograniczenia deficytu budżetowego. W opinii rządu, była to jedynie słuszna i możliwa droga wyjścia z kryzysu. Realizacją takiej strategii, warunkowały pomoc finansową Unia Europejska oraz Międzynarodowy Fundusz Walutowy. Opozycja wyrażała opinie przeciwstawne. Przewidywała niepokoje społeczne, zniszczenie gospodarki i brak szans na redukcję deficytu budżetowego.
Zdecydowana większość demonstrantów zachowywała spokój. Jednak w trakcie demonstracji i po ich zakończeniu, systematycznie zaznaczała się niepohamowana agresywność i wandalizmy osób nieznanych środowisku demonstrantów, uzbrojonych w niebezpieczne narzędzia i środki podpalające oraz zamaskowanych grup prowokatorów, na których głównie koncentrowały się zagraniczne media.

</doc>
<doc id="2336129" url="https://pl.wikipedia.org/wiki?curid=2336129" title="Piotr Sobolewski (generał)">
Piotr Sobolewski (generał)

Piotr Sobolewski (XIX wiek)) – generał major armii Imperium Rosyjskiego, w 1863 roku przewodniczący komisji śledczej w Wilnie, rozpatrującej sprawy uczestników powstania styczniowego.

</doc>
<doc id="2336130" url="https://pl.wikipedia.org/wiki?curid=2336130" title="Zbigniew Chrząszcz">
Zbigniew Chrząszcz

Zbigniew Chrząszcz (ur. 1 stycznia 1957 w Nagórzanach) – polski pilot samolotowy, wielokrotny mistrz świata w lataniu rajdowym i precyzyjnym, sześciokrotny mistrz Europy, dwukrotny mistrz Polski. 
Należy do Aeroklubu Wrocławskiego. Razem z Januszem Darochą pięciokrotnie zdobył tytuł mistrza świata w rajdowych mistrzostwach świata, wielokrotny drużynowy mistrz świata. Dwukrotny mistrz Polski (1992, 1993). W 1991 zwyciężył w plebiscycie na najlepszego sportowca Dolnego Śląska (wspólnie z żoną Anną, szybowniczką).
W 1981 ukończył studia na Wydziale Mechaniczno-Energetycznym Politechniki Wrocławskiej. W 1982 należał do założycieli firmy meblarskiej Stratus.

</doc>
<doc id="2336131" url="https://pl.wikipedia.org/wiki?curid=2336131" title="Aleksandr Torochow">
Aleksandr Torochow

Aleksandr Torochow, ros. Александр Торохов (ur. we wsi Ziatcy, zm. 10 marca 1976) – generał major Wojskowych Sił Powietrznych ZSRR, generał brygady ludowego Wojska Polskiego.
Życiorys.
W 1924 roku rozpoczął służbę w Armii Czerwonej. W czasie wojny niemiecko-radzieckiej pełnił służbę w lotnictwie Dalekowschodniego Okręgu Wojskowego i Frontu Dalekowschodniego. 12 maja 1949 roku został mianowany generałem majorem. W okresie od 29 kwietnia 1950 roku do 3 czerwca 1957 roku pełnił służbę w Wojsku Polskim na stanowiskach: głównego inżyniera-szefa służby inżynieryjnej Wojsk Lotniczych, głównego inżyniera Wojsk Lotniczych-zastępcy dowódcy Wojsk Lotniczych do spraw inżynieryjno-eksploatacyjnych i głównego inżyniera Wojsk Lotniczych i OPL Obszaru Kraju-zastępcy dowódcy Wojsk Lotniczych i OPL Obszaru Kraju do spraw inżynieryjno-eksploatacyjnych. 18 czerwca 1957 roku został oddany do dyspozycji szefa Głównego Zarządu Kadr Armii Radzieckiej.

</doc>
<doc id="2336133" url="https://pl.wikipedia.org/wiki?curid=2336133" title="Missouria">
Missouria



</doc>
<doc id="2336134" url="https://pl.wikipedia.org/wiki?curid=2336134" title="Krzysztof Skrętowicz">
Krzysztof Skrętowicz

Krzysztof Skrętowicz (ur. 15 Maja 1965 w Opolu) – polski pilot samolotowy, mistrz świata, trzykrotny mistrz Polski.
Należał do Aeroklubu Opolskiego, obecnie związany z Auroklubem Częstochowskim. Trzykrotnie brązowy medalista rajdowych mistrzostw świata (2004, 2008, 2010). Brązowy medalista mistrzostw świata w lataniu precyzyjnym indywidualnie w 2006 roku i mistrz świata w drużynie podczas tych zawodów. Wicemistrz Polski (2010). W sierpniu 2017 podczas mistrzostw świata w lataniu precyzyjnym w Austrii zdobył tytuł Mistrza Świata w lądowaniach oraz tytuł mistrza świata w nawigacji. Podczas tych mistrzostw reprezentacja Polski drużynowo zdobyła złoty medal (Skrętowicz, Darocha, M. Wieczorek).

</doc>
<doc id="2336135" url="https://pl.wikipedia.org/wiki?curid=2336135" title="James Watson (senator)">
James Watson (senator)

James Watson (ur. 6 kwietnia 1750 roku w Woodbury, Connecticut, zm. 15 maja 1806 roku w Nowym Jorku) – amerykański polityk.
W latach 1798-1800 z ramienia Partii Federalistycznej reprezentował stan Nowy Jork w Senacie Stanów Zjednoczonych.
W 1801 roku nieskutecznie ubiegał się o fotel wicegubernatora stanu Nowy Jork.

</doc>
<doc id="2336136" url="https://pl.wikipedia.org/wiki?curid=2336136" title="James Watson (polityk)">
James Watson (polityk)



</doc>
<doc id="2336137" url="https://pl.wikipedia.org/wiki?curid=2336137" title="Mehmet Oz">
Mehmet Oz



</doc>
<doc id="2336138" url="https://pl.wikipedia.org/wiki?curid=2336138" title="Paweł Wołodin">
Paweł Wołodin

Paweł Wołodin, ros. Павел Васильевич Володин (ur. 29 czerwca 1901, zm. ?) – inżynier, generał major Wojsk Łączności Armii Radzieckiej, generał brygady ludowego Wojska Polskiego.
W okresie od 18 lutego 1951 roku do 23 listopada 1956 roku pełnił służbę w Wojsku Polskim na stanowiskach: komendanta Oficerskiej Szkoły Łączności Radiowej w Zegrzu (1951-1952), zastępcy szefa Wojsk Łączności WP (1952-1954), pełniącego obowiązki szefa Wojsk Łączności WP (1952-1953), komendanta Fakultetu Wojsk Łączności w Wojskowej Akademii Technicznej (1954-1956). 12 sierpnia 1955 roku został mianowany generałem majorem Wojsk łączności.
Życie prywatne.
Mieszkał w Leningradzie. Żonaty z Walentyną Grigoriewną Elenskają z domu Makarową (1904-1953), artystką - śpiewaczką. Miał dwie przybrane córki.

</doc>
<doc id="2336140" url="https://pl.wikipedia.org/wiki?curid=2336140" title="Andriej Wywołokin">
Andriej Wywołokin

Andrzej Fiodorowicz Wywołokin, ros. Андрей Федорович Выволокин (ur. we wsi Płoskoje, w rejonie stanowliańskim, obwód lipiecki, zm. 30 stycznia 1966) – generał major Wojskowych Sił Powietrznych ZSRR, generał brygady ludowego Wojska Polskiego.
Życiorys.
Od października 1942 roku do listopada 1944 roku był zastępcą dowódcy 6 Armii Lotniczej do spraw politycznych. 29 maja 1944 roku został mianowany generałem majorem lotnictwa. W listopadzie 1944 roku został przeniesiony, razem z innymi oficerami Dowództwa 6 Armii Lotniczej, do Wojska Polskiego i wyznaczony na stanowisko zastępcy dowódcy Lotnictwa Frontu Wojska Polskiego do spraw polityczno-wychowawczych. 1 lipca 1945 roku powrócił do Armii Czerwonej. Do kwietnia 1946 roku pełnił służbę w Grupie Wojsk Armii Czerwonej w Niemczech, a następnie w Gorkowskim Okręgu Wojskowym na stanowisku zastępcy dowódcy lotnictwa. W lutym 1948 roku, po ukończeniu wyższego kursu doskonalenia, został wyznaczony na stanowisko zastępcy dowódcy lotnictwa Zachodniosyberyjskiego Okręgu Wojskowego do spraw politycznych. 14 lipca 1956 roku został przeniesiony do rezerwy.

</doc>
<doc id="2336141" url="https://pl.wikipedia.org/wiki?curid=2336141" title="Abwehrgruppe-107">
Abwehrgruppe-107

Abwehrgruppe-107 – oddział rozpoznawczo-wywiadowczy Abwehry podczas II wojny światowej
Grupa została utworzona w okupowanej Warszawie krótko przed atakiem wojsk niemieckich na ZSRR 22 czerwca 1941 r. Była podporządkowana Abwehrkommando-3. Działała na obszarze okupowanej Białorusi w pasie działań niemieckiej 2 Armii Pancernej gen. Heinza Guderiana, a następnie 9 Armii gen. Waltera Modela. Na jej czele stanął kpt. Hellert, od lipca 1943 r. por. Hebauer, zaś od października 1944 r. ppor. Heinrichsen. Agentura była werbowana wśród jeńców wojennych z Armii Czerwonej osadzonych w obozach jenieckich na Białorusi. Agenci początkowo otrzymywali jedynie podstawowe informacje wywiadowcze. Dopiero w marcu 1943 r. pod Briańskiem rozpoczęły działalność specjalistyczne kursy wywiadowcze, na czele których stał kpt. Furman, a następnie por. Bachmann. Latem tego roku przeniesiono je w rejon Orła. W kursach uczestniczyło w tym czasie 12 radiowców i 18 wywiadowców. Po ukończeniu kursu agenci zostali przerzuceni przez linię frontu samolotami z lotnisk w Orle i Rosławiu. Abwehrgruppe współpracowała z grupą lotniczą kpt. Heidricha. Abwehrgruppe był podporządkowany oddział ochronny w liczbie 80-90 osób pod dowództwem b. majora Armii Czerwonej Kliuczanskiego, a także sformowany w styczniu 1942 r. oddział CBF. Stacjonowały one w rejonie Orła. Oddział CBF składał się z ok. 400 rosyjskich kolaborantów na czele z niemieckim oficerem kpt. Schatem, zaś od jesieni 1942 r. por. Czernuckim. Na czele poszczególnych pododdziałów stali Zamutin, Szestakow (Arsenow), Kliuczanski i Samołykow. Oddział zajmował się wprowadzaniem agentów do sowieckich oddziałów partyzanckich. We wrześniu 1943 r. przeniesiono go do Bobrujska, w 1944 r. do Prus Wschodnich, a następnie w rejon Tomaszowa Mazowieckiego, gdzie uczestniczył w walkach z Armią Czerwoną. Po ciężkich stratach został rozmieszczony na odpoczynek koło Łodzi. Pod koniec marca 1945 r. resztki oddziału weszły w skład Sił Zbrojnych Komitetu Wyzwolenia Narodów Rosji. W składzie Abwehrgruppe-107 sowiecki kontrwywiad miał swojego agenta w postaci b. lotnika Armii Czerwonej Andrijewskiego, który ściśle współpracował z partyzantami, a ci przekazywali uzyskane informacje wywiadowcze do Moskwy.

</doc>
<doc id="2336142" url="https://pl.wikipedia.org/wiki?curid=2336142" title="Michał Wieczorek (pilot)">
Michał Wieczorek (pilot)

Michał Wieczorek (ur. 8 czerwca 1981 w Krakowie) – polski pilot samolotowy, mistrz świata, Europy i Polski. Syn Wacława Wieczorka.
Należy do Aeroklubu Krakowskiego. 
Mistrz Polski z 2010 i 2011 roku. I Wicemistrz Polski 2017. II Wicemistrz Polski 2004, 2009, 2012 i 2014. 
Jest Mistrzem Świata w lataniu precyzyjnym z 2011 roku i II Wicemistrzem Świata 2017.
Drużynowo zdobył Mistrzostwo Świata w lataniu precyzyjnym w 2011, 2015 i 2017.
Nagrody.
14 marca 2012 r. został, obok m.in. Edyty Ropek i Jerzego Dudka, wyróżniony nagrodą „Solidarni w sporcie”.

</doc>
<doc id="2336143" url="https://pl.wikipedia.org/wiki?curid=2336143" title="Siemion Zubkow">
Siemion Zubkow

Siemion Wasiljewicz Zubkow (ros. Семен Васильевич Зубко́в, ur. w Odessie, zm. 4 marca 1991 w Leningradzie) – radziecki wojskowy, generał major artylerii.
Życiorys.
Był oficerem artylerii, uczestnikiem wojny radziecko-niemieckiej 1941–1945. Od 24 kwietnia 1942 roku w stopniu majora dowodził 5 Samodzielną Brygadą Artylerii Przeciwpancernej Przełamania, uczestnikiem walk w ramach 1 Dywizji Przełamania 57 Armii Frontu Południowo-Zachodniego.
W ramach 51 Armii z 5 Samodzielną Brygadą Gwardii wyzwolił Sewastopol, walczył w rejonie Góry Sapun; jego brygada otrzymała honorowy tytuł Sewastopolskiej. Później dowodził 33 Brygadą Lekkiej Artylerii Gwardii, z którą w ramach 3 Frontu Białoruskiego brał udział w walkach o miasto Pillau (Bałtyjsk), zdobyte 25 kwietnia 1945 roku.
Od lutego 1952 roku do października 1954 jako pułkownik był dowódcą polskiej 6 Dywizji Artylerii Przełamania. Po 1954 roku powrócił do armii macierzystej i został wyznaczony dowódcą korpusu Wojsk Obrony Przeciwlotniczej. Zmarł 4 marca 1991 roku. Urna z prochami została pochowana na cmentarzu Rastorgujewskim w grobie jego żony Marii Iwanowny.

</doc>
<doc id="2336144" url="https://pl.wikipedia.org/wiki?curid=2336144" title="Storå">
Storå

Storå – rzeka w Danii. Przepływa przez centralną część Półwyspu Jutlandzkiego. Należy do zlewni Morza Północnego. Jest drugą co do wielkości rzeką w Danii. Rzeka nie jest żeglowna.
Przepływa przez miejscowości Ikast, Herning, Holstebro.

</doc>
<doc id="2336145" url="https://pl.wikipedia.org/wiki?curid=2336145" title="FC Malaga">
FC Malaga



</doc>
<doc id="2336146" url="https://pl.wikipedia.org/wiki?curid=2336146" title="CF Malaga">
CF Malaga



</doc>
<doc id="2336148" url="https://pl.wikipedia.org/wiki?curid=2336148" title="Joaquín Sánchez Rodriguez">
Joaquín Sánchez Rodriguez



</doc>
<doc id="2336149" url="https://pl.wikipedia.org/wiki?curid=2336149" title="Abwehrgruppe-108">
Abwehrgruppe-108

Abwehrgruppe-108 – oddział rozpoznawczo-wywiadowczy Abwehry podczas II wojny światowej
Grupa była podporządkowana Abwehrkommando-3. Działała na okupowanej Białorusi w pasie działań niemieckiej 4 Armii Pancernej gen. Ericha Hoepnera. Na jej czele stali por. Katerfeldt, ppor. Kieffer, a następnie ppor. Schilling. Agentura była werbowana w obozach jenieckich dla czerwonoarmistów na Białorusi. Werbunek prowadzili ppor. Kieffer i Rosjanin SS-Sonderführer Kowalski. Agenci przechodzili krótki kurs wywiadowczy w zakresie topografii i metod zbieranie informacji, po czym byli wykorzystywani na okupowanych terenach ZSRR, a także przerzucani na tyły Armii Czerwonej. Od 1943 r. były prowadzone specjalistyczne kursy wywiadowcze we wsi Bolszakowka w rejonie Orszy. Na ich czele stał SS-Sonderführer Kowalski. Abwehrgruppe był podporządkowany oddział CBF "Falke" pod dowództwem ppor. Hellera. Od marca 1943 r. działał on w rejonie Rosławia.

</doc>
<doc id="2336158" url="https://pl.wikipedia.org/wiki?curid=2336158" title="Freiwilliger deutscher Schutzdienst">
Freiwilliger deutscher Schutzdienst

Freiwilliger deutscher Schutzdienst (FS, pol. "Niemiecki Wolontariat Bezpieczeństwa") – organizacja paramilitarna III Rzeszy, działająca na terenach Kraju Sudetów, założona w 1938 roku z inicjatywy Konrada Henleina, będąca częścią oddziałów SA (Sturmabteilung) oraz jedną z głównych organizacji Partii Sudeckoniemieckiej (SdP). W dniu 17 maja 1938, organizacja liczyła 15 tys. członków, a następnie rozrosła się do liczby 60-70 tys. członków. Organizacja wydawała również własne czasopismo o nazwie "Mannschaft im Kampf". Członkowie tej organizacji nie nosili broni palnej. 15 września 1938 organizacja rozpadła się, większość jej członków dołączyło do Sudeckoniemieckiego Wolnego Korpusu (Sudetendeutsches Freikorps).

</doc>
<doc id="2336161" url="https://pl.wikipedia.org/wiki?curid=2336161" title="Stanisław Olszewski">
Stanisław Olszewski



</doc>
<doc id="2336162" url="https://pl.wikipedia.org/wiki?curid=2336162" title="Szatańskie Wersety">
Szatańskie Wersety



</doc>
<doc id="2336164" url="https://pl.wikipedia.org/wiki?curid=2336164" title="Stadion Centralny w Kazaniu">
Stadion Centralny w Kazaniu

Stadion Centralny – wielofunkcyjny stadion w Kazaniu, w Rosji. Obiekt może pomieścić 30 000 widzów. Został otwarty w 1960 roku. Swoje mecze rozgrywa na nim Rubin Kazań, który po zakończeniu budowy przeniesie się jednak na powstający obecnie nowy stadion. W dniach 17–20 lipca 2008 roku na stadionie odbyły się Mistrzostwa Rosji w lekkiej atletyce.

</doc>
<doc id="2336169" url="https://pl.wikipedia.org/wiki?curid=2336169" title="Kościół Ewangelicki na Węgrzech">
Kościół Ewangelicki na Węgrzech

Kościół Ewangelicki na Węgrzech () – kościół luterański, działający na Węgrzech. Kościół liczy 176 000 wiernych.
Luteranizm dotarł do Królestwa Węgier w XVI wieku, jednak jego wyznawcy byli represjonowani przez katolicką monarchię Habsburgów. Dopiero ogłoszenie patentu tolerancyjnego przez Józefa II w 1781 roku nadało protestantom częściowo równe prawa osobiste z katolikami, a pełne uznanie kościołów protestanckich zostało ogłoszone w 1867 roku.
Kościół jest członkiem Światowej Rady Kościołów, Konferencji Kościołów Europejskich, Światowej Federacji Luterańskiej (od 1947), Wspólnoty Kościołów Ewangelickich w Europie i Ekumenicznej Rady Kościołów na Węgrzech.
Kościół Ewangelicki na Węgrzech składa się z trzech diecezji:
Każda diecezja kierowana jest przez Biskupa.
Jeden biskup diecezjalny zostaje wybrany na przewodniczącego Kościoła jako biskup przewodniczący. Najwyższym organem decyzyjnym Kościoła jest Synod, w skład którego wchodzą wszyscy biskupi oraz przedstawiciele (świeccy i wyświęceni) z każdej diecezji.
W 2001 roku, podczas spisu powszechnego, 304 705 osób określiło swoje wyznanie jako luterańskie, jednak według danych na 2009 rok kościół posiadał 213 125 ochrzczonych członków. Do kościoła należy 256 parafii zrzeszonych w trzy diecezje.

</doc>
<doc id="2336180" url="https://pl.wikipedia.org/wiki?curid=2336180" title="Powstanie w stanie São Paulo">
Powstanie w stanie São Paulo

Powstanie w stanie São Paulo miało miejsce w roku 1842.
W roku 1842 konserwatywny rząd centralny w Brazylii rozwiązał liberalny parlament, co stało się przyczyną wybuchu rewolty w stanie São Paulo w dniu 14 maja 1842 r. Na czele powstania stanął duchowny Diogo Antônio Feijó. Wkrótce rewolucja rozszerzyła się na kolejne stany: Minas Gerais, Pernambuco oraz Ceará. Do jedynej bitwy doszło dnia 20 sierpnia 1842 r. pod Santa Lucia w stanie Minas Gerais. W jej wyniku wojska rządowe dowodzone przez barona Caxias - Luísa Alvesa de Limę rozbiły oddział powstańców i zaprowadziły spokój w regionie.
Literatura:

</doc>
<doc id="2336181" url="https://pl.wikipedia.org/wiki?curid=2336181" title="Irena Netto">
Irena Netto

Irena Netto (ur. 19 października 1899 w Dąbrowie Górniczej, zm. 13 marca 1992 w Skolimowie) – polska aktorka teatralna i filmowa.
Życiorys.
W 1919 rozpoczęła naukę w Oddziale Dramatycznym Konserwatorium Warszawskiego, który ukończyła w 1922.
Teatr.
Debiutowała już rok po rozpoczęciu nauki grając Hipolitę w "„Śnie nocy letniej”" na deskach Teatru Dramatycznego. W sezonie 1923/1924 grała w Instytucie Reduty, ale następny sezon spędziła w Toruniu grając w tamtejszym Teatrze Miejskim. Po roku powróciła na scenę Reduty w Warszawie, ale też grała tam jeden sezon. Od 1926 była związana z Teatrem Polskim w Katowicach, grała tam do 1930, aby ponownie spędzić jeden sezon w teatrze w Toruniu. Gdy w 1932 w Warszawie kompletowano zespół nowego Studia Teatralnego im. Stefana Żeromskiego Irena Netto przyłączyła się do tamtejszej trupy. Po jednym sezonie powróciła na scenę Reduty, aby po pięciu latach zaprzestać gry teatralnej ze względów rodzinnych. Znalazła zatrudnienie w Polskim Radiu, dodatkowo reżyserując przedstawienia w amatorskich teatrach szkolnych. Po wybuchu II wojny światowej imała się różnych zajęć, prowadziła tajne komplety, pracowała w fabryce kostek bulionowych, a także organizowała zakonspirowane występy artystyczne. W 1945 znalazła się w Poznaniu, gdzie przez jeden sezon grała w Teatrze dla Młodzieży. Od 1946 do 1949 występowała w Teatrze Dramatycznym we Wrocławiu. Sezon 1951/1952 spędziła w Teatrze Ateneum w Warszawie. W późniejszych latach grała gościnnie na scenach różnych teatrów.
Film.
Po raz pierwszy wystąpiła w filmie grając epizodyczną rolę w Zakazanych piosenkach, jej nazwiska nie wymieniono wówczas w czołówce. Od 1953 rozpoczął się filmowy etap kariery Ireny Netto, łącznie zagrała w 36 produkcjach. Była cenioną aktorką charakterystyczną, którą chętnie angażowano do wyrazistych ról drugoplanowych. Po przejściu na emeryturę w 1969 zagrała tylko w jednym filmie, ("Szklana kula"), którym zakończyła karierę aktorską. Ostatnie lata życia spędziła w Domu Aktora w Skolimowie, gdzie zmarła w wieku 93 lat. Pochowana na cmentarzu Powązkowskim w Warszawie (kwatera 199-1-24/25).

</doc>
<doc id="2336183" url="https://pl.wikipedia.org/wiki?curid=2336183" title="Zygmunt żagański">
Zygmunt żagański

Zygmunt żagański (ur. 1431 lub 1432, zm. 24 grudnia 1458 w Kożuchowie) – syn Henryka IX Starszego i Jadwigi, córki Konrada oleśnickiego.
Imię Zygmunt najprawdopodobniej nawiązuje do imienia ówczesnego cesarza, Zygmunta Luksemburskiego. Zachowała się o nim tylko jedna wzmianka źródłowa, mianowicie wiadomość "Roczników głogowskich", wymieniających go jako syna Henryka IX Starszego. Prawdopodobnie jednokrotnie żonaty, nie dochowały się jednak wzmianki na temat ewentualnego potomstwa.

</doc>
<doc id="2336187" url="https://pl.wikipedia.org/wiki?curid=2336187" title="Kazań Ariena">
Kazań Ariena

Kazań Ariena (ros. Казань Арена, wcześniej „Rubin Park Arena”) – stadion piłkarski położony w rosyjskim Kazaniu, będący nowym stadionem miejscowej drużyny piłkarskiej Rubin Kazań, zastępując dotychczasowy stadion Centralny. Na obiekcie odbywały się zawody w ramach Uniwersjady w roku 2013, mecze Mistrzostw Świata 2018 oraz Pucharu Konfederacji 2017.
Ponadto odbyły się tam również Mistrzostwa Świata w Pływaniu w 2015 roku, gdyż w skład kompleksu wchodzi również Pałac Sportów Wodnych, z dwoma basenami olimpijskimi.
W dniu 31 stycznia 2013 roku ogłoszono, że stadion będzie nosił nazwę „Kazań-Arena”.
Projekt i budowa.
Początkowo koszt budowy szacowany był na ok. 250 milionów dolarów (około 7,68 mld RUB), podczas inspekcji postępów prac budowlanych w 20 marca 2013 roku, całkowity koszt kompleksu wzrósł do około 12,5 mld rubli. Koncepcja architektoniczna stadionu został wykonane przez amerykańską firmę Populous, powszechnie znaną z projektowania złożonych obiektów sportowych na całym świecie, takich jak Emirates Stadium czy Stadion Wembley. Zdaniem architektów tego biura, nowa arena piłkarska w Kazaniu z lotu ptaka ma przypominać lilię wodną.
Pierwsze prace na placu budowy rozpoczęły się w 2009 roku, ceremonii wmurowania kamienia węgielnego odbyła się 5 maja 2010 roku udział wzięli w niej przewodniczący rosyjskiego rządu Władimir Putin, oraz przedstawiciele miasta. Ceremonię otwarcia stadionu planowano początkowo na 9 maja 2013 roku, ostatecznie uroczyste otwarcie nastąpiło 6 lipca tego samego roku, w dniu otwarcia Letniej Uniwersjady.
Dane techniczne.
Ogólna charakterystyka kompleksu:

</doc>
<doc id="2336194" url="https://pl.wikipedia.org/wiki?curid=2336194" title="Estoński Kościół Ewangelicko-Luterański">
Estoński Kościół Ewangelicko-Luterański

Estoński Kościół Ewangelicko-Luterański () – kościół luterański, działający w Estonii. Liczy około 130 tysięcy wiernych.
Kościół jest członkiem Światowej Federacji Luterańskiej, Światowej Rady Kościołów, Konferencji Kościołów Europejskich oraz Wspólnoty Porvoo. Posiada pełną interkomunię z Kościołem Anglii i innymi kościołami anglikańskimi w Europie.
Historia.
Pomimo wcześniejszych kontaktów ludów zamieszkujących Estonię z chrześcijaństwem, pierwsze zorganizowane struktury kościelne na tym terenie powstały dopiero w XIII wieku. Utworzono wtedy trzy diecezje: Biskupstwo Dorpatu w 1224 r., Ozylii w 1228 r. oraz Rewala w 1229 r.
Reformacja rozpoczęła się w Estonii w 1524 r., skutkując wprowadzeniem nabożeństw w języku estońskim. Kościół ewangelicki stał się największą denominacją na tym terenie. W 1694 r. wprowadzono szwedzkie prawo religijne, regulujące stosunki państwa z kościołem. Hierarchia kościelna podczas panowania szwedzkiego była zorganizowana według ustroju episkopalnego, podobnie jak Kościoła Szwecji. 
Po pokoju w Nystad i rozpoczęciu panowania Carstwa Rosyjskiego, arystokracja uzyskała prawo do powoływania duchownych. Zostało ono wycofane w 1832 r. na mocy nowego prawa kościelnego przyjętego przez cara Mikołaja I.
Do końca XIX wieku duchowieństwo luterańskie zarówno w miastach, jak i na terenach wiejskich było przeważnie niemieckojęzyczne.
Po zakończeniu I wojny światowej i uzyskaniu niepodległości przez Estonię, w 1919 r. powołano samodzielny kościół ewangelicki. W odróżnieniu od pozostałych krajów nordyckich, nie był on kościołem państwowym. Nabożeństwa prowadzone były w języku estońskim. Kościół prowadził liczne instytucje charytatywne, jak sierocińce, szkoły dla niesłyszących oraz domy schronienia dla kobiet. Zborownicy aktywnie uczestniczyli w życiu kościoła, umacniając jego pozycję jako ważny element estońskiej kultury. Należało do niego 78.2% populacji kraju.
W 1934 r. kościół ewangelicki liczył około 874 tys. wiernych. Ze względu na znaczną liczbę członków, posiadał w latach 1934–1940 razem z kościołem prawosławnym szczególny status prawny, co czyniło go błędnie postrzeganym jako kościół państwowy. Kościół posiadał szerokie poparcie społeczne, jego duchowni byli wybierani do lokalnych rad administracyjnych, w szczególności na terenach wiejskich. W miastach kościół nie posiadał takiego wpływu na administrację, zajmował się przede wszystkim remontami zabytkowych świątyń oraz wznoszeniem nowych. 
Od czasu zajęcia kraju przez Związek Socjalistycznych Republik Radzieckich w 1940 r. i utworzeniu Estońskiej Socjalistycznej Republiki Radzieckiej, kościół ewangelicki stał się obiektem ataków ze strony władz. KGB zajmowało się kontrolą nad kościołami, duchowni zostali deportowani lub zamordowani. Budynki kościelne nie były poddawane remontom, a urzędnicy namawiali Estończyków do zaprzestania uczęszczania na nabożeństwa. W szkołach promowano ateizm państwowy. W rezultacie tych działań, odsetek osób uczęszczających na nabożeństwa spadł do 5–10% w latach 60. XX wieku. Były to przeważnie starsze kobiety.
Po nastaniu rządów radzieckich, około 80 tys. członków kościoła udało się na emigrację. Na wyjazd zdecydował się również arcybiskup oraz siedemnastu innych duchownych. W Szwecji powołano Estoński Kościół Ewangelicko-Luterański na Wygnaniu. W późniejszym okresie powołano również zbory w innych krajach.
Ordynacja kobiet na duchownych została wprowadzona w 1967 r.
Do wzrostu odsetka osób aktywnych religijnie przyczyniła się dopiero emigracja rosyjska na tereny Estońskiej SRR w latach 70. XX wieku. Uczęszczanie do kościoła było formą manifestacji swojej przynależności narodowościowej w obliczu masowego napływu Rosjan i obawy przed zagrożeniem estońskiej kultury. Często po skończeniu nabożeństw wierni organizowali ceremonię złożenia kwiatów na grobach walczących z Rosjanami lub pełniących ważne stanowiska w okresie międzywojennej niepodległości. Śpiewano wtedy pieśni kościelne i patriotyczne. Wpływ kościoła luterańskiego widoczny był nawet podczas corocznych narodowych festiwali, jak konkursów piosenki, które rozpoczynały się modlitwą i czytaniem z Biblii.
Kolejne ożywienie praktyk religijnych nastąpiło po 1988 r. Na przełomie lat 1988–1989 liczba chrztów wzrosła z 4535 do 12 962, a konfirmacji z 2711 do 8837.
W latach 80. XX wieku, podczas procesu odzyskiwania niepodległości, był niekiedy traktowany jako narodowy, estoński kościół. Przykładowo transmisje nabożeństw bożonarodzeniowych w telewizji publicznej odbywały się z kościołów ewangelickich. Współpraca między poszczególnymi estońskimi denominacjami układała się jednak pomyślnie, a kościół luterański nie dążył do pozyskania większej uwagi kosztem innych wyznań.
W 2010 r. doszło do połączenia Estońskiego Kościoła Ewangelicko-Luterańskiego z Estońskim Kościołem Ewangelicko-Luterańskim Za Granicą. Zbory będące dotychczas częścią kościoła poza granicami, znajdujące się Stanach Zjednoczonych, Kanadzie, Szwecji, Niemczech, Australii, Argentynie i Wielkiej Brytanii, utworzyły diecezję estońską za granicą. Siedziba biskupa diecezji znajduje się w Toronto (Kanada).
Współczesność.
Estoński Kościół Ewangelicko-Luterański zrzesza 167 zborów, należy do niego około 11% populacji kraju. Władzę nad nim sprawuje Konsystorz złożony z arcybiskupa, biskupów, kanclerza i asesorów. Najwyższą władzą legislacyjną pozostaje Synod. Kościół posiada ponad 220 osób duchownych, w tym 40 kobiet. Prowadzi również parafie i stacje kaznodziejskie poza granicami kraju, tworzą one Estońską Diecezję Za Granicą.
Różnorodny zakres pracy kościoła jest realizowany przez Departament Pracy Diakonijnej podległy Konsystorzowi, Stowarzyszenie Pracy z Dziećmi i Młodzieżą, Centrum Misyjne i Kościelne Towarzystwo Muzyczne. Poradnie rodzinne działają w Tallinnie i Tartu. Prowadzony jest również Szpital Diakonijny w Tallinnie oraz praca duszpasterska wśród żolnieży, policjantów i więźniów. Wydawany jest tygodnik "Eesti Kirik".
Kościół prowadzi własną instytucję edukacyjną w postaci Instytutu Teologicznego, otwartego w 1946 r. Instytut zajmuje się różnorodnymi formami kształcenia duchowieństwa oraz innych pracowników kościelnych, w tym muzyków, a także osób świeckich. Przygotowuje też nauczycieli religii w szkołach publicznych, pracowników służących w instytucjach wojskowych, więzieniach i szpitalach oraz pracujących w mediach masowych.
Prowadzona jest współpraca z państwem na poziomie ochrony historycznych budynków kościelnych, dziedzictwa religijnego i kulturowego oraz edukacji. W ostatnich latach zostały otwarte trzy szkoły luterańskie.
Efektem długoletnich rządów radzieckich była niemożność przystosowania działalności kościoła do zachodzących zmian społecznych i demograficznych. Sieć parafialna nawet obecnie pozostała praktycznie niezmieniona od czasów Estońskiej Socjalistycznej Republiki Radzieckiej. Efektem tego jest brak placówek kościelnych w wielu obszarach miejskich oraz duża liczba wiernych przypadająca na jedną osobę duchowną. W rejonach wiejskich liczba ta wynosi od 200 do 5000 osób na jednego duchownego, natomiast w miastach odsetek ten może równać się nawet 25 tys. wiernym.
Organizacja.
Obecnym arcybiskupem jest Urmas Viilma. Został konsekrowany 2 lutego 2015 r., zastępując na tym stanowisku Andresa Põdera.
Kościół podzielony jest na cztery regiony, którym przewodniczą poszczególni biskupi:
Tytuł arcybiskupa-emeryta nosi ponadto Andres Põder.
Współpraca międzynarodowa.
Zarówno całe obwody kościelne, jak i poszczególne zbory kościoła utrzymują kontakty z zagranicznymi jednostkami oraz zborami partnerskimi z Niemiec, Szwecji, Norwegii, Finlandii, Danii, Łotwy, Węgier, Holandii, Wielkiej Brytanii i Stanów Zjednoczonych.
Na podstawie odrębnych umów prowadzona jest współpraca z Ewangelickim Kościołem Krajowym Kurhessen-Waldeck, Ewangelicko-Luterańskim Kościołem Północnych Niemiec, Ewangelicko-Luterańskim Kościołem Ingrii, Ewangelicko-Luterańskim Kościołem Finlandii i diecezją Rochester Kościoła Anglii. Razem z Estońskim Apostolskim Kościołem Prawosławnym opublikowano również wspólne stanowisko dotyczące eucharystii i służby liturgicznej.

</doc>
<doc id="2336196" url="https://pl.wikipedia.org/wiki?curid=2336196" title="Anna żagańska (córka Baltazara I żagańskiego)">
Anna żagańska (córka Baltazara I żagańskiego)

Anna żagańska (ur. przed 28 sierpnia 1460, zm. 1463 Nienburg, Saksonia) - córka Baltazara I żagańskiego i jego pierwszej żony Agnieszki. 
Anna była jedynym dzieckiem Baltazara żagańskiego. Jej imię nawiązuje przypuszczalnie do imienia jej ciotki Anny, żony Albrechta, hrabiego von Lindow-Ruppin. Wychowaniem Anny zajęła się jej ciotka Jadwiga, żona Bernarda VI von Anhalt-Bernburg. Została pochowana w klasztorze benedyktyńskim w Nienburgu w Saksonii.

</doc>
<doc id="2336197" url="https://pl.wikipedia.org/wiki?curid=2336197" title="Wygrywająca na przegrywającą">
Wygrywająca na przegrywającą

Wygrywająca na przegrywającą - w brydżu rzadki manewr rozgrywającego polegający na zrzuceniu wygrywającej karty na przegrywającą. Manewr zazwyczaj przeprowadzany jest w celu odblokowanie bocznego koloru który nie może być rozegrany w innych sposób.
Rozgrywający, S, gra sześć kierów po licytacji w której E licytował trefle, a W piki. W zawistował w ósemkę trefl do asa rozgrywającego. Jeżeli rozgrywający zagra atuty trzy razy to nie będzie mógł wykorzystać kar które będą zablokowane. Jeżeli będzie chciał odblokować kara przez ściągnięciem atutów, to W przebije trzecie karo i do oddania pozostanie jeszcze lewa treflowa. Jedynym sposobem na obejście problemu zablokowanych kar jest zatem użycie manewru wygrywająca na przegrywająca.
Rozgrywający powinien zagrać asa pik i dwa kara, następnie tylko dwa atuty i będąc w stole po zagraniu drugiego atutu, zagrać waletem pik zrzucając z ręki damę karo. Po wzięciu lewy na figurę pik, W może zmusić rozgrywającego do przebicia pika w ręce, ale rozgrywający ma dojście do stołu ostatnim atutem aby wykorzystać znajdujące się tam dobre kara.

</doc>
<doc id="2336202" url="https://pl.wikipedia.org/wiki?curid=2336202" title="30th Avenue">
30th Avenue

30th Avenue – stacja początkowa metra nowojorskiego, na linii N i Q. Znajduje się w dzielnicy Queens, w Nowym Jorku i zlokalizowana jest pomiędzy stacjami Astoria Boulevard i Broadway. Została otwarta 19 lipca 1917.

</doc>
<doc id="2336203" url="https://pl.wikipedia.org/wiki?curid=2336203" title="Wojsko polskie w latach 1764–1788">
Wojsko polskie w latach 1764–1788

Wojsko I Rzeczypospolitej w latach 1764–1788 – siły zbrojne I Rzeczypospolitej za panowania ostatniego władcy Rzeczypospolitej Obojga Narodów króla Stanisława II Augusta
Na początku lat sześćdziesiątych XVIII w. stan wojsk Rzeczypospolitej wynosił niespełna 16 tys. żołnierzy. Brak było funduszów na utrzymanie nawet tak skromnej armii. Tą nieliczną armią dowodzili hetmani wielcy koronny i litewski. W przededniu Sejmu Czteroletniego wojsko liczyło niespełna 18500 ludzi. Posiadało wadliwy system uzupełniania i niepewne podstawy finansowe. Uporządkowano jednak organizację i gospodarkę, podniesiono na wyższy poziom szkolenie i polepszono uzbrojenie.
System uzupełnienia.
Autorament polski opierał się nadal na zaciągu „towarzyskim”. Oprócz „towarzyszy przytomnych”, pełniących rzeczywiście służbę w oddziale wraz ze swym pocztem, coraz częściej zaczęli występować „towarzysze sowici”. Każdy „towarzysz przytomny” mógł w każdej chwili zmienić się w „towarzysza sowitego” i na odwrót. Autorament cudzoziemski opierał się w dalszym ciągu na werbunku „wolnego bębna”. Werbowano przede wszystkim zbiegłych chłopów, ubogą szlachtę, jak również i biedotę miejską.
Jazda polska, zachowując swój tradycyjny podział na ciężko, średnio i lekkozbrojną, zorganizowana była w chorągwie dowodzone przez rotmistrzów. Piechota zorganizowana była w regimenty. Ze względu na system opłacania wojska specjalnego znaczenia nabierało stanowisko szefa regimentu skupiającego w swym ręku całą gospodarkę oddziału i kierującego obsadą personalną. Szefami regimentów byli zazwyczaj magnaci, którzy, odpowiednio dobierając ludzi, przekształcali pułki i regimenty niemal w swoje prywatne wojska.
Płace.
Już w 1717 roku wprowadzono dla wojska stały żołd. Pieniądze na ten cel nie wydawano jednak ze skarbu państwa, lecz oddziały same, przy pomocy specjalnych pełnomocników, miały obowiązek egzekwować podatki z poszczególnych ziem na swoje utrzymanie. Dopiero Departament Wojskowy zlikwidował system ściągania podatków przez poszczególne oddziały. Od tej pory wydatki wojskowe miały być pokrywane ze skarbu państwa. Sejm w 1779 roku na wniosek Departamentu podjął uchwałę nakazującą użycie na cele wojskowe wszystkich nadwyżek dochodów państwa. Ze względu na małą ilość nadwyżek budżetowych, uchwala ta nie miała większego znaczenia. Żołd w wojsku opierał się na systemie „porcjowym”. Porcje przeznaczane były przede wszystkim na płace. Część porcji przeznaczana była na ekwipunek. System „porcjowy” obowiązywał w cudzoziemskim autoramencie, a w polskim istniał podobny, liczony od „konia”. W poszczególnych oddziałach zdarzały się przerosty etatowe wśród oficerów ze szkodą dla stanu liczebnego szeregowców. Stosunek gemajnów do oficerów i podoficerów wynosił nawet 1:1. Posiadanie stopnia oficerskiego stawało się więc ważnym źródłem dochodów. Żołd otrzymany przez żołnierzy obracany był też na zakup żywności. Starano się też ograniczyć sprzedaż stanowisk oficerskich. Zarządzenie wydane w 1773 roku zabraniało formalnie sprzedaży rang i szarż. Jednak nowo mianowani oficerowie musieli płacić swym poprzednikom za posiadany przez nich stopień, jeśli chcieli objąć wyznaczone stanowisko.
Wojsko konfederatów barskich.
Konfederaci zamierzali zorganizować silną armię. Liczyli oni, że przyłączy się do nich wojsko regularne. Planowali też powołać wojska prywatne oraz milicję sołtysów. Nakazali starostom i dzierżawcom dóbr szlacheckich wystawić po jednym piechurze z łanu i po jednym konnym z trzech łanów. Powoływano też pod broń szlachtę kazano wystawić z dóbr szlacheckich jednego pieszego na 10 poddanych i jednego konnego z 10 łanów. Miasta miały wystawić artylerie i zaopatrzyć logistycznie wojska. Planów tych nie udało się jednak zrealizować. W obozach konfederackich panowało rozprężenie. Widoczne były oznaki braku dyscypliny. Oddziały konfederackie miały w zasadzie charakter szlachecki. Składały się z przede wszystkim z jazdy i tylko nieliczne posiadały większą wartość bojową. Działania wojenne miały charakter walk partyzanckich. Oddziały były dość szybko formowane, ale i często z błahych przyczyn rozpadały się. Niektórzy dowódcy potrafili jednak stworzyć doborowe jednostki wyróżniające się w walce.
Konfederacja barska podjęła próbę stworzenia siły zbrojnej na podstawie przestarzałych regulaminów. Pozbawiona szerokiej bazy społecznej, dysponująca słabymi oddziałami, pozbawiona jednolitego dowództwa poniosła klęskę w starciu z regularnym wojskiem rosyjskim. W czasie trwania konfederacji część oddziałów armii regularnej prowadziła walkę z konfederatami, część zaś została użyta do stłumienia powstań chłopskich. Niektóre oddziały regularnej armii, zależnie od sytuacji przechodziły na stronę konfederatów, to wracały pod władzę komisji. Wojsko straciło część uzbrojenia i wyposażenia. Gwałtownie spadła jego liczebność. W obliczu rozbioru Polski w 1772 roku armia polska nie była zdolna do przeciwstawienia się zaborcom. Przed I rozbiorem nie doszło w wojsku polskim do poważniejszych zmian, a walki konfederacji barskiej pociągnęły za sobą pogłębienie jego dezorganizacji i słabości.
Wojsko w okresie działania Departamentu Wojskowego.
Sejm Rozbiorowy przeprowadził reorganizację władz państwowych i powołał Radę Nieustającą. Sprawy wojska powierzył jednemu z pięciu departamentów – Departament Wojskowy. Zastąpił on Komisję Wojskową Koronną i litewską. W skład departamentu wchodziło czterech hetmanów, ośmiu konsyliarzy i dwóch pisarzy. Sesjom przewodniczył przeważnie nowo mianowany hetman polny litewski Józef Sylwester Sosnowski.
Za zgodą zaborców w 1773 roku sejm uchwalił podniesienie stanu liczebnego wojska do 30 tys. (22 tys. – armia koronna, 8 tys. – armia litewska) i przeznaczył 18 596 000 złp na utrzymanie armii. Ostatecznie zniesiono system porcji i racji, wprowadzając ściśle określone uposażenia dla poszczególnych stopni i stanowisk. Sprawy finansowe wojska przejął aparat skarbowy państwa, jednostki otrzymywały pieniądze z kas Komisji Wojskowych, przekazane tam ze skarbu. Z uchwał dotyczących artylerii wymienić jeszcze trzeba: utworzenie Korpusu Inżynierów, wchodzących w skład Korpusu Artylerii; Szkoły Artylerii oraz przeznaczenie na konserwację fortec, odlewanie nowych dział, wykonanie pontonów, budowę prochowni koronnej i litewskiej – 320000 zł.
Wpływy podatkowe okazały się znacznie mniejsze i już w 1775 roku obniżono etat wojska do 18 tys. żołnierzy. W 1776 roku zamiast 12 milionów przeznaczono jedynie 6,290 mln zł na utrzymanie wojska.
Organizacja armii.
Departament Wojskowy dokonał w wojsku szereg poważnych zmian organizacyjnych. Wprowadzony w 1776 roku etat przewidywał stan liczebny wojska na 17 081 ludzi. Armia koronna miała składać się ze sztabu generalnego, czternastu regimentów piechoty, dwóch chorągwi węgierskich obu buław, czterech regimentów dragonii, czterech brygad kawalerii narodowej, 2 pułków przedniej straży i Korpusu Artylerii Koronnej. W skład armii litewskiej miał wchodzić: sztab generalny, siedem regimentów piechoty, chorągiew janczarska buławy wielkiej, chorągiew grenadierska buławy polnej, jeden regiment dragonii, dwie brygady kawalerii narodowej, pięć pułków przedniej straży i Korpus Artylerii Litewskiej.
Powołano też dywizje składające się z wszystkich rodzajów wojsk. Dowódcy dywizji podlegały wszystkie jednostki stacjonujące na danym obszarze kraju. W Koronie planowano powołać cztery, a zorganizowano jedynie trzy dywizje: wielkopolską, małopolską i ukraińsko-podolską. Na Litwie powołano dwie. Najsilniej obsadzone wojskiem było Podole i Ukraina, oraz Wielkopolska.
Piechota
Armia koronna posiadała 15 regimentów piechoty, zaś armia litewska siedem. Regiment liczący około 700 ludzi i dzielił się na bataliony, te na kompanie, a one na plutony. Regimenty litewskie miały tylko jeden batalion. Piechur uzbrojony był we flintę strzelającą na 200 kroków, a jej celność (strzał skuteczny) określano na 100 do 120 kroków.
W 1776 roku armia koronna, oprócz siedmiu dawnych regimentów istniały już: regiment Ordynacji Ostrogskiej i regiment Ordynacji Rydzyńskiej. Formowały się: regiment Marcina Lubomirskiego i regiment Kaliksta Ponińskiego W 1777 roku spieszono trzy regimenty dragonii. W 1785 roku sformowano regiment im. Potockich. Ich organizacja nie została ujednolicona. Gwardia piesza składała się z 2 batalionów po 12 kompanii. Pozostałe regimenty posiadały jeden batalion. Pięć „starych” regimentów liczyło po 8 kompanii. Regiment VI łanowy, cztery regimenty nowo utworzone i trzy spieszone dragońskie składały się z sześciu, a regiment XIV im. Potockich – z czterech kompanii. Kompanie liczyły po 56-57 ludzi. W czterech regimentach stan kompanii wahał się od 70 do 97 ludzi.
W latach 1786–1788 etat piechoty koronnej, złożonej z piętnastu regimentów, dwóch chorągwi węgierskich obu buław i garnizonu częstochowskiego, wynosił 7844 ludzi. Mimo dużych trudności werbunkowych stan faktyczny regimentów niewiele różnił się od etatowego.
W 1776 roku piechota litewska oprócz trzech dawnych regimentów posiadała też utworzony w 1775 roku regiment im. Massalskich. W 1777 roku spieszono trzy regimenty dragonii. Piechota litewska, składająca się z siedmiu regimentów, chorągwi janczarskiej buławy wielkiej i chorągwi grenadierskiej buławy polnej, miała liczyć 1950 ludzi. W latach 1786–1788 jej stan faktyczny był mniejszy od etatowego o około 50 ludzi.
Jazda
Zniesiono w jeździe podział na chorągwie husarskie, pancerne i lekkie, a wprowadzono nowy podział na kawalerię narodową i pułki straży. Chorągwie lekkie przeformowano w pułki straży przedniej. Kawalerię narodową zorganizowano w brygady składające się z sześciu szwadronów. Każdy szwadron liczył cztery chorągwie. W wojsku koronnym sformowano cztery brygady kawalerii narodowej: wielkopolską, brygadę I ukraińską, brygadę II ukraińską i brygadę III ukraińską, w litewskim dwie. Pułków przedniej straży miało być dwa w Koronie i pięć na Litwie. Na utrzymanie tej jazdy przeznaczono na każdą brygadę po 548 860 zł, na każdy pułk straży przedniej po 498 153 zł, a regimenty dragońskie po 292 244 zł. Pododdziały kawalerii składały się z „towarzyszy” i pocztowych. Stale zmniejszająca się ilości „towarzyszy” w szwadronach spowodowała zmianę w ich uszykowaniu. Nie można już było już ustawiać w pierwszym szeregu „towarzyszy”, a w drugim pocztowych. Wydzielano więc z „towarzyszy” osobne plutony (cugi), Cugi ustawiano zazwyczaj na skrzydłach ugrupowania bojowego. W jeździe zniesiono uzbrojenie ochronne i wprowadzono mundur. Towarzysze posiadali mundur o kroju kontusza, a pocztowi – katanki z żupanem. Hełm zastąpiono u towarzyszy czworokątnymi konfederatkami, a u pocztowych czarnymi giwerami (kaszkietami). Towarzysze uzbrojeni byli w kopie, szable i pistolety. Pocztowi posiadali karabinki, pistolety i pałasze.
W owym czasie istniała jeszcze dragonia; po redukcjach pozostawiono tylko regiment królewski gwardii konnej. Uzbrojenie dragonów składało się z szabli, pary pistoletów i karabinka z bagnetem przypiętym do pasa obok szabli. Karabinek noszono na plecach albo przytroczony do siodła. W 1778 roku istniejące jeszcze trzy pułki dragonów przekształcono w regimenty piechoty.
W 1778 roku jazda koronna liczyła ok. 4,7 tys. ludzi. Ostateczną organizację jazdy koronnej ustalił etat z 1784 roku. Przewidywał on cztery brygady kawalerii narodowej po 876 ludzi, dwa pułki przedniej straży po 391 ludzi, trzy regimenty dragonii po 257 ludzi, regiment gwardii konnej koronnej – 465 ludzi, razem 5522 ludzi. Brygada miała składać się z sześciu szwadronów po 144 ludzi, szwadron z czterech chorągwi po 35 ludzi; pułk przedniej straży – z ośmiu chorągwi po 47 ludzi; regiment dragonii – z sześciu kompanii po 40 ludzi, gwardia konna – z ośmiu kompanii po ok. 50 ludzi. W chorągwi kawalerii było tylko 14 towarzyszy i 14 pocztowych, w chorągwi przedniej straży – 20 towarzyszy i 20 pocztowych, w kompanii dragońskiej 30 dragonów.
W armii litewskiej z chorągwi husarskich i petyhorskich utworzono dwie brygady kawalerii narodowej: brygadę „usarską” i brygadę petyhorską. Chorągwie lekkie już przedtem wchodziły w skład pięciu pułków przedniej straży. Z czterech dawnych regimentów dragonii litewskiej po spieszeniu trzech regimentów pozostała tylko gwardia konna litewska. Od 1776 roku etat jazdy litewskiej nie uległ zmianie i przewidywał dwie brygady kawalerii narodowej po 478 ludzi, 5 pułków przedniej straży (1 pułk – 374 ludzi, 2 i 3 pułk po 150 ludzi, 4 pułk – 395 ludzi, 5 pułk – 327 ludzi) i regiment gwardii konnej litewskiej – 318 ludzi; razem 2670 ludzi. W 1786 roku do stanu etatowego brakowało około 200 ludzi.
Artyleria
Korpusy artylerii: koronny i litewski, składały się każdy z dwóch brygad liczących po trzy kompanie. Artyleria nie posiadała wystarczającej ilości nowoczesnego sprzętu bojowego. Ludwisarnia warszawska odlewała wprawdzie nowe działa, lecz w małej ilości. Na uzbrojeniu artylerii znajdowały się wtedy: moździerze 32-funtowe, granatniki 8-funtowe, armaty 24-, 12-, i 8-funtowe oraz 3-funtowe armatki pułkowe. Wśród oficerów i żołnierzy występowało dążenie do samodoskonalenia się. W artylerii ze względu na ciągły brak fachowców istniały stosunkowo duże możliwości awansu uzależnionego w znacznej mierze od fachowego poziomu żołnierza, a nie od pochodzenia społecznego. W 1776 roku na korpus artylerii koronnej wyasygnowano sumę 650 000 zł.
Wojska techniczne
W 1775 roku stwarzano specjalne oddziały wojsk technicznych, tzw. korpus inżynierów, który przydzielono do artylerii. Korpus inżynierów koronnych. Początkowo składał się z 12 ludzi. Jego głównym zadaniem był nadzór nad konserwacją starych i budowa nowych twierdz. Komendantem korpusu mianowano ppłk. Jana Kleina. Planowano dalszą jego rozbudowę, utworzenie oddziału pontonierów, minierów i pionierów. Istniał już wówczas Korpus Pontonierów Koronnych, ale był to używany do prac inżynierskich i melioracyjnych oddział podporządkowany komisji skarbowej.
Struktura organizacyjna w 1786.
Stan liczebny wojsk Rzeczypospolitej wynosił 18527 żołnierzy z tego: jazdy – 2670 i piechoty 2075.

</doc>
<doc id="2336204" url="https://pl.wikipedia.org/wiki?curid=2336204" title="Broadway (stacja metra na Astoria Line)">
Broadway (stacja metra na Astoria Line)

Broadway – stacja początkowa metra nowojorskiego, na linii N i Q. Znajduje się w dzielnicy Queens, w Nowym Jorku i zlokalizowana jest pomiędzy stacjami 30th Avenue i 36th Avenue. Została otwarta 19 lipca 1917.

</doc>
<doc id="2336208" url="https://pl.wikipedia.org/wiki?curid=2336208" title="Jet Star Records">
Jet Star Records

Jet Star Records (dawniej Pama Records) – niezależna brytyjska wytwórnia muzyczna, jeden z największych wydawców albumów z muzyką reggae i dancehall.
Historia.
Korzenie wytwórni sięgają roku 1958, kiedy to trójka braci: Carl, Harry oraz Jeff Palmer zaczęło pod szyldem Pama Records wydawać albumy soulowe (ich pierwsza siedziba mieściła się w niewielkim biurze przy 16 Peterborough Road w okręgu Harrow w północno-zachodnim Londynie). Z biegiem czasu, pod wpływem obserwacji brytyjskiego rynku muzycznego, Palmerowie postanowili zmienić profil wytwórni i od 1967 skupili swoją działalność na gatunku rocksteady, będącym prekursorem muzyki reggae. Tym samym nawiązali długoletnią jak się okazało rywalizację z założoną w tym samym roku Trojan Records. Początkowo wydawali głównie licencjonowane płyty jamajskich artystów – Harry szybko nawiązał kontakty ze znanymi producentami zza oceanu, takimi jak Lee "Scratch" Perry, Bunny Lee czy też Clancy Eccles. Pierwszym singlem jaki ukazał się wówczas nakładem Pama Records był "Where In This World" Carltona Alphonso. Równocześnie bracia starali się poszukiwać młodych talentów wśród okolicznych wokalistów. W tym celu Jeff założył przy 375 High Road (w dzielnicy Willesden w okręgu Brent) istniejący do dziś klub muzyczny London Apollo Club, w którym regularnie organizował konkursy i przesłuchania początkujących muzyków. Byli to w zdecydowanej większości imigranci z Jamajki. Najbardziej znani spośród nich to Junior English (wygrał jeden z konkursów) oraz Delroy Washington, który uprzednio pracował należącym do braci Palmerów sklepie z nagraniami w dzielnicy Harlesden (tam udało mu się spotkać samego Boba Marleya, który w tym czasie był wraz z Johnnym Nashem na trasie koncertowej w Wielkiej Brytanii).
Wkrótce największą gwiazdą wytwórni został jeden z prekursorów ska oraz skinhead reggae, Derrick Morgan. Jedna z jego piosenek pt. "Seven Letters" pośrednio stała się zarzewiem otwartego konfliktu pomiędzy Pama i Trojan Records, kiedy to jej producent Bunny Lee udzielił na nią licencji obu tym wytwórniom jednocześnie. Inny singel Morgana, "Moon Hop", będący hołdem dla Neila Armstronga, osiągnął 48. miejsce brytyjskiej listy przebojów, na co Trojan natychmiastowo zrewanżowało się wydaniem bliźniaczo podobnego utworu "Skinhead Moonstep" grupy Symarip. Palmerowie nie pozostali dłużni i wkrótce na trojanowską serię składanek "Tighten Up" odpowiedzieli wiernie wzorującą się na niej serią "Straighten Up". 
Największy sukces spośród wydawnictw Pama Records odniósł wydany w 1968 roku przebój Maxa Romeo pt. "Wet Dream", który rok później osiągnął 10. miejsce na brytyjskiej liście przebojów, mimo iż ze względu na oczywiste seksualne podteksty, po kilku telefonach od oburzonych słuchaczy, grania go zaprzestało radio BBC.
Wraz ze słabnącym w połowie lat 70. popytem na całym rynku muzyki karaibskiej w Wielkiej Brytanii, w roku 1974 bracia zawiesili aktywność wytwórni, by w rok później zamknąć ją definitywnie. Jednak po trzech latach przerwy, w roku 1978, zdecydowali się wznowić działalność, tym razem pod nazwą Jet Star Records (wiele spośród jej wydawnictw sygnowana jest także nazwą należącego do niej oddziału Charm Records). Wytwórnia ta istnieje do dziś, będąc obecnie jednym z największych na świecie wydawców muzyki reggae i dancehall. Specjalizuje się zwłaszcza w reedycjach albumów popularnych muzyków dancehallowych oraz licznych seriach składanek, z których najsłynniejsze to: "Reggae Hits", "Reggae Max", "Kings of Dancehall", "Kings of Zion", "Toe 2 Toe", "Just Ragga", "Jungle Hits", "Pure Lovers" oraz "Sons of Jamaica".
W 2008 r. została sprzedana Phoenix Music International Ltd.

</doc>
<doc id="2336210" url="https://pl.wikipedia.org/wiki?curid=2336210" title="Pama Records">
Pama Records



</doc>
<doc id="2336219" url="https://pl.wikipedia.org/wiki?curid=2336219" title="Bad Salzhausen (przystanek kolejowy)">
Bad Salzhausen (przystanek kolejowy)

Bad Salzhausen (niem: "Bahnhof Bad Salzhausen") – przystanek kolejowy w Nidda, w dzielnicy Bad Salzhausen, w kraju związkowym Hesja, w Niemczech.
Piętrowy budynek z dachem dwuspadowym został zbudowany około 1900 roku na linii kolejowej Beienheim – Schotten oddanej do użytku w 1897. Konstrukcja nośna ze stali naśladuje konstrukcję drewnianą. Ze strony południowo-zachodniej przylega do pomieszczeń części przeszklonej hali. Na jego północno-wschodniej części wybudowana toaletę. Znajduje się tu również żeliwna fontanna z wodą pitną. 
Ze względu na jego położenie, stacja może zachować oryginalny wygląd bez interwencji strukturalnych oraz ze względu na jego techniczne i historyczne znaczenie jako zabytek kultury Hesji.

</doc>
<doc id="2336220" url="https://pl.wikipedia.org/wiki?curid=2336220" title="PLoS Biol.">
PLoS Biol.



</doc>
<doc id="2336221" url="https://pl.wikipedia.org/wiki?curid=2336221" title="PLoS Biol">
PLoS Biol



</doc>
<doc id="2336222" url="https://pl.wikipedia.org/wiki?curid=2336222" title="Leopold (książę Salerno)">
Leopold (książę Salerno)

Leopold (ur. 2 lipca 1790 w Neapolu, zm. 10 marca 1851 tamże) – książę Salerno, syn Ferdynanda I i Marii Karoliny, córki cesarzowej Marii Teresy.
28 lipca 1816 w Wiedniu ożenił się ze swoją siostrzenicą – arcyksiężniczką Klementyną Habsburg, córką cesarza Franciszka II i Marii Teresy Sycylijskiej. Leopold i Klementyna mieli czworo dzieci, ale jedynie córka Maria Karolina przeżyła dzieciństwo:

</doc>
<doc id="2336223" url="https://pl.wikipedia.org/wiki?curid=2336223" title="Ewangelicko-Luterański Kościół Łotwy">
Ewangelicko-Luterański Kościół Łotwy

Ewangelicko-Luterański Kościół Łotwy (łot. "Latvijas Evaņģēliski luteriskā baznīca", LELB) – kościół luterański na Łotwie. Stanowi najliczniejszą denominację na terenie kraju. W 2016 r. do kościoła luterańskiego należało 700 465 osób.
Historia.
Chrześcijaństwo na terenie obecnej Łotwy zostało zaprowadzone przez zakonnika Meinarda, przybyłego z Niemiec w celu ochrzczenia ludów bałtyckich. W 1186 r. został on pierwszym biskupem Ikšķile.
Po zapoczątkowaniu Reformacji, tereny Łotwy podlegały jej silnym wpływom. Pierwszy zbór ewangelicki został założony w Rydze w 1523 r. Marcin Luter osobiście wystosował do niego list.
W XVIII wieku na Kościół Łotwy wpływ miały pietyzm oraz bracia morawscy.
Uzyskanie przez niepodległości Łotwę zmieniło także strukturę oraz życie duchowe kościoła luterańskiego. W 1919 r. na terenie republiki działały 194 zbory, w tym dwadzieścia o niemieckim charakterze narodowościowym. Powołano również Radę Kościoła, a w 1920 r. odbyło się pierwsze zebranie Synodu. Pierwsi biskupi zostali wybrani w 1922 r. Kārlis Irbe został biskupem zborów łotewskojęzycznych, natomiast P. Poelchau - niemieckojęzycznych. Zostali konsekrowani przez arcybiskupa Nathana Söderbloma z Kościoła Szwecji.
W 1932 r. Synod postanowił o wyborze pierwszego arcybiskupa. Został nim Teodors Grīnbergs.
Do czasu otwarcia w 1919 r. Uniwersytetu Łotwy z Wydziałem Teologicznym, duchowni łotewscy kształcili się na Wydziale Teologii Uniwersytetu w Dorpacie oraz w Niemczech. Do 1934 r. ryski Wydział Teologiczny opuściło ponad stu absolwentów, z których 64 podjęło pracę księdza w zborach łotewskojęzycznych, a 11 - niemieckojęzycznych.
Rozwój działalności kościoła został przerwany przez wybuch II wojny światowej oraz dyskryminację związków wyznaniowych w ZSRR. Po zajęciu Łotwy przez Armię Czerwoną w 1944 r., arcybiskup Teodors Grīnbergs oraz sześćdziesiąt procent innych duchownych luterańskich udało się na emigrację. Kierownictwo kościołem objął Kārlis Irbe, który uważał współpracę z rządem radzieckim za sposób na zagwarantowanie kościołowi niezależności. Został jednak deportowany wraz z pozostałymi aktywnie działającymi duchownymi. O sprawach kościoła zaczęła decydować Rada Do Spraw Kultu Religijnego, podległa Radzie Komisarzy Ludowych ZSRR. Pod nową władzą kościół był dyskredytowany, jego majątek znacjonalizowano, a pastorzy zostali wygnani. Działalność kościoła została ograniczona do sprawowania nabożeństw niedzielnych. W 1954 r. zostały wprowadzone przymusowe zmiany w Ustawie Kościelnej przyjętej w 1928 r., a wybory arcybiskupa były nadzorowane przez aparat państwowy. W związku z tym na arcybiskupa wybrano Gustavsa Tūrsa, którego następcami byli kolejno Pēteris Kleperis oraz Alberts Freijws. Oboje zmarli zaraz po wyborze na stanowisko, nie doczekując swojej konsekracji. W latach 1969-1983 kierownictwo nad kościołem sprawował Jānis Matulis.
Wiara.
Nauka.
Ewangelicko-Luterański Kościół Łotwy uznaje, że Jezus Chrystus jest prawdziwym i jedynym Synem Bożym, który stał się człowiekiem dla zbawienia rodzaju ludzkiego, a przez śmierć na krzyżu i zmartwychwstanie zbawienie to jest dane wszystkim wierzącym.
Podstawą wiary kościoła jest Pismo Święte, którego nauki wyraża apostolskie wyznanie wiary, nicejskie wyznanie wiary i atanazjańskie wyznanie wiary. Jako jeden z kościołów luterańskich, przyjmuje księgi wyznaniowe zawarte w Księdze zgody. Pisma te obejmują "Mały katechizm Marcina Lutra", "Duży katechizm Marcina Lutra", "Wyznanie augsburskie", "Obronę Wyznania augsburskiego", "Artykuły szmalkaldzkie", "Traktat o władzy i prymacie papieża" oraz "Formułę zgody".
Liturgia jest rozumiana jako publiczny obowiązek ludzi względem Boga, w szczególności poprzez celebrowanie Wieczerzy Pańskiej. Kościół jest określany, zgodnie z Wyznaniem augsburskim, jako społeczność świętych, w której jest celebrowane Słowo Boże oraz udzielane są sakramenty ustanowione przez Jezusa Chrystusa.
Sakramenty.
Sakrament chrztu traktowany jest jako zmycie grzechów i ich przebaczenie. Może być udzielony tylko raz, jako narodzenie dziecka dla Boga do życia w Duchu Świętym. Eucharystia zawiera ciało i krew Jezusa, którego przyjmowanie daje odpuszczenie grzechów, zjednoczenie z Chrystusem i życie wieczne.
Konfirmacja.
W zgodności z pozostałymi kościołami protestanckimi, konfirmacja nie ma charakteru sakramentu, jest ona publicznym potwierdzeniem wiary chrześcijańskiej. Po jego wykonaniu, możliwe jest przystępowanie do Stołu Pańskiego. Tylko osoby konfirmowane mogą być rodzicami chrzestnymi.
Struktura.
Ewangelicko-Luterański Kościół Łotwy w 2015 r. liczył 700 465 członków, z czego aktywnie w życiu parafii uczestniczy jedynie około 10% osób. Podzielony jest na trzy diecezje i szesnaście dekanatów, w skład których wchodzi 288 zborów:
Duchowieństwo.
Biskup diecezjalny to przywódca diecezji, któremu władza nadawana jest na mocy sukcesji apostolskiej. Do obowiązków biskupa należy przewodnictwo duchownym pracującym w diecezji, dbanie o jedność kościoła i pielęgnowanie wiary oraz nadzór nad odpowiednim sprawowaniem obrzędów i udzielaniem sakramentów.
Arcybiskupem kościoła jest biskup archidiecezji ryskiej. Jest on reprezentantem kościoła w relacjach z państwem i ekumenicznych, otwiera obrady Synodu oraz przewodniczy Radzie Biskupów.
Dziekan to bezpośredni przełożony i doradca pastorów. Stanowi reprezentanta biskupa. Dziekanem powoływany jest zawsze kapłan, najczęściej z dużym doświadczeniem.
Pastor jest duchownym ordynowanym w Ewangelicko-Luterańskim Kościele Łotwy. Do jego obowiązków należy głoszenie Słowa Bożego, udzielanie sakramentów oraz prowadzenie duchowego przywództwa w zborze i organizacja jego życia religijnego. Od czasu ordynacji do uzyskania pełnej aprobaty biskupa, duchowni pełnią funkcję asystenta pastora. W kościele pracuje 140 ordynowanych pastorów oraz 10 kaznodziejów.
Mianem wikariusza określany jest duchowny nie przypisany do pracy w żadnym konkretnym zborze, a delegowany do innych zadań przez biskupa diecezji.
Konstytucja Kościoła.
Konstytucja Kościoła jest głównym dokumentem regulującym jego ustrój. Określa ona przekonania teologiczne i biblijne, na których oparta jest nauka kościoła, określa też jego misję. Opisuje ona strukturę kościelną, jego procesy administracyjne i prawne, według których kościół jest kierowany oraz sposób podejmowania decyzji w jego łonie. Konstytucja może być zmieniona jedynie w wyniku postanowienia Synodu.
Organy kościoła.
Synod.
Synod jest najwyższym organem decyzyjnym. Spotyka się przynajmniej co trzy lata. Grono delegatów na synod stanowią arcybiskup, biskupi, członkowie Konsystorza, dziekani, księża oraz przynajmniej jeden świecki reprezentant każdego ze zborów. Zadaniem Synodu jest dążenie do jedności w kościele, ratyfikowanie i zmiana Konstytucji Kościoła, zmiany przepisów, ratyfikowanie umów międzykościelnych, powoływanie komisji, wybieranie biskupów diecezjalnych, podejmowanie decyzji dotyczących relacji z państwem oraz innymi związkami wyznaniowymi.
Kontrowersje.
Ordynacja kobiet.
Na posiedzeniu Synodu Kościoła odbywającym się w dniach 3-4 czerwca 2016 r. podjęto decyzję o zakończeniu praktykowanej od 1975 r. ordynacji kobiet na pastorów.
W ramach protestu przeciwko zniesieniu ordynacji kobiet, członkowie parafii św. Krzyża w Lipawie opuścili Ewangelicko-Luterański Kościół Łotwy, przyłączając się do bardziej liberalnego Ewangelicko-Luterańskiego Kościoła Łotwy za granicą. W związku z tym LELB wymienił zamki w budynku kościoła, zamykając go dla członków dawnego zboru. Prowadzone są sprawy sądowe o dostęp do świątyni.
Homoseksualizm.
Po ogłoszeniu otwarcia swojego kościoła przez pastora Mārisa Santsa na osoby homoseksualne oraz chorych na AIDS, 21 maja 2002 r. został on bez ostrzeżenia zawieszony w pełnieniu pracy duszpasterskiej za promocję tolerancyjnej postawy wobec homoseksualizmu. Protest przeciwko zawieszeniu wystosował Juris Cālītis, pastor oraz dziekan Wydziału Teologicznego Uniwersytetu Łotwy. Umożliwił on Santsowi współprowadzenie nabożeństw w kościele anglikańskim. Cālītis został również wydalony z kościoła przez arcybiskupa razem z pastorem Varisem Bogdānovsem za udział w paradzie mniejszości seksualnych (Rīgas Praids) odbywającej się w 2005 r.
Współpraca z innymi kościołami.
Łotewski kościół jest jednym z członków Światowej Federacji Luterańskiej, Światowej Rady Kościołów, Konferencji Kościołów Europejskich i Wspólnoty Porvoo. Od 2001 r. prowadzi współpracę z Kościołem Luterańskim Synodu Missouri .

</doc>
<doc id="2336224" url="https://pl.wikipedia.org/wiki?curid=2336224" title="Josef Chochol">
Josef Chochol

Josef Chochol (ur. 13 grudnia 1880 w Písku, zm. 6 lipca 1956 w Pradze) – czeski architekt, urbanista, projektant wyposażenia wnętrz i mebli oraz teoretyk architektury.
Życie i twórczość.
Studiował początkowo w Pradze (Wyższa Szkoła Techniczna), a potem w Wiedniu, pod kierunkiem Otto Wagnera. Był jednym z czołowych przedstawicieli czeskiej architektury kubistycznej, a także konstruktywizmu w Czechach. W latach 1913 – 1945 pozostawał członkiem Stowarzyszenia Artystów Plastyków "Mánes" ("Spolek výtvarných umělců Mánes").
Dzieła.
Wybrane dzieła:

</doc>
<doc id="2336225" url="https://pl.wikipedia.org/wiki?curid=2336225" title="Port lotniczy Langkawi">
Port lotniczy Langkawi

Port lotniczy Langkawi (IATA: LGK, ICAO: WMKL) – port lotniczy położony na Langkawi, w stanie Kedah, w Malezji.

</doc>
<doc id="2336226" url="https://pl.wikipedia.org/wiki?curid=2336226" title="Łarysa Bahdanowicz">
Łarysa Bahdanowicz

Łarysa Mikałajeuna Bahdanowicz (, , "Łarisa Nikołajewna Bogdanowicz"; ur. 13 września 1958 w Dołkach) – białoruska lekarz pediatra i neurolog, polityk, w latach 2008–2016 deputowana do Izby Reprezentantów Zgromadzenia Narodowego Republiki Białorusi IV i V kadencji.
Życiorys.
Urodziła się 13 września 1958 roku we wsi Dołki, w rejonie prużańskim obwodu brzeskiego Białoruskiej SRR, ZSRR. Ukończyła Miński Państwowy Instytut Medyczny, uzyskując wykształcenie lekarza pediatry, lekarza neurologa. Ukończyła też Białoruską Medyczną Akademię Kształcenia Podyplomowego ze specjalnością „zarządzanie ochroną zdrowia”, uzyskując wykształcenie lekarza organizatora ochrony zdrowia. Posiada wyższą kategorię kwalifikacyjną specjalności „zdrowie publiczne i ochrona zdrowia”, a także pierwszą kategorię kwalifikacyjną specjalności neurologia. Pracowała jako oddziałowa lekarz pediatra, lekarz neuropatolog polikliniki dziecięcej w Brześciu. Pełniła funkcję lekarza naczelnego w Brzeskim Obwodowym Centrum Rehabilitacji Medycznej dla Dzieci z Chorobami Psychoneurologicznymi „Tonus”. Była deputowaną do Brzeskiej Miejskiej Rady Deputowanych XXIV i XXV kadencji.
27 października 2008 roku została deputowaną do Izby Reprezentantów Białorusi IV kadencji z Brzeskiego-Centralnego Okręgu Wyborczego Nr 2. Pełniła w niej funkcję członkini Stałej Komisji ds. Pracy, Ochrony Socjalnej, Weteranów i Inwalidów. Od 13 listopada 2008 roku była członkinią Narodowej Grupy Republiki Białorusi w Unii Międzyparlamentarnej. Była także członkinią narodowej grupy Zgromadzenia Międzyparlamentarnego Euroazjatyckiej Wspólnoty Gospodarczej. Pełniła w niej funkcję członkini Komisji ds. Polityki Socjalnej. 18 października 2012 roku została deputowaną do Izby Reprezentantów V kadencji z Brzeskiego-Wschodniego Okręgu Wyborczego Nr 3. Pełniła w niej funkcję zastępczyni przewodniczącego Stałej Komisji ds. Pracy i Kwestii Socjalnych. Jej kadencja w Izbie Reprezentantów zakończyła się 11 października 2016 roku.
Prace.
Łarysa Bahdanowicz jest autorką ponad 20 prac naukowych na temat zagadnień kompleksowej rehabilitacji dzieci z porażeniem układu nerwowego, jest też główną współautorką Instrukcji nt. leczenia regeneracyjnego i rehabilitacji dzieci w pierwszym roku życia z naruszeniem mózgu.
Życie prywatne.
Łarysa Bahdanowicz jest zamężna, ma syna.

</doc>
<doc id="2336229" url="https://pl.wikipedia.org/wiki?curid=2336229" title="Łarisa Bogdanowicz">
Łarisa Bogdanowicz



</doc>
<doc id="2336233" url="https://pl.wikipedia.org/wiki?curid=2336233" title="Dziesięć Wielkich Herbat Chin">
Dziesięć Wielkich Herbat Chin

Słynne Herbaty Chin (中国名茶) znane też jako Dziesięć Wielkich Herbat Chin (中国十大名茶) to lista dziesięciu najważniejszych chińskich herbat. Wbrew powszechnym opiniom lista ta nie jest stała, a pozycje mogą się różnić zależnie od źródła. Znaczenie ma również okres, w którym dana lista została sporządzona i ówczesne trendy w spożyciu herbaty. Mimo to największe chińskie klasyki, takie jak Xi Hu Longjing czy Anxi Tieguanyin, dzięki swojej niemalejącej popularności praktycznie zawsze pojawią się na liście Dziesięciu Wielkich Herbat Chin.
Poniższa tabela jest rankingiem wynikającym z zestawienia dwudziestu list z różnych źródeł.

</doc>
<doc id="2336236" url="https://pl.wikipedia.org/wiki?curid=2336236" title="Aiwo (okręg wyborczy)">
Aiwo (okręg wyborczy)

Aiwo – jeden z ośmiu okręgów wyborczych Nauru. Swoim zasięgiem obejmuje dystrykt Aiwo. Z tego okręgu wybiera się 2 członków parlamentu.
Obecnymi reprezentantami Aiwo (po wyborach z roku 2013) w Parlamencie Nauru są Milton Dube i Aaron Cook. W przeszłości, okręg ten reprezentowali m.in.:

</doc>
<doc id="2336240" url="https://pl.wikipedia.org/wiki?curid=2336240" title="Registro">
Registro

Registro – miasto i gmina w Brazylii, w stanie São Paulo. Znajduje się w mezoregionie Litoral Sul Paulista i mikroregionie Registro.

</doc>
<doc id="2336241" url="https://pl.wikipedia.org/wiki?curid=2336241" title="Sete Barras">
Sete Barras

Sete Barras – miasto i gmina w Brazylii, w stanie São Paulo. Znajduje się w mezoregionie Litoral Sul Paulista i mikroregionie Registro.

</doc>
<doc id="2336243" url="https://pl.wikipedia.org/wiki?curid=2336243" title="Leka Bungo">
Leka Bungo

Leka Bungo (ur. 28 lutego 1944 we Wlorze) – albański aktor, reżyser i scenarzysta.
Życiorys.
Ukończył studia na wydziale reżyserii Instytutu Sztuk w Tiranie. Po studiach pracował jako reżyser teatralny w Teatrze Dramatycznym we Wlorze, a w 1971 po utworzeniu Teatru Bylis w Fier został jego dyrektorem. W 1973 wystawił w teatrze sztukę "Historia pewnej dziewczyny" K.Dushy, którą władze uznały za niewłaściwą politycznie. Bungo został wysłany do Patosa, gdzie pracował fizycznie, w ramach reedukacji. Potem trafił do domu kultury w Patosie, a w latach 80. powrócił do Tirany i pracował jako reżyser w Państwowym Zespole Estradowym (Estrada e Shtetit).
W filmie wystąpił w 1990 w roli Bardhyla w filmie "Nje vajze dhe nje djale". Był autorem scenariuszy do trzech filmów fabularnych.
W 1998 współtworzył prywatną stację telewizyjną TV Kombi, w której pracował jako reżyser i dyrektor programowy. W 2001 został wybrany członkiem rady zarządzającej RTSh. W 2016 zrealizował dla telewizji albańskiej serial "Rrokulisja", nawiązujący do wydarzeń 1997 roku.
Uhonorowany tytułem Honorowego Obywatela Fieru.

</doc>
<doc id="2336245" url="https://pl.wikipedia.org/wiki?curid=2336245" title="Gjoko Hadżiewski">
Gjoko Hadżiewski



</doc>
<doc id="2336248" url="https://pl.wikipedia.org/wiki?curid=2336248" title="Gjoko Taneski">
Gjoko Taneski



</doc>
<doc id="2336249" url="https://pl.wikipedia.org/wiki?curid=2336249" title="J.J. Hickson">
J.J. Hickson

James Edward „J.J.” Hickson Jr. (ur. 4 września 1988 w Fort Lauderdale, Floryda) – amerykański koszykarz, grający na pozycji silnego skrzydłowego, obecnie zawodnik Champville. 
W 2007 roku wystąpił w meczu gwiazd amerykańskich szkół średnich – McDonald’s All-American.
Po roku gry na North Carolina State University w drużynie uniwersyteckiej NC State Wolfpack, zgłosił się do draftu 2008, w którym został wybrany z 19. numerem przez Cleveland Cavaliers.
25 lutego 2016 roku podpisał umowę z klubem Washington Wizards. 11 sierpnia 2017 został zawodnikiem chińskiego Jiangsu Tongxi Monkey Kings. 1 kwietnia 2018 dołączył do libańskiego Champville.

</doc>
<doc id="2336250" url="https://pl.wikipedia.org/wiki?curid=2336250" title="Mikroregion Baixo Pantanal">
Mikroregion Baixo Pantanal

Mikroregion Baixo Pantanal – mikroregion w brazylijskim stanie Mato Grosso do Sul należący do mezoregionu Pantanais Sul-Mato-Grossenses.

</doc>
<doc id="2336254" url="https://pl.wikipedia.org/wiki?curid=2336254" title="Ślężanka">
Ślężanka

Ślężanka – woda słodka produkowana przez firmę Viviana Sp. z o.o.. Jest ona wydobywana z kopalnianego źródła znajdującego się na najniższym poziomie nieczynnej kopalni głębinowej magnezytu w Wirkach. Ślężanka zawiera 450 mg/l związków mineralnych co według klasyfikacji hydrogeologicznej oznacza wodę słodką. Wśród związków mineralnych Ślężanka zawiera dużą ilość magnezu (66,3 mg/l) i minimalną sodu (3,5 mg/l), dlatego jest oznaczana (zgodnie z rozporządzeniem) jako woda magnezowa i niskosodowa.
Ślężanka oferowana jest do sprzedaży w butelkach plastikowych o pojemności 1,5 litra, 0,5 litra oraz 5 litrów w wariantach niegazowanym (jasnoniebieska butelka) i gazowanym (ciemnozielona butelka). Produkt posiada certyfikat PZH oraz HACCP.
Sponsorowanie.
Ślężanka była sponsorem wspomagającym zawodów Strongman w Legnicy "Polska vs Węgry", od 2010 roku jest sponsorem I ligowego zespołu piłki ręcznej Świdnickiego Klubu Piłki Ręcznej. Ponadto w 2010 roku była sponsorem wspomagającym 22 Mistrzostw Świata w Gimnastyce Akrobatycznej oraz Mistrzostw Polski w Piłce Plażowej w Sopocie.

</doc>
<doc id="2336256" url="https://pl.wikipedia.org/wiki?curid=2336256" title="Ewangelicko-Luterański Kościół Litwy">
Ewangelicko-Luterański Kościół Litwy

Ewangelicko-Luterański Kościół Litwy (lit. "Lietuvos evangelikų liuteronų bažnyčia") – kościół luterański na Litwie. Jest członkiem Wspólnoty Porvoo oraz Światowej Federacji Luterańskiej. W 2009 r. liczył około 20 000 członków. W kościele pracuje 25 księży i 2 diakonów, którym przewodniczy biskup Mindaugas Sabutis. Wierni zrzeszeni są w 58 zborach.
Historia.
W XIII wieku zakon krzyżacki ze Świętego Cesarstwa Rzymskiego podbił region zwany później Prusami Wschodnimi, będący zachodnim sąsiadem Wielkiego Księstwa Litewskiego. Zamieszkiwały go różne grupy etniczne, w tym duża populacja Litwinów, którzy stanowili większość mieszkańców jego wschodniej części zwanego Małą Litwą. Na obszarze tym szybko rozprzestrzeniły się idee reformacyjne, a wielki mistrz zakonu krzyżackiego Albrecht Hohenzollern spotkał się z Marcinem Lutrem w Wittenberdze, gdzie był zachęcany przez Lutra do utworzenia świeckiego państwa. W wyniku hołdu pruskiego w 1525 r. powstały Prusy Książęce, będące lennem Królestwa Polskiego. Były one pierwszym państwem, które przyjęło luteranizm jako religię państwową.
Przed reformacją Litwini nie posiadali języka pisanego, a większość społeczeństwa stanowili analfabeci. Łacina była językiem używanym przez wykształconą elitę i kościół. Luteranie jednak promowali religijną edukację wszystkich klas społecznych i druk książek religijnych, hymnów i pism teologicznych w języku miejscowym. Pierwszą drukowaną publikacją w języku litewskim został "Katechizm", przetłumaczony przez Martynasa Mažvydasa. Pierwsze tłumaczenie fragmentów Biblii ukazało się w 1579 r. W latach 1579-1580 opracowano przekład całego Pisma Świętego, jednak nie został on opublikowany.
Reformacja zaczęła się również rozprzestrzeniać na tereny Wielkiego Księstwa Litewskiego. W 1530 r. miasto Kowno przyjęło wyznanie augsburskie. Wywołało to jednak konflikt z katolikami, protestanci nie mogli wyznawać swojej wiary w swobodny sposób. W wyniku kontrreformacji ich prawa zostały ograniczone, a mienie ewangelików było konfiskowane. Pomimo tego luteranie przetrwali i na terenie Wielkiego Księstwa Litewskiego zostały założone kolejne zbory.
W 1725 r. w Królewcu opublikowane zostało pierwsze tłumaczenie Biblii na język litewski.
Po I wojnie światowej jedynie dziewięć parafii prowadziło nabożeństwa w języku litewskim na terenach pozostających częścią Republiki Weimarskiej jako Prusy Wschodnie. Były to zbory położone w południowej i centralnej Małej Litwie. Działalność litewskojęzycznych zborów została w większości zakazana po przejęciu władzy przez nazistów w 1933 r.
30 lipca 1919 r. większość delegatów na Synod z Okręgu Kłajpedy zdecydowała o pozostaniu wiernych z tego regionu w strukturach Kościelnej Prowincji Prus Wschodnich. Wierni litewskojęzyczni, zachęcani przez rząd Republiki Litewskiej, postanowili o organizacji nieoficjalnego Ewangelickiego Synodu Krajowego Kłajpedy i domagali się utworzenia nowego, niezależnego związku wyznaniowego.
W 1925 r. władze w Kłajpedzie wysłały delegację, która miała negocjować z Ewangelickim Kościołem Unii Staropruskiej w Berlinie. 23 lipca podpisano "Umowę dotyczącą kościoła ewangelickiego na Terytorium Kłajpedy". Obie strony postanowiły, że zbory luterańskie na terenie okręgu wraz z jedynym położonym tam zborem reformowanym utworzyły "Regionalną Federację Synodalną Terytorium Kłajpedy" z własnym konsystorzem, który wybierał głównego superintendenta. Federacja utworzyła odrębną prowincję kościelną, niezależną od kościoła w Prusach Wschodnich, a także od wpływów władz Litwy i okręgu. W 1926 r. odbyły się pierwsze wybory do Synodu Regionalnego, uczestnicy wybrali Franza Gregora na pierwszego superintendenta generalnego. Powołano też członków konsystorza, który rozpoczął działalność rok później. Franz Gregor przeszedł na emeryturę w 1933 r., na stanowisku superintendenta zastąpił go Otto Obereigner.
Język niemiecki i litewski miały takie same prawa w kościele, były w równym stopniu używane w jego działalności, a każdy duchowny miał obowiązek znać oba. Do 1 stycznia 1932 r. do pracy w kościele przyjmowano również zagranicznych księży. Jednak w 1923 r. językiem ojczystym 37 spośród 40 duchownych z okręgu był niemiecki, a tylko trzech z nich – litewski. W 1936 r. liczba litewskich księży skurczyła się do dwóch, a niemieccy duchowni władali językiem litewskim w stopniu umożliwiającym jedynie bierne rozumienie i czytanie litewskich pism.
W dwudziestoleciu międzywojennym Kościół Ewangelicko-Luterański zrzeszał 80 zborów na terenie Litwy, służyło w nim 72 duchownych oraz posiadał około 25 000 członków. Natomiast w Okręgu Kłajpedy w 1930 r. zamieszkiwało około 137 750 wiernych.
Wraz z utworzeniem Niemieckiego Kościoła Ewangelickiego 14 lipca 1933 r., jednoczącego wszystkie niemieckie protestanckie kościoły regionalne pod rządami nazistowskimi i doktryną Niemieckich Chrześcijan, członkowie konsystorza z Kłajpedy zgodzili się na dalszą współpracę z niemieckim kościołem w ramach nowej federacji, podczas gdy litewski rząd centralny odmówił miejscowym protestantom przyłączenia się do nowej formacji religijnej. Rząd republiki wątpił w dalszą ważność umowy pomiędzy kościołami z 1925 r., uznając, że Ewangelicki Kościół Unii Staropruskiej zmienił swoją tożsamość prawną. Jednak 26 sierpnia 1933 r. kościół pruski zapewnił, że działa w dalszym ciągu bez zmian, a rząd powstrzymał się od anulowania umowy.
W 1934 r. gubernator, mianowany w Okręgu Kłajpedy przez rząd centralny, wydalił dziewięciu księży mających niemieckie obywatelstwo, co spowodowało protesty rządu III Rzeszy. Po 1935 r. Litwa zdała sobie sprawę z rosnącej mocy władz nazistowskich i nie powodowała kontrowersji w sprawie Okręgu Kłajpedy.
Po niemieckim ultimatum wobec Litwy i przyłączeniu Okręgu Kłajpedy do III Rzeszy 22 marca 1939 r., większość członków miejscowych zborów przyjęła powrót do Niemiec z zadowoleniem. Ewangelicki Kościół Unii Staropruskiej wysyłał telegramy do poszczególnych parafii, dziękując im za utrzymywanie związku z pruskim kościołem w poprzednich latach i sugerując, że związek ten potwierdził ich niemiecką postawę. 1 maja 1939 r. zniesiono "Regionalną Federację Synodalną Terytorium Kłajpedy", a jej parafie ponownie włączono do Prowincji Kościelnej Prus Wschodnich.
Podczas II wojny światowej zarówno władze nazistowskie, jak i radzieckie, prowadziły na terenie Litwy czystki etniczne oraz ludobójstwa, wielu duchownych poniosło śmierć. Tereny Litwy Mniejszej z Kłajpedą zostały następnie przyłączone do Litwy, która weszła w skład ZSRR. W Związku Radzieckim prowadzono prześladowania luteran, co odbiło się na stanie kościoła.
Pierwsze parafie w rejonie Kłajpedy były po wojnie uruchamiane przez osoby świeckie z racji braku duchownych. Część księży zginęła podczas wojny, resztę przesiedlono na zachód. Pierwsze zarejestrowane nabożeństwo powojenne odbyło się 9 stycznia 1945 r. w Prekule. Z czasem powstało 27 parafii luterańskich na terenie Litewskiej Socjalistycznej Republik Radzieckiej, z czego 12 zlokalizowanych było w regionie Kłajpedy.
W 1991 Litwa odzyskała niepodległość, a ewangelicy uzyskali swobodę wyznawania swojej wiary. W 2000 r. Ewangelicko-Luterański Kościół Litwy zadeklarował pełną wspólnotę z Kościołem Luterańskim Synodu Missouri.
Wiara.
Ewangelicko-Luterański Kościół Litwy określa się jako członek Ciała Chrystusa, a jego misją jest głoszenie ewangelii oraz sprawowanie sakramentów.
Kościół uznaje, że Biblia jest natchnionym słowem Bożym oraz ustala ona normy doktryny i życia chrześcijańskiego. Przyjmuje Apostolski symbol wiary, Nicejsko-konstantynopolitańskie wyznanie wiary i Atanazjańskie wyznanie wiary jako doktrynalnie poprawne streszczenie nauki zawartej w Biblii. Nauczanie kościoła i jego wiara są regulowane przez Księgę zgody, pisma w niej zawarte są uważane za dokładne i stosowne podsumowanie nauk słowa Bożego. Metody interpretacji Biblii, które są sprzeczne z tą doktrynalną pozycją, są odrzucane.
Organizacja i stosunki z państwem.
Kościół ewangelicki jest niezależnym związkiem wyznaniowym, wolnym od rządowej kontroli i regulacji w zakresie nauczania, wyznania i sprawowania kultu religijnego. Jest zarejestrowany i w pełni uznany za historyczny kościół chrześcijański posiadający pełnię praw w Republice Litewskiej.
Jest on kościołem o ustroju episkopalno-synodalnym. Synod, reprezentujący wszystkie parafie oraz duchowieństwo, zwoływany jest raz na pięć lat. Konsystorz, składający się z duchownych i świeckich wybranych do służby przez biskupa i Synod, reguluje we współpracy z biskupem wszelką działalność Kościoła pomiędzy spotkaniami Synodu.
Wszystkie zbory luterańskie na terenie kraju są zrzeszone w Ewangelicko-Luterańskim Kościele Litwy, utrzymuje on także relacje z wiernymi poza granicami państwa. Parafie kościoła mają charakter geograficzny i nie są one uważane za autonomiczne, niezależne wspólnoty wiernych, ale za Ewangelicko-Luterański Kościół Litwy działający w danym miejscu.
Jakiekolwiek związki z innymi grupami, zarówno w kraju, jak i za granicą, nie mogą w żaden sposób modyfikować ani negować doktryny kościoła i jego praktyk religijnych.
Do kościoła należą 54 parafie na terenie Litwy oraz cztery poza jej granicami (dwie w Chicago, po jednej w Toronto i w Hagen).

</doc>
<doc id="2336257" url="https://pl.wikipedia.org/wiki?curid=2336257" title="Mikroregion Alto Taquari">
Mikroregion Alto Taquari

Mikroregion Alto Taquari – mikroregion w brazylijskim stanie Mato Grosso do Sul należący do mezoregionu Centro-Norte de Mato Grosso do Sul.

</doc>
<doc id="2336258" url="https://pl.wikipedia.org/wiki?curid=2336258" title="Sonora (Mato Grasso do Sul)">
Sonora (Mato Grasso do Sul)



</doc>
<doc id="2336259" url="https://pl.wikipedia.org/wiki?curid=2336259" title="Rio Verde do Mato Grosso">
Rio Verde do Mato Grosso



</doc>
<doc id="2336260" url="https://pl.wikipedia.org/wiki?curid=2336260" title="Mikroregion Aquidauana">
Mikroregion Aquidauana

Mikroregion Aquidauana – mikroregion w brazylijskim stanie Mato Grosso do Sul należący do mezoregionu Pantanais Sul-mato-grossenses.

</doc>
<doc id="2336262" url="https://pl.wikipedia.org/wiki?curid=2336262" title="Mikroregion Bodoquena">
Mikroregion Bodoquena

Mikroregion Bodoquena – mikroregion w brazylijskim stanie Mato Grosso do Sul należący do mezoregionu Sudoeste de Mato Grosso do Sul.

</doc>
<doc id="2336263" url="https://pl.wikipedia.org/wiki?curid=2336263" title="Mikroregion Dourados">
Mikroregion Dourados

Mikroregion Dourados – mikroregion w brazylijskim stanie Mato Grosso do Sul należący do mezoregionu Sudoeste de Mato Grosso do Sul.

</doc>
<doc id="2336264" url="https://pl.wikipedia.org/wiki?curid=2336264" title="Le Code de l'honneur">
Le Code de l'honneur

Le Code de l'honneur - pierwszy studyjny album francuskiego rapera Rohffa. Został wydany pod koniec 1999 roku nakładem wytwórni Phénomène Records. 
Lista utworów.
Opracowano na podstawie źródła.

</doc>
<doc id="2336266" url="https://pl.wikipedia.org/wiki?curid=2336266" title="Märt Israel">
Märt Israel

Märt Israel (ur. 23 września 1983 w Karksi-Nuia) – estoński lekkoatleta, specjalizujący się w rzucie dyskiem.
W 2002 po ustanowieniu rekordu Estonii juniorów zajął siódmą lokatę w mistrzostwach świata juniorów na Jamajce. Ósmy zawodnik czempionatu Europy młodzieżowców (2003) zajmował odległe lokaty na dwóch kolejnych zawodach uniwersjadowych (w 2003 oraz 2005). Odpadał w eliminacjach na mistrzostwach Europy w 2006 oraz mistrzostwach świata w 2007. Zdobył brązowy medal uniwersjady w Bangkoku (2007). Bez powodzenia brał udział w igrzyskach olimpijskich w Pekinie i mistrzostwach globu w Berlinie. W 2010 był dziewiąty na mistrzostwach Europy. Złoty medalista uniwersjady (2011). Wielokrotny reprezentant Estonii w pucharze Europy (w rzucie młotem), zimowym pucharze w rzutach oraz drużynowym czempionacie Starego Kontynentu. Medalista mistrzostw kraju.
Rekordy życiowe: 66,98 (12 maja 2011, Chula Vista).

</doc>
<doc id="2336269" url="https://pl.wikipedia.org/wiki?curid=2336269" title="Gjorgji Icoski">
Gjorgji Icoski



</doc>
<doc id="2336272" url="https://pl.wikipedia.org/wiki?curid=2336272" title="Kanał Irtysz-Karaganda">
Kanał Irtysz-Karaganda

Kanał Irtysz-Karaganda (kaz.: Ертіс-Қарағанды каналы, "Jertys-Karagandy kanały"; ros.: канал Иртыш-Караганда, "kanał Irtysz-Karaganda") – kanał w północno-wschodnim Kazachstanie, biegnący od Irtyszu koło miasta Aksu do Karagandy. Ma długość 458 km. Szerokość wynosi 20–40 m, głębokość 5–7 m. Przepływ w punkcie zasilania kanału przez Irtysz wynosi ok. 75 m³/s. Budowę kanału ukończono w 1974 roku. Jego głównym zadaniem było zaopatrzenie w wodę dużych miast – Jekybastuzu, Temyrtau oraz Karagandy. W 2002 roku zbudowano odnogę kanału dla zasilania w wodę stolicy Kazachstanu – Astany.

</doc>
<doc id="2336273" url="https://pl.wikipedia.org/wiki?curid=2336273" title="Teryskej Ałatau">
Teryskej Ałatau



</doc>
<doc id="2336276" url="https://pl.wikipedia.org/wiki?curid=2336276" title="PSVita">
PSVita



</doc>
<doc id="2336287" url="https://pl.wikipedia.org/wiki?curid=2336287" title="Teodor Wyżewski">
Teodor Wyżewski



</doc>
<doc id="2336294" url="https://pl.wikipedia.org/wiki?curid=2336294" title="Ewangelicko-Luterański Kościół w Kanadzie">
Ewangelicko-Luterański Kościół w Kanadzie

Ewangelicko-Luterański Kościół w Kanadzie (ang. "Evangelical Lutheran Church in Canada", "ELCIC", fr. "Eglise Evangelique Lutherienne au Canada") – największy kościół luterański działający w Kanadzie.
Obecny Ewangelicko-Luterański Kościół w Kanadzie powstał w 1986 roku w wyniku połączenia Ewangelicko-Luterańskiego Kościoła Kanady i trzech synodów Kościoła Luterańskiego w Ameryce, zwanych Sekcją Kanady.
Swoje nauczanie kościół opiera na Biblii oraz Księdze zgody, która jest zbiorem ksiąg wyznaniowych luteranizmu, zawierającym "Mały" i "Duży Katechizm" Marcina Lutra, "Wyznanie augsburskie" i jego "Obronę", "Artykuły szmalkaldzkie" oraz "Formułę Zgody" i "Traktat o władzy i prymacie papieża", poprzedzone o trzy ekumeniczne wyznania wiary.
Posiada 114.592 ochrzczonych członków, zrzeszonych w 525 zborach.
Kościół jest członkiem Światowej Federacji Luterańskiej Światowej Rady Kościołów i Kanadyjskiej Rady Kościołów. Posiada pełną interkomunię z Anglikańskim Kościołem Kanady na mocy "Deklaracji z Waterloo".
ELCIC jest właścicielem Luterańskiego Seminarium Waterloo i Luterańskiego Seminarium Teologicznego w Saskatoon.

</doc>
<doc id="2336296" url="https://pl.wikipedia.org/wiki?curid=2336296" title="Gjore Jowanowski">
Gjore Jowanowski



</doc>
<doc id="2336300" url="https://pl.wikipedia.org/wiki?curid=2336300" title="Igor Gjuzełow">
Igor Gjuzełow



</doc>
<doc id="2336302" url="https://pl.wikipedia.org/wiki?curid=2336302" title="Zofia Charewicz">
Zofia Charewicz

Zofia Charewicz, znana również jako Zofia Grąziewicz, Zofia Tomaszewska-Charewicz, Zofia Tomaszewska-Grąziewicz, Zofia Tomaszewska (ur. 12 stycznia 1944 w Łodzi) – polska aktorka teatralna i filmowa.
Życiorys.
W 1966 roku ukończyła studia na Wydziale Aktorskim PWSTiF w Łodzi. Aktorka Teatru Polskiego w Warszawie. Debiutowała w teatrze 7 kwietnia 1967 roku.
Teatr Telewizji.
Zagrała w kilkunastu spektaklach teatru telewizji, m.in. jedną z głównych ról w spektaklu zatytułowanym "Dłużnicy".

</doc>
<doc id="2336303" url="https://pl.wikipedia.org/wiki?curid=2336303" title="Zofia Grąziewicz">
Zofia Grąziewicz



</doc>
<doc id="2336304" url="https://pl.wikipedia.org/wiki?curid=2336304" title="Zofia Tomaszewska-Charewicz">
Zofia Tomaszewska-Charewicz



</doc>
<doc id="2336305" url="https://pl.wikipedia.org/wiki?curid=2336305" title="Zofia Tomaszewska-Grąziewicz">
Zofia Tomaszewska-Grąziewicz



</doc>
<doc id="2336306" url="https://pl.wikipedia.org/wiki?curid=2336306" title="Zofia Tomaszewska">
Zofia Tomaszewska



</doc>
<doc id="2336313" url="https://pl.wikipedia.org/wiki?curid=2336313" title="Wygrywająca na wygrywającą">
Wygrywająca na wygrywającą

Wygrywająca na wygrywającą – w brydżu manewr rozgrywającego, w którym zrzuca wygrywającą kartę na inną wygrywającą fortę lub honor w celu odblokowania koloru. Motyw wygrywająca na wygrywającą został opisany po raz pierwszy przez Terence’a Reese’a. 
Rozgrywający, S, gra sześć trefl po wiście asem pik i kontynuacją małym kierem. Zgranie asa atu ujawnia zły podział trefli i najlepszą szansą rozgrywającego jest gra na obustronne przebitki. Istnieje jednak ryzyko, że przy zgraniu dwóch kierów, co jest potrzebne do rozpoczęcia tego manewru, gracz E może przebić drugiego kiera. Rozgrywający gra więc ze stołu króla pik zrzucając z ręki figurę kier, i po przejściu do stołu asem gra stamtąd damę kier. Bez znaczenie jest czy teraz E przebije tę lewę, jako że rozgrywający zawsze może nadbić.

</doc>
<doc id="2336315" url="https://pl.wikipedia.org/wiki?curid=2336315" title="Jovan Zdravevski">
Jovan Zdravevski



</doc>
<doc id="2336316" url="https://pl.wikipedia.org/wiki?curid=2336316" title="Stadion Gelora Sriwijaya">
Stadion Gelora Sriwijaya

Stadion Gelora Sriwijaya ("Stadion Jakabaring") – wielofunkcyjny stadion w Palembangu, w Indonezji. Jego pojemność wynosi 40 000 widzów, trybuny są częściowo zadaszone. Powstał w latach 2001–2004. Swoje mecze rozgrywa na nim drużyna Sriwijaya FC. Na stadionie odbyły się m.in. zawody w ramach 16. igrzysk narodowych oraz Pucharu Azji 2007. Obiekt był również główną areną Igrzysk Azji Południowo-Wschodniej 2011.

</doc>
<doc id="2336318" url="https://pl.wikipedia.org/wiki?curid=2336318" title="Aleksandar Dimitrovski">
Aleksandar Dimitrovski



</doc>
<doc id="2336320" url="https://pl.wikipedia.org/wiki?curid=2336320" title="Kyrie Irving">
Kyrie Irving

Kyrie Andrew Irving (ur. 23 marca 1992 w Melbourne) – amerykański koszykarz pochodzenia australijskiego, występujący na pozycji rozgrywającego, mistrz świata (2014) oraz olimpijski (2016), obecnie zawodnik Dallas Mavericks.
Życiorys.
Dzieciństwo i młodość.
Kyrie Irving urodził się w Melbourne w Australii, jako syn Drederick i Elizabeth Irvingów, jednakże do Stanów Zjednoczonych przeprowadził się mając dwa lata. Po dwóch latach matka Irvinga - Elizabeth zmarła, a jego ojciec wychowywał go przy pomocy najbliższej rodziny. Dorastał w West Orange w stanie New Jersey, a jego ojciec był kibicem lokalnej drużyny New Jersey Nets.
Szkoła średnia.
W pierwszych dwóch latach szkoły średniej uczęszczał do Montclair Kimberley Academy. Grając w ich drużynie koszykarskiej notował średnio 26,5 punktu, 10,3 zbiórek, 4,8 asyst i 3,6 przechwytu na mecz, stając się drugim koszykarzem w historii szkoły, który zdobył 1000 punktów. Trzeci rok nauki kontynuował w szkole średniej St. Patrick's High School, gdzie występował w jednej drużynie z Michaelem Kiddem-Gilchristem. 20 stycznia 2010 został wybrany do drużyny reprezentującej Stany Zjednoczone na Nike Hoop Summit w Rose Garden Arena, w Portland. W tym też samym roku brał udział w McDonald’s All-American Game oraz Jordan Brand Classic, gdzie razem z Harrisonem Barnesem został wybrany MVP. W czerwcu 2010 był członkiem reprezentacji Stanów Zjednoczonych, która zdobyła złoty medal podczas mistrzostw Ameryk do lat 18.
College.
22 października 2009 podpisał list intencyjny z Duke University. Do drużyny koszykarskiej Duke Blue Devils Irving dołączył w sezonie 2010/2011. W tymże sezonie zdobywał średnio 17,4 punktu, 5,1 asysty, 3,8 zbiórki i 1,5 przechwytu na mecz. Podczas ósmego występu w barwach Blue Devils, Irving złapał kontuzję, która wykluczyła go z gry do 18 marca. W tym też dniu wrócił do gry, a Duke wygrali w pierwszej rundzie rozgrywek pozasezonowych z drużyną koszykarską uniwersytetu Hampton. Sezon zakończyli po przegranym meczu z drużyną koszykarską uniwersytetu Arizona, w którym Irving rzucił 28 punktów. Był to jego ostatni mecz w barwach Blue Devils.
National Basketball Association.
Irving ogłosił, że przystąpi do draftu 2011, pomimo tego że prawie cały sezon leczył kontuzję. W maju 2011 zatrudnił agenta. W drafcie został wybrany z numerem pierwszym przez Cleveland Cavaliers. W pierwszym sezonie rozegrał 51 spotkań, w trakcie których zdobywał średnio 18,5 punktu, 3,7 zbiórki i 5,4 asysty na mecz. Po sezonie został wybrany najlepszym debiutantem sezonu 2011/12.
10 lipca 2014 podpisał pięcioletnie, warte 90 milionów dolarów przedłużenie kontraktu z Cavaliers.
28 stycznia 2015 w meczu z Portland Trail Blazers ustanowił własny rekord, zdobywając 55 punktów, oddając przy tym 11 celnych rzutów trzypunktowych, czym poprawił najlepszy pod tym względem wynik w historii klubu.
12 marca 2015 w meczu z San Antonio Spurs pobił klubowy rekord punktów w jednym meczu, zdobywając 57 punktów (mecz z dogrywką). Oddał 7 celnych rzutów za trzy punkty, jeden z nich doprowadził do dogrywki.
Podczas meczu numer 1 w finałach 2015 podczas zmiany kierunku kozłowania doznał złamania rzepki w lewym kolanie. Kontuzja wykluczyła go z gry aż do 20 grudnia 2015. Podczas meczu z Detroit Pistons w playoff 2016 ustanowił swój rekord punktów w jednym meczu - 32 punkty. Pobił go podczas meczu numer 4 finałów 2016 z Golden State Warriors - 34 punkty, a następnie poprawił go w meczu nr 5 - 41 punktów.
22 sierpnia 2017 trafił w wyniku wymiany do Boston Celtics.
6 lipca 2019 został zawodnikiem Brooklyn Nets. 6 lutego 2023 został wytransferowany do Dallas Mavericks.
Reprezentacja.
Wraz z reprezentacją Stanów Zjednoczonych zdobył mistrzostwo świata w 2014 roku. Irving został wybrany MVP turnieju.

</doc>
<doc id="2336322" url="https://pl.wikipedia.org/wiki?curid=2336322" title="Labina Mitevska">
Labina Mitevska



</doc>
<doc id="2336326" url="https://pl.wikipedia.org/wiki?curid=2336326" title="Verica Nedeska">
Verica Nedeska



</doc>
<doc id="2336328" url="https://pl.wikipedia.org/wiki?curid=2336328" title="Milčo Mančevski">
Milčo Mančevski



</doc>
<doc id="2336330" url="https://pl.wikipedia.org/wiki?curid=2336330" title="Nowy Rynek w Rzeszowie">
Nowy Rynek w Rzeszowie



</doc>
<doc id="2336331" url="https://pl.wikipedia.org/wiki?curid=2336331" title="Cerkiew św. Eliasza w Eupatorii">
Cerkiew św. Eliasza w Eupatorii

Cerkiew św. Eliasza – prawosławna cerkiew w Eupatorii, w jurysdykcji eparchii symferopolskiej i krymskiej Rosyjskiego Kościoła Prawosławnego.
Cerkiew została wzniesiona na prośbę społeczności Greków wyznania prawosławnego zamieszkujących Eupatorię. W 1901 władze miejskie bezpłatnie przekazały na potrzeby budowy obiektu działkę budowlaną o powierzchni 600 sążni kwadratowych (2732.4 m²). Do 1907 powstał projekt obiektu przygotowany przez architekta miejskiego A. Gienricha. Świątynia miała być budowana początkowo wyłącznie za pieniądze pochodzące z datków wiernych. Z powodu niedostatecznych wpływów z tego źródła w 1908 F. Wasilkioti wystąpił w imieniu Greków w Dumie, prosząc o 5000 rubli dopłaty z funduszy państwowych. Gubernator Eupatorii zgodził się wpłacać tę sumę w ratach – 1000 rubli na rok – oraz przekazał 400 rubli i żyrandol jako osobisty wkład w budowę.
Mimo uzyskanego wsparcia finansowego środki zebrane na budowę nadal nie były wystarczające, co sprawiło, iż wznoszenie cerkwi trwało od czerwca 1911 do czerwca 1918 (30 czerwca 1918 miało miejsce poświęcenie budowli). Z powodu faktu, iż parafianie świątyni byli narodowości greckiej, władze bolszewickie w pierwszych latach po rewolucji październikowej zdecydowały nie zamykać świątyni. Z obiektu usunięto jedynie dzwony. W 1936 lokalne władze radzieckie zamknęły cerkiew, twierdząc, iż parafia nie jest w stanie utrzymywać jej w należytym stanie technicznym. W końcu lat 50 XX wieku w świątyni urządzono z nakazu KPZR salę gimnastyczną. Budynek został ponownie zaadaptowany na cele religijne po upadku ZSRR.
Według informacji podawanych przez eparchię symferopolską i krymską, w 1999 na szkle przykrywającym główną ikonę patrona świątyni, proroka Eliasza, w niewytłumaczalny sposób pojawiła się postać świętego.
Budynek reprezentuje styl neobizantyński. Został wzniesiony na planie krzyża, z kopułą na ośmiobocznym bębnie. Zewnętrznie zdobiony jest rzędami pilastrów, łuków, jego okna wypełniono witrażami. Główne wejście do obiektu prowadzi przez portal w formie łuku wspartego na dwóch półkolumnach. Od wschodu do głównej bryły obiektu przylega absyda. Dzwonnica cerkwi była obiektem wolno stojącym; została zniszczona z polecenia KPZR w latach 60 XX wieku i odbudowana po upadku ZSRR.

</doc>
<doc id="2336332" url="https://pl.wikipedia.org/wiki?curid=2336332" title="Jewgienij Pietrow (strzelec)">
Jewgienij Pietrow (strzelec)

Jewgienij Aleksandrowicz Pietrow (ros. Евгений Александрович Петров, ur. 16 października 1938 w Moskwie) – radziecki strzelec sportowy. Dwukrotny medalista olimpijski.
Specjalizował się w konkurencji skeet. Brał udział w dwóch igrzyskach (IO 68, IO 72), na obu zdobywał medale. Triumfował w 1968, kiedy skeet po raz pierwszy znalazł się w programie igrzysk, cztery lata później zajął drugie miejsce. Stawał na podium mistrzostw świata w konkurencji indywidualnej (złoto w 1970, srebro w 1967) oraz drużynowej (złoto w 1967, 1969-1971, 1973). Był również mistrzem Europy i pięciokrotnym mistrzem ZSRR (1962, 1963, 1965, 1967, 1972).

</doc>
<doc id="2336336" url="https://pl.wikipedia.org/wiki?curid=2336336" title="Pomnik górników kopalni Wujek w Katowicach">
Pomnik górników kopalni Wujek w Katowicach



</doc>
<doc id="2336339" url="https://pl.wikipedia.org/wiki?curid=2336339" title="Gervasio Nunez">
Gervasio Nunez



</doc>
<doc id="2336340" url="https://pl.wikipedia.org/wiki?curid=2336340" title="(5022) Roccapalumba">
(5022) Roccapalumba

(5022) Roccapalumba – planetoida z grupy pasa głównego asteroid okrążająca Słońce w ciągu 5 lat i 214 dni w średniej odległości 3,15 j.a. Została odkryta 23 kwietnia 1984 roku przez Waltera Ferreri w Obserwatorium La Silla.
Planetoidę tę nazwano na cześć wsi Roccapalumba na Sycylii, gdzie mieszka wielu entuzjastów astronomii. Przed nadaniem nazwy planetoida nosiła oznaczenie tymczasowe (5022) 1984 HE1.

</doc>
<doc id="2336342" url="https://pl.wikipedia.org/wiki?curid=2336342" title="(5022) 1984 HE1">
(5022) 1984 HE1



</doc>
<doc id="2336349" url="https://pl.wikipedia.org/wiki?curid=2336349" title="José Manuel Rodrigues">
José Manuel Rodrigues

José Manuel de Sousa Rodrigues (ur. 13 lipca 1960) – portugalski dziennikarz i polityk, od 2009 poseł do Zgromadzenia Republiki. 
Życiorys.
W 1979 rozpoczął pracę w piśmie "Jornal da Madeira", następnie był związany z tygodnikiem "Independente" wydawanym przez Paulo Portasa. W 1996 został wybrany posłem do Zgromadzenia Ustawodawczego Madery z listy CDS/PP, zaś w roku następnym stanął na czele regionalnych struktur partyjnych. Reelekcję do parlamentu regionalnego uzyskiwał w latach 2000, 2004 i 2007. W wyborach w 2009 został wybrany posłem do Zgromadzenia Republiki XI kadencji z okręgu Madera, zaś w wyborach w 2011 reelekcję z tego samego regionu. 

</doc>
<doc id="2336350" url="https://pl.wikipedia.org/wiki?curid=2336350" title="Linia kolejowa Asti – Genua">
Linia kolejowa Asti – Genua

Linia kolejowa Asti-Genua – państwowa włoska linia kolejowa, która łączy Asti z Genuą i port, przez Acqui Terme.
Zarządzanie infrastrukturą i urządzeń kolejowych jest realizowane przez RFI SpA, spółka zależna od Ferrovie dello Stato, które kwalifikuje tę linię jako uzupełniającą.

</doc>
<doc id="2336354" url="https://pl.wikipedia.org/wiki?curid=2336354" title="Biblioteca Malatestiana">
Biblioteca Malatestiana

Biblioteca Malatestiana – biblioteka założona w 1452 roku we włoskim mieście Cesenie przez Dominica Malatesta Novello. Zachowała się do współczesnych czasów w niezmienionym stanie. W budynku działa również założona w 1804 roku Biblioteca Malatestiana pełniąca funkcję biblioteki publicznej. 
Historia.
Biblioteka powstała w 1452 roku. Była to pierwsza powstała biblioteka nowożytna udostępniona dla publiczności. Dominico Malatesta Novello zbudował bibliotekę na terenie klasztoru franciszkańskiego, ale nadzór nad nią przekazał władzom miejskim. Gmina nadzorowała bibliotekę, nie zgadzała się na wypożyczanie cennych kodeksów. Podczas wojen napoleońskich kodeksy zostały zamurowane. Zapobiegło to konfiskacie. Na swoje miejsce wróciły w 1804 roku. W latach 1839–1886 po kasacji zakonu w budynku utworzono szkołę. Od 1807 roku w mieści się w nim biblioteka publiczna. 
W roku 2005 Biblioteka Malatestiana został wpisano na listę UNESCO "Pamięć Świata".
Budynek.
Sala XV –wiecznej biblioteki mieści się na pierwszym piętrze budynku zajmowanego obecnie przez bibliotekę publiczną. Wchodzimy przez portal ozdobiony tympanonem z wizerunkiem słonia i napisem "Elephas indus culices non timet" (Słoń indyjski nie boi się komarów)"." Nad ozdobnymi drewnianymi drzwiami wykuto inny napis "Malatesta Novellus Pandulphi filius Malatesta nepos dedit". Pomieszczenie ma kształt prostokąta. Zostało podzielone kolumnami na trzy nawy. Umieszczono w nim dwa rzędy drewnianych ław, po 29 po każdej stronie. Kodeksy zostały przymocowane do nich łańcuchami. 
Zbiory.
W 2004 roku biblioteka posiadała 404 000 woluminów, w tym 287 inkunabułów, 3200 druków pochodzących z XVI wieku oraz zbiór kodeksów. Kodeksy znajdują się w zachowanej w oryginalnym stanie budynku z XV wieku. Malatesta zamówił lub kupił do biblioteki około 150 kodeksów. Kolekcja została poszerzona o zbiory Giovanniego di Marco, będącego lekarzem Malatesty. Czternaście greckich kodeksów Malatesta kupił prawdopodobnie w Konstantynopolu, siedem w języku hebrajskim i inne zostały podarowane. W następnych stuleciach zbiór uzupełniono o kilka kodeksów. Obecnie liczy on 343 rękopisy.

</doc>
<doc id="2336357" url="https://pl.wikipedia.org/wiki?curid=2336357" title="Lista zawodowych mistrzów świata wagi lekkiej w boksie">
Lista zawodowych mistrzów świata wagi lekkiej w boksie

Waga lekka jest jedną z 8 klasycznych kategorii boksu zawodowego. Została wprowadzona w roku 1738 przez Jacka Broughtona dla pięściarzy o wadze poniżej 160 (72,6 kg). W roku 1889 Amateur Boxing Association of England Ltd (ABA) określił jej limit na 140 funtów (63,5 kg) a w 1909 Londyński National Sporting Club na 135 funtów. Obecnie wynosi 61,2 kg (135 funtów).
Pierwszym bezdyskusyjnie uznawanym mistrzem świata był od roku 1896 Amerykanin George „Kid” Lavigne. Powszechną aprobatę cieszył się dominujący przed nim Irlandczyk Jack McAuliffe. Do roku 1971 praktycznie był jeden powszechnie uznawany mistrz świata. Po powstaniu nowych organizacji boksu zawodowego, każda uznaje swoich mistrzów świata i prowadzi własne listy bokserów ubiegających się o tytuł. Poniżej zestawiono mistrzów świata powszechnie uznanych oraz czterech podstawowych organizacji boksu zawodowego:

</doc>
<doc id="2336362" url="https://pl.wikipedia.org/wiki?curid=2336362" title="Karl de Blaas">
Karl de Blaas

Karl de Blaas (zwany "Karl von Blaas", ur. 28 kwietnia 1815 w Nauders, zm. 19 marca 1894 w Wiedniu) – austriacki malarz historyczny i rodzajowy, ojciec Eugeniusza de Blaas.
Ukończył Akademię Sztuki w Wenecji. Po studiach przebywał i dokształcał się w Rzymie i Florencji. Pozostawał pod wpływem Friedricha Overbecka. W 1851 otrzymał profesurę Akademii Wiedeńskiej. Wówczas wsławił się jako malarz fresków, m.in. w Altlerchenfelder Pfarrkirche, czy Heeresgeschichtlichen Museum. W 1855 otrzymał nagrodę na wystawie światowej w Paryżu. Rok później objął profesurę Akademii Weneckiej.
Znany był jako malarz rodzajowy, portretowy i historyczny. Swą sławę portrecisty ugruntował już mając 20-kilka lat, dzięki wyróżnieniom zdobytym na wystawach w Wenecji. Zaś jego malarstwo historyczne cieszyło się uznaniem wśród arystokracji i wyższych sfer monarchii habsburskiej. Do jego uczniów należeli m.in. Leopold Carl Müller, synowie Eugeniusz i Juliusz.

</doc>
<doc id="2336364" url="https://pl.wikipedia.org/wiki?curid=2336364" title="Żeby było miło">
Żeby było miło

Żeby było miło – studyjny album krakowskiego rapera Bolca (Grzegorza Borka). Płyta została wydana w 1997 roku nakładem wytwórni EMI Music Poland. Zawiera 14 premierowych utworów i remiks piosenki „Żeby było miło”.
Na ścieżce dźwiękowej do filmu Poniedziałek (1998) w reżyserii Witolda Adamka pojawiły się utwory „Szopka”, „Bujam się” oraz „Żeby było miło”. Utwór „Żeby było miło” pojawił się także na ścieżce dźwiękowej do filmu Wtorek (2002) w reżyserii Witolda Adamka oraz U Pana Boga za miedzą (2009) w reżyserii Jacka Bromskiego.
W 1997 roku album uzyskał nominację do nagrody polskiego przemysłu fonograficznego Fryderyka w kategorii „najlepszy album rap/hip-hop”.
Pochodzący z albumu utwór pt. „Szopka” znalazł się na 105. miejscu listy „120 najważniejszych polskich utworów hip-hopowych” według serwisu T-Mobile Music.
Lista utworów.
Opracowano na podstawie źródła.

</doc>
<doc id="2336367" url="https://pl.wikipedia.org/wiki?curid=2336367" title="Vlatko Ilievski">
Vlatko Ilievski



</doc>
<doc id="2336369" url="https://pl.wikipedia.org/wiki?curid=2336369" title="Betpakdała">
Betpakdała

Betpakdała (kaz. Бетпақдала; ros. Бетпак-Дала, "Bietpak-Dała") – pustynna wyżyna we wschodnim Kazachstanie, ograniczona od wschodu jeziorem Bałchasz, od południa rzeką Czu a od zachodu rzeką Sarysu; od północy graniczy z Pogórzem Kazachskim. 
Zajmuje powierzchnię około 75 tys. km². Obszar leży na wysokości 300–500 m n.p.m. i jest nachylony w kierunku południowo-zachodnim. Dominuje krajobraz równinny. Jedynie w części wschodniej występuje bardziej urozmaicona rzeźba, gdzie teren wznosi się maksymalnie do 974 m n.p.m. Część zachodnia zbudowana jest z mezozoicznych i paleozoicznych luźnych skał okruchowych (piaski, piaskowce, iły i żwiry), natomiast pagórkowata część wschodnia ma złożoną budowę i składa się z dolnopaleozoicznych warstw skał osadowych i metamorficznych oraz granitów.
Klimat jest kontynentalny. Roczna suma opadów wynosi 100–150 mm. Lata są suche i gorące, zimy mroźne, z opadami śniegu. Średnia temperatura stycznia wynosi od -12 do -14 °C, lipca od 24 do 26 °C. Występuje dużo niewielkich, płytkich, zazwyczaj słonych jezior. Dodatkowo występuje znaczna ilość wód gruntowych, które czasami wypływają na powierzchnię. 
Przeważają gleby sołonczakowate i sołońcowate. Prawie cały obszar wyżyny ma charakter półpustynny, na wschodzie występuje pustynia żwirowa. W okresie wiosennym i letnim teren wykorzystywany jako pastwisko.

</doc>
<doc id="2336371" url="https://pl.wikipedia.org/wiki?curid=2336371" title="Bet-pak-dała">
Bet-pak-dała



</doc>
<doc id="2336372" url="https://pl.wikipedia.org/wiki?curid=2336372" title="Betpak Dała">
Betpak Dała



</doc>
<doc id="2336374" url="https://pl.wikipedia.org/wiki?curid=2336374" title="Karolina Gočeva">
Karolina Gočeva



</doc>
<doc id="2336375" url="https://pl.wikipedia.org/wiki?curid=2336375" title="Jean-Baptiste Tavernier">
Jean-Baptiste Tavernier

Jean-Baptiste Tavernier (ur. 1605 w Paryżu, zm. lipiec 1689 w Moskwie) – francuski podróżnik, kupiec, jako jeden z pierwszych rozpoczął wymianę handlową z Indiami. Z jego osobą łączy się legenda o niebieskim diamencie Ludwika XIV. Miał on sprzedać monarsze 112 karatowy niebieski minerał pochodzący z Indii. Diament w czasach Ludwika XVI stał się częścią orderu złotego runa. W 1792 roku klejnot został skradziony, by ponownie pojawić się w Londynie jako "Diament Hope'a". Miał być on obarczony klątwą.
Lata edukacji.
Ojciec Jean-Baptiste’a, Gabriel Tavernier, zajmował się geografią (m.in. sprzedawał mapy 
Antwerpii), a wuj, Melchior Tavernier, rytownictwem. Gabriel Tavernier, jako wyznawca protestantyzmu, był w Antwerpii prześladowany, więc uciekł do Francji. Ze względu na sytuację rodziny Tavernier bardzo wcześnie zasmakował w podróżach. Do szesnastego roku życia odwiedził Anglię, Niderlandy i Niemcy. W latach 1624-1629 służył na dworze wicekróla Węgier, a następnie spędził rok na dworze Karola I Gonzagi, księcia Mantui i Rethel, oraz jego ojca, Ludwika Gonzagi, księcia Nevers i Mantui. Służba pozwoliła mu doskonale poznać dworskie obyczaje, co później okazało się dla niego bardzo przydatne. Zdobył także pewne doświadczenie wojskowe – w 1629 roku w Mantui i rok później w Niemczech, u boku pułkownika Waltera Butlera, który przeszedł do historii w związku ze śmiercią Albrechta von Wallensteina.
Podróże.
Do 1630 roku Tavernier, oprócz znanej mu już Francji, Anglii i Niderlandów, poznał także Włochy, Szwajcarię, Polskę i Węgry i nauczył się mówić w głównych językach tych krajów. Zapragnął pojechać do Azji. W Ratyzbonie spotkał dwóch francuskich zakonników wyjeżdżających na misję do krajów Lewantu i dołączył do nich. Na początku 1631 roku dotarli do Konstantynopola, gdzie Tavernier spędził 11 miesięcy. Następnie odwiedził także inne tureckie miasta, Tokat i Erzurum, oraz dzisiejszą stolicę Armenii - Erywań. Podczas pierwszej podróży Tavernier dotarł do irańskiego miasta Isfahan, po czym odwiedzając Bagdad, Aleppo, İskenderun, Maltę oraz Włochy, w 1633 roku powrócił do Paryża.
O kolejnych pięciu latach jego życia wiadomo niewiele. Prawdopodobnie w tym okresie służył na dworze księcia Orleanu. We wrześniu 1638 roku Tavernier rozpoczął swoją drugą podróż (1638-1643) przez Aleppo i Persję aż do miast Agra i Golkonda w południowo-środkowych Indiach. Jego wizyty na dworze Wielkich Mogołów oraz w kopalniach diamentów zapoczątkowały kolejne wyprawy. Cztery następne podróże Tavernier odbył jako kupiec wysokiej rangi, negocjował ceny klejnotów i innych drogocennych towarów, a do jego głównych klientów należeli najwięksi książęta Wschodu. Podczas trzeciej podróży w tamte rejony (1643-1649) Tavernier dotarł aż na wyspę Jawa, a wrócił przez Kapsztad.
Podczas kolejnych trzech podróży (1651-1655, 1657-1662, 1664-1668) podróżnik nie dojechał dalej niż do Indii. Szczegóły tych wypraw są w większości nieznane, jednak pokazują doskonałą znajomość szlaków handlowych Orientu. Kupiec, zyskawszy sławę, nawiązał zażyłe stosunki z największymi indyjskimi potentatami, a także perskim szachem. Dzięki podróżom Tavernier zyskał również olbrzymią fortunę i wielką sławę we Francji. Został przedstawiony ówczesnemu królowi Francji, Ludwikowi XIV, na zlecenie którego jeździł na wschód w celach handlowych. 16 lutego 1669 roku król nadał Tavernierowi tytuł szlachecki, co umożliwiło mu rok później zakup baronostwa Aubonne (dzisiejsza Szwajcaria) wraz z zamkiem. Tavernier zastąpił oryginalny donżon białą wieżą w stylu orientalnym zwieńczoną dachem w kształcie cebuli, która przypominała minaret.
W 1662 roku poślubił Madeleine Gosse, córkę paryskiego jubilera.
Dzieła.
Korzystając ze swojego dogodnego położenia – swobody działań i protekcji najwyższego szczebla, Tavernier, prawdopodobnie na królewskie życzenie, zajął się publikacją sprawozdania ze swoich podróży. Choć jako obserwator przemierzanych krain nie miał przygotowania naukowego, we wszystkim, co odnosiło się do handlu regionalnego tych obszarów, jego wiedza była niezwykle szeroka i nie miała sobie równych. Tavernier zabrał się zatem do pracy z pomocą protestanckiego jak on pisarza Samuela Chappuzeau i stworzył „Nową relację z wnętrza pałacu Wielkiego Seniora” (Paryż, 1675), na podstawie dwóch wizyt w Konstantynopolu w trakcie jego pierwszej i szóstej podróży.
Następnie powstało „Sześć podróży J.B. Taverniera” (Paryż, 1676) i uzupełnienie zatytułowane „Zbiór relacji” (Paryż, 1679). Ta ostatnia praca zawiera opis Japonii spisany m.in. na podstawie relacji handlowców oraz opis Tonkinu pochodzący z obserwacji jego brata Daniela, który towarzyszył Tavernierowi w drugiej podróży i zamieszkał w ówczesnej Batawii. „Zbiór…” zawiera również wyraźny atak na działaczy Holenderskiej Kompanii Wschodnioindyjskiej, z którymi Tavernier prawdopodobnie miał sporo problemów. W 1684 w odpowiedzi na zaproszenie Fryderyka Wilhelma - Wielkiego Elektora, przybył do Berlina, aby zorganizować handel na Wschodzie. Plan ten jednak nigdy nie został zrealizowany.
Mimo że relacje z podróży Taverniera są często przedrukowywane i tłumaczone, mają pewną wadę: są pełne dygresji, a miejscami wręcz niezrozumiałe. Autor często porzuca kolejność chronologiczną na rzecz notatek opisujących szlaki, które dotyczą najróżniejszych miejsc. Jednak z całą pewnością prace Taverniera doskonale spełniały rolę przewodnika dla innych handlowców, zawierającego wszystkie przydatne informacje, jak np. obowiązująca waluta, najczęstszy kurs wymiany, różne jednostki miary i wagi, zasady handlowe i reguły taryfikacji celnej.
Voltaire nie doceniał dziennika podróży Taverniera i twierdził, że „nie nauczył się z nich niczego prócz nazw wielkich ulic i diamentów”. Jednak Monteskiusz zaczerpnął zeń wiele dla swoich „Listów perskich”.
Ostatnia podróż.
O ostatnich latach życia Taverniera wiadomo niewiele. Po zniesieniu edyktu nantejskiego skończyły się dobre czasy dla protestantów i niektórzy przypuszczali nawet, że Tavernier był przez pewien czas więziony w Bastylii. Biograf Charles Joret szybko obalił tę nieprawdopodobną tezę. To, czego jesteśmy pewni, to fakt, że w 1687 wyjechał z Paryża do Szwajcarii, i że w 1689 podróżując do Persji przez Rosję zatrzymał się w Kopenhadze oraz że tego samego roku zmarł w Moskwie. Okazuje się, że Tavernier miał stałe relacje handlowe ze Wschodem. Wiemy, że Fryderyk Wilhelm zachęcał go do powrotu w te strony kilka lat wcześniej. Jednak prawdziwy powód tej podróży pozostaje tajemnicą, a hipotezy powstałe na ten temat zakrawają na legendę. Zgodnie z tym, co napisał Tavernier, przez 40 lat odwiedził on 60 000 miejsc. Daje to nie mniej niż 240 tys. km, co na tamte czasy stanowiło absolutny rekord.
W 2005 roku z okazji czterechsetnej rocznicy urodzin Taverniera szwajcarski reżyser Philippe Nicolet poświęcił mu film długometrażowy Podróże na Wschód barona z Aubonne. Rzeźbiarz Jacques Basler, również szwajcarskiego pochodzenia, stworzył posąg w brązie wiernie przedstawiający największego podróżnika, jakiego widział świat XVII wieku. Góruje nad Jeziorem Genewskim w Chexbres (Szwajcaria) na terenie hotelu imienia Taverniera - L’hôtel Le Baron Tavernier.

</doc>
<doc id="2336378" url="https://pl.wikipedia.org/wiki?curid=2336378" title="Biblioteca Mediceo-Laurenziana">
Biblioteca Mediceo-Laurenziana



</doc>
<doc id="2336381" url="https://pl.wikipedia.org/wiki?curid=2336381" title="Gheorghe Tătărescu">
Gheorghe Tătărescu

Gheorghe Tătărescu (ur. 21 grudnia 1886 w Târgu Jiu, zm. 28 marca 1957 w Bukareszcie) – rumuński polityk, dwukrotny premier Rumunii (1934–1937 i 1939–1940).
Życiorys.
Liberał, minister przemysłu i handlu w rządach Iona Duki i Constantina Anghelescu (1933–1934). 3 stycznia 1934 objął stanowisko premiera. Stał na czele rządu do 28 grudnia 1937. Jednocześnie pełnił liczne funkcje ministerialne (minister przemysłu i handlu 5 stycznia - 30 stycznia 1934; minister obrony narodowej 31 maja - 27 lipca 1934; minister armii 27 lipca 1934 - 23 lutego 1937; minister spraw wewnętrznych 23 lutego 1937 - 14 listopada 1937; p.o. ministra sił powietrznych i marynarki 3 - 7 stycznia 1937). 10 lutego 1938 jako minister stanu wszedł do rządu utworzonego przez patriarchę Mirona. Odpowiadał w nim również za sprawy zagraniczne (jako p.o.). Został zdymisjonowany 30 marca tego samego roku. 
Ponownie został premierem 24 listopada 1939 (był nim do 3 lipca 1940). Przejął też wówczas tymczasowy zarząd nad ministerstwem spraw wewnętrznych (do 30 listopada 1939). Jego gabinet zezwolił na wyjazd z Rumunii internowanemu dotąd prezydentowi Ignacemu Mościckiemu. Zdecydował też o dalszym utrzymywaniu z Polską stosunków dyplomatycznych (ambasada RP w Bukareszcie pozostawała otwarta do 4 listopada 1940). Opowiadał się za przyjęciem arbitrażu wiedeńskiego. Przystąpił, wraz ze swoją Partią Liberalną, do Patriotycznego Frontu Antyfaszystowskiego występującemu przeciwko dyktaturze Iona Antonescu. 31 stycznia 1945 ogłosił przyłączenie się związanego z nim środowiska politycznego do lewicowego Frontu Narodowo-Demokratycznego (FND). W powołanym 6 marca 1945 rządzie Petru Grozy pełnił funkcję ministra spraw zagranicznych (do 1947) i wicepremiera. Uczestniczył w pierwszej wizycie Grozy w ZSRR. Przewodniczył delegacji rumuńskiej na konferencji pokojowej w Paryżu w 1946. Referując stanowisko rządu wykazywał, że Rumunia przystąpiła do wojny z III Rzeszą 24 sierpnia 1944, nie zaś 12 września 1944, po podpisaniu rozejmu ze Związkiem Radzieckim. Podniósł również kwestię liczebności rumuńskich sił zbrojnych oraz rumuńskiego uczestnictwa w wojnie z Węgrami. Przewodniczył też delegacji, która ze strony rumuńskiej złożyła podpisy pod paryskim traktatem pokojowym (10 lutego 1947). Zwolennik uczestnictwa Rumunii w planie Marshalla, sceptycznie podchodził do radykalnej polityki gospodarczej forsowanej przez komunistów. Po pokazowym procesie Iuliu Maniu i Iona Mihalache został odwołany.

</doc>
<doc id="2336382" url="https://pl.wikipedia.org/wiki?curid=2336382" title="Pomnik Józefa Piłsudskiego w hucie Baildon">
Pomnik Józefa Piłsudskiego w hucie Baildon

Pomnik Józefa Piłsudskiego w Hucie Baildon – pomnik w Katowicach, który był zlokalizowany na terenie Huty Baildon w dzielnicy Dąb. Zburzony w czasie II wojny światowej.
Pomnik został odsłonięty 12 maja 1937, na dziedzińcu Huty Baildon. Jego fundatorem była Huta Pokój. Pomnik składał się z dwóch części: brązowej rzeźby – popiersia Józefa Piłsudskiego, autorstwa Wiktorii Jacynowej (Jacyna), oraz z figury orła państwowego, zlokalizowanego niżej, po prawej stronie. Obydwie części umieszczono na różowo-szarym cokole kamiennym. Widniał na nim napis:
Pod napisem umiejscowiono wizerunek terytorium (II) Rzeczypospolitej Polskiej. Autorem projektu był pracownik Huty Baildon – Gnoiński. Przy odsłonięciu pomnika byli obecni dyrektorzy huty Marceli Siedlanowski i Stanisław Surzycki. Obiekt zniszczyli Niemcy podczas II wojny światowej.

</doc>
<doc id="2336385" url="https://pl.wikipedia.org/wiki?curid=2336385" title="Przecław Leszczyński">
Przecław Leszczyński

Przecław Leszczyński (ur. 15 sierpnia 1605 w Baranowie, zm. 1670) – rotmistrz królewski w 1635 roku, kasztelan nakielski w latach 1642–1644, starosta kcyński w 1643 roku, kasztelan śremski w latach 1644–1658, wojewoda dorpacki 1658–1670 roku, starosta wschowski w latach 1666–1669. Dziedzic Śmigla i Rydzyny.
Syn Andrzeja Leszczyńskiego, brat Jana, kanclerza wielkiego koronnego, brat bliźniak (starszy o godzinę) Wacława, prymasa Polski oraz przyrodni brat Rafała, wojewody bełskiego. 
Po rychłej śmierci ojca, który był bratem czeskim, wychowany został przez matkę na katolika. W młodości przebywał w Niderlandach, gdzie teoretycznie i praktycznie szkolił się w dziedzinie wojskowości, m.in. walcząc u boku Spinoli. Studiował w Kolegium Jezuitów w Poznaniu, w Padwie w 1624 roku. Dowodził wielkopolskim pospolitym ruszeniem w czasie wojny polsko-szwedzkiej. Kilkakrotnie poseł sejm i deputat na Trybunał Główny Koronny, komisarz królewski, wreszcie senator.

</doc>
<doc id="2336393" url="https://pl.wikipedia.org/wiki?curid=2336393" title="Granville R-1 „Gee Bee”">
Granville R-1 „Gee Bee”

Granville R-1 „Gee Bee” – amerykański samolot wyścigowy, o charakterystycznym kształcie kadłuba, w 1932 roku na tym samolocie pobito rekord prędkości.
Historia.
Samoloty typu „Gee Bee” wytwórni Granville Brothers Aircraft były budowane w ilościach kilku egzemplarzy w latach trzydziestych XX wieku. Maszyna Granville R-1 „Gee Bee” pilotowana przez pilota Jimiego Doolittle w 1932 roku pobiła ówczesny rekord prędkości osiągając prędkość 473,8 km/h. Na modelu tym zdobyto w 1932 roku „Puchar Thompsona” i zwyciężono w 1933 roku w „Pucharze Bendixa”. Niebezpieczny w pilotażu samolot spowodował wiele wypadków.
Opis konstrukcji.
Jednoosobowa, zakryta kabina pilota umieszczona była w tylnej części kadłuba o niespotykanych w innych konstrukcjach proporcjach. Kratownicowy kadłub stanowił spawany ze stalowych rur szkielet pokrytego płótnem, usztywnionego cięgnami w metalowego dolnopłatu. Dwudźwigarowe skrzydła również pokryte były płótnem, zaś wolnonośne powierzchnie sterowe, szczątkowy statecznik pionowy i stałe, dwukołowe, osłonięte owiewkami podwozie z tylnym kółkiem dopełniały konstrukcję. Na skutek krótkiego kadłuba, braku klap do lądowania i dużego obciążenia powierzchni nośnych, i posiadania małego wydłużenia płata samolot był bardzo trudny w pilotażu (znikoma stateczność samolotu). Mimo to samolot był wzorem dla innych konstrukcji wyścigowych.
Dane techniczne.
Napędzany 9 cylindrowym silnikiem gwiaździstym firmy Pratt &amp; Whitney „Wasp Senior”, samolot miał rozpiętość skrzydeł 7,6 m, długość 5,4 m i wysokość 2,77 m. Powierzchnia nośna wynosiła 7,2 m2. W czasie 45 minutowego lotu maszyna mogła przy prędkości 470 km/h osiągnąć pułap 1500 m, zaś jej masa w locie wynosiła 1396 kg.
W kulturze masowej.
Film Człowiek rakieta otwiera scena lotu testowego na samolocie „Gee Bee”. Inny egzemplarz pojawia się również na końcu obrazu.

</doc>
<doc id="2336399" url="https://pl.wikipedia.org/wiki?curid=2336399" title="Raúl Díaz Arce">
Raúl Díaz Arce

Raúl Ignacio Díaz Arce (ur. 1 lutego 1970 w San Miguel) – salwadorski piłkarz, grający na pozycji napastnika. W trakcie swojej kariery mierzył 175 cm wzrostu i ważył 71 kg.
Kariera klubowa.
Karierę sportową Díaz Arce zaczął w 1987 roku jako piłkarz C.D. Dragon. W 1991 roku został piłkarzem innego salwadorskiego klubu, Luis Ángel Firpo. W barach tego klubu Díaz Arce dwukrotnie zdobył mistrzostwo Salwadoru i trzykrotnie został królem strzelców (w latach 1993–1996).
W 1996 roku Díaz Arce przeszedł do D.C. United, gdzie trafił w wyniku MLS Inaugural Player Draft. W pierwszym sezonie gry dla tego klubu zdobył Puchar MLS i został wicekrólem strzelców Major League Soccer (23 gole). W kolejnym sezonie zdobył tyle samo goli oraz ponownie zdobył Puchar MLS. W 1998 roku Díaz Arce przeszedł do innego amerykańskiego klubu, New England Revolution. W barwach tego klubu w 32 spotkaniach strzelił 18 bramek. Rok później przeszedł do San Jose Clash, gdzie w trakcie sezonu 1999 trafił do Tampa Bay Mutiny. W 2000 roku powrócił do D.C. United, gdzie zdobył tylko 6 goli w 18 spotkaniach ligowych. W trakcie sezonu 2001 Díaz Arce trafił do Colorado Rapids.
W 2002 roku Díaz Arce podpisał kontrakt z Charleston Battery. W tym samym roku powrócił do Salwadoru, gdzie grał w Águili San Miguel. W następnym roku Díaz Arce powrócił do Charleston, a w 2004 przeszedł do Puerto Rico Islanders, gdzie w barwach tego klubu zakończył karierę.
Kariera reprezentacyjna.
W reprezentacji Salwadoru Díaz Arce rozegrał 68 spotkań i strzelił 39 bramek. Pod względem strzelonych bramek zajmuje drugie miejsce przed Mágico Gonzálezem. Po raz pierwszy do reprezentacji został powołany jako 17-latek, a zadebiutował on 4 lata później, w meczu z reprezentacją Nikaragui.

</doc>
<doc id="2336400" url="https://pl.wikipedia.org/wiki?curid=2336400" title="Kazimierz Żebrowski">
Kazimierz Żebrowski

Kazimierz Żebrowski (ur. 4 marca 1891, zm. ?) – polski hokeista, olimpijczyk z Sankt Moritz 1928.
Życiorys.
Jeden z założycieli sekcji hokejowej AZS Warszawa, z którym to klubem wywalczył w latach 1927–1931 pięciokrotnie tytuł mistrza Polski.
W drużynie narodowej rozegrał 19 meczów, strzelając 1 bramkę. Na igrzyskach olimpijskich w 1928 wraz z drużyną zajął 8. miejsce.
Po zakończeniu kariery sportowej został trenerem w AZS Warszawa. Kierownik wytwórni octu spirytusowego w Warszawie.
Zginął w Warszawie podczas okupacji niemieckiej lub w obozie w Sachsenhausen.

</doc>
<doc id="2336404" url="https://pl.wikipedia.org/wiki?curid=2336404" title="Filip Bohusz">
Filip Bohusz

Filip Filipawicz Bohusz (, , "Filipp Filippowicz Bogusz"; ur. 1 stycznia 1952 w Żukowiczach) – białoruski weterynarz i polityk, w latach 2008–2012 deputowany do Izby Reprezentantów Zgromadzenia Narodowego Republiki Białorusi IV kadencji.
Życiorys.
Urodził się 1 stycznia 1952 roku we wsi Żukowicze, w rejonie korelickim obwodu baranowickiego Białoruskiej SRR, ZSRR. Ukończył Witebski Instytut Weterynaryjny. Służył w Marynarce Wojennej ZSRR. Pracował jako weterynarz, starszy, główny weterynarz, zastępca przewodniczącego kołchozu im. Żelezniakowicza, dyrektor PCUP „Plemzawod Koreliczi” w rejonie korelickim.
27 października 2008 roku został deputowanym do Izby Reprezentantów Białorusi IV kadencji z Nowogródzkiego Okręgu Wyborczego Nr 57. Pełnił w niej funkcję członka Stałej Komisji ds. Rolnictwa. Od 13 listopada 2008 roku był członkiem Narodowej Grupy Republiki Białorusi w Unii Międzyparlamentarnej. Jego kadencja w Izbie Reprezentantów zakończyła się 18 października 2012 roku.
Życie prywatne.
Filip Bohusz jest żonaty, ma syna i córkę.

</doc>
<doc id="2336407" url="https://pl.wikipedia.org/wiki?curid=2336407" title="Filipp Bogusz">
Filipp Bogusz



</doc>
<doc id="2336411" url="https://pl.wikipedia.org/wiki?curid=2336411" title="Feliks Kostrzemski">
Feliks Kostrzemski

Feliks Kostrzemski (ur. 10 maja 1899 we Lwowie, zm. 19 czerwca 1954 w Brzegu) – polski kolarz, olimpijczyk z Paryża 1924.
W roku 1927 zdobył brązowy medal podczas szosowych mistrzostw Polski.
Na igrzyskach olimpijskich w 1924 zajął 54. miejsce w indywidualnym wyścigu szosowym ze startu wspólnego, a w drużynowym (który był sumą czasów trzech zawodników z każdego kraju) zajął 14. miejsce (w drużynie startowali Oswald Miller, Kazimierz Krzemiński, Wiktor Hoechsman).
Z zawodu był rzeźnikiem. Po II wojnie światowej zamieszkał w Brzegu.
Jego nazwisko błędnie pisano Kostrzębski.

</doc>
<doc id="2336414" url="https://pl.wikipedia.org/wiki?curid=2336414" title="Gleb Malcew">
Gleb Malcew

Gleb Malcew (kaz. Глеб Мальцев, ur. 7 marca 1988) – kazachski piłkarz występujący na pozycji napastnika. Od 2007 roku piłkarz kazachskiego klubu Irtysz Pawłodar. Ma na koncie trzy występy w reprezentacji Kazachstanu, w której debiutował w 2008 roku.

</doc>
<doc id="2336416" url="https://pl.wikipedia.org/wiki?curid=2336416" title="Józef Zawadzki (1781–1838)">
Józef Zawadzki (1781–1838)

Józef Zawadzki (ur. 7 lub 15 marca 1781 w Koźminie, zm. 17 października 1838 w Wilnie) – polski drukarz, wydawca i księgarz.
Życiorys.
W 1805 roku był założycielem drukarni w Wilnie i dzierżawcą drukarni uniwersyteckiej do 1826 roku. W 1826 roku otrzymał za to tytuł Typografa Imperatorskiego Uniwersytetu Wileńskiego oraz księgarza akademickiego. Dzięki pomocy finansowej ks. Adama Czartoryskiego wyposażył swoje zakłady w maszyny drukarskie i czcionki różnych alfabetów oraz sprowadził do Wilna wysokiej klasy specjalistów. W krótkim czasie stał się jednym z najważniejszych drukarzy i wydawców w Wilnie. W latach 1823 – 1826 wydał Joachima Lelewela "Bibliograficznych ksiąg dwoje" t. 1-2, prace naukowe Śniadeckiego, Bobrowskiego "Słownik łacińsko-polski" (1822). Z literatury pięknej z jego drukarni wyszły m.in. pierwsze tomy poezji Adama Mickiewicza. Drukował również nuty, kalendarze i czasopisma m.in. "Tygodnik Wileński" (1816-1822), "Wizerunki i rozstania naukowe" (od 1834). W 1810 roku założył filię drukarni w Warszawie, gdzie wydano m.in. "Historie literatury polskiej" Feliksa Bentkowskiego z 1814 roku. W sumie jego wydawnictwo wydało ok. 400 tytułów a firma istniała do 1939 roku.
Zawadzki był inicjatorem i sponsorem "Obrazu bibliograficzno-historycznego literatury i nauk w Polsce" autorstwa Jochera (tomy 1-3 zostały wydane w latach 1840 – 1857). Prawdopodobnie był autorem lub współautorem memoriału "Prawidła ogólne dla powszechności księgarskiej w Królestwie Polskim" (1818). Był członkiem Towarzystwa Typograficznego Wileńskiego i lóż wolnomularskich. Zmarł w 1838 roku. Został pochowany na wileńskim Cmentarzu na Antokolu.
W 1972 roku Ossolineum opublikowało napisaną przez Radosława Cybulskiego monografię dotyczącą osoby Zawadzkiego pt. "Józef Zawadzki — księgarz, drukarz, wydawca"

</doc>
<doc id="2336418" url="https://pl.wikipedia.org/wiki?curid=2336418" title="Jacek Pankiewicz">
Jacek Pankiewicz

Jacek Pankiewicz (ur. 1 maja 1935 r. w Grabówce k. Białegostoku), prozaik. Od 1952 r. mieszka w Warszawie.
Ukończył polonistykę na UW (1958). W 1956 r. był impresariem Michała Choromańskiego. Pracował m.in. w Centrali Filmów Oświatowych (1960–1962), Telewizji Polskiej (1962–1965), Państwowym Wydawnictwie Naukowym (1969–1973), miesięczniku „Magazyn Rodzinny” (1973–1980), miesięczniku „Prasa Polska” (1980–1982).
Autor słuchowisk radiowych, recenzji literackich i muzycznych.

</doc>
<doc id="2336420" url="https://pl.wikipedia.org/wiki?curid=2336420" title="Julian Popowski">
Julian Popowski

Julian Popowski (ur. 4 lutego 1904 w Warszawie, zm. 9 lipca 1961 we Wrocławiu) – polski kolarz, olimpijczyk z Amsterdamu 1928.
Zdobywca brązowego medalu mistrzostw Polski w roku 1928 w wyścigu szosowym.
Na igrzyskach olimpijskich w 1928 zajął 61. miejsce w indywidualnym wyścigu szosowym ze startu wspólnego, a w drużynowym (który był sumą czasów trzech zawodników z każdego kraju) Polacy zajęli 13. miejsce (w drużynie startowali Eugeniusz Michalak, Józef Stefański i Stanisław Kłosowicz, czas Popowskiego, jako najsłabszego z drużyny nie był zaliczany do wyniku zespołu).
Bibliografia.
 

</doc>
<doc id="2336424" url="https://pl.wikipedia.org/wiki?curid=2336424" title="Teodor de Wizewa">
Teodor de Wizewa



</doc>
<doc id="2336426" url="https://pl.wikipedia.org/wiki?curid=2336426" title="Księstwo Łęczyckie">
Księstwo Łęczyckie



</doc>
<doc id="2336428" url="https://pl.wikipedia.org/wiki?curid=2336428" title="Józef Popowski">
Józef Popowski



</doc>
<doc id="2336431" url="https://pl.wikipedia.org/wiki?curid=2336431" title="Christoph Knasmüllner">
Christoph Knasmüllner

Christoph Knasmüllner (ur. 30 kwietnia 1992 w Wiedniu) – austriacki piłkarz, pomocnik Admira Wacker Mödling i młodzieżowy reprezentant kraju.

</doc>
<doc id="2336435" url="https://pl.wikipedia.org/wiki?curid=2336435" title="Walter Pelzhausen">
Walter Pelzhausen

Walter Pelzhausen (ur. 21 października 1891 w Arnstadt w Turyngii, zm. 1 marca 1948 w Łodzi) – niemiecki porucznik policji ("revierleutnant"), członek NSDAP, zbrodniarz wojenny odpowiedzialny m.in. za spalenie więzienia na Radogoszczu w Łodzi wraz z więźniami w styczniu 1945 roku.
Życiorys.
Do II wojny światowej.
Urodził się w Arnstdat (Turyngia). Był synem Ernesta i Emilii z d. Geyer. Ukończył 8 klas szkoły średniej Szkole Ludowej we Frankfurcie. W 1908 r. wstąpił do Cesarskiej Marynarki Wojennej Był uczestnikiem I wojny światowej. Służbę wojskową zakończył 31 października 1918 r. W dniu 4 kwietnia 1920 r. zawarł związek małżeński z Franciszką z d. Wagner. W 1933 r. wstąpił do NSDAP. Od 1 lutego 1919 był funkcjonariuszem policji we Frankfurcie nad Menem, gdzie do wybuchu II wojny światowej doszedł do stopnia polizmeistra. Tu mieszkał przy Rotlindstrasse 81.
II wojna światowa.
W październiku 1939 roku został odkomenderowany do Łodzi, gdzie najpierw objął stanowisko kierownika komisariatu policji przy obecnej ul. F.D. Roosevelta, a po czternastu dniach został mianowany komendantem więzienia policyjnego przy obecnej ul. M. Kopernika 36 (nieistniejący budynek), którą to funkcję sprawował do Świąt Bożego Narodzenia 1939. Następnie został zastępcą kierownika komisariatu policji przy obecnej ul. S. Żeromskiego 88, skąd skierowano go jako oficera szkoleniowego i wykładowcę do szkoły policyjnej w Łodzi, przy obecnej ul. dr S. Kopcińskiego 58.
Od 1 lipca 1940 do 18 stycznia 1945 był komendantem Rozszerzonego Więzienia Policyjnego na Radogoszczu ("Erweitertes Polizeigefangnis, Radegast"), w stopniu "Revierleutnanta", zastępując na tym stanowisku Obersturmführera SS Roberta Siegfrieda Ehlersa. Nominacja była związana z przekazaniem tego obiektu – który do tej pory funkcjonował jako obóz przejściowy w zarządzie łódzkiej placówki gestapo – miejscowemu Prezydium Policji.
Przez cały okres funkcjonowania więzienia i komendy w nim Waltera Pelzhausena, jego załoga oraz on sam odznaczała się szczególnym okrucieństwem i sadyzmem w stosunku do osadzonych. Przeszło przez nie – według oświadczenia Pelzhausena w trakcie jego powojennego procesu – około 40 000 ludzi, przede wszystkim mężczyzn.
Na terenie więzienia komendant wykazywał się niezwykła brutalnością. Osobiście dokonał zabójstwa dziewięciu więźniów oskarżonych o kradzież chleba z kuchni więziennej 1 kwietnia 1942 r.
Na kilkanaście godzin przed zajęciem miasta przez pododdziały Armii Czerwonej, realizując wcześniej zapadłe decyzje i rozkazy, w nocy z 17 na 18 stycznia 1945 r., nakazał i nadzorował fizyczną likwidację wszystkich więźniów, zakończoną podpaleniem głównego budynku więziennego. W efekcie tej masakry zginęło od kul lub w płomieniach ok. 1500 więźniów, głównie Polaków, ale i też ok. 300 jeńców rosyjskich. Ocalało z masakry trzydziestu.
Proces i wyrok.
Pelzhausenowi, jak i prawie całej załodze więzienia radogoskiego uczestniczącej w styczniowej masakrze, udało się zbiec z Łodzi na kilkanaście godzin przed zajęciem miasta przez Rosjan. Pelzhausen został zatrzymany 14 czerwca 1945 r. we Frankfurcie n. Menem (w amerykańskiej strefie okupacyjnej), najprawdopodobniej w miejscu swojego przedwojennego zamieszkania. Następnie zostało wszczęte przeciwko niemu śledztwo przez angielską Komisję Denazyfikacyjną, przy współudziale polskiej Komisji do Badania Zbrodni Niemieckich w Polsce. 4 maja 1947 r. został przywieziony z Lubeki transportem morskim na pokładzie statku „Isar” do Szczecina, wraz z 44 innymi niemieckimi przestępcami wojennymi, m.in. z Hansem Aumeierem, zastępcą komendanta obozu koncentracyjnego Auschwitz. W dniu 28 kwietnia 1947 r. – przez Warszawę – został przywieziony do Łodzi, gdzie został osadzony na okres śledztwa w przedwojennym i wojennym więzieniu wojskowym przy ul. J. Kraszewskiego. Pierwsze przesłuchanie odbyło się 29 kwietnia 1947 r. w obecności prokurator Marii Nowackiej. Po kilkumiesięcznym śledztwie prowadzonym przez podprokurator Sądu Okręgowego w Łodzi Marię Nowacką, stanął przed tymże Sądem. Jego proces, który wzbudził w Łodzi ogromne zainteresowanie, rozpoczął się 8 września 1947 r. w największej jego sali (przy pl. J. Dąbrowskiego, sala nr 1 na I piętrze). Składowi sędziowskiemu przewodniczył sędzia apelacyjny Jan Walewski, ławnikami byli przewodniczący Miejskiej Rady Narodowej Edward Andrzejak i dyrektor Miller, oskarżali prokuratorzy SO w Łodzi Maria Nowacka i Jerzy Lewiński.
Pelzhausena bronił z urzędu mec. Stanisław Gombiński (ur. 1907 we Włocławku, zm. w 1983 w Paryżu na emigracji). Przed wojną mieszkaniec Warszawy, gdzie w ostatnim roku przed wojną pracował jako podprokurator. W czasie okupacji niemieckiej był więźniem warszawskiego getta skąd udało mu się zbiec w styczniu 1943 i do końca okupacji na tamtym terenie ukrywał się pod pseudonimem „Jan Mawult”. W okresie pobytu w getcie był kierownikiem Sekretariatu tamtejszej Służby Porządkowej (Jüdischer Ordnungsdienst). Za podjęcie się zadania obrony Pelzhausena oraz pełną bezstronność w tym zadaniu otrzymał dyplom uznania od Naczelnej Rady Adwokacji.
Podstawowe punkty oskarżenia – na podstawie art. 1, pkt 1, art. 2 oraz art. 4, dekretu z dn. 31 sierpnia 1944 (Dziennik Ustaw RP, 11 grudnia 1946, nr 69, poz. 377) – to odpowiedzialność za wszystko co działo się w obrębie więzienia radogoskiego w czasie jego komendantury, osobiste zabójstwo około 35 więźniów i współudział w zamordowaniu wraz z innymi wachmanami kolejnych kilkunastu oraz przede wszystkim odpowiedzialność za styczniową masakrę w więzieniu radogoskim i jego spalenie wraz z jeszcze żyjącymi więźniami.
Proces zakończył się wyrokiem skazującym go czterokrotnie na karę śmierci, pozbawieniem praw honorowych i obywatelskich oraz przepadek majątku, ogłoszonym na popołudniowym posiedzeniu w dniu 12 września. Rozpatrzenie wyroku nastąpiło 12 stycznia 1948 r. przez Sąd Najwyższy w Warszawie, który podtrzymał decyzje niższej instancji. Podobnie prośba o ułaskawienie została odrzucona przez prezydenta Bolesława Bieruta.
16 września 1947 roku Społeczny Komitet Opieki nad Więzieniem w Radogoszczu w Łodzi (utworzony i kierowany przez red. Henryka Rudnickiego) zwrócił się do Sądu Okręgowego w Łodzi z wnioskiem, aby wyrok na Pelzhausenie został wykonany na terenie byłego więzienia w Radogoszczu. Wniosek został odrzucony.
Egzekucję przez powieszenie wykonano 1 marca 1948 r., w ówczesnym więzieniu przy ul. S. Sterlinga 16. Wraz z nim powieszono dwóch innych zbrodniarzy wojennych.
Zgodnie z ówczesną procedurą (okólnik Min. Sprawiedliwości z dn. 31 I 1948, sygn. N.P.TC 1050/48) ciało Pelzhausena – i prawdopodobnie również pozostałych – przekazano do Zakładu Anatomii Opisowej Uniwersytetu Łódzkiego (który w tym czasie posiadał Wydział Medyczny), obecne Collegium Anatomicum Uniwersytetu Medycznego w Łodzi, przy ul. G. Narutowicza 60.
Przez wiele lat po wykonaniu wyroku utrzymywała się w Łodzi plotka, że mumia męska w zbiorach anatomicznych tegoż Collegium, znajdująca się tam po dzień dzisiejszy, to Pelzhausen, co nie było prawdą.

</doc>
<doc id="2336437" url="https://pl.wikipedia.org/wiki?curid=2336437" title="Lubo">
Lubo



</doc>
<doc id="2336440" url="https://pl.wikipedia.org/wiki?curid=2336440" title="ERENET">
ERENET

ERENET (ang. Entrepreneurship Research and Education Network of Central European Universities) - Środkowoeuropejska Uniwersytecka Sieć Badań nad Przedsiębiorczością i Edukacją Przedsiębiorczości z siedzibą w Budapeszcie. Stowarzyszenie ma otwarty charakter, a jego celem jest prowadzenie badań na temat przedsiębiorczości i jej rozwoju, współtworzenie i dystrybuowanie programów nauczania oraz materiałów dydaktycznych między środkowo-i wschodnioeuropejskimi uczelniami. Sieć oparta jest na partnerstwie swoich członków.
Stowarzyszenie powstało w 2005 roku z inicjatywy ówczesnego dyrektora Centrum Rozwoju Małych i Średnich Przedsiębiorstw (Small Business Development Centre, SBDC) działającego na Uniwersytecie Corvinusa w Budapeszcie. Kierowanie siecią zostało powierzone Antalowi Szabó, byłemu regionalnemu doradcy ONZ ds. przedsiębiorczości oraz małych i średnich przedsiębiorstw (UNECE). Na dzień 15.06.2011 roku w sieci ERENET zrzeszonych jest 170 członków z 41 krajów. Stowarzyszenie wydaje czasopismo "ERENET Profile" (ISSN 1789-624X).

</doc>
<doc id="2336441" url="https://pl.wikipedia.org/wiki?curid=2336441" title="Sisley Belluno">
Sisley Belluno



</doc>
<doc id="2336442" url="https://pl.wikipedia.org/wiki?curid=2336442" title="Wacław Michalski">
Wacław Michalski

Wacław Kazimierz Michalski (ur. ?, zm. ?) – polski wioślarz, olimpijczyk z Amsterdamu 1928.
Wioślarstwo zaczął uprawiać w 1927 roku.
Na igrzyskach olimpijskich w 1928 roku wystartował w ósemce (osadę tworzyli: Otton Gordziałkowski, Stanisław Urban, Andrzej Sołtan-Pereświat, Janusz Ślązak, Marian Wodziański, Józef Łaszewski, Henryk Niezabitowski, Jerzy Walerian Skolimowski) która zajęła 4. miejsce. Był zawodnikiem AZS Warszawa.

</doc>
<doc id="2336453" url="https://pl.wikipedia.org/wiki?curid=2336453" title="Lista zdobywców podium w Formule 1">
Lista zdobywców podium w Formule 1

Według definicji ciała zarządzającego sportami motorowymi na świecie – Fédération Internationale de l’Automobile (FIA), Formuła 1 (w skrócie "F1") jest najwyższą klasą wyścigów samochodów jednomiejscowych. Słowo „formuła” w nazwie odnosi się do zbioru zasad, których muszą przestrzegać wszyscy uczestnicy i z którymi muszą być zgodne wszystkie samochody. Sezon mistrzostw świata Formuły 1 składa się z serii wyścigów, znanych jako Grand Prix, które odbywają się na przeznaczonych do tego celu torach wyścigowych, a czasem na zamkniętych ulicach miast. Najbardziej znanym Grand Prix jest Grand Prix Monako, odbywające się w Monte Carlo. Na podstawie wyników każdego wyścigu przyznaje się punkty zarówno dla kierowców, jak i konstruktorów. Punkty te decydują o tym, któremu kierowcy i konstruktorowi przysługuje mistrzostwo po każdym sezonie.
Kierowcy.
Najwięcej razy w historii Formuły 1 stawał na podium Lewis Hamilton – w 191 wyścigach. Drugie miejsce w tej klasyfikacji należy do Michael Schumacher (155 razy na podium), a trzecie do Sebastiana Vettela (122 razy na podium). Rekordzistą, jeśli chodzi o najdłuższy okres pomiędzy pierwszym a ostatnim pobytem na podium jest Michael Schumacher. Pomiędzy pierwszym jego podium, w Grand Prix Meksyku 1992, a ostatnim, w Grand Prix Europy 2012, minęło 20 lat, 3 miesiące i 2 dni. Najmłodszym zdobywcą podium, a zarazem zwycięzcą jest Sebastian Vettel, kiedy to wygrywając Grand Prix Włoch 2008 miał 21 lat i 73 dni. Najstarszym zaś zdobywcą podium i najstarszym zwycięzcą jest Luigi Fagioli, ponieważ wygrał Grand Prix Francji 1951, mając 53 lata i 22 dni.
215. kierowców stanęło choć raz na podium.
Lista zdobywców podium.
"Stan po Grand Prix Arabi Saudyjskiej 2023".
Pogrubioną czcionką oznaczono kierowców nadal uczestniczących w zawodach Formuły 1, a pochyloną mistrzów świata.
Źródło: 
Według kraju.
Źródło: 
Konstruktorzy.
Najbardziej utytułowanym konstruktorem Formuły 1 jest Ferrari, którego kierowcy stawali 798 razy na podium. McLaren jest drugi z 494 podiami, a Williams trzeci z 313 podiami. Najwięcej razy na podium stawali kierowcy zespołów brytyjskich (1511), następnie włoskich (894) i niemieckich (303). Do tej pory 60 konstruktorom udało się osiągnąć miejsca na podium.
Lista zdobywców podium.
"Stan po Grand Prix Abu Zabi 2022".
Pogrubioną czcionką oznaczono konstruktorów nadal uczestniczących w zawodach Formuły 1, a pochyloną mistrzów świata.
Źródło: 
Silniki.
Najwięcej pozycji na podium wśród dostawców silników zdobyło Ferrari (804). Mercedes plasował się w pierwszej trójce po 557 razy, a Ford 535 razy.
Najwięcej razy na podium stawali kierowcy, których bolidy były napędzane przez silniki dostawców włoskich (890), następnie brytyjskich (734) i niemieckich (701). Do tej pory 37 dostawcom silników udało się osiągnąć miejsca na podium.
Lista zdobywców podium.
"Stan po Grand Prix Abu Zabi 2022".
Pogrubioną czcionką oznaczono dostawców silników nadal uczestniczących w zawodach Formuły 1.
Źródło: 
Opony.
Najwięcej pozycji na podium wśród dostawców opon zdobyło Goodyear (1138). Pirelli plasował się w pierwszej trójce 859 razy, a Bridgestone 482 razy.
Lista zdobywców podium.
"Stan po Grand Prix Abu Zabi 2022"
Pogrubioną czcionką oznaczono dostawców opon nadal uczestniczących w zawodach Formuły 1.

</doc>
<doc id="2336456" url="https://pl.wikipedia.org/wiki?curid=2336456" title="Haukur Ingi Guðnason">
Haukur Ingi Guðnason

Haukur Ingi Guðnason (ur. 8 września 1978 w Keflavíku) – islandzki piłkarz, napastnik, od 2009 roku piłkarz klubu ÍBK Keflavík, którego jest wychowankiem. W reprezentacji Islandii zadebiutował w 1998 roku i do tej pory rozegrał w niej osiem spotkań.

</doc>
<doc id="2336459" url="https://pl.wikipedia.org/wiki?curid=2336459" title="Risto Mätas">
Risto Mätas

Risto Mätas (ur. 30 kwietnia 1984 w Pärsti) – estoński lekkoatleta specjalizujący się w rzucie oszczepem.
W 2003 zajął odległe miejsce w finale mistrzostw Europy juniorów. Nie udało mu się wywalczyć awansu do finału podczas uniwersjady w Izmirze (2005) i mistrzostw Europy w Göteborgu (2006). Szósty zawodnik uniwersjady z 2007 roku. Medalista mistrzostw Estonii oraz reprezentant kraju w pucharze Europy, zimowym pucharze w rzutach i drużynowym czempionacie Starego Kontynentu.
Rekord życiowy: 83,48 (31 sierpnia 2013, Kohila).

</doc>
<doc id="2336462" url="https://pl.wikipedia.org/wiki?curid=2336462" title="Feliks z Noli">
Feliks z Noli

Feliks z Noli (ur. w III wieku w Noli w Italii, zm. ok. 250-260 tamże) – z pochodzenia Syryjczyk, prezbiter i wyznawca czasem nazywany męczennikiem oraz święty Kościoła katolickiego.
Kult św. Feliksa rozpowszechnił św. Paulin z Noli (353-431), który na jego cześć napisał wiele poematów i ufundował w Cimitile koło Noli nową bazylikę ku pamięci świętego, gdzie znajduje się jego grób.
Wspomnienie liturgiczne św. Feliksa, męczennika obchodzone jest 14 stycznia.
Nie należy go mylić z legendarnym świętym, pierwszym biskupem Noli z I wieku (zm. ok. 95) wspominanym przez Kościół katolicki odrębnie 15 listopada a stworzonym według "Vita" tegoż świętego.

</doc>
<doc id="2336464" url="https://pl.wikipedia.org/wiki?curid=2336464" title="Rezerwat przyrody Olszyny Rumockie">
Rezerwat przyrody Olszyny Rumockie

Rezerwat przyrody Olszyny Rumockie – leśny rezerwat przyrody utworzony w 1994 r. na gruntach wsi Rumoka, na terenie gminy Lipowiec Kościelny, na gruntach leśnictwa Mostowo, nadleśnictwa Dwukoły, na tarasie zalewowym i nadzalewowym rzeki Mławki.
Celem ochrony jest zachowanie ze względów naukowych, dydaktycznych i krajobrazowych naturalnych łęgów olszowo-jesionowych oraz miejsc lęgowych licznych gatunków ptaków, w tym bociana czarnego.
Rezerwat zajmuje powierzchnię 148,95 ha (akt powołujący podawał 149,51 ha). Wokół rezerwatu utworzono otulinę o powierzchni 355,8208 ha. Rezerwat jest objęty ochroną czynną.

</doc>
<doc id="2336469" url="https://pl.wikipedia.org/wiki?curid=2336469" title="Transportkorps Speer">
Transportkorps Speer

Transportkorps Speer (TKS lub "Transportstandarte Speer", pol. „"Korpusy transportowe Speer"”) – dział transportu w III Rzeszy założony z inicjatywy architekta Alberta Speera i będący częścią Narodowo-Socjalistycznego Korpusu Motorowego. Oddział ten powstał w 1937 roku z przetworzenia innego działu transportu o nazwie "Transportbrigade Todt". W 1942 roku, "Transportkorps Speer" stał się największą organizacją transportową w nazistowskich Niemczech.
Dział ten został założony w celu transportowania materiałów budowlanych drogą lądową do Berlina przy budowie obiektu o nazwie „Welthauptstadt Germania”. Następnie dział ten zajmował się transportem uzbrojenia dla jednostek sił powietrznych Luftwaffe.
Dział ten odpowiedzialny był również za transport dzieł sztuki (obrazów, rzeźb) z krajów okupowanych do Niemiec.
Oprócz standardowego transportu lądowego, dział ten rozrósł się do transportu morskiego ("Transportflotte Speer"), którego żegluga wspierała inwazję na Danię i Norwegię. Statki tej żeglugi transportowały m.in. granit, którego używano jako materiału budowlanego. Ze względu na „deficyt” osób wyspecjalizowanych w prowadzeniu statków i innych środków transportu morskiego, w niedługim czasie powstał tzw. "Legion Speer", w którego skład wchodzili kolaboranci, jeńcy wojenni oraz przymusowi robotnicy, których używano w transporcie lądowym.

</doc>
<doc id="2336472" url="https://pl.wikipedia.org/wiki?curid=2336472" title="Trasportkorps Speer">
Trasportkorps Speer



</doc>
<doc id="2336473" url="https://pl.wikipedia.org/wiki?curid=2336473" title="Abwehrgruppe-109">
Abwehrgruppe-109

Abwehrgruppe-109 – oddział rozpoznawczo-wywiadowczy Abwehry podczas II wojny światowej
Grupa została utworzona krótko przed atakiem wojsk niemieckich na ZSRR 22 czerwca 1941 r. Była podporządkowana Abwehrkommando-3. Działała na okupowanej Białorusi w pasie działania niemieckiej 9 Armii gen. Adolfa Straußa. Kadra niemiecka składała się m.in. z ppłk. Hansa O. Schimmela, mjr. Mikfeldta, mjr. Albrechta, mjr. Franza Franke. Do końca 1941 r. Abwehrgruppe zajmowała się przesłuchiwaniem sowieckich jeńców wojennych w celu uzyskania informacji o Armii Czerwonej i obiektach przemysłowych o charakterze wojskowym. Agenci byli początkowo werbowani spośród Białych Rosjan, a także Litwinów, Łotyszy i Estończyków. Od pocz. 1942 r. rozpoczął się werbunek agentury wśród jeńców wojennych z Armii Czerwonej osadzonych w obozach jenieckich na Białorusi, a także lokalnych mieszkańców. Po przejściu krótkiego kursu wywiadowczego z zakresu topografii i metod zbierania informacji agenci byli wykorzystywani na okupowanych terenach ZSRR lub przerzucani za linię frontu. Do marca 1943 r. Abwehrgruppe stacjonowała w Syczowce, potem przeniosła się na krótko do Smoleńska, zaś latem 1943 r. działała w rejonie Briańska. Na pocz. września tego roku powróciła do Smoleńska, a następnie rozmieściła się w Bobrujsku. W lutym 1944 r. Abwehrgruppe rozwiązano.

</doc>
<doc id="2336475" url="https://pl.wikipedia.org/wiki?curid=2336475" title="Operacja biełgorodzko-bogoduchowska">
Operacja biełgorodzko-bogoduchowska

Operacja biełgorodzko-bogoduchowska – operacja przeprowadzona przez Armię Czerwoną przeciwko wojskom niemieckim między 3 a 14 sierpnia 1943 roku na froncie wschodnim podczas II wojny światowej. Była ona częścią operacji biełgorodzko-charkowskiej, jednej z dwóch radzieckich kontrofensyw rozpoczętych przez Armię Czerwoną po zatrzymaniu niemieckiej ofensywy na Łuk Kurski (operacji „Cytadela”). W wyniku operacji biełgorodzko-bogoduchowskiej wyzwolone zostało miasto Biełgorod i okoliczne miejscowości, co umożliwiło Armii Czerwonej kontynuowanie ofensywy w kierunku Charkowa.
Wstęp.
Podczas bitwy na Łuku Kurskim niemieckie oddziały pancerne na południe od Kurska nie zdołały przedrzeć się przez pozycje obronne Frontu Woroneskiego w sektorze biełgorodzkim. Po zakończeniu operacji „Cytadela” Rosjanie rozpoczęli operację biełgorodzko-charkowską (3 sierpnia 1943 roku), której głównym celem było wyzwolenie Biełgorodu i Charkowa. 23 lipca siły niemieckiego XI Korpusu Armijnego powróciły do swoich starych, dobrze umocnionych pozycji po obu stronach Biełgorodu. Ich potencjał bojowy podczas ofensywy na Kursk zmniejszył się o połowę.
Przebieg operacji.
3 sierpnia 1943 roku wojska frontów Woroneskiego i Stepowego nacierając szerokim frontem, długości 175 km, pomiędzy miejscowościami Sumy i Wołczańsk sforsowały rzekę Worskła i wdarły się w głąb pozycji obronnych 332. i 167. Dywizji Piechoty na głębokość 100 km. Wyzwoliły obszar pomiędzy Tomarowką a Biełgorodem aż pod Bogoduchow odrzucając tym samym osłabioną 19. Dywizję Pancerną. Mniej więcej w południe 5 sierpnia Biełgorod, a także oddziały XI Korpusu Armijnego gen. Erharda Rausa broniącego miasta, zostały okrążone przez nacierające wojska radzieckie, rozpoczynając zaciekłe walki uliczne. Do godz. 18:00 Biełgorod został wyzwolony przez Armię Czerwoną. Oddziały XI Korpusu Armijnego oczekiwały wsparcia ze strony niemieckiej Grupy Operacyjnej „Kempf” i 4. Armii Pancernej w obronie miasta. Generał Raus wyjaśniał:
"3 sierpnia po ciężkim, godzinnym, ostrzale artyleryjskim, Rosjanie rozpoczęli ofensywę wzdłuż głównego traktu Biełgorod – Kursk. Celem natarcia było opanowanie Biełgorodu, gdzie znajdowała się linia rozgraniczenia między 4. Armią Pancerną a Grupą Operacyjną „Kempf” i tym samym rozcięcie linii obronnej. Armia Czerwona odniosła tutaj całkowity sukces. Zmasowany ostrzał artyleryjski Rosjan trafił w pozycje 167. Dywizji Piechoty znajdujące się w rowach przeciwczołgowych ulokowanych kilka kilometrów przed linią umocnień. W krótkim czasie duża liczba czołgów Armii Czerwonej przekroczyła te rowy przeciwczołgowe, a do południa kwaterę dowództwa korpusu i weszły głęboko w głąb niemieckich pozycji, przez cały czas ostrzeliwując nasze uciekające jednostki. Następnego ranka (6 sierpnia) po intensywnym nocnym marszu, radzieckie przednie jednostki dotarły do kwatery głównej 4. Armii Pancernej w Bogoduchowie. Ponieważ 4. Armia Pancerna dowodzona przez gen. płk. Hermanna Hotha nie miała żadnych rezerw, aby zamknąć dziesięciokilometrową wyrwę w swoich pozycjach pomiędzy Tomarowką a Biełgorodem, czy nawet próbować powstrzymać olbrzymią liczbę radzieckich czołgów, które wdarły się już na głębokość 100 km, to tym samym radzieckie przednie jednostki dotarły do terenu na północny wschód od Połtawy i Achtyrki już 7 sierpnia. To ilustruje niebezpieczną sytuację, z którą zetknął się XI Korpus Armijny, toczący walki na wschodnim odcinku frontu. Już pierwszego dnia ofensywy XI Korpus Armijny został zaatakowany od tyłu przez oddziały pancerne wroga, umiejscowione 30 km w głąb naszych pozycji. Te jednostki pancerne parły bezlitośnie na naszą niechronioną lewą flankę. W tym krytycznym momencie XI Korpus Armijny nie tylko, że został pozostawiony samemu sobie, ale dodatkowo został jeszcze osłabiony przez bezpośredni rozkaz Führera, który nadszedł w ostatnich minutach ofensywy i który żądał, aby Biełgorod został utrzymany bez względu na okoliczności. Korpus tym samym tkwił głęboko na terytorium wroga, co mogło doprowadzić do kompletnego rozproszenia i całkowitego okrążenia. To oznaczało poszerzenie istniejącej wyrwy Biełgorod – Tomarowka z 25 do 80 km i natychmiastową utratę kilku dywizji. Mając to na myśli podjąłem decyzję o rozpoczęciu działań opóźniających na poszczególnych pozycjach i wycofanie się aż do Charkowa i utrzymanie tego miasta. W nocy z 5 na 6 sierpnia wydałem rozkaz odwrotu 168. Dywizji Piechoty (walczącej na lewej flance korpusu i stawiającej opór na północ od Biełgorodu). Ewakuowaliśmy się z miasta prowadząc intensywne walki uliczne i zajęliśmy nową linię obrony przygotowaną na wzgórzu bezpośrednio na południe od Biełgorodu".
Niemieckie początkowe siły wynosiły 60 000 żołnierzy, w tym 18 000 członków Hitlerjugend. Podczas gdy zamiarem Niemców było odciąć klin utworzony przez natarcie Armii Czerwonej w punkcie pomiędzy Borisowką a Grajworonem na południe od rzeki Worskła, to gwałtowne tempo ofensywy frontów Woroneskiego i Stepowego oznaczało, że w momencie kiedy kontrataki zostały przeprowadzone, miasto było już opuszczone 5 sierpnia, a niemieckie siły skupiły się wówczas na obronie Charkowa. Siły zmotoryzowane Wehrmachtu kierowały się na spotkanie z głównym uderzeniem armii pancernych radzieckiego frontu. Kontrataki Niemców zostały przeprowadzone przez III Korpus Pancerny Grupy Operacyjnej „Kempf” w rejonie Olszany i przez XLVIII Korpus Pancerny 4. Armii Pancernej stosując manewr „szczypiec” w rejonie Krasnokucka i Achtyrki. W walkach, które miały miejsce po obu stronach rzek Merla i Merczik przewaga niemieckich dywizji pancernych była oczywista, pomimo tego że były one w walce bezustannie od 5 lipca. Podczas gdy 5. Dywizja Pancerna SS „Wiking” oraz 3. Dywizja Pancerna prowadziły głównie operacje obronne, to 2. Dywizja Pancerna SS „Das Reich” i 3. Dywizja Pancerna SS „Totenkopf” niwelowały ataki radzieckich jednostek na południe od rzek i Bogoduchowa. Tak jak w bitwie pod Prochorowką Rosjanie dysponowali olbrzymią przewagą w liczbie czołgów. Zarówno 1. Armia Pancerna, jak i 5. Gwardyjska Armia Pancerna rozpoczęły działania mając ponad 500 czołgów każda. Z kolei dywizje SS nie miały więcej niż 30 do 50 czołgów przez cały sierpień. Mimo tego radzieckie próby dotarcia do linii kolejowej były udaremniane przez Niemców i kończyły się potężnymi stratami w ludziach i czołgach. Uderzenia 1. Armii Pancernej gen. por. Michaiła Katukowa zostały kilkakrotnie odcięte na południe od rzeki Merczik i zniszczone przez III Korpus Pancerny. Próby 5. Gwardyjskiej Armii Pancernej gen. por. Pawła Rotmistrowa polegające na dotarciu do linii kolejowej na wschód od Bogoduchowa były udaremniane przez 3. Dywizję Pancerną i dywizję „Wiking”. „Totenkopf” przeprowadziła atak, który odciął jednostki piechoty i pancerne od 27. Armii i 6. Gwardyjskiej Armii Frontu Woroneskiego na południe od Krasnokucka, a potem zniszczył linię zaopatrzenia w kierunku Kołomaku, na południe od Konstantinowki. Kolejne ataki okrążające dezorganizowały jednostki kilku radzieckich dywizji i zniszczyły większość z nich po krótkich walkach. Następnie „Totenkopf” sforsowała rzekę Merla i połączyła się z przednimi jednostkami 4. Armii Pancernej w Parchomowce. Jednak „Grossdeutschland” była zmuszona do wycofania się z tego miasta, w związku z parciem sił radzieckich na jej północnej flance i tym samym sukces nie pociągnął za sobą kolejnych.
Po operacji.
Ogólna liczba ofiar operacji to 72 000 zabitych. Niemcy stracili ok. 20 000 żołnierzy, w tym 6000 członków Hitlerjugend. Po tym jak Biełgorod został wyzwolony 5 sierpnia 1943 roku przez wojska Frontu Woroneskiego droga stała otworem do wyzwolenia Charkowa.

</doc>
<doc id="2336476" url="https://pl.wikipedia.org/wiki?curid=2336476" title="Leśniczówka Koźle">
Leśniczówka Koźle



</doc>
<doc id="2336478" url="https://pl.wikipedia.org/wiki?curid=2336478" title="ACT Music">
ACT Music

ACT Music – niemiecka wytwórnia płytowa wydająca głównie albumy jazzowe, została założona w 1992 roku przez Siegfrieda Locha. Dla wydawnictwa nagrywali m.in. Esbjörn Svensson Trio, Nils Landgren, Vijay Iyer, , Adam Bałdych, Leszek Możdżer, Natalia Mateo.

</doc>
<doc id="2336479" url="https://pl.wikipedia.org/wiki?curid=2336479" title="Wołodymyr Pawliw">
Wołodymyr Pawliw

Wołodymyr Pawliw (, ur. 25 listopada 1963 w Arkałyku, obecnie Kazachstan) – ukraiński politolog i dziennikarz.
Życiorys.
Okres dzieciństwa spędził w miejscowości Rudki w obwodzie lwowskim. Studiował na Politechnice Lwowskiej oraz na wydziale filologicznym Uniwersytetu Lwowskiego.
Działał w nielegalnym lwowskim czasopiśmie „Postup” które ukazywało się od kwietnia 1989 do lipca 1990. W latach 1991–1995 kierował redakcją kultury kanału telewizyjnego STB. W latach 1998 oraz 2000–2005 mieszkał i pracował w Warszawie jako korespondent „Radia Swoboda”. W roku 1994 przełożył tom poezji Andrzeja Bursy.
Od roku 2009 kieruje wydziałem informacji i stosunków zewnętrznych Ukraińskiego Uniwersytetu Katolickiego we Lwowie.
Kieruje Ukraińsko-Polskim Klubem Dziennikarskim „Bez Uprzedzeń”. Współpracuje też z wydawanym w Polsce tygodnikiem ukraińskim „Nasze Słowo”, z Gazetą Wyborczą oraz tygodnikiem „Polityka”.

</doc>
<doc id="2336483" url="https://pl.wikipedia.org/wiki?curid=2336483" title="Wyścig Belgii WTCC 2011">
Wyścig Belgii WTCC 2011

Wyścig Belgii WTCC 2011 – druga runda World Touring Car Championship w sezonie 2011 i trzeci z kolei Wyścig Belgii. Rozegrał się on w dniach 22-24 kwietnia 2011 na torze Circuit Zolder koło miasta Hasselt w belgijskiej prowincji Limburgia. W pierwszym wyścigu zwyciężył Robert Huff z Chevroleta, a w drugim Gabriele Tarquini z zespołu Lukoil – SUNRED.

</doc>
<doc id="2336484" url="https://pl.wikipedia.org/wiki?curid=2336484" title="Brain-computer interface">
Brain-computer interface



</doc>
<doc id="2336492" url="https://pl.wikipedia.org/wiki?curid=2336492" title="Model porównawczy sektora publicznego">
Model porównawczy sektora publicznego

Model Porównawczy Sektora Publicznego (ang. Public Sector Comparator – PSC) jest wykorzystywany przy realizacji projektów w formule Partnerstwa Publiczno Prywatnego lub Koncesji na roboty budowlane lub usługi.
Jest modelem kosztowym świadczenia usługi przez podmiot publiczny, uwzględniającym wszystkie koszty i nakłady występujące w całym cyklu funkcjonowania danego projektu.
Dostawa usługi następuje w sposób tradycyjny a jej wykonawcą jest podmiot publiczny. Model budowany jest w oparciu o specyfikację danych wyjściowych (końcowych) projektu referencyjnego gwarantującą najlepsze i najbardziej efektywne rozwiązanie dostępne dla podmiotu publicznego przy założeniu możliwości przesunięcia pojawiającego się ryzyka.
Wykorzystanie PSC.
Model Porównawczy Sektora Publicznego przygotowuje się w celu dostarczenia stronie publicznej informacji o wartości dodanej wyrażonej w wartościach pieniężnych, jaką oczekuje się uzyskać w przypadku akceptacji oferty złożonej przez podmiot prywatny.
Służy także jako benchmark w stosunku, do którego ocenia się oferty złożone przez inwestorów prywatnych. Ocena ilościowa nie jest jednak jedyną, której trzeba dokonać w procesie ewaluacji tego typu ofert. Należy również oszacować korzyści jakościowe zawiązania Partnertstwa Publiczno Prywatnego

</doc>
<doc id="2336493" url="https://pl.wikipedia.org/wiki?curid=2336493" title="Dyskografia La Roux">
Dyskografia La Roux



</doc>
<doc id="2336504" url="https://pl.wikipedia.org/wiki?curid=2336504" title="Nimatallah Abi Nasr">
Nimatallah Abi Nasr

Nimatallah Fares Abi Nasr (ur. 1936) – libański adwokat i polityk chadecki, maronita, przewodniczący Libańskiej Unii Chrześcijańsko-Demokratycznej. Ukończył prawo libańskie i francuskie na Uniwersytet Świętego Józefa w Bejrucie. W latach 1994-1997 był sekretarzem generalnym Ligi Maronickiej. Od 2000 r. sprawuje mandat deputowanego libańskiego parlamentu, reprezentując rodzinny okręg Kasarwan. Obecnie jest członkiem klubu parlamentarnego Zmian i Reform.

</doc>
<doc id="2336507" url="https://pl.wikipedia.org/wiki?curid=2336507" title="Kościół Danii">
Kościół Danii

Kościół Danii lub Duński Kościół Narodowy, oficjalnie Kościół Ewangelicko-Luterański Danii () – kościół luterański w Danii, działający również na Grenlandii, największy kościół chrześcijański w kraju, mający status kościoła państwowego. Jest wspierany przez rząd, jednak członkostwo jest dobrowolne.
Głową kościoła jest duńska Królowa, razem z Ministrem Spraw Kościelnych, którym w obecnej chwili (od 2019) jest Joy Mogensen, jako najwyższą władzą administracyjną. Parlament, Folketinget, jest najwyższą władzą ustawodawczą dla kościoła.
W styczniu 2018 roku jego członkami było 4 352 507 wiernych.
Organizacja.
Kościół zorganizowany jest w 11 diecezji, z których każda zarządzana jest przez biskupa, w tym jednego dla Grenlandii. Dalszy podział obejmuje 111 dekanatów i 2200 parafii, obsługiwanych przez około 2400 księży.
Każda parafia posiada Radę Parafialną, wybieraną na czteroletnią kadencję. Rada zajmuje się sprawami ważnymi dla parafii, w tym wyborem jej pracowników, również księży. Duchowny podporządkowany jest Radzie, z wyjątkiem spraw duchowych, takich jak prowadzenie opieki duszpasterskiej. Zarówno księża, jak i Rady Parafialne, podporządkowane są biskupowi.
Istnieje możliwość tworzenia specjalnych zgromadzeń, które wybierają własną radę i kapłana, którego spłacają z własnych środków. Stanowią kilka procent członków kościoła. W zamian są one zwolnione z podatku kościelnego. Zgromadzenia te, jak i ich kapłani, są również podporządkowani biskupowi.
Członkostwo.
1 stycznia 2013 roku liczba członków wynosiła 4 430 643 osób, co oznacza, że do Kościoła Danii należało 79,1% Duńczyków. Odsetek ten wahał się od 65% mieszkańców diecezji kopenhaskiej, do nawet 90% populacji diecezji viborskiej. W ostatnich latach odsetek mieszkańców Danii będących członkami kościoła spada. Najważniejszym tego powodem jest wzrost liczby imigrantów z krajów nieluterańskich, odejścia niektórych członków oraz niska liczba chrzczonych niemowląt (73%).
Każdy ochrzczony w Kościele Danii staje się automatycznie jego członkiem. Istnieje możliwość rezygnacji z członkostwa, a także powrót po wcześniejszym odejściu. Osoby ochrzczone w innych kościołach, również luterańskich, nie zostają automatycznie przypisane do kościoła narodowego, ale chrzest ten jest uznawany, jeśli ubiegają się o członkostwo w nim. Nie można być członkiem dwóch lub więcej związków religijnych. Ekskomunika jest możliwa, ale bardzo rzadko stosowana.
Mniej niż 5% wiernych uczestniczy w nabożeństwach w każdym tygodniu, jednak obrzędy religijne, takie jak chrzest czy konfirmacja są nadal uważane jako tradycyjne uroczystości rodzinne. W 2008 roku 41% ślubów oraz 89% pogrzebów odbyło się w obrządku tego kościoła, a 71% młodzieży zostało konfirmowane.
Nauka.
Do oficjalnych ksiąg symbolicznych, określonych w "Kodeksie Duńskim" z 1683 roku, należą:
Poprawione wersje Starego i Nowego Testamentu zostały zatwierdzone przez Królową w 1992 roku.
Liturgia.
Liturgia Kościoła Danii zawiera trzy czytania z Biblii: jedno z Ewangelii, jedno z Listów oraz jedno (od 1992 roku) ze Starego Testamentu. Teksty pobierane są z oficjalnej listy, publikowanej w ciągu roku liturgicznego.
Główną częścią nabożeństwa jest kazanie, oparte na czytaniu pochodzącym z bieżącej niedzieli, w którym ksiądz prezentuje swoje osobiste stanowisko. Podczas specjalnych okazji do wygłoszenia kazania może być upoważniona osoba świecka. Ważnym elementem liturgii są również pieśni. W przeciwieństwie do wiernych kościołów anglikańskich, duńscy luteranie siedzą podczas śpiewania pieśni, a stoją w trakcie czytania Biblii.
Kontrowersje.
Ordynacja kobiet.
Ordynacja kobiet na kapłana została poddana dyskusji w 1920 roku i dopuszczona w 1948, pomimo mocnego oporu duchowieństwa. Pierwsza kobieta została ordynowana na biskupa w 1995 roku. Obecnie, 2/3 studentów teologii to kobiety, a przewiduje się dalszy wzrost tego odsetka.
Opór w stosunku do kobiet-księży pozostaje w mniejszości konserwatywnej. W 2007 roku biskup Viborga, znany jako umiarkowany konserwatysta, ujawnił, że płacił specjalne granty księżom, którzy byli znani jako przeciwnicy ordynacji kobiet. Organizował ceremonie ordynacyjne w taki sposób, aby uniknąć uściśnięcia ręki lub nałożenia rąk nowo wyświęconym księżom przez duchowne-kobiety.
Błogosławieństwo związków jednopłciowych.
Od kiedy w 1989 roku wprowadzono rejestrowane związki osób tej samej płci, powstała kwestia ceremonii błogosławieństw tych związków. Po wysłaniu zapytania przez Duńskie Narodowe Stowarzyszenie Gejów i Lesbijek, w 1993 roku biskup kościoła powołał komisję, aby określić stanowisko w tej sprawie.
W 1997 roku został osiągnięty kompromis wśród biskupów. Stwierdzono, że małżeństwo jest według prawa boskiego związkiem mężczyzny i kobiety, ale taki obraz małżeństwa nie wyklucza uznania tego, że niektórzy ludzie zdecydowali się na życie w odpowiedzialnym związku jednopłciowym, akceptowanym przez społeczeństwo i rejestrowanym przez prawo. Biskupi nie wyrazili aprobaty na instytucjonalizację zawierania związków jednopłciowych w kościele, ale pary, które chcą podkreślenia zawarcia swojego związku w kościele, powinny być do tego dopuszczone.
Siedmiu biskupów zatwierdziło „rekomendowany schemat błogosławieństw kościelnych dla rejestrowanych związków partnerskich” do stosowania w swoich diecezjach, a czterech innych biskupów odmówiło uczynienia tego. Błogosławieństwa te posiadają istotne różnice w stosunku do ceremonii błogosławieństwa (zatwierdzonej przez Królową) pary, która zawarła cywilny związek małżeński. Około 30% księży odmówiło udzielania błogosławieństw par jednopłciowych. Niektórzy księża, choć nie aprobują udzielania małżeństwa osobom tej samej płci, stosują ich błogosławieństwa, ponieważ według nich każdy ma prawo do błogosławieństwa w kościele, a związki zawarte zgodnie z prawem powinny być akceptowane.
Kościelne błogosławieństwo par jednopłciowych jest odróżniane od ceremonii świeckiej, która odbywa się przed burmistrzem lub innym urzędnikiem. Niekiedy ceremonia ta odbywa się nie w budynku ratusza, lecz na zewnątrz kościoła, w przykościelnym ganku, lub nawet w samym budynku, bezpośrednio po błogosławieństwie w kościele. Nie jest to pochwalane przez biskupów, którzy zaznaczają, że małżeństwo cywilne nie powinno być utożsamiane z błogosławieństwem osób będących w zarejestrowanych związkach partnerskich.
Małżeństwo osób tej samej płci.
Możliwość dopuszczenia małżeństw osób tej samej płci lub ich związków przeprowadzanych przez kościół była przedmiotem dyskusji przez kilka lat, którą rozpoczął w 2004 roku premier Anders Fogh Rasmussen, który powiedział, że zaakceptowałby taką zmianę, jednak dodał, że mówi to jako osoba prywatna, a nie premier.
Rozpatrywana była kwestia, czy taki związek powinien nosić miano małżeństwa, czy tylko rejestrowanego związku, czyli takie, jakie jednopłciowe związki noszą w prawie obecnie. Najprawdopodobniej duchowni będą mogli sami zdecydować, czy udzielać małżeństwa osobom tej samej płci, czy też nie. Niektórzy księża i świeccy twierdzą, że problem ten mógłby być rozwiązany jedynie przez oddzielenie instytucji małżeństwa świeckiego od kościelnego, co ma miejsce w wielu krajach. 60% duchownych opowiada się przeciw małżeństwom osób tej samej płci.
Według ankiety przeprowadzonej w 2011 roku, 75,8% Duńczyków popiera zawieranie małżeństw jednopłciowych w kościele.
Duchowieństwo orientacji homoseksualnej istnieje; jest to traktowane jako ich prywatna sprawa.
Kościół i państwo.
Jako głowa Kościoła Danii, monarcha musi być jego członkiem, co określa art. 6 Konstytucji. Odnosi się to również do całej rodziny królewskiej.
Wolność religijna.
W rezultacie Reformacji do Danii, w 1536 roku luteranizm został ogłoszony religią państwową. Przez następne stulecia, kiedy Europę ogarnęły wojny religijne, przedstawiciele innych wyznań byli prześladowani. Wyjątek stanowili tylko zagraniczni dyplomaci. Pod koniec XVI wieku pojawiły się niewielkie kręgi katolickie. Od 1683 roku w mieście Fredericia żydzi, kalwini oraz katolicy otrzymali zezwolenie na wyznawanie swojej religii, później również w Kopenhadze, Friedrichstadt, Glückstadt oraz na Nordstrand. W konstytucji z 1849 roku zagwarantowana została wolność wyznaniowa, ale luteranizm pozostał religią państwową.
Wspólnoty wyznaniowe nie potrzebują zgody państwa, aby korzystać z wolności religijnej, jednak te zatwierdzone mogą korzystać z przywilejów, takich jak organizowanie uznawanych wobec prawa ślubów, prowadzenie cmentarzy, uzyskanie pozwolenia na pobyt dla zagranicznych księży, są zwolnione z podatku dochodowego i od nieruchomości, mogą ubiegać się o środki z budżetu państwa oraz odliczyć od podatku składki na kościół.
Ponadto kościoły uznane przez dekret królewski sprzed 1990 roku mogą chrzcić i nadawać dzieciom imiona ze skutkami prawnymi, prowadzić własne rejestry i wydawać zaświadczenia.
Pozostaje rozróżnienie między pojęciami "kościół uznany" i "kościół zatwierdzony", ale głównie ma ono znaczenie historyczne. Do wspólnot uznanych przed 1970 rokiem należy jedynie osiem chrześcijańskich i jedna żydowska. Między 1970 a 1990 jedynie kilka chrześcijańskich związków wyznaniowych zostało zatwierdzonych, natomiast większa liberalizacja przepisów nastąpiła po 1998 roku. Dziesięć lat później istniało już około 100 zatwierdzonych wspólnot wyznaniowych, zarówno chrześcijańskich, jak i żydowskich, muzułmańskich, buddyjskich i innych.
Kościół Scjentologiczny nie jest uznawany w Danii za religię.
Brak organu centralnego.
Kościół Danii jest w praktyce pozbawiony stanowiska w sprawach politycznych lub innych, ponieważ nie posiada on organu centralnego - ani przywódcy duchowego (arcybiskupa), ani Synodu. O kwestiach doktrynalnych w poszczególnych diecezjach decydują poszczególni biskupi. Królowa (w praktyce Minister Spraw Kościelnych) jest głową kościoła, jednak skupia się głównie na sprawach administracyjnych, pomijając kwestie duchowe. Prawo kościoła jest zmieniane rzadko, głównie w dziedzinach dotyczących administracji.
Jest to stosowane w celu zapewnienia dużej swobody praktykowania luteranizmu i własnego interpretowania religii przez duchownych i wiernych. Uważa się też, że tylko ten model pozwoli na oddzielenie spraw państwa i kościoła, ponieważ nie może on ingerować w sprawy polityczne.
Rejestracja.
Prowadzona jest kościelna rejestracja urodzeń, zgonów, zmian nazwisk itp., prowadzona w "kirkebøger" (księdze kościelnej), której używanie wiąże się z wielowiekową tradycją, pochodzącą z czasów, kiedy jedynym urzędnikiem na niektórych terenach był rektor parafii. Po protestach, zwłaszcza baptystów i muzułmanów, postanowiono, że prowadzenie tej rejestracji zostanie przekazane organom rządowym.
Wsparcie finansowe.
Artykuł 4 Konstytucji Danii mówi, że „"Kościół Ewangelicko-Luterański jest kościołem narodowym i powinien być wspierany przez państwo"”. Z drugiej strony, art. 68 mówi, że nikt nie jest zobowiązany do wspierania finansowego innego kościoła, niż jego własny. Osoby niebędące członkami Kościoła Danii nie płacą podatku kościelnego, ale dotacje państwa na rzecz kościoła stanowią 12% jego przychodów. Oznacza to, że kościół wspierany jest z pieniędzy pochodzących od wszystkich obywateli, nie tylko jego członków. Ponadto pensje biskupów są im wypłacane przez państwo.
Rozdział państwa od kościoła.
Debata na temat rozdziału państwa od kościoła pojawia się niekiedy w Danii. Obecna ich relacja jest jednak akceptowana przez większość partii politycznych.
Zwolennicy separacji twierdzą, że istnienie kościoła państwowego narusza zasadę równości wszystkich wyznań i świeckości państwa. Ich przeciwnicy podkreślają, że członkostwo w kościele jest dobrowolne, spełnia on określone zadania administracyjne dla państwa oraz jest zakorzeniony w duńskiej historii.
W sondażu przeprowadzonym w 2007 roku, 52% respondentów opowiedziało się za oddzieleniem kościoła od państwa, a 30% było przeciw.

</doc>
<doc id="2336531" url="https://pl.wikipedia.org/wiki?curid=2336531" title="Stadion Suphachalasai">
Stadion Suphachalasai

Stadion Suphachalasai – wielofunkcyjny stadion w Bangkoku, stolicy Tajlandii. Pojemność stadionu wynosi 30 000 widzów. Został otwarty w 1935 roku. Jest wyposażony w bieżnię lekkoatletyczną i otoczony trybunami, zadaszonymi od strony zachodniej. Obiekt był areną wielu międzynarodowych imprez sportowych, m.in. Igrzysk Azjatyckich 1966, 1970 i 1978, Igrzysk Azji Południowo-Wschodniej 1959, 1967, 1975 i 1985, Mistrzostw Świata U-19 kobiet 2004 oraz Pucharu Azji 1972 i 2007.

</doc>
<doc id="2336537" url="https://pl.wikipedia.org/wiki?curid=2336537" title="Libańska Unia Chrześcijańsko-Demokratyczna">
Libańska Unia Chrześcijańsko-Demokratyczna

Libańska Unia Chrześcijańsko-Demokratyczna (fr.: "Union Chretienne Democrate Libanaise") – libańska partia polityczna o profilu chadeckim, założona przez Nimatallaha Abi Nasra. Związana jest z Blokiem Zmian i Reform.
Libańska Unia Chrześcijańsko-Demokratyczna należy do Międzynarodówki Chadeckiej.

</doc>
<doc id="2336538" url="https://pl.wikipedia.org/wiki?curid=2336538" title="Dennis Marshall">
Dennis Marshall

Dennis Marshall Maxwell (ur. 9 sierpnia 1985, zm. 23 czerwca 2011), kostarykański piłkarz, obrońca.
Mógł występować na środku lub boku obrony. Wychowywał się w AD Limonense, następnie grał w kostarykańskich zespołach Puntarenas i Herediano. W 2009 został piłkarzem duńskiego Aalborg BK. W reprezentacji debiutował 6 czerwca 2009. W ciągu dwóch lat rozegrał w kadrze 19 spotkań. Jedynego gola strzelił w czasie rozgrywanego w ramach Złotego Pucharu CONCACAF w 2011 spotkania z Hondurasem (1:1, karne 2:4). Znajdował się w składzie na ten turniej w 2009.
Zginął w wypadku samochodowym w czasie pobytu w ojczyźnie.

</doc>
<doc id="2336540" url="https://pl.wikipedia.org/wiki?curid=2336540" title="Rzęśniki-Leśniczówka">
Rzęśniki-Leśniczówka



</doc>
<doc id="2336544" url="https://pl.wikipedia.org/wiki?curid=2336544" title="Wartość dodana w projektach PPP">
Wartość dodana w projektach PPP

Potrzeba uzyskania "wartości dodanej".
W Partnerstwie Publiczno-Prywatnym istnieje zasada konieczności uzyskania „Wartości dodanej” ("Value for Money") w projekcie wywodzi się z sektora samorządu lokalnego, z początku lat 80., kiedy to zaczęto wprowadzać controlling wydatków dla zagwarantowania efektywności wydawanych pieniędzy. Wiąże się to z uzyskaniem najlepszej z możliwych kombinacji usług przy zużyciu jak najmniejszych a raczej odpowiednich, gwarantujących ekonomikę, zasobów.
Ekonomiki, efektywności i skuteczności projektu PPP.
Podstawą analizy projektu jest wykazanie trzech czynników „Ekonomiki, Efektywności i Skuteczności” zaangażowania środków publicznych w przedsięwzięcie.
Czynniki tworzące wartość dodaną.
W procesie realizacji projektów z udziałem partnera prywatnego jednym z najistotniejszych celów jaki stawia sobie podmiot publiczny jest uzyskanie właśnie Wartości Dodanej. Głównymi czynnikami wpływającymi na wartość dodaną są:

</doc>
<doc id="2336545" url="https://pl.wikipedia.org/wiki?curid=2336545" title="Bertramka">
Bertramka

Bertramka () – willa w Pradze, gdzie Mozart był częstym gościem. W Bertramce znajduje się obecnie muzeum poświęcone pamięci Mozarta i byłych właścicieli willi, którymi w tamtych czasach byli: czeski kompozytor i pianista František Xaver Dušek i jego małżonka, śpiewaczka operowa Josefína Dušková.
Bertramka znajduje się około dwóch kilometrów od centrum miasta. W końcu XVIII wieku znajdowała się daleko poza murami miasta, pod winnicami na zboczach Černý vrch. Dziś willa nadal jest oazą spokoju.

</doc>
<doc id="2336546" url="https://pl.wikipedia.org/wiki?curid=2336546" title="Zbigniew Bieliński">
Zbigniew Bieliński



</doc>
<doc id="2336547" url="https://pl.wikipedia.org/wiki?curid=2336547" title="Muzeum Kampa">
Muzeum Kampa

Muzeum Kampa – galeria sztuki współczesnej w Pradze, w Czechach, pokazująca prace środkowoeuropejskie (w szczególności czeskie). Część kolekcji to prywatne zbiory Medy Mladek, żony Jana V. Mladka. Muzeum zostało otwarte w 2003 roku i mieści się na Sovovy mlýny, na wschodnim brzegu wyspy Kampa, nad rzeką Wełtawą.
Znajduje się tam duża rzeźba krzesła autorstwa Magdaleny Jetelovej, które umiejscowione jest poza muzeum i jest głównym punktem orientacyjnym widocznym z całej Wełtawy.

</doc>
<doc id="2336549" url="https://pl.wikipedia.org/wiki?curid=2336549" title="Stevo Crvenkovski">
Stevo Crvenkovski



</doc>
<doc id="2336551" url="https://pl.wikipedia.org/wiki?curid=2336551" title="Maurycy Pusch">
Maurycy Pusch

Maurycy Pusch (ur. 1828, zm. koniec grudnia 1901 lub początek 1902 w Warszawie) – warszawski litograf i fotograf.
W zakładzie litograficznym Adama Dzwonkowskiego (zakład istniał w latach 1859-1872) wykonał m.in. "Portret Królowej Wiktorii", "Portret Lorda Palmerstona", "Portret Napoleona III". Współpracował z zakładem litograficznym Juliusza Volmara Flecka, w którym wykonał m.in. rycinę "Portret Józefa Korzeniowskiego".
Fotografii uczył się u Józefa Giwartowskiego, właściciela pierwszego w Polsce (1841) zakładu dagerotypowego. "Przewodnik warszawski informacyjno-adresowy na rok 1870" Wiktora Dzierżanowskiego wymienia Puscha już jak fotografa. W latach 1882-1892 prowadził wspólnie z Aleksandrem Karolim zakład fotograficzny przy ul. Miodowej 4 pod szyldem "Karoli i Pusch - Fotografia Teatrów Rządowych w Warszawie", specjalizujący się w fotografii teatralnej, ale działający głównie jako otwarty zakład fotograficzny. Po 1892 r. prowadził zakład samodzielnie pod nazwą "M. Pusch – Fotografia Teatrów w Warszawie" przy ul. Miodowej 1, później Marszałkowskiej 131.
Jest autorem licznych widoków Warszawy. Wiele jego fotografii, zwłaszcza portretów, było wzorem do drzeworytów zamieszczanych w warszawskich czasopismach. Działał społecznie, m.in. w "Warszawskiej" "Kasie Przezorności i Pomocy dla Fotografów".

</doc>
<doc id="2336552" url="https://pl.wikipedia.org/wiki?curid=2336552" title="Kiro Gligorov">
Kiro Gligorov



</doc>
<doc id="2336555" url="https://pl.wikipedia.org/wiki?curid=2336555" title="Galileo (program TV)">
Galileo (program TV)



</doc>
<doc id="2336558" url="https://pl.wikipedia.org/wiki?curid=2336558" title="Muzeum Keplera w Pradze">
Muzeum Keplera w Pradze

Muzeum Keplera – muzeum założone w Międzynarodowym Roku Astronomii 2009 dzięki hojności właściciela lokalu pani Jitki Steinwaldovej, oraz wsparciu Czeskiej Społeczności Astronomicznej i Agencji ProVás oraz wsparciu finansowym Magistratu Miasta Stołecznego Pragi i ProVás.
W logo znajdują się trzy koła reprezentujące planetę Mars, Ziemię i Słońce. Są to obiekty, które studiował Kepler będąc w Pradze.

</doc>
<doc id="2336559" url="https://pl.wikipedia.org/wiki?curid=2336559" title="Boris Trajkovski">
Boris Trajkovski



</doc>
<doc id="2336560" url="https://pl.wikipedia.org/wiki?curid=2336560" title="Reggae Legends">
Reggae Legends

Reggae Legends – seria czteropłytowych składanek z największymi przebojami gwiazd muzyki reggae i dancehall, wydawana w latach 2008-2010 początkowo przez nowojorską wytwórnię VP Records, a później przez jej londyński oddział Greensleeves Records.

</doc>
<doc id="2336561" url="https://pl.wikipedia.org/wiki?curid=2336561" title="To był dzień na świecie (program)">
To był dzień na świecie (program)



</doc>
<doc id="2336562" url="https://pl.wikipedia.org/wiki?curid=2336562" title="Switch (program)">
Switch (program)



</doc>
<doc id="2336563" url="https://pl.wikipedia.org/wiki?curid=2336563" title="Nowy Dzień (program)">
Nowy Dzień (program)



</doc>
<doc id="2336564" url="https://pl.wikipedia.org/wiki?curid=2336564" title="Astropunk">
Astropunk

"Astropunk" - singiel zespołu Blenders, zapowiadający album, który został wydany w 2011.
Teledysk.
Klip zrealizowano w Urzędzie Miasta w Sopocie. Wystąpiła w nim Anna Przybylska. Początkowe sekundy teledysku nawiązują do starego przeboju grupy "Ciągnik".

</doc>
<doc id="2336565" url="https://pl.wikipedia.org/wiki?curid=2336565" title="Hocquincourt">
Hocquincourt



</doc>
<doc id="2336566" url="https://pl.wikipedia.org/wiki?curid=2336566" title="Gjorge Iwanow">
Gjorge Iwanow



</doc>
<doc id="2336568" url="https://pl.wikipedia.org/wiki?curid=2336568" title="Stadion Armii w Ho Chi Minie">
Stadion Armii w Ho Chi Minie

Stadion Armii – wielofunkcyjny stadion w Ho Chi Minie, w Wietnamie. Jego pojemność wynosi 25 000 widzów. Stadion był m.in. jedną z aren Pucharu Azji 2007 oraz Pucharu Azji kobiet 2008.

</doc>
<doc id="2336569" url="https://pl.wikipedia.org/wiki?curid=2336569" title="Muzeum Komunizmu w Pradze">
Muzeum Komunizmu w Pradze

Muzeum Komunizmu – muzeum poświęcone okresowi po II wojnie światowej i reżimowi komunistycznemu w Czechosłowacji, a w szczególności w Pradze. Położony jest nad McDonald’s, obok kasyna, nieopodal Placu Wacława. Muzeum Komunizmu przedstawia spojrzenie na życie za żelazną kurtyną. Znajdują się tu Oryginalne eksponaty, informacje tekstowe, multimedialne prezentacje. W 2017 r. przeniosło się z Pałacu Savarin przy ul. Na příkopě do Starego Domu Celnego w pobliżu Placu Republiki.

</doc>
<doc id="2336573" url="https://pl.wikipedia.org/wiki?curid=2336573" title="Vrčak">
Vrčak



</doc>
<doc id="2336575" url="https://pl.wikipedia.org/wiki?curid=2336575" title="Aleksandar Sarievski">
Aleksandar Sarievski



</doc>
<doc id="2336577" url="https://pl.wikipedia.org/wiki?curid=2336577" title="Jamaican Trip">
Jamaican Trip

Jamaican Trip − minialbum polskiego zespołu reggae Star Guard Muffin. Powstał on podczas wyprawy zespołu na Jamajkę. Na płycie gościnnie wystąpili m.in. Capleton, Stephen Newland (Rootz Underground), Dean Fraser, Nambo Robinson, Everol Wray, The Tamlins oraz muzycy zespołu Shaggy'ego - Michael Fletcher, Kevon Webster, Shaun Darson. Nagrania dotarły do 3. miejsca listy OLiS. 

</doc>
<doc id="2336578" url="https://pl.wikipedia.org/wiki?curid=2336578" title="Muzeum Narodowe w Pradze">
Muzeum Narodowe w Pradze

Muzeum Narodowe () – czeska instytucja muzealna zlokalizowana w Pradze, zajmująca się systematycznym gromadzeniem, przygotowywaniem i udostępnianiem dla zwiedzających zbiorów nauk przyrodniczych i historycznych. Została założona w 1818 w Pradze przez . Historyk František Palacký i hr. Franz Anton von Kolowrat byli również mocno zaangażowani w powstanie tej instytucji. Zbudowany w latach 1885–1891 gmach dominuje nad placem Wacława. Wpisane pod numerem 112. na listę Narodowych zabytków kultury Republiki Czeskiej.
W XXI w. Muzeum Narodowe mieści prawie 14 mln pozycji z zakresu historii naturalnej, historii, sztuki, muzyki i bibliotekarstwa, znajdujących się w kilkudziesięciu budynkach.

</doc>
<doc id="2336579" url="https://pl.wikipedia.org/wiki?curid=2336579" title="Makedonsko devojče">
Makedonsko devojče



</doc>
<doc id="2336582" url="https://pl.wikipedia.org/wiki?curid=2336582" title="Język wedyjski">
Język wedyjski



</doc>
<doc id="2336584" url="https://pl.wikipedia.org/wiki?curid=2336584" title="Tybee Island">
Tybee Island

Tybee Island – jedna z wysp należących do Sea Islands, leżąca u wybrzeży Georgii w hrabstwie Chatham. Jest najdalej wysuniętym na wschód punktem w stanie Georgia a leży około 29 km od Savannah. Na wyspie leży miasto o tej samej nazwie.
Podobnie jak inne wyspy barierowe, Tybee Island uformowana jest na wschodnim wybrzeży z piaszczystych plaż, a na zachodnim z mokradeł słonych. W głębi wyspy rośnie nadmorski las (którego gęstość została zredukowana na skutek działalności człowieka) oraz kanały będące źródłem słodkiej wody.

</doc>
<doc id="2336586" url="https://pl.wikipedia.org/wiki?curid=2336586" title="Esma Redžepova">
Esma Redžepova



</doc>
<doc id="2336588" url="https://pl.wikipedia.org/wiki?curid=2336588" title="Droga krzyżowa (obraz Pietera Bruegla starszego)">
Droga krzyżowa (obraz Pietera Bruegla starszego)

Droga krzyżowa lub Procesja na Kalwarię – obraz (tempera) namalowany w 1564 przez niderlandzkiego malarza Pietera Bruegla Starszego, znajdujący się w zbiorach Muzeum Historii Sztuki w Wiedniu.
Opis.
Obraz o tematyce religijnej, poruszający motyw Drogi Krzyżowej Chrystusa na Golgotę (Kalwarię). Temat został zaczerpnięty z Nowego Testamentu. Przedstawiona scena była odtwarzana jako VI stacja drogi krzyżowej rozpropagowanej przez franciszkanów. Bruegel, w charakterystyczny dla siebie sposób, procesję na górę Kalwarię przedstawił zupełnie inaczej niż było to przyjęte w tradycyjnej ikonografii chrześcijańskiej. Na obrazie zaznaczył podstawowe elementy znanego epizodu, jednakże dla widza są one trudne do znalezienia. Na pierwszy rzut oka zauważa się tłum ludzi wychodzących z bram miasta, którego mury widoczne są po lewej stronie. Wielkim łukiem zmierzają oni na wzgórze Golgota. Tłum kierowany jest przez konnych jeźdźców w czerwonych pelerynach. W XVI wieku wszelkie większe wydarzenia, a zwłaszcza wykonywane wyroki, odbywały się poza murami miasta. Bruegel przedstawił obraz sielankowego wydarzenia, na które ciągnęły rozbawione tłumy ciekawskich, nieświadomych wydarzenia ludzi. Wśród tłumu można rozpoznać kramarza, siedzącego tyłem do widza u dołu obrazu. Z lewej strony widoczne są kobiety wracające do miasta i niosące plony rolne. Wszyscy noszą na sobie ubrania z epoki, a wiatrak widoczny pośrodku u góry wskazuje, iż jest to obraz niderlandzkiego mieszczaństwa. Po prawej stronie, u góry znajduje się cel ściągającego tłumu: mały placyk otoczony kręgiem ciekawskich.
Dopiero po dokładnym przyjrzeniu się można dostrzec sceny nowotestamentowe. W centralnej części, zaraz nad jeźdźcem na białym koniu, zauważyć można upadek Chrystusa pod ciężarem krzyża. Jego oprawcy kłócą się czy go podnieść czy pozostawić na ziemi. Ich niezdecydowanie związane jest z drugą sceną rozgrywającą się równocześnie nieco niżej po lewej stronie. Z grupy chłopów powracających do domu, zostaje wyciągnięty mężczyzna. Jego żona trzyma męża nie chcąc go puścić. Żołnierz na koniu toruje miejsce wśród gapiów i oglądając się za siebie ponagla go do podejścia do krzyża i upadłego Jezusa. Mężczyzną opierającym się oprawcom jest Szymon Cyrenejczyk. Biorąc pod uwagę, iż wśród tłumu jest wielu mężczyzn wybranie akurat tego, który nie chciał uczestniczyć w procesji i powracał do domu miało swoje znaczenie. Bruegel ukazał hipokryzję i dwulicowość tłumu, który nie zna znaczenia ukrzyżowania. Grupa idąca z boku, jak się wydaje, nie chce uczestniczyć w haniebnej procesji, oni rozumieją znaczenie misterium wielkanocnego. Być może tłum to katolicy, a grupka powracających to protestanci, co może być odbiciem ówczesnych niespokojnych czasów, w których żył Bruegel. Żona Szymona ma u pasa różaniec – symbol katolickiej modlitwy i wiary. Przed krzyżem ciągnięty jest wóz, na którym siedzą dwaj łotrzy otrzymujący rozgrzeszenie.
Idąc łukiem w prawą stronę od sceny wyrywania Szymona z rąk żony, na pierwszym planie u dołu widać grupę lamentujących kobiet oraz Marię podtrzymywaną przez Jana Ewangelistę. Jest to jedyna grupa osób ubranych w stroje z epoki Chrystusa. To kolejny epizod wydarzeń wielkanocnych. Grupa stoi na skale, powyżej tłumu i będąc świadomym wydarzeń, górują nad całą sceną. Zupełnie po prawej stronie, za wysokim słupem, z ukrycia, upadek Jezusa obserwuje tajemnicza postać. Prawdopodobnie jest to autoportret malarza. Na szczycie słupa znajduje się koło, będące narzędziem tortur, a na nim siedzi kruk. Motyw ten często powtarza się w twórczości malarza między innymi w "Triumfie śmierci" z 1562. Z prawej strony u dołu zamiast czaszki ludzkiej będącej symbolem wzgórza Golgoty, znajduje się czaszka końska.
Interpretacja.
Obraz odczytywany jest jako krytyka Kościoła i katolickiego króla hiszpańskiego Filipa II, którego namiestnicy panowali w Holandii. W ojczyźnie Bruegla panowały silne nastroje antyhiszpańskie. Czarne chmury widoczne nad wzgórzem symbolizują nadciągającą wojnę religijną. Bruegel bezpośrednio krytykuje tu Kościół katolicki jako instytucję, krytykuje kler i jego ziemską władzę. Malarz nigdy nie malował świętych Kościoła a jedynie postacie biblijne.
Odniesienia w sztuce.
Obraz Bruegla został dokładnie opisany i zanalizowany w książce "Bruegel. Młyn i Krzyż" autorstwa Michaela Gibsona i Lecha Majewskiego, wydanej w 2010. Na jej podstawie powstał w 2011 film "Młyn i krzyż" w reżyserii Lecha Majewskiego.

</doc>
<doc id="2336589" url="https://pl.wikipedia.org/wiki?curid=2336589" title="Jan Lorys">
Jan Lorys

Jan Józef Lorys (ur. 10 grudnia 1915 w Lednicy Dolnej, zm. 21 maja 2001 w Londynie) – oficer dyplomowany Wojska Polskiego II RP i Polskich Sił Zbrojnych, w 1990 roku mianowany podpułkownikiem przez władze RP na uchodźstwie, uczestnik kampanii wrześniowej oraz desantu pod Arnhem, działacz emigracyjny, historyk i publicysta.
Życiorys.
Jan Józef Lorys był trzecim z sześciorga dzieci Jana, krakowskiego kolejarza oraz Marii z Małotów, mieszkających we wsi Lednica Dolna (od 1926 roku część Wieliczki). Ukończył Gimnazjum im. Jana Matejki w Wieliczce, egzamin dojrzałości składając w 1933 roku. W latach 1934–1937 uczęszczał do Szkoły Podchorążych Piechoty Rezerwy w Krakowie oraz Szkoły Podchorążych Piechoty w Ostrowie. W stopniu podporucznika otrzymał przydział do 55 pułku piechoty. Wraz z nim wziął udział w walkach we wrześniu 1939 roku, jako dowódca plutonu. Po rozbiciu oddziału przedostał się do Lwowa a następnie przez Rumunię do Francji, gdzie dotarł już w listopadzie 1939 roku. Został instruktorem w Szkole Podchorążych Piechoty w Camp de Coëtquidan. Po upadku Francji został ewakuowany do Wielkiej Brytanii.
Został oficerem 4 Kadrowej Brygady Strzelców a po jej przeformowaniu w październiku 1941 roku 1 Samodzielnej Brygady Spadochronowej. Od 16 września do 9 października 1940 roku był słuchaczem pierwszego kursu strzeleckiego w Inverness Castle koło Fort William. W tym samym czasie otrzymał promocję do stopnia porucznika. Na przełomie 1941 i 1942 roku został czasowo odkomenderowany do Dundee, gdzie pełnił obowiązki instruktora w Szkole Podchorążych Piechoty i Kawalerii Zmotoryzowanej. Od 10 lipca do 18 grudnia 1943 roku był słuchaczem III Kursu Wojennego Wyższej Szkoły Wojennej w Eddleston, w Szkocji. W 1944 roku został awansowany do stopnia kapitana dyplomowanego. Podczas operacji "Market Garden" pełnił funkcję szefa Oddziału Taktyczno-Informacyjnego przy dowództwie Brygady. Za swój udział w walkach pod Arnhem został odznaczony Krzyżem Walecznych.
Po bitwie został wysłany do Stanów Zjednoczonych na kurs w Command and General Staff School w Fort Leavenworth. Następnie do zakończenia działań wojennych służył w dowództwie brygady, później do demobilizacji jako zastępca dowódcy i dowódca 3 batalionu. Po przejściu do cywila pozostał w Wielkiej Brytanii, pracując jako księgowy. W 1946 roku ożenił się z Anną Walter, mieli dwoje dzieci. Aktywie działał w środowisku polonijnym, w latach 80. był prezesem Związku Polskich Spadochroniarzy. Jako honorowy pracownik Instytutu Polskiego i Muzeum im. gen. Sikorskiego w Londynie zajmował się porządkowaniem i opracowywaniem dokumentów związanych z Samodzielną Brygadą Spadochronową. Opublikował między innymi książki "1 Samodzielna Brygada Spadochronowa – Polskie Wojska Desantowe w II wojnie światowej pod Arnhem – Driel. Lista uczestników" (Londyn 1987) oraz "Historia polskiego znaku spadochronowego. Polskie Wojska Desantu Powietrznego w II wojnie światowej. Lista odznaczonych Polaków i obcokrajowców" (Londyn 1993). Był autorem artykułów w „Tekach Historycznych”, „Zeszytach Historycznych” i innych czasopismach emigracyjnych. Był członkiem Polskiego Towarzystwa Historycznego w Wielkiej Brytanii.
W 1960 roku został awansowany do stopnia majora, w 1990 podpułkownika w stanie spoczynku. Był odznaczony między innymi Krzyżem Kawalerskim Orderu Odrodzenia Polski (3 maja 1984) oraz trzykrotnie Medalem Wojska. Zmarł w Londynie i tam został pochowany.
Jego młodszy brat Kazimierz Lorys był żołnierzem Armii Krajowej, kawalerem Orderu Virtuti Militari.

</doc>
<doc id="2336591" url="https://pl.wikipedia.org/wiki?curid=2336591" title="Muzeum Kultur Azji, Afryki i Ameryki w Pradze">
Muzeum Kultur Azji, Afryki i Ameryki w Pradze

Muzeum Kultur Azji, Afryki i Ameryki (znane również jako Muzeum Náprstek) – muzeum w Pradze zajmujące się sztuką Azji, Afryki i Ameryki.
Zostało założone przez Vojtěcha Náprstka (1826–1894). Jest częścią Muzeum Narodowego.

</doc>
<doc id="2336592" url="https://pl.wikipedia.org/wiki?curid=2336592" title="Kazimierz Lorys">
Kazimierz Lorys

Kazimierz Lorys ps. „Zawała” (ur. 8 sierpnia 1921 w Lednicy Dolnej, zm. 20 lutego 2006) – inżynier górnik, podczas II wojny światowej żołnierz Armii Krajowej, kawaler Orderu Virtuti Militari.
Życiorys.
Kazimierz Lorys był piątym z sześciorga dzieci Jana, krakowskiego kolejarza oraz Marii z Małotów, mieszkających we wsi Lednica Dolna (od 1926 roku część Wieliczki). Przed wybuchem II wojny światowej rozpoczął naukę w Liceum Telekomunikacyjnym Państwowej Szkoły Przemysłowej w Krakowie, które ukończył już w warunkach okupacyjnych, w 1941 roku. Pracował na poczcie w Krakowie, zaś od maja 1942 roku w warsztacie elektrycznym Żupy Solnej w Wieliczce.
Został zaprzysiężony jako członek Związku Walki Zbrojnej a następnie Armii Krajowej, pod pseudonimem „Zawała”. Działał w oddziale krakowskiego Kedywu, operującym w rejonie na wschód od Krakowa. Brał udział między innymi w nieudanym zamachu na pociąg wiozący Hansa Franka, w nocy z 29 na 30 stycznia 1944 roku pod Grodkowicami. W 1944 roku ukończył szkołę podchorążych. Od sierpnia tegoż roku, jako żołnierz Samodzielnego Batalionu Partyzanckiego „Skała”, uczestniczył w szeregu starć w ramach akcji „Burza”. 6 grudnia 1944 roku został poważnie ranny podczas akcji likwidacji dowódcy Schutzpunktu w Dalewicach, do końca wojny ukrywał się.
W 1946 roku rozpoczął studia na Akademii Górniczo-Hutniczej w Krakowie. Ukończył je z dyplomem inżyniera elektryka górniczego w 1955 roku. Do przejścia na emeryturę w 1979 roku pracował w Biurze Projektów Górniczych w Krakowie. W 1949 roku ożenił się z Ireną Sokołowską, byłą łączniczką i sanitariuszką AK. Był aktywnym członkiem środowiska krakowskiego Kedywu i Klubu Przyjaciół Wieliczki. Był odznaczony Krzyżem Srebrnym Orderu Virtuti Militari, krzyżami Kawalerskim i Oficerskim Orderu Odrodzenia Polski, Krzyżem Walecznych, Srebrnym Krzyżem Zasługi z Mieczami, Srebrnym Krzyżem Zasługi, Krzyżem Partyzanckim, Medalem Zwycięstwa i Wolności 1945 oraz Odznaką za Rany. Zmarł 20 lutego 2006 roku i został pochowany na Cmentarzu Rakowickim.
Jego starszy brat Jan Józef Lorys był żołnierzem 1 Samodzielnej Brygady Spadochronowej, a po wojnie działaczem emigracyjnym w Wielkiej Brytanii.

</doc>
<doc id="2336594" url="https://pl.wikipedia.org/wiki?curid=2336594" title="Andrzej Węgierski (1600–1649)">
Andrzej Węgierski (1600–1649)

Andrzej Węgierski herbu Belina (inne formy nazwiska: "Andrzej Wengierski", , pseud. "Adrianus Regenvolscius", ur. 16 listopada 1600 w Ostrorogu, zm. 11 stycznia 1649 w Orzeszkowie) – polski działacz reformacji, kaznodzieja protestancki, duchowny Jednoty braci czeskich, rektor gimnazjum w Lesznie, historyk reformacji, poeta, tłumacz, minister zboru we Włodawie (1633–1648) podlegającego dystryktowi lubelsko-chełmskiemu Kościoła kalwińskiego, senior kalwińskiego okręgu lubelskiego (od 1644 r.).
Rodzina i młodość.
Pochodził z drobnoszlacheckiej rodziny wywodzącej się z Węgierek i od kilku pokoleń związanej z reformacją. Ojcem Andrzeja Węgierskiego był Wacław, a braćmi kalwińscy kaznodzieje: Tomasz, Jan, Wojciech oraz Maciej Węgierski. Pierwsze nauki pobierał w przyzborowej szkole w Ostrorogu, a następnie w gimnazjum braci czeskich w Lesznie i "Schönaichianum" w Bytomiu Odrzańskim na Śląsku (1614–1620). Po powrocie do kraju praktykował jako kaznodzieja u boku swojego brata Tomasza, wówczas ministra w Barcinie, a następnie krótko przebywał w Gimnazjum Akademickim w Toruniu (1621–1623). Wyższe nauki pobierał na uniwersytecie w Lejdzie.
Działalność duszpasterska i naukowa.
Był kalwinistą. We wrześniu 1622 r. został na synodzie w Ostrorogu ordynowany na diakona i katechetę, a następnie skierowany do Kwilcza jako pomocnik tamtejszego ministra i kierownik miejscowej szkoły przyzborowej. W 1625 r. objął w Opolu Lubelskim obowiązki kaznodziei u Barbary z Leszczyńskich Słupeckiej (córki Andrzeja, żony Stanisława Słupeckiego, kasztelana lubelskiego). W 1627 r. na koszt Jednoty odbył podróż edukacyjną do Lejdy, Franeker i Groningen, gdzie studiował teologię oraz poznawał ówczesną historiografię. Do Polski powrócił w 1629 r., by objąć obowiązki ministra i rektora szkoły w Lesznie.
4 października 1629 r. ożenił się z Dorotą Orliczówną, córką konseniora wielkopolskiego Samuela Orlicza.
Na wezwanie Rafał Leszczyńskiego, wojewody bełskiego przybył 5 listopada 1633 r. do Włodawy, by za zgodą objąć obowiązki tamtejszego ministra i seniora. W tym czasie sytuacja zboru w należącym do Leszczyńskiego miasteczku nie była łatwa, ponieważ oprócz zwolenników kalwinizmu, znalazła tu schronienie znaczna grupa pobiałogórskich emigrantów czeskich. Spośród wyznawców konfesji protestanckich była tu też grupa luteran. Na tle jurysdykcji Jednoty braci czeskich z jednej strony i lubelskiego Kościoła kalwińskiego dochodziło początkowo do niesnasek, które zostały zakończone porozumieniem.
Andrzej Węgierski szybko zdobył uznanie wśród protestantów dystryktu lubelskiego, uczestnicząc w synodach i konwokacjach całej prowincji małopolskiej. Sam był też gospodarzem zjazdów kalwińskich we Włodawie w l. 1639, 1642 i 1644. Uczestniczył także w konwokacji generalnej Kościołów kalwińskich Korony i Litwy oraz braci czeskich, której rezultatem było ujednolicenie liturgii obu wyznań protestanckich. Ostateczne porozumienie zawarto we Włodawie na spotkaniu zainaugurowanym w 22 września 1634 r.
W 1634 r. Węgierski został mianowany pisarzem dystryktowym, a w 1643 r. synod w Bełżycach powołał go na konseniora dystryktu lubelskiego. 21 kwietnia 1644 r. na synodzie w Kocku wybrano go jednogłośnie seniorem kalwińskiego okręgu lubelskiego.
Twórczość.
Po roku 1630 podjął współpracę z Janem Amosem Komeńskim, m.in. tłumacząc na polski jego "Janua linguarum reserata" ("Drzwi języków otworzone", Gdańsk 1633). Prócz pracy duszpasterskiej Węgierski wiele uwagi poświęcał przygotowaniom do "colloquium charitativum" oraz zbliżeniu wyznaniowemu braci czeskich i kalwinów. We Włodawie napisał też trzyczęściowego "Kaznodzieję" ("Kaznodzieja osobny", "Kaznodzieja domowy", "Kaznodzieja zborowy") oraz dzieło swego życia Historię reformacji w krajach słowiańskich wydaną anonimowo w 1652 r. pod tytułem "Systema historico-chronologicum Ecclesiarum Slavonicarum per provincias varias praecipue Poloniae, Bohemcae, Lituaniae, Russiae, Prussie, Moraviae etc. distinctiarum". Utwór, który ukazał się po śmierci autora, nie wzbudził początkowo odpowiedniego zainteresowania. Dzięki emigrantom braci polskich w Holandii dzieło zostało ponownie wydane (Amsterdam 1679) i wzbogacone o materiały do dziejów unitarianizmu w Polsce. Do dziś stanowi jedno z najważniejszych źródeł do dziejów reformacji tej części Europy.
Schyłek życia.
Mimo aktywności Węgierskigo oraz protekcji ze strony kolejnych kalwińskich właścicieli Włodawy (Leszczyńscy, Rafał Buczacki) na kondycji zboru włodawskiego odbijała się pogarszająca się sytuacja protestantów w Rzeczypospolitej. W dodatku w 1648 r. doszło do wybuchu powstania Chmielnickego, w trakcie którego Włodawa ucierpiała od jednego z podjazdów kozackich. Spłonął kościół reformowany, plebania, większość księgozbiorów. Sam Węgierski wraz z żoną i 3 młodocianymi synami oraz najcenniejszymi książkami opuścił Włodawę na wieść o zbliżaniu się nieprzyjaciela. Znalazł schronienie w rodzinnej Wielkopolsce, w Skokach. Jednak przeziębiwszy się podczas pogrzebu w niedalekim Orzeszkowie, zmarł 11 stycznia 1649 r. Pochowany został w Skokach 7 lutego 1649 r.

</doc>
<doc id="2336596" url="https://pl.wikipedia.org/wiki?curid=2336596" title="Zygmunt Łuszcz">
Zygmunt Łuszcz

Zygmunt Łuszcz (ur. 22 stycznia 1937, zm. 7 sierpnia 2008) – polski dziennikarz sportowy.
Absolwent Wydziału Dziennikarstwa i Nauk Politycznych Uniwersytetu Warszawskiego. Dziennikarz "Przeglądu Sportowego", "Gazety Robotniczej", "Słowa Polskiego","Gazety Legnickiej" (w latach 1991–1993), "Panoramy Legnickiej" (w latach 1995–2004). W 1972 roku był w ekipie założycielskiej "Konkretów".
Jeden z pomysłodawców i pierwszy komandor wyścigu kolarskiego "Szlakiem Grodów Piastowskich".
Został pochowany na cmentarzu komunalnym w Legnicy

</doc>
<doc id="2336598" url="https://pl.wikipedia.org/wiki?curid=2336598" title="Andrzej Węgierski">
Andrzej Węgierski



</doc>
<doc id="2336601" url="https://pl.wikipedia.org/wiki?curid=2336601" title="Model współpracy PPP">
Model współpracy PPP

Model współpracy PPP – model współpracy w projektach partnerstwa publiczno-prywatnego. Koncesje na roboty budowlane lub usługi określa stopień prywatnej kontroli nad projektem i stopień zaangażowania finansowego partnerów.
Formy i rodzaje.
Istnieje wiele form PPP, które są ciągle rozwijane i dopasowywane do konkretnych potrzeb, celów i specyfiki projektów.
Nie ma unikalnego, uniwersalnego, najlepszego modelu struktury PPP, czy przewodnika, który sugerowałby rozwój takiego modelu.
Przykładowymi i najczęściej stosowanymi modelami współpracy partnerskiej są:

</doc>
<doc id="2336603" url="https://pl.wikipedia.org/wiki?curid=2336603" title="Narodowe Muzeum Techniki w Pradze">
Narodowe Muzeum Techniki w Pradze

Narodowe Muzeum Techniki () – największa instytucja poświęcona zbieraniu informacji i artefaktów związanych z historii techniki w Czechach. 
Historia.
Muzeum zostało założone w 1908 roku i na początku znajdowało się w Pałacu Schwarzenbergów; nosiło wówczas nazwę "Technické muzeum Království českého", a od 1918 roku "Technické muzeum československé". Obecna siedziba obok Parku Letná została wybudowana w latach 1938–1941. Władze Protektoratu Czech i Moraw przeznaczyły ją na Ministerstwo Poczty, a samo muzeum (już pod nową nazwą – "České technické muzeum") przeniosły do mniejszego pałacu Invalidovna, gdzie działało do 1944. Dopiero po wojnie w 1948 roku uruchomiono pierwszą wystawę w nowym obiekcie.
Współczesność.
Eksponaty muzealne stanowią około 15% całkowitej kolekcji muzeum. Muzeum zarządza archiwami składającymi się z materiałów archiwalnych o łączniej ilości 250 000 książek.
W 2001 roku w muzeum otworzono Muzeum Kolejnictwa, w którym jest zawarte około 100 pojazdów kolejowych.
Narodowe Muzeum Techniki zostało zamknięte we wrześniu 2006 w celu wykonania kapitalnego remontu. Wznowienie prac muzeum początkowo zaplanowano na luty 2008 r., ale zostało ono przesunięte na 2010.

</doc>
<doc id="2336606" url="https://pl.wikipedia.org/wiki?curid=2336606" title="Ljubčo Georgievski">
Ljubčo Georgievski



</doc>
<doc id="2336608" url="https://pl.wikipedia.org/wiki?curid=2336608" title="Maja Odžaklievska">
Maja Odžaklievska



</doc>
<doc id="2336610" url="https://pl.wikipedia.org/wiki?curid=2336610" title="Stupne (potok)">
Stupne (potok)

Stupne ("Słupne") – potok, lewy dopływ Muszynki o długości 3,6 km i powierzchni zlewni 3,98 km².
Potok płynie w Górach Leluchowskich w Beskidzie Sądeckim. Ma źródła na wysokości około 790 m, na północnych stokach grzbietu Barwinka. Spływa w północno-zachodnim, a potem północnym kierunku zalesionym na całej swojej długości dnem doliny. Uchodzi do Muszynki w miejscowości Powroźnik, na wysokości ok. 510 m. Orograficznie lewe zbocza doliny Stupnego tworzy grzbiet ciągnący się od Barwinka (863 m) przez Stupne (817 m) i Przykrą (768 m), prawe – krótszy grzbiet opadający od Barwinka poprzez bezleśne wzgórze Roztoka (795 m) wprost na północ.

</doc>
<doc id="2336611" url="https://pl.wikipedia.org/wiki?curid=2336611" title="Maria Teresa Burbon-Sycylijska (1867–1909)">
Maria Teresa Burbon-Sycylijska (1867–1909)

Maria Teresa Burbon-Sycylijska, wł. Principessa Maria Teresa Maddalena di Borbone delle Due Sicilie (ur. 15 stycznia 1867 w Zurychu, zm. 1 marca 1909 w Cannes) – tytularna księżna Hohenzollernu, jedyne dziecko Ludwika Sycylijskiego, dziedzica zlikwidowanego tronu Obojga Sycylii oraz Matyldy Ludwiki Wittelsbach.

</doc>
<doc id="2336612" url="https://pl.wikipedia.org/wiki?curid=2336612" title="Tijana Todevska-Dapčević">
Tijana Todevska-Dapčević



</doc>
<doc id="2336613" url="https://pl.wikipedia.org/wiki?curid=2336613" title="Tamara Todevska">
Tamara Todevska



</doc>
<doc id="2336614" url="https://pl.wikipedia.org/wiki?curid=2336614" title="Francis Llacer">
Francis Llacer

Francis Llacer (ur. 2 marca 1972 w Lagny-sur-Marne) – piłkarz francuski grający na pozycji bocznego obrońcy. Po zakończeniu kariery został trenerem i od 2009 roku prowadzi Paris Saint-Germain.
Kariera klubowa.
Karierę piłkarską Llacer rozpoczął w klubach Chalifert i CS Meaux. W 1985 roku został zawodnikiem Paris Saint-Germain. W 1988 roku awansował do kadry pierwszego zespołu, a 22 lipca 1988 zadebiutował w Ligue 1 w zremisowanym 3:3 wyjazdowym meczu z OGC Nice. W 1994 roku osiągnął z Paris Saint-Germain swój pierwszy sukces w karierze, gdy wywalczył mistrzostwo Francji. W 1995 roku zdobył z PSG Puchar Francji, a w 1996 roku - ponownie puchar oraz Puchar Ligi Francuskiej. Latem 1996 został na rok wypożyczony do RC Strasbourg. W 1997 roku wrócił do paryskiego klubu, w którym grał do 1999 roku.
W 1999 roku Llacer przeszedł do AS Saint-Étienne. Po roku gry w tym klubie odszedł do drugoligowego Montpellier HSC. W 2001 roku awansował z nim do Ligue 1. Następnie wrócił do Paris Saint-Germain. W stołecznym klubie grał do 2003 roku i wtedy też zakończył karierę piłkarską.

</doc>
<doc id="2336615" url="https://pl.wikipedia.org/wiki?curid=2336615" title="Autopsychoterapia">
Autopsychoterapia

Autopsychoterapia – metoda opracowana przez psychoterapeutę Alberta Ellisa. 
W samodzielnych próbach autopsychoterapii kluczową rolę odgrywa wyraźnie ukształtowana gotowość do wprowadzania w swoje życie gruntownych zmian. Podczas realizacji emocjonalnych nastawień ważna jest silna motywacja i pozytywne myślenie. Samodzielne próby przezwyciężenia swoich uzależnień często kończą się niepowodzeniem ze względu na brak wsparcia bliskich, brak wiedzy i doświadczenia w eliminowaniu swoich zaburzeń. Efektem mogą być poważne wstrząsy psychiczne i psychosomatyczne. Pomoc w takich wypadkach niosą książki, kliniki i terapeuci udzielający porad jak radzić sobie z rzeczywistością. Autopsychoterapia według Zbigniewa Cendrowskiego to „wszechstronne, samodzielne dążenie do zmiany nieracjonalnych postaw na drodze analitycznej, logistycznej, edukacyjnej i wolicjonalnej”.

</doc>
<doc id="2336620" url="https://pl.wikipedia.org/wiki?curid=2336620" title="Zbrodnia w Gucinie">
Zbrodnia w Gucinie

Zbrodnia w Gucinie – zbrodnia dokonana 11 lipca 1943 roku podczas rzezi wołyńskiej na ludności polskiej w kolonii Gucin położonej w powiecie włodzimierskim województwa wołyńskiego przez oddział Ukraińskiej Powstańczej Armii. Szacuje się, że zginęło w niej 140 osób.
11 lipca 1943 roku kolonia Gucin, w której mieszkało około 170 Polaków i kilka rodzin ukraińskich i mieszanych, została otoczona przez liczną grupę bojowników UPA. Napastnicy przyprowadzili ze sobą pojmanych Polaków z sąsiedniego Myszowa. Upowcy rozeszli się po osadzie i zmuszali ludność polską do udania się do wybranych miejsc kaźni. Jednym z nich była nieużywana kuźnia w gospodarstwie Jana Krzysztana. Kuźnię, w której zamknięto Polaków, podpalono. Mimo pożaru oraz ostrzału z broni palnej, kilku osobom udało się zbiec przez wyłom wykonany w ścianie budynku. W tym miejscu zginęło około 40 osób. W podobny sposób, paląc żywcem, zamordowano około 15 rodzin w stodole Jachyma (lub Jachima). Polaków zabijano także w innych miejscach wsi. Oszczędzono żonatego z Ukrainką Pawła Bubę, który wkrótce zbiegł z obawy o życie do Włodzimierza Wołyńskiego.
Ocaloną Apolonię Traczykiewicz ukrywał Ukrainiec Petro Muzyka. Za odmowę wydania jej został zastrzelony przez upowców. Znane są jeszcze trzy przypadki udzielania pomocy ocalonym przez ukraińskich mieszkańców Gucina.
Ofiary mordu pochowano w trzech zbiorowych mogiłach, obecnie leżących na polach uprawnych.

</doc>
<doc id="2336621" url="https://pl.wikipedia.org/wiki?curid=2336621" title="Taško Georgievski">
Taško Georgievski



</doc>
<doc id="2336624" url="https://pl.wikipedia.org/wiki?curid=2336624" title="Jordan Leov">
Jordan Leov



</doc>
<doc id="2336625" url="https://pl.wikipedia.org/wiki?curid=2336625" title="Vidoe Podgorec">
Vidoe Podgorec



</doc>
<doc id="2336628" url="https://pl.wikipedia.org/wiki?curid=2336628" title="Goce Smilevski">
Goce Smilevski



</doc>
<doc id="2336631" url="https://pl.wikipedia.org/wiki?curid=2336631" title="Jovica Tasevski-Eternijan">
Jovica Tasevski-Eternijan



</doc>
<doc id="2336634" url="https://pl.wikipedia.org/wiki?curid=2336634" title="Mistrzostwa Polski w Kajakarstwie 2011">
Mistrzostwa Polski w Kajakarstwie 2011

73. Mistrzostwa Polski seniorów w kajakarstwie – odbyły się w Poznaniu w dniach 24–26 czerwca 2011.
Mistrzostwa rozgrywane były na Torze Regatowym "Malta".

</doc>
<doc id="2336635" url="https://pl.wikipedia.org/wiki?curid=2336635" title="Živko Čingo">
Živko Čingo



</doc>
<doc id="2336637" url="https://pl.wikipedia.org/wiki?curid=2336637" title="Ceny urzędowe">
Ceny urzędowe



</doc>
<doc id="2336638" url="https://pl.wikipedia.org/wiki?curid=2336638" title="Drawidologia">
Drawidologia

Drawidologia – nauka o językach, literaturze, sztuce, historii, społeczeństwie, życiu codziennym i obyczajach, polityce, religii, filozofii itp. właściwych dla drawidyjskiej części Indii, dziedzina składowa indologii, a więc i orientalistyki. Drawidologia zawiera w sobie między innymi tamilistykę.

</doc>
<doc id="2336644" url="https://pl.wikipedia.org/wiki?curid=2336644" title="(5348) Kennoguchi">
(5348) Kennoguchi

(5348) Kennoguchi – planetoida z pasa głównego okrążająca Słońce w ciągu 4 lat i 245 dni w średniej odległości 2,79 j.a. Została odkryta 16 stycznia 1988 roku w obserwatorium w "Chiyoda" przez Takuo Kojimę. Nazwa planetoidy pochodzi od "Kena Noguchi" (ur. ok. 1973), japońskiego himalaisty. Przed nadaniem nazwy planetoida nosiła oznaczenie tymczasowe (5348) 1988 BB.

</doc>
<doc id="2336652" url="https://pl.wikipedia.org/wiki?curid=2336652" title="Żelazny Orzeł II">
Żelazny Orzeł II

Żelazny Orzeł (ang. "Iron Eagle II") – izraelsko-kanadyjski film sensacyjny z 1988 roku w reżyserii Sidneya J. Furie. Kontynuacja filmu "Żelazny Orzeł" z 1986 roku.
Film doczekał się kontynuacji obu filmów: "Żelazny Orzeł III - Asy" (1992) i "Żelazny Orzeł IV" (1995).
Opis fabuły.
W jednym z krajów na Środkowym Wschodzie znajduje się baza broni jądrowej, co budzi niepokój Pentagonu i Kremla. Generał Charles Sinclair (Louis Gossett Jr.) nawiązuje łączność w Izraelu z rosyjskim dowódcą, Vladimirem Vardovskim (Alan Scarfe). Pod ich komendą grupa pilotów przygotowuje się do ataku na bazę.
Obsada.
i inni

</doc>
<doc id="2336654" url="https://pl.wikipedia.org/wiki?curid=2336654" title="Strzępopiór">
Strzępopiór

Strzępopiór ("Drepanoptila holosericea") – gatunek ptaka z rodziny gołębiowatych (Columbidae). Jest jedynym przedstawicielem rodzaju "Drepanoptila". Gołąb ten został po raz pierwszy naukowo opisany i nazwany przez Temmincka w 1809. Jest niewielkim zielonym gołębiem. Zamieszkuje lasy tropikalne Nowej Kaledonii. Żywi się małymi owocami. Gatunek jest bliski zagrożenia przez utratę siedlisk i polowania. Nie wyróżnia się podgatunków.
Występowanie i biotop.
Jest gatunkiem endemicznym występującym w Nowej Kaledonii na wyspach Grande Terre i Île des Pins. Zajmuje szeroką gamę siedlisk: wilgotne lasy tropikalne i subtropikalne od poziomu morza do wysokości 1000 m, oraz wilgotne sawanny. Do ulubionych miejsc należą położone na wysokości 400–600 m gęste lasy, ale gniazduje przeważnie na skrajach lasów lub otwartych przestrzeniach.
Morfologia.
Strzępopiór jest niewielkim gołębiem, osiąga długość ciała do 28 cm. W upierzeniu dominuje kolor jasnozielony, tylko brzuch i spód ogona pozostaje żółty. Oba kolory oddziela biało-czarna obróżka na piersi. Na skrzydłach i ogonie widnieje pasiasty biały rysunek, który u samic jest wyraźniejszy. Samice są również ciemniejsze. Samce mają dużą powierzchnię skrzydeł, które podczas lotu wytwarzają wysoki gwizd. Gołębia trudno jest dostrzec w gęstym lesie, można go jednak łatwo znaleźć po jego charakterystycznym głosie. 
Pożywienie.
Strzępopiór żywi się małymi owocami, zwłaszcza gatunków roślin takich jak "Ficus" i "Elaeocarpus angustifolius".
Rozród.
Okres lęgowy trwa od września do stycznia. Samica składa 1–2 jaja. Gniazdo znajduje się zwykle na wysokości od 2 do 3,5 m, na skrajach lasów i polanach.
Zagrożenia i ochrona.
Początkowo ten gatunek gołębia uważano za zagrożony, jednak okazało się, że jest znacznie powszechniejszy niż sądzono, dlatego w 2000 roku został skreślony z listy gatunków zagrożonych i od tej pory w Czerwonej księdze gatunków zagrożonych Międzynarodowej Unii Ochrony Przyrody jest zaliczany do kategorii NT (bliski zagrożenia). Badania w 1998 roku wykazały ich liczebność na poziomie około 140 tys. osobników (zagęszczenie 0,354 os./ha). Nie ma danych na temat zmian liczebności populacji, jednak przypuszcza się, że powoli spada.
Główne zagrożenie gatunku stanowi utrata siedlisk, ponieważ niektóre części lasu są niszczone przez pożary, wylesiania i górnictwo. Poziom polowań na strzępopióry jest obecnie bardzo niski, choć nie z powodu ochrony prawnej gołębia i zakazu polowań, a z uwagi na ceny naboi. Niestety krajowe prawodawstwo ma zamiar znieść kontyngent na naboje, co spowoduje spadek ich cen, i może prowadzić do wzrostu intensyfikacji polowań. 
Do proponowanych środków ochrony należy skuteczna ochrona lasów nizinnych, monitoring populacji w kluczowych miejscach, zintensyfikowane kampanie wśród lokalnych społeczności dotyczące ochrony gatunku, oraz utrzymanie kontyngentu na naboje.

</doc>
<doc id="2336656" url="https://pl.wikipedia.org/wiki?curid=2336656" title="Święty Domicjan">
Święty Domicjan

Święty Domicjan, również: Domicjan z Tongeren-Maastricht, Domicjan z Huy (zm. ok. 560) – galijski biskup Tongeren, znany ze swej hojności oraz pism przeciwko herezji, święty Kościoła katolickiego i prawosławnego.
Pierwszy żywot tego świętego został spisany ponad 600 lat po jego śmierci.
Domicjan był biskupem Tongeren w Niderlandii (obecnie Diecezja Liège w Belgii) po przeniesieniu biskupstwa z Maastricht. Znany był z przekonywających wypowiedzi przeciwko heretykom i poganom, zwłaszcza na soborze orleańskim V w 549 roku. Zachęcał do rozwoju pism i kazań polemizujących z herezją we wczesnym Kościele. Pracował nad ewangelizacją Doliny Mozy, zyskując za swe wysiłki przydomek "apostoła Doliny Mozy".
Domicjan zapisał się także jako budowniczy kościołów i hospicjów mających dbać o potrzeby duchowe i fizyczne ludzi; m.in. zlecił budowę kościoła na grobem Świętego Serwacego w Maastricht. Był znany ze swej hojności, jak również umiejętności pozyskiwania funduszy, które pewnego razu pomogły zmniejszyć klęskę głodu w jego biskupstwie.
Według legendy miał zwyciężyć smoka, którego oddech zatruł źródła w Huy, legenda ta podaje jako dzień śmierci świętego 7 maja.
Relikwie Św. Domicjana są przechowywane i czczone w Huy, którego jest patronem.

</doc>
<doc id="2336657" url="https://pl.wikipedia.org/wiki?curid=2336657" title="Bitwa o Kabindę">
Bitwa o Kabindę

Bitwa o Kabindę – starcie zbrojne, które miało miejsce w roku 1975.
Dnia 1 sierpnia 1975 Front Wyzwolenia Enklawy Kabindy (FLEC) ogłosił w Kampali powstanie Republiki Kabinda. Przeciwko separatystom opowiedziały się siły MPLA – Ludowego Ruchu Wyzwolenia Angoli, które wysłały swoje wojska do enklawy. Angolańczyków wsparła Kuba, wysyłając do pomocy swoich wojskowych instruktorów. Kubański dowódca obrony Kabindy Ramón Espinosa Martín dysponował siłami 600 ludzi, przeciwnik posiadał około 1500 ludzi (partyzantów FLEC oraz wspierających ich żołnierzy zairskich).
8 listopada wojska partyzantów FLEC wspieranych przez Zairczyków i około 150 najemników z Europy (2000 ludzi) wkroczyły na teren prowincji. Celem sił inwazyjnych było powołać nowy rząd z Henrique Tiago na czele i proklamować niepodległość Kabindy. Atak sił FLEC w rejonie Subantando zakończył się sukcesem, a siły MPLA musiały się wycofać. Następnego dnia doszło do walk w rejonie wioski Talicuma, gdzie siły MPLA odparły dwa ataki partyzantów. Marsz sił inwazyjnych skutecznie powstrzymywały liczne pola minowe, zakładane przez Kubańczyków. Po kilku dniach walki wojska FLEC i Zairczycy dotarli do przedmieść stolicy. Obrońcy dopuścili przeciwnika na odległość 400 metrów od zabudowań, po czym otworzyli gwałtowny ogień z karabinów maszynowych, zabijając ponad setkę partyzantów a resztę zmuszając do odwrotu. 11 listopada ciężkie walki wybuchły ponownie pod Subantando. Partyzanci wycofali się jednak stąd, po tym gdy w walce zginął ich dowódca (amerykański najemnik). 13 listopada resztki sił FLEC wyparto za granicę prowincji. Pomimo licznych incydentów sił FLEC, władza MPLA na bogatym w ropę naftową terenie została utrzymana. Straty sił FLEC i Zairczyków w trakcie walk o Kabindę wyniosły 600 zabitych. MPLA straciło 30 zabitych i 50 rannych.

</doc>
<doc id="2336658" url="https://pl.wikipedia.org/wiki?curid=2336658" title="Owe Ljungdahl">
Owe Ljungdahl

Owe Ljungdahl (ur. 3 lipca 1967), szwedzki curler, mistrz świata juniorów z 1989.
Ljungdahl na arenie międzynarodowej zadebiutował jako rezerwowy w ekipie Pei Lindholma na Mistrzostwach Świata Juniorów 1988. Szwedzi zdobyli srebrne medale przegrywając z Kanadą (Jim Sullivan) 2:4. Rok później Owe grał na pozycji drugiego. Zespół z Östersund nie przegrał żadnego meczu w Round Robin. W półfinale reprezentacja Szwecji pokonała Szkotów (Allan Manuel), w finale zrewanżowała się Kanadyjczykom (Mike Wood) zdobywając tytuły mistrzów świata wynikiem 7:2. Owe został wówczas członkiem All-Star team.
W sezonie 1995/1996 Ljungdahl był otwierającym u Larsa-Åke Nordströma, drużyna reprezentująca Örnsköldsviks Curlingklubb wygrała mistrzostwa kraju. Szwedzi w Mistrzostwach Europy 1996 bez porażki wyszli z grupy, w fazie finałowej w pokonali kolejno Danię (Ulrik Schmidt) i Niemców (Daniel Herberg). Ostatecznie zdobyli srebrne medale ulegając w finale 3:10 Szkotom (Hammy McMillan).

</doc>
<doc id="2336659" url="https://pl.wikipedia.org/wiki?curid=2336659" title="Zachary Beaver przyjeżdża do miasta">
Zachary Beaver przyjeżdża do miasta

Zachary Beaver przyjeżdża do miasta (ang. "When Zachary Beaver Came to Town") – amerykański film obyczajowy z 2003 roku w reżyserii Johna Schultza na podstawie powieści Kimberly Willis Holt.
Opis fabuły.
Toby Wilson (Jonathan Lipnicki) jest najnieszczęśliwszym człowiekiem pod słońcem. Ma powody. Porzuciła go matka, opuściła go także dziewczyna. Pewnego dnia do Granger przyjeżdża trupa wędrownych aktorów. W jej skład wchodzi Zachary Beaver (Sasha Neulinger), znany jako Najgrubszy Chłopiec Świata. Toby przekona się, że jego kłopoty nie są największe.

</doc>
<doc id="2336660" url="https://pl.wikipedia.org/wiki?curid=2336660" title="The Qemists">
The Qemists

The Qemists – brytyjski zespół drum and bass związany z wytwórnią Ninja Tune. W skład zespołu wchodzą: basista Dan Arnold, perkusista Leon Harris oraz gitarzysta Liam Black.
Historia zespołu.
The Qemists zaczynali jako kapela rockowa, około roku 1990. Zainteresowani rozwijającą się wtedy w Wielkiej Brytanii muzyką drum and bass, zaczęli łączyć ją z brzmieniami rockowymi. Przez długi czas nie wysyłali swoich utworów do wytwórni. Dopiero w 2004 roku wydali dwa pierwsze single ("Summer Son" i "React") w Mastermind Records.
Ich kariera nabrała rozpędu po debiutanckim remiksie utworu duetu Coldcut – "Everything Is Under Control", który był zarazem ich pierwszym nagraniem wydanym w wytwórni Ninja Tune. Po sukcesie tego remiksu, wielu artystów zwróciło się z propozycjami współpracy, m.in. Dr. Octagon czy Roots Manuva. Z kolei Basement Jaxx, Kano i Lady Sovereign poprosili The Qemists o szlify producenckie swoich utworów.
W 2008 roku wydali swój debiutancki album – "Join the Q". Płyta jest idealnym przykładem na to, jak The Qemists łączą w swej twórczości rock i brzmienia elektroniczne, z przewagą drum and bassu. Drugi album, "Spirit in the System" został wydany w roku 2010, nie został już jednak tak dobrze odebrany jak pierwszy. W 2010 i 2011 roku wystąpili w Płocku na festiwalu Audioriver, a w 2012 roku na Przystanku Woodstock w Kostrzynie nad Odrą.
W maju 2012 roku oznajmili, że pracują nad swoim trzecim albumem studyjnym, a w roku 2013 udostępnili na swoim profilu na SoundCloud za darmo utwór „Change the Way I Feel”. Album oficjalnie został zapowiedziany na rok 2014, a promować go będzie utwór „No More”.
Styl muzyczny.
Poprzez to, że The Qemists łączą w swojej twórczości brzmienia rockowe oraz drum and bass, są często porównywani z zespołami Pendulum i The Prodigy.

</doc>
<doc id="2336663" url="https://pl.wikipedia.org/wiki?curid=2336663" title="(6171) Uttorp">
(6171) Uttorp

(6171) Uttorp – planetoida z pasa głównego okrążająca Słońce w ciągu 3 lat i 110 dni w średniej odległości 2,22 j.a. Została odkryta 26 października 1981 roku w obserwatorium w "Socorro" przez Laurence'a Taffa. Nazwa planetoidy pochodzi od "Uttorp", miejscowości w południowo-wschodniej Szwecji, wykorzystywanej przez miejscowy klub astronomii. Nazwa została zaproponowana przez U. Petersson. Przed nadaniem nazwy planetoida nosiła oznaczenie tymczasowe (6171) 1981 UT.

</doc>
<doc id="2336666" url="https://pl.wikipedia.org/wiki?curid=2336666" title="Plac Alfreda w Katowicach">
Plac Alfreda w Katowicach

Plac Alfreda w Katowicach – plac na granicy katowickiej jednostki pomocniczej Wełnowiec-Józefowiec i osiedla Juliana Tuwima w Siemianowicach Śląskich, przy skrzyżowaniu ulicy Telewizyjnej z aleją Wojciecha Korfantego, obok Lasku Alfreda. Wziął swoją nazwę od szybu "Alfred" w kolonii Alfred.
W połowie XIX wieku w rejonie dzisiejszego placu Alfreda powstała kolonia Alfred dla pracowników kopalni o tej samej nazwie, powstałej w roku 1834. Zabytkowe budynki szybu "Alfred" zachowały się do dziś. Po 1923 roku kopalnia "Hohenlohe" przystosowała je do zamieszkania. W okresie Polski Ludowej plac nosił nazwę "plac Zwycięstwa". Plac Alfreda nazwany został od szybu kopalni Alfred i kolonii domków robotniczych. Stanowią zabytek dawnej techniki. Obecnie w zabytkowych budynkach przy placu Alfreda zamieszkuje ok. 100 osób. Administratorem budynków jest Komunalny Zakład Gospodarki Mieszkaniowej w Katowicach (KZGM).
Przy placu Alfreda 1-13 znajdują się historyczne obiekty – dawne zbudowania szybu "Alfred" byłej kopalni "Wełnowiec" (dawniej "Hohenlohe"), obejmujące:
Kompleks wpisano do rejestru zabytków 19 sierpnia 1978 roku (nr rej.: A/1228/78). Granice ochrony obejmują wymienione budowle wraz z otoczeniem, stanowiące jako zespół enklawę w układzie przestrzennym dzielnicy wydzieloną naturalnym ekranem zieleni. Przy placu zlokalizowana jest pętla tramwajowa i przystanki autobusowe Zarządu Transportu Metropolitalnego (ZTM). 

</doc>
<doc id="2336668" url="https://pl.wikipedia.org/wiki?curid=2336668" title="Charles de Monchy d’Hocquincourt">
Charles de Monchy d’Hocquincourt

Charles de Monchy d’Hocquincourt (ur. 1599, zm. 1658) – francuski arystokrata, marszałek Francji.
Charles de Monchy pochodził ze starego rodu pikardyjskiego, był oficerem w służbie Ludwika XIII i Ludwika XIV.
Zasłużył się w wielu kampaniach przeciw Hiszpanom (La Marfée, Ville-Franche, Lérida). Marszałkiem polnym został w 1639, a marszałkiem Francji w 1651 roku. W 1650 roku dowodził lewym skrzydłem pod Rethel, gdzie armia dowodzona przez Henriego de Turenne poniosła porażkę. W 1652 roku został pobity pod Bléneau przez Kondeusza, który walczył po stronie hiszpańskiej. Wysłany w 1653 roku do Katalonii, oblegał Gironę, następnie brał udział w odsieczy Arras, ale nie zdołał powstrzymać działań Kondeusza.
W 1655 roku przeszedł na stronę Hiszpanów, otrzymał wówczas zadanie obrony Dunkierki. W tym też mieście zginął 13 czerwca 1658 roku.
7 listopada 1628 roku poślubił Eléonore d’Estampes (1607-1679), miał z nią ośmioro dzieci.

</doc>
<doc id="2336669" url="https://pl.wikipedia.org/wiki?curid=2336669" title="Renault Fluence Z.E.">
Renault Fluence Z.E.

Renault Fluence Z.E. – elektryczny samochód osobowy klasy kompaktowej produkowany pod francuską marką Renault w latach 2011 – 2014 oraz 2013 – 2020 na rynkach azjatyckich.
Historia i opis modelu.
Pojazd powstał we współpracy z kooperacją Samsungiem jako wersja elektryczna Renault Fluence. Po przedstawieniu pierwszych oficjalnych informacji w kwietniu 2010 roku, europejski debiut pojazdu odbył się podczas Międzynarodowego Salonu Samochodowego we Frankfurcie w 2010 roku. Był pierwszym na świecie samochodem wyposażonym w system szybkiej wymiany akumulatorów Quick Drop, który trwa 3 minuty. 
Sprzedaż.
W styczniu 2014 roku Renault poinformowało o przedwczesnym zakończeniu produkcji Renault Fluence Z.E. Wynikało to przede wszystkim z bardzo niskiej sprzedaży - (od 2010 roku do klientów trafiło zaledwie 3500 egzemplarzy) oraz problemów z dostawcą baterii który zbankrutował. Renault twierdziło, że byłoby w stanie poszukać nowego dostawcy, ale przy niezadowalających wynikach sprzedaży było to nieopłacalne i najmniej kosztownym rozwiązaniem jest zakończenie produkcji modelu, który miał konkurować z hybrydowymi i elektrycznymi propozycjami Japończyków i koncernu GM.
Niezależnie od rynku europejskiego, w 2013 roku rozpoczęła się produkcja i sprzedaż modelu w Korei Południowej pod lokalną marką Samsung jako Samsung SM3 Z.E., którą kontynuowano także po wycofaniu odpowiednika Renault. W 2017 roku samochód przeszedł obszerną restylizację nadwozia, pod kątem wizualnym zyskując inny pas przedni, a także zmodyfikowany układ napędowy. Dzięki większej o 57% baterii, zasięg pojazdu wzrósł do 213 kilometrów.
W 2016 roku pojazd trafił do sprzedaży także w Chinach pod lokalną marką Dongfeng jako Dongfeng Fengnuo E300, będąc wizualnie identycznym względem południowokoreańskiego odpowiednika marki Samsung.
Dane techniczne.
Europejski wariant pod marką Renault napędzany był przez silnik elektryczny: synchroniczny z uzwojeniem wzbudzenia w wirniku. Moc maksymalna: 95 KM (70 kW) przy 3 000-11 000 obr./min, maks. prędkość obr. silnika: 12 000 obr./min, maks. moment obrotowy: 226 Nm dostępny od najniższych obrotów. Masa silnika elektrycznego wynosi 160 kg. W samochodzie zastosowano hamowanie odzyskowe energii. Napęd na przednią oś i brak sprzęgła przy stałym przełożeniu.
Układ rozwija moc 95 koni mechanicznych. Litowo-jonowe akumulatory firmy AESC umieszczono za tylnymi siedzeniami. Zasięg auta na jednym ładowaniu wynosi około 170 km. Prędkość maksymalna została ograniczona elektronicznie do 135 km/h. Samochód jest przystosowany do automatycznej wymiany pakietu akumulatorów na specjalnych stacjach firmy Better Place.

</doc>
<doc id="2336670" url="https://pl.wikipedia.org/wiki?curid=2336670" title="Estonia na letnich igrzyskach olimpijskich">
Estonia na letnich igrzyskach olimpijskich

Estonia ogłosiła swoją niepodległość od Imperium Rosyjskiego w 1918 roku, a już w 1920 roku sportowcy z tego kraju pierwszy raz reprezentowali swój niepodległy kraj na letnich igrzyskach olimpijskich, chociaż Estoński Komitet Olimpijski powstał dopiero w 1923 roku. Estończycy już wcześniej brali udział w igrzyskach reprezentując, z sukcesami, Rosję. Należeli do nich m.in. medaliści ze Sztokholmu - Martin Klein czy Mart Kuusik.
Pierwszym medalistą olimpijskim reprezentującym Estonię został 21 sierpnia 1920 Jüri Lossmann zajmując 2 miejsce w maratonie, a pierwszym mistrzem olimpijskim 29 sierpnia 1920 roku został Alfred Neuland w podnoszeniu ciężarów w wadze lekkiej. 
Po utracie niepodległości w 1940 roku, Estończycy uczestniczyli na igrzyskach w barwach ZSRR. Po wyzwoleniu w 1991 Estonia powróciła na arenę igrzysk w Barcelonie. Pierwszy złoty medal dla tego kraju po odzyskaniu niepodległości zdobyła kolarka Erika Salumäe - mistrzyni z Seulu, gdzie reprezentowała ZSRR.
Pierwszym multimedalistą olimpijskim stał się w 1924 roku Alfred Neuland, kiedy to podczas igrzysk w Paryżu, do złotego krążka z 1920 roku dołożył drugi, tym razem srebrny.
Podczas igrzysk w 1936 roku, reprezentanci Estonii zdobyli 7 medali, w tym 2 złote, co jest najlepszym wynikiem w historii tego kraju. Zdecydowanie najgorzej wypadli w 1996 roku, kiedy to 43 osobowa reprezentacja nie przywiozła z Atlanty żadnego krążka. Co prawda Estończycy z zerowym dorobkiem medalowym skończyli rywalizację również w Los Angeles w 1932 roku, jednak wówczas ekipa liczyła zaledwie dwie osoby, co było spowodowane możliwościami finansowymi. Największa reprezentacja liczyła 47 osób i było w podczas igrzysk w Pekinie. 
Najstarszym reprezentantem, a zarazem najstarszym medalistą jest Jüri Jaanson. Zdobywając srebrny medal podczas igrzysk w 2008 miał niespełna 43 lata. Najmłodszą reprezentantką była Jelena Petrova, która miała 15 lat.
Estonię reprezentowało 218 sportowców, w tym 191 mężczyzn i 27 kobiet. Występowali oni w 22 dyscyplinach sportowych w 112 konkurencjach.

</doc>
<doc id="2336672" url="https://pl.wikipedia.org/wiki?curid=2336672" title="Bitwa pod Białą Górą">
Bitwa pod Białą Górą



</doc>
<doc id="2336674" url="https://pl.wikipedia.org/wiki?curid=2336674" title="Yo-mobil">
Yo-mobil



</doc>
<doc id="2336675" url="https://pl.wikipedia.org/wiki?curid=2336675" title="Oblężenie Girony">
Oblężenie Girony



</doc>
<doc id="2336677" url="https://pl.wikipedia.org/wiki?curid=2336677" title="(6380) Gardel">
(6380) Gardel

(6380) Gardel – planetoida z pasa głównego okrążająca Słońce w ciągu 3 lat i 150 dni w średniej odległości 2,27 j.a. Została odkryta 10 lutego 1988 roku w obserwatorium w "Yorii" przez Masaru Arai i Hiroshiego Mori. Nazwa planetoidy pochodzi od Carlos Gardela (1888-1888), argentyńskiego śpiewaka, kompozytora i aktora. Nazwa została zaproponowana przez "W. A. Frögera". Przed nadaniem nazwy planetoida nosiła oznaczenie tymczasowe (6380) 1988 CG.

</doc>
<doc id="2336681" url="https://pl.wikipedia.org/wiki?curid=2336681" title="Əliyar İsmayılov">
Əliyar İsmayılov



</doc>
<doc id="2336687" url="https://pl.wikipedia.org/wiki?curid=2336687" title="Mątwik buraczany">
Mątwik buraczany



</doc>
<doc id="2336689" url="https://pl.wikipedia.org/wiki?curid=2336689" title="(73984) 1998 DJ20">
(73984) 1998 DJ20



</doc>
<doc id="2336695" url="https://pl.wikipedia.org/wiki?curid=2336695" title="Bajkał (jezioro w powiecie wrocławskim)">
Bajkał (jezioro w powiecie wrocławskim)

Bajkał – niewielkie jezioro o powierzchni około 60 hektarów i głębokości do ok. 3–5 metrów, położone w gminie Czernica kilka kilometrów na wschód od granic Wrocławia. Ze względu na antropogeniczne pochodzenie jezioro Bajkał nieformalnie nazywane jest Zalewem Bajkał.
Zbiornik powstał w dawnym wyrobisku żwiru i gliny przy starym korycie Odry (ma z wodami rzeki trwałe połączenie), pomiędzy tym korytem a kanałem żeglugowym (Kanałem Janowickim) skracającym zakola Odry na odcinku od wsi Jeszkowice do Kamieńca Wrocławskiego. Znajduje się w bezpośrednim sąsiedztwie wsi Gajków i Kamieniec Wrocławski. Jest cenionym miejscem uprawiania wędkarstwa, gdyż dzięki gliniance łączącej akwen z rzeką następuje swobodny przepływ ryb pomiędzy Odrą a Bajkałem. W zalewie często spotykane są leszcze, płocie, występują także karpie, amury, wzdręgi, jazie i kiełbie, a z drapieżników – okonie, sandacze i szczupaki. Można też spotkać sumy, węgorze i białoryby. Jego akwen zarządzany jest przez Zarząd Okręgowy PZW we Wrocławiu.
Dno Zalewu Bajkał jest piaszczysto-muliste, jego płaskie trawiaste brzegi porastają kępy drzew i krzewów. Dotarcie lądem do zbiornika jest możliwe drogą i ścieżkami prowadzącymi od drogi nr 455 we wsi Kamieniec Wrocławski, tzn. od północnego wschodu. Alternatywne trasy prowadzą ścieżkami ze wsi Łany albo z Gajkowa, albo od strony śluz Janowice w Jeszkowicach.

</doc>
<doc id="2336697" url="https://pl.wikipedia.org/wiki?curid=2336697" title="Wilhelm Blum">
Wilhelm Blum

Wilhelm Josef Blum (ur. 30 kwietnia 1890 w Dellwig (powiat Essen), zm. 10 kwietnia 1948) – Obersturmbannführer SS, niemiecki zbrodniarz wojenny.
Życiorys.
Podczas I wojny światowej uczestniczył jako sierżant kawalerii. Następnie prowadził bez powodzenia własny biznes, co doprowadziło do oskarżenia go o uchylanie się od płacenia podatków i oszustwo. By uniknąć odpowiedzialności rozpoczął działalność polityczną wstępując w 1930 do NSDAP, a w 1931 do SS. Od 15 stycznia 1938 służył w oddziale zachodnim 20. okręgu, skąd 21 listopada 1941 został przeniesiony do Generalnego Gubernatorstwa i objął funkcję referenta w osobistym sztabie Odilo Globocnika w Lublinie. 
1 sierpnia 1942 objął stanowisko szefa sztabu przy dowódcy SS i policji Herbercie Böttcherze w Radomiu w stopniu Hauptsturmführera SS jako pełnomocnik Globocnika ds. likwidacji radomskiego getta w ramach akcji „Reinhardt”. W listopadzie 1942 awansował na Sturmbannführera, a w 1943 r. mianowano go Obersturmbannführerem Waffen-SS. 
Po wojnie aresztowany i 19 sierpnia 1947 skazany przez Sąd Okręgowy w Radomiu na karę śmierci. 

</doc>
<doc id="2336698" url="https://pl.wikipedia.org/wiki?curid=2336698" title="James Shuler">
James Shuler

James Shuler (ur. 29 maja 1959, zm. 17 marca 1986 w Filadelfii) – amerykański bokser zawodowy.
Amatorska kariera.
Był dwukrotnym zwycięzcą National Golden Gloves w 1979 i 1980 roku w wadze lekko średniej. Był członkiem reprezentacji USA która zginęła 14 marca 1980 roku w katastrofie lotniczej na Okęciu jednakże z powodu kontuzji nie znalazł się w samolocie. Był jednym z trzech ocalałych bokserów obok Bobby′ego Czyza oraz Alexa Ramosa. Zakwalifikował się również do reprezentacji bokserskiej na igrzyska olimpijskie w Moskwie jednakże nie wystąpił na igrzyskach z powodu bojkotu gospodarza igrzysk przez wiele państw w tym przez Stany Zjednoczone.
Profesjonalna kariera.
Po nieudanym wyjeździe na igrzyska olimpijskie przeszedł na zawodowstwo i 12 września 1980 zadebiutował na profesjonalnych ringach w wadze średniej wygrywając przez techniczny nokaut w drugiej rundzie Chrisa Rogersa. 23 października 1982 pokonał jednogłośną decyzją doświadczonego Sugar Raya Sealesa odbierając mu pas NABF. Niepokonany kroczył aż do 10 marca 1986, gdzie stanął przeciw mistrzowi czterech przedziałów wagowych Thomasa Hearnsa, gdzie po zaledwie jednej minucie i trzynastu sekundach pierwszej rundy został przez niego znokautowany doznając pierwszej porażki i tracąc pas.
Śmierć.
Siedem dni po walce zginął w wypadku na motocyklu który zakupił za gażę z tego pojedynku. Zginął dokładnie sześć lat i trzy dni po pamiętnej katastrofie samolotu, w którym pierwotnie miał się znaleźć. 

</doc>
<doc id="2336701" url="https://pl.wikipedia.org/wiki?curid=2336701" title="Mokradła słone">
Mokradła słone

Mokradła słone, słone bagna, błotniste solniska – środowisko pobrzeża morskiego stanowiące równię pływową pomiędzy lądem a słoną lub brakiczną wodą zdominowaną przez słonorośla zielne lub niskie krzewy. Roślinność bagienna ma kluczowe znaczenie dla stabilności nadmorskich mokradeł solnych przez wyłapywanie i wiązanie osadów. Mokradła słone odgrywają dużą rolę w łańcuchu pokarmowym, gdyż są źródłem składników odżywczych w przybrzeżnych wodach dla żyjących tam organizmów wodnych. Są ponadto istotnym siedliskiem dla zwierząt takich jak migrujące ptaki, a także stanowią ochronną barierę przybrzeżną. W warunkach śródlądowych słone mokradła tworzą się w miejscach wypływu wód silnie zasolonych, które spotykane są w miejscach występowania pokładów soli kamiennej blisko powierzchni ziemi.
Rozmieszczenie.
Nadmorskie mokradła słone występują na wybrzeżach niskoenergetycznych na średnich i wysokich szerokościach geograficznych. Obejmują typowe osłonięte środowiska takie jak nasypy nabrzeżne, estuaria i zawietrzne strony wysp barierowych oraz mierzeje. W klimacie tropikalnym i subtropikalnym mokradła pokryte roślinnością zielną zastępowane są przez namorzyny, tworzone przez gatunki krzewiaste i drzewiaste tolerujące sól. Większość słonych mokradeł ma bardzo niewielkie zróżnicowanie topograficzne, jednak często wyróżniają się dużą powierzchnią, dzięki czemu są atrakcyjne dla ludzi.
Słone mokradła najczęściej zlokalizowane są w pobliżu określonych form ukształtowania terenu. Takimi formami są delty rzeczne, estuaria, rias, zatoki morskie bądź też wyspy barierowe.
Mokradła deltaiczne są związane z dużymi rzekami, jak np. znajdująca się w południowej Europie, w południowej Camargue w delcie Rodanu lub delcie rzeki Ebro. Bardzo duże słone mokradła znajdują się w delcie rzeki Missisipi. W Nowej Zelandii większość solnych mokradeł zlokalizowana jest w estuariach, w miejscach, gdzie jest bardzo mały ruch fal oraz duża sedymentacja. Tego rodzaju słone mokradła leżą w Parku Awhitu w Auckland oraz Manawatu Estuary i Avon-Heathcote Estuary w Christchurch.
Mokradła na wyspach barierowych są powszechne wzdłuż wschodniego wybrzeża Stanów Zjednoczonych, gdzie ciąg wysp tworzą Sea Islands oraz archipelag Outer Banks, a także wzdłuż wybrzeży Holandii i Niemiec, gdzie podobny łańcuch tworzą Wyspy Fryzyjskie.
Duże i głębokie zgłębienia zatokowe, w których tworzą się mokradła słone, znajdują się między innymi w Zatoce Morecambe w Portsmouth w Wielkiej Brytanii i w Zatoce Fundy w Ameryce Północnej.
Słone mokradła czasem wypełniają laguny, jak ma to np. miejsce w dużej części Laguny Weneckiej.
Słone źródliska związane są z miejscami płytkiego występowania złóż soli kamiennej. W Polsce znane są z Wyspy Chrząszczewskiej i okolic Kołobrzegu, gdzie odnalezione zostały po wielu latach uznawania ich za zniszczone. Kształtują się także w miejscach, gdzie z przyczyn antropogenicznych następuje dopływ wód o dużym stężeniu jonów, związanym z eksploatacją soli i solanek (w Polsce np. w Ciechocinku i Inowrocławiu).
Zalewanie pływowe a strefowanie wegetacji.
Mokradła słone są wyróżniającym się środowiskiem lądowym, które przejściowo poprzez codzienne pływy zamieniają się okresowo w środowisko morskie. Jest to ważny proces, gdyż pozwala dostarczyć osady, składniki pokarmowe oraz wodę do roślinności mokradeł. Zasolenie niżej położonych mokradeł jest stałe ze względu na codzienne dostarczanie słonej wody o tej samej koncentracji soli. Na wyżej położonych częściach mokradeł, na których jest ograniczony wpływ pływów, obserwuje się niższe zasolenie środowiska. Niemniej jednak w wysoko położonych mokradłach zasolenie może wzrastać przy silnej ewapotranspiracji i braku opadów, które zwykle przepłukując słodką wodą wymywają sól. W wyniku różnic tworzą się specyficzne siedliska zróżnicowane pod względem roślin i zwierząt dostosowanych do danych warunków. Roślinność poszczególnych stref mokradeł uzależniona jest od ich tolerancji na zasolenie lub ”zasłodzenie” podłoża.
Roślinność rosnąca w wodzie morskiej musi być zdolna do przetrwania w warunkach wysokiej koncentracji soli, okresowego zatapiania, oraz okresowych ruchów wód. Roślinność wyżej położona musi tolerować okresowe przesuszenia i niską zawartość składników pokarmowych. Stwierdzono, że roślinność wyżej położonych stanowisk mokradeł solnych ograniczona jest do gatunków wygrywających konkurencję z innymi roślinami, którym brak siedliskowych mechanizmów ochronnych, natomiast roślinność niżej położonych stanowisk ogranicza się do roślin tolerujących wysokie zasolenie, ruchy wodne i niski poziom tlenu.
Bardzo silne strefowanie mokradeł solnych ma miejsce w rejonie północno-wschodnich stanów USA, co jest efektem dużych różnic poziomu morza podczas odpływów i przypływów. W nisko położonych mokradłach podlegających regularnemu zalewaniu obserwuje się monokulturowe stanowiska gatunku "Spartina alterniflora" należącego do stepowej grupy traw z rodziny wiechlinowatych, następnie wyżej położone stanowiska zasiedla sit Gerarda ("Juncus gerardii") i na końcu krzewy "Iva frutescens". Wymienione gatunki różnią się tolerancją na zasolenie, stąd też tworzą wyraźnie strefowe rejony występowania.
Zróżnicowanie gatunkowe mokradeł jest stosunkowo małe, gdyż ogranicza je zdolność do tolerowania wysokiego zasolenia, ruchy wody oraz beztlenowe podłoże błotne. Najczęstszymi roślinami są soliród ("Salicornia" spp.) i trawy spartyna ("Spartina" spp.), spotykane na całym świecie. Często są to pierwsze rośliny na pływowych równinach błotnych, które zaczynają sukcesję ekologiczną mokradeł słonych. Ich pędy podnoszą fale pływowe powyżej błota, przez co je stabilizują oraz wprowadzają tlen, co pozwala kolejnym gatunkom na ich zasiedlanie. Takie rodzaje jak zatrwian ("Limonium" spp.), babka ("Plantago" spp.), oraz wiele ciborowatych i sitowatych rośnie na błotach i są uznawane za gatunki pionierskie.
Ochrona.
Słone mokradła stanowią w Unii Europejskiej siedlisko przyrodnicze wymagające ochrony w sieci Natura 2000.

</doc>
<doc id="2336710" url="https://pl.wikipedia.org/wiki?curid=2336710" title="Świat nie przedstawiony">
Świat nie przedstawiony

Świat nie przedstawiony – publikacja książkowa Adama Zagajewskiego i Juliana Kornhausera wydana w 1974 roku; stanowiąca próbę przekazania obrazu polskiej literatury lat 60. i 70. oraz będąca manifestem ideowym i estetycznym obu poetów.
Autorzy krytykowali utwory literackie i autorów (m.in. Stanisława Lema, Wiesława Myśliwskiego, Zbigniewa Herberta i Tadeusza Konwickiego), którzy w opisie rzeczywistości posługiwali się alegorią, przenośnią, mityzacją oraz unikali opisywania wprost jej problemów i dokładnych realiów. Domagali się literatury, która dostarczałaby wnikliwej analizy współczesnej rzeczywistości oraz dokładnie opisywałaby jej realia. Takie postulaty wynikały z tego, jak autorzy rozumieli rolę literatury, którą postrzegali jako narzędzie budujące samoświadomość i samowiedzę społeczeństwa.
"Świat nie przedstawiony" wywołał ożywioną reakcję w świecie literackim (ok. 70 artykułów) i stanowił symptom pojawiania się nowych tendencji w polskiej literaturze powojennej.

</doc>
<doc id="2336712" url="https://pl.wikipedia.org/wiki?curid=2336712" title="Ania Wyszkoni">
Ania Wyszkoni



</doc>
<doc id="2336719" url="https://pl.wikipedia.org/wiki?curid=2336719" title="Make the Yuletide Gay">
Make the Yuletide Gay

Make the Yuletide Gay – amerykański film fabularny (komedia romantyczna) z 2009 roku, wyreżyserowany przez , o studencie-geju, który nie ukrywa swojej orientacji na uczelni, lecz boi się ujawnić ją przed rodzicami.
Premiera filmu odbyła się 17 maja 2009 roku na Inside Out Toronto LGBT Film and Video Festival w Toronto. W Polsce komedię wydano pod tytułem Tęczowych świąt!.

</doc>
<doc id="2336720" url="https://pl.wikipedia.org/wiki?curid=2336720" title="Tabarka">
Tabarka

Tabarka (arab. طبرقة, "Ţabarqah") – miasto w północno-zachodniej Tunezji, w gubernatorstwie Dżunduba, położone nad Morzem Śródziemnym, ok. 10 km od granicy algiersko-tunezyjskiej. W 2014 roku miasto liczyło prawie 20 tysięcy mieszkańców.
Miasto jest kurortem turystycznym. Znajdują się tam pole golfowe oraz muzeum korka ("musée du liège").
W pobliżu miasta znajduje się port lotniczy.

</doc>
<doc id="2336731" url="https://pl.wikipedia.org/wiki?curid=2336731" title="Lista stacji i przystanków kolejowych w Kalabrii">
Lista stacji i przystanków kolejowych w Kalabrii

To jest lista stacji kolejowych w regionie Kalabria, będących własnością Rete Ferroviaria Italiana, części Ferrovie dello Stato.

</doc>
<doc id="2336733" url="https://pl.wikipedia.org/wiki?curid=2336733" title="Żółć litogenna">
Żółć litogenna

Żółć litogenna – żółć o patologicznie dużej zawartości cholesterolu lub małej ilości kwasów żółciowych.
Nadmierne wydzielanie do żółci cholesterolu może być spowodowane względnym lub bezwzględnym niedoborem kwasów żółciowych i lecytyny, a zmniejszona zawartość kwasów żółciowych może być natomiast wynikiem nieprawidłowego ich wchłaniania w jelicie krętym lub niezdolności hepatocytów do syntezy wystarczającej jego ilości. Ponadto możliwe jest także w przypadku nadmiaru cholesterolu w diecie. W efekcie przesycenia wytrącają się mikrokryształki cholesterolu, które tworzą złogi, będące objawem kamicy żółciowej.

</doc>
<doc id="2336736" url="https://pl.wikipedia.org/wiki?curid=2336736" title="Granat karabinowy">
Granat karabinowy

Granat karabinowy – granat stabilizowany obrotowo, miotany za pomocą szerokiej cylindrycznej nasadki umieszczonej u wylotu lufy karabinu. W przeciwieństwie do granatu nasadkowego jest on umieszczany wewnątrz nasadki, a nie na nią nasadzany.
Granat jest przeznaczony do wystrzeliwania z karabinu-granatnika (karabinka-granatnika), który posiada nasadkę wylotową o bruzdowanym przewodzie o średnicy wewnętrznej około 30 mm. Wkładane były do przewodu nasadki od wylotu. Na powierzchni części prowadzącej posiadały nacięte bruzdy i ważyły 0,25–0,45 kg. Wystrzeliwano je za pomocą specjalnych nabojów ślepych. Miały prędkość początkową 50 m/s i zasięg 50–100 m. W związku z małą skutecznością działania granatu odłamkowego i przeciwpancernego (posiadał mały kaliber i masę), zostały zastąpione po II wojnie światowej nadkalibrowymi granatami nasadkowymi.

</doc>
<doc id="2336738" url="https://pl.wikipedia.org/wiki?curid=2336738" title="Ion Duca">
Ion Duca

Ion Gheorghe Duca (ur. 20 grudnia 1879 w Bukareszcie, zm. 29 grudnia 1933 w Sinaia) – rumuński prawnik i polityk.
Był działaczem Partii Narodowo-Liberalnej, z ramienia której wszedł w 1908 r. do rumuńskiej Izby Deputowanych. W 1930 r. został liderem tej partii. W latach 1914–1918 był ministrem edukacji, w latach 1919–1920 ministrem rolnictwa. 19 stycznia 1922 objął stanowisko ministra spraw zagranicznych, które zajmował do 29 marca 1926 r. 22 czerwca 1927 r. został ministrem spraw wewnętrznych. Był nim do 10 listopada 1928 r. 14 listopada 1933 r., nominowany na premiera przez króla Karola II, stanął na czele rządu. Kierował nim do 29 grudnia tego samego roku, kiedy na dworcu w Sinaia zginął w zamachu przeprowadzonym przez członków Żelaznej Gwardii. W 1923 odznaczony Orderem Orła Białego.

</doc>
<doc id="2336739" url="https://pl.wikipedia.org/wiki?curid=2336739" title="Gustave Hervé">
Gustave Hervé

Gustave Hervé (ur. 2 stycznia 1871 w Breście, zm. 25 października 1944 w Paryżu) – francuski polityk, znany ze swej ewolucji światopoglądowej i politycznej. Początkowo był zagorzałym socjalistą i pacyfistą. Po I wojnie światowej przejawiał fascynację faszyzmem i Mussolinim. Przeszedł na pozycje ultranacjonalistyczne, monarchistyczne i reakcyjne. W drugiej połowie lat 30. popierał Petaina, ale zerwał z nim po 1940 roku. Ostatecznie opowiedział się przeciwko rządowi Vichy.

</doc>
<doc id="2336742" url="https://pl.wikipedia.org/wiki?curid=2336742" title="Międzynarodowy Dzień Pomocy Ofiarom Tortur">
Międzynarodowy Dzień Pomocy Ofiarom Tortur

Międzynarodowy Dzień Pomocy Ofiarom Tortur - coroczne święto obchodzone 26 czerwca, ustanowione przez Zgromadzenie Ogólne ONZ w 1997 roku (rezolucja 52/149 z 12 grudnia) na wniosek Rady Gospodarczej i Społecznej.
Data nie jest przypadkowa. Upamiętnia wejście w życie Konwencji w Sprawie Zakazu Stosowania Tortur oraz Innego Okrutnego, Nieludzkiego lub Poniżającego Traktowania albo Karania, uchwalonej w 1984 roku.
Obchody Dnia Pomocy Ofiarom Tortur mają na celu wspieranie działań na rzecz wyeliminowania tortur i skutecznej realizacji postanowień Konwencji. Biorą w nim czynny udział m.in. 
"Międzynarodowa Rada Rehabilitacji Ofiar Tortur" (IRCT) założona w 1985 roku przez Inge Genefke oraz Amnesty International działające w wielu krajach.

</doc>
<doc id="2336743" url="https://pl.wikipedia.org/wiki?curid=2336743" title="Muzeum Bedřicha Smetany w Pradze">
Muzeum Bedřicha Smetany w Pradze

Muzeum Bedřicha Smetany – muzeum w Pradze, które poświęcone jest życiu i twórczości słynnego kompozytora Bedřicha Smetany (1824–1884). Jest usytuowane w centrum Pragi w małym bloku budynków tuż obok Mostu Karola, na prawym brzegu rzeki Wełtawy na Starym Mieście (Novotného lávka 1, 110 00 Praha 1).
W budynek, który niegdyś był własnością Praskiej Spółki Wodnej, muzeum mieści się od 1936. Jest to wielki budynek w stylu renesansowym. Główna część muzealnych eksponatów znajduje się na pierwszym piętrze. Górne piętra domu zawierają materiały archiwalnych dotyczące Smetany.

</doc>
<doc id="2336746" url="https://pl.wikipedia.org/wiki?curid=2336746" title="(6691) Trussoni">
(6691) Trussoni

(6691) Trussoni – planetoida z pasa głównego okrążająca Słońce w ciągu 4 lat i 47 dni w średniej odległości 2,57 j.a. Została odkryta 26 lutego 1984 roku w Europejskim Obserwatorium Południowym przez Henriego Debehogne. Nazwa planetoidy pochodzi od "Edoardo Trussoniego" (ur. 1945), astrofizyka zajmującego się badaniami wysokoenergetycznych zjawisk zachodzącymi w jądrach aktywnych galaktyk i gwiazd. Nazwa została zaproponowana przez "M. Di Martino". Przed nadaniem nazwy planetoida nosiła oznaczenie tymczasowe (6691) 1984 DX.

</doc>
<doc id="2336748" url="https://pl.wikipedia.org/wiki?curid=2336748" title="Muzeum Antonína Dvořáka w Pradze">
Muzeum Antonína Dvořáka w Pradze

Muzeum Antonína Dvořáka () – muzeum w Pradze, poświęcone wielkiemu kompozytorowi Antonínowi Dvořákowi (1841–1904).
Jest częścią Czeskiego Muzeum Muzyki, które z kolei jest częścią kompleksu Muzeum Narodowego. Mieści się w barokowym budynku, który został zaprojektowany przez słynnego architekta Kiliana Ignaca Dientzenhofera na początku XVIII wieku. Chociaż sam dom nie ma szczególnego związku z kompozytorem, muzeum zostało umieszczone tam od 1932. Jest położone w północnej części Nowego Miasta, około 15 minut spacerem od centrum miasta.

</doc>
<doc id="2336758" url="https://pl.wikipedia.org/wiki?curid=2336758" title="Metaspriggina">
Metaspriggina

Metaspriggina − rodzaj wymarłego wczesnego strunowca, żyjącego w środkowym kambrze, którego pozostałości odkryto w łupkach z Burgess (Kolumbia Brytyjska, Kanada). Nazwa rodzajowa pochodzi od "Sprigginy" – wymarłego bezkręgowca z ediakaru, jednak jak ustalono oba organizmy nie były ze sobą blisko spokrewnione. Z analizy filogenetycznej przeprowadzonej przez Morrisa i Carona (2014) wynika, że "Metaspriggina" mogła być bazalnym kręgowcem, być może blisko spokrewnionym z rodzajami "Haikouichthys" i "Myllokunmingia".
Cechy charakterystyczne.
"Metaspriggina" miała robakowate ciało, mierzące kilka centymetrów, składające się, podobnie jak u spokrewnionego z nią, żyjącego obecnie lancetnika, ze struktur w kształcie litery „V”. Odkryto u niej kostne struktury czaszkowe, z których zapewne w przyszłości rozwinęła się prawdziwa czaszka. Na głowie osadzona była zapewne para oczu. Tylna część ciała przekształcona była w płetwę.

</doc>
<doc id="2336759" url="https://pl.wikipedia.org/wiki?curid=2336759" title="Gra w postaci normalnej">
Gra w postaci normalnej

Gra w postaci normalnej – typ gry w której gracze jednocześnie i niezależne od siebie decydują o swoich strategiach nie znając decyzji przeciwników. Do opisania takiej gry potrzebna jest znajomość możliwych akcji graczy (zwanych także zagraniami, strategiami czystymi), oraz wysokości wypłat przy zastosowaniu przez graczy danych akcji.
Oznaczenia:
Elementy zbioru A to tzw. profile strategii czystych. Mamy formula_7 gdzie formula_8 oznacza pewną strategię czystą i-tego gracza. Gdy dla każdego formula_3 formula_10 to mówimy, że gra jest skończona.
Definicja.
Grą w postaci normalnej nazywamy trójkę formula_11
Zauważmy, że przy tej definicji nie podajemy ile możliwych zagrań ma każdy z graczy. Może to być nieskończenie (nawet nieprzeliczalnie) wiele akcji.
Strategia mieszana.
Strategią mieszaną i-tego gracza nazywamy dowolny rozkład prawdopodobieństwa na zbiorze formula_12
Oznaczmy przez formula_13 prawdopodobieństwo zagrania przez i-tego gracza strategii czystej formula_14
Przypadek gry skończonej.
Gdy gra jest skończona to strategia mieszana tworzy wektor w formula_15 Kolejne współrzędne tego wektora to prawdopodobieństwa wyboru kolejnych zagrań. Strategia czysta to szczególny przypadek strategii mieszanej. Załóżmy, że zbiór formula_2 jest ponumerowany od 1 do k. Wtedy j-ta strategia czysta (j-te zagrane) to wersor formula_17 (1 na j-tym miejscu). W dalszej części artykułu będziemy stosować to oznaczene. Jest to rozkład na formula_18 który z prawdopodobieństwem 1 przypisuje j-te zagranie.
Zauważmy, że w grach skończonych każdą strategię mieszaną, można przedstawić w postaci kombinacji wypukłej strategii czystych. Weźmy dowolnego gracza i, zbiór jego strategii czystych (zagrań) formula_19 oraz pewną strategię mieszaną tego gracza: formula_20 Wtedy formula_21
Profil gry.
Jeśli przez formula_22 oznaczymy strategię mieszaną i-tego gracza, to analogicznie jak dla strategii czystych określiliśmy profil strategii czystych, określamy profil gry jako
Dla ustalonego profilu przypisujemy formula_24 – prawdopodobieństwo zagrania przez graczy strategii czystej formula_25 Wybory graczy są niezależne zatem formula_26 A więc gracz i-ty otrzyma wypłatę formula_27 z prawdopodobieństwem formula_28 Zatem wypłata i-tego gracza jest zmienną losową, która przyjmuje wartość formula_27 z prawdopodobieństwem formula_28
Wypłata przy danym profilu gry.
Wypłatą przy danym profilu gry gracza i-tego nazywamy wartość oczekiwaną wyżej określonej zmiennej losowej. Poniżej znajdują się pewne tożsamości związane z tą wartością oczekiwaną.
Oznaczmy: formula_31 formula_32 oraz formula_33
Wypłata jest linowa względem składowych dowolnego profilu:
dla formula_35
Gry symetryczne.
Grę nazywamy symetryczną jeśli dla dowolnych formula_36 i dowolnego profilu strategii czystych formula_37 zachodzi:
Warunek ten można łatwo zinterpretować. Mianowicie wypłata gracza i-tego przy danym profilu ma być równa wypłacie gracza j-tego gdy obaj zamienią się swoimi strategiami czystymi.
Gry skończone.
Gdy gra jest dwuosobowa, możemy funkcję wypłat przedstawić w postaci macierzy wypłat.
Gry symetryczne.
W przypadku gry dwuosobowej warunek symetryczności gry oznacza, że macierz wypłat dla każdego z graczy jest równa transponowanej macierzy wypłat przeciwnika. Rzeczywiście:

</doc>
<doc id="2336762" url="https://pl.wikipedia.org/wiki?curid=2336762" title="Sławomir Szpakowski">
Sławomir Szpakowski

Sławomir Szpakowski (ur. 19 listopada 1908 w Wilnie, zm. 26 sierpnia 1994 w Warszawie) – polski grafik, karykaturzysta.
Studiował na Uniwersytecie im. Stefana Batorego w Wilnie, po ukończeniu nauki przeniósł się do Warszawy. Współpracował dorywczo z czasopismami humorystycznymi, ale głównym źródłem zarobku było rysowanie karykatur przechodniom. 
Wśród jego przedwojennych karykatur opublikowanych w "ABC Nowiny Codzienne" i "Kronika Polski i Świata" znalazły się także zjadliwie antysemickie, na przykład chwalące niemiecką Noc Kryształową 1938 roku .
Podczas powstania warszawskiego brał czynny udział w walce. Po 1945 zamieszkał w Zakopanem, gdzie współpracował z lokalnymi twórcami. W połowie lat 60. XX wieku powrócił do Warszawy, gdzie otworzył własne atelier. Poza ilustrowaniem książek rysował również karykatury aktorów, liczna kolekcja jego grafik znajduje się w warszawskim Muzeum Karykatury. Zmarł w 1994, spoczywa na Cmentarzu Północnym w Warszawie (kw. O-II-17).

</doc>
<doc id="2336763" url="https://pl.wikipedia.org/wiki?curid=2336763" title="Plac Pokoju w Pradze">
Plac Pokoju w Pradze

Plac Pokoju (czeski: "Náměstí Míru") – plac w Pradze, w dzielnicy Praga 2 i części miasta Vinohrady.
Plac jest położony w zachodniej części Vinohradów. Jego wewnętrzna część jest zamknięta dla ruchu i przekształcona w park. W środku znajduje się kościół św. Ludmiły, a w pobliżu wielu ważnych budynków, takich jak Teatr na Vinohradach, Narodowy Dom na Vinohradach oraz urząd (w szczególności dzielnicy Praga 2).
Pod placem znajduje się stacja metra.

</doc>
<doc id="2336775" url="https://pl.wikipedia.org/wiki?curid=2336775" title="Ülby (góry)">
Ülby (góry)

Ülby (kaz.: Үлбі жотасы, "Ülby żotasy"; ros.: Ульбинский хребет, "Ulbinskij chriebiet") – pasmo górskie w zachodniej części Ałtaju, w północno-wschodnim Kazachstanie. Rozciąga się na długości ok. 100 km, najwyższy szczyt osiąga 2371 m n.p.m. Zbudowane z piaskowców, wapieni, łupków i granitów. Dominują płaskie szczyty; zbocza mocno rozczłonkowane. Niższe partie porośnięte roślinnością stepową; wyżej roślinność mieszana. Na północnym wschodzie występują lasy iglaste.

</doc>
<doc id="2336778" url="https://pl.wikipedia.org/wiki?curid=2336778" title="Uba">
Uba



</doc>
<doc id="2336780" url="https://pl.wikipedia.org/wiki?curid=2336780" title="Witalij Buśko (Leanidawicz)">
Witalij Buśko (Leanidawicz)

Witalij Leanidawicz Buśko (, , "Witalij Leonidowicz Buśko"; ur. 7 sierpnia 1956 w Ladkach) – białoruski inżynier elektryk, kandydat nauk, pracownik akademiki, wielokrotny dziekan, prorektor, polityk; w latach 2008–2016 deputowany do Izby Reprezentantów Zgromadzenia Narodowego Republiki Białorusi IV i V kadencji.
Życiorys.
Urodził się 7 sierpnia 1956 roku we wsi Ladki, w rejonie korelickim obwodu baranowickiego Białoruskiej SRR, ZSRR. Ukończył Miński Instytut Radiotechniczny (MIR), uzyskując wykształcenie inżyniera elektryka. Uzyskał stopień kandydata nauk (odpowiednik polskiego stopnia doktora) i docenta. Pracę rozpoczął jako młodszy pracownik naukowy MIR. Następnie pracował jako zastępca przewodniczącego, przewodniczący komitetu zawodowego studentów, pracownik naukowy MIR, docent Katedry Metod Obliczeniowych i Programowania, zastępca dziekana Wydziału Technologii Informatycznych i Zarządzania, dziekan Wydziału Radiotechniki i Elektroniki, dziekan Wydziału Technologii Informacyjnych i Zarządzania, prorektor ds. nauczania Białoruskiego Państwowego Uniwersytetu Informatyki i Radioelektroniki.
27 października 2008 roku został deputowanym do Izby Reprezentantów Białorusi IV kadencji ze Wschodniego Okręgu Wyborczego Nr 107. Pełnił w niej funkcję zastępcy przewodniczącego i przewodniczącego Stałej Komisji ds. Międzynarodowych i Stosunków z WNP. Od 13 listopada 2008 roku był członkiem Narodowej Grupy Republiki Białorusi w Unii Międzyparlamentarnej. 18 października 2012 roku został deputowanym do Izby Reprezentantów V kadencji z tego samego okręgu. Pełnił w niej funkcję zastępcy przewodniczącego Stałej Komisji ds. Międzynarodowych. Jego kadencja w Izbie Reprezentantów zakończyła się 11 października 2016 roku.
Prace.
Wital Buśko jest autorem ponad 100 prac naukowych i naukowo-metodologicznych.
Życie prywatne.
Witalij Buśko jest żonaty, ma dwie córki i dwie wnuczki.

</doc>
<doc id="2336783" url="https://pl.wikipedia.org/wiki?curid=2336783" title="Uba (góry)">
Uba (góry)

Uba (kaz.: Уба жотасы, "Uba żotasy"; ros.: Убинский хребет, "Ubinskij chriebiet") – pasmo górskie w zachodniej części Ałtaju, w północno-wschodnim Kazachstanie. Rozciąga się na długości ok. 120 km, najwyższy szczyt osiąga 1962 m n.p.m. Część zachodnia wznosi się na wysokość 600–700 m n.p.m., natomiast część wschodnia 1500–1800 m n.p.m. Pasmo zbudowane z łupków krystalicznych, wapieni i granitów. Na zachodzie występuje roślinność stepowa na czarnoziemach. W części wschodniej przeważa tajga świerkowo-jodłowa, ustępująca miejscami lasom osikowo-brzozowym.

</doc>
<doc id="2336787" url="https://pl.wikipedia.org/wiki?curid=2336787" title="Szynggystau">
Szynggystau

Szynggystau (kaz. Шыңғыстау жотасы, "Szynggystau żotasy"; ros. хребет Чингиз-Тау, "chriebiet Czingiz-Tau") – pasmo górskie w zachodniej części Pogórza Kazachskiego, w północno-wschodnim Kazachstanie, rozciągające się na długości około 200 km. Najwyższy szczyt, Kosoba tauy, ma wysokość 1305 m n.p.m. 
Pogórze to zbudowane jest z paleozoicznych piaskowców, łupków, wapieni i porfirów. Zbocza są porośnięte roślinnością stepową. W dolinach występują lasy osikowo-brzozowe i zarośla wierzbowe.

</doc>
<doc id="2336790" url="https://pl.wikipedia.org/wiki?curid=2336790" title="Czingiz-Tau">
Czingiz-Tau



</doc>
<doc id="2336791" url="https://pl.wikipedia.org/wiki?curid=2336791" title="Czingiztau">
Czingiztau



</doc>
<doc id="2336795" url="https://pl.wikipedia.org/wiki?curid=2336795" title="Bolesław Zajączkowski">
Bolesław Zajączkowski

Bolesław Zajączkowski (ur. 1881 w Krakowie, zm. 17 sierpnia 1920 w Zadwórzu) – kapitan Korpusu Sądowego Wojska Polskiego, działacz niepodległościowy, kawaler Orderu Virtuti Militari, doktor praw.
Biografia.
Urodził się w 1881 r. w Krakowie, w rodzinie powstańca styczniowego. Studiował prawo na Uniwersytecie Lwowskim i do wybuchu I wojny światowej pracował jako notariusz.
W sierpniu 1914 r. wstąpił do Legionów Polskich w których działał do 1917 r. W 1918 r. wstąpił do Wojska Polskiego. W lutym 1920, w stopniu kapitana Korpusu Sądowego, pełnił służbę w Ekspozyturze Sądu Polowego Dowództwa Okręgu Etapowego Tarnopol we Lwowie. 
W lipcu 1920 został wyznaczony na stanowisko dowódcy batalionu piechoty wchodzącego w skład Detachement rtm. Abrahama. Dowodził nim 17 sierpnia tego roku w bitwie pod Zadwórzem.
14 października 1920 został pośmiertnie zatwierdzony z dniem 1 kwietnia 1920 w stopniu majora, w piechocie, w grupie oficerów byłych Legionów Polskich.
W 1937 imię Bolesława Zajączkowskiego przyjęto do nazwy Koła Straży Pożarnej Związku Rezerwistów we Lwowie.

</doc>
<doc id="2336796" url="https://pl.wikipedia.org/wiki?curid=2336796" title="Gerald z Béziers">
Gerald z Béziers

Gerald z Béziers, fr. "Guiraud (Geraud) d'Puissalicon" (ur. ok. 1070 w Puissalicon, zm. 5 listopada 1123 w Béziers w Galii) – francuski kanonik regularny, biskup, święty Kościoła katolickiego.
Według religioznawcy Józefa Vaissette św. Gerald miał podpisać kilka dokumentów i akt, jako "Guiraud z Puissalicon", co świadczyłoby o jego szlacheckim pochodzeniu.
Przed 1085 rokiem wstąpił do kanoników regularnych św. Augustyna, gdzie przyjął święcenia diakońskie (1094). Wyświęcenia na księdza miało miejsce 7 lat później (1101). Między 4 maja 1105 a 6 sierpnia 1106 roku został wybrany przeorem klasztoru w Cassan koło Roujan, któremu przywrócił dawną świetność. Wybudował wiele nowych budynków w tym szpital. 5 października 1115 został poświęcony nowy ośrodek poza klasztorem w Cassan.
Znany z pobożności, szczerości i prostoty św. Gerald poświęcał wiele czasu ubogim i chorym.
W 1121 roku objął biskupstwo w diecezji Béziers. Urząd ten sprawował krótko. Gerald zmarł w wieku ok. 53 lat w wyniku choroby.
Został pochowany, zgodnie z prośbą, obok św. Afrodyzjusza pierwszego biskupa Béziers. Jego relikwie zostały przeniesione 11 listopada 1259 do nieistniejącego już klasztoru klarysek. Obiekt ten był miejscem kultu do rewolucji francuskiej podczas której zniszczono relikwie św. Geralda (1739). W Reujan przechowywano jego srebrny pierścień z ametystem, który został skradziony w 1980 roku przez nieznanych sprawców. Pierścień miał mieć właściwości uzdrawiające, zwłaszcza w chorobach oczu dzieci.
Św. Gerald jest patronem Puissalicon. Jego imię nosi francuskie miasteczko Saint-Guiraud.
Wspomnienie liturgiczne świętego obchodzone jest w dzienną pamiątkę śmierci.
W sztuce przedstawiany jako biskup z jałmużnikiem.

</doc>
<doc id="2336798" url="https://pl.wikipedia.org/wiki?curid=2336798" title="Iwanowskij">
Iwanowskij

Iwanowskij (kaz.: Ивановский жотасы, "Iwanowskij żotasy", Иванов жотасы, "Iwanow żotasy"; ros.: Ивановский хребет, "Iwanowskij chriebiet") – pasmo górskie w zachodniej części Ałtaju, w północno-wschodnim Kazachstanie, część Ałtaju Kruszcowego. Rozciąga się na długości ok. 100 km, najwyższy szczyt osiąga 2775 m n.p.m. Zbudowane z łupków i wapieni poprzedzielanych intruzjami. Występują złoża rud polimetali. Zbocza porośnięte lasami: na zachodzie lasy osikowo-brzozowe, na wschodzie lasy sosnowo-jodłowe (sosna syberyjska).

</doc>
<doc id="2336799" url="https://pl.wikipedia.org/wiki?curid=2336799" title="Iwanowskij żotasy">
Iwanowskij żotasy



</doc>
<doc id="2336800" url="https://pl.wikipedia.org/wiki?curid=2336800" title="Iwanow żotasy">
Iwanow żotasy



</doc>
<doc id="2336801" url="https://pl.wikipedia.org/wiki?curid=2336801" title="Iwanowskij chriebiet">
Iwanowskij chriebiet



</doc>
<doc id="2336802" url="https://pl.wikipedia.org/wiki?curid=2336802" title="Nikola Gruevski">
Nikola Gruevski



</doc>
<doc id="2336804" url="https://pl.wikipedia.org/wiki?curid=2336804" title="Vlado Bučkovski">
Vlado Bučkovski



</doc>
<doc id="2336806" url="https://pl.wikipedia.org/wiki?curid=2336806" title="Wydział Wychowania Fizycznego i Zdrowia w Białej Podlaskiej">
Wydział Wychowania Fizycznego i Zdrowia w Białej Podlaskiej

Akademia Wychowania Fizycznego Józefa Piłsudskiego w Warszawie Filia w Białej Podlaskiej jest częścią warszawskiej AWF mającą siedzibę w Białej Podlaskiej.
Kierunki.
Akademia prowadzi również studia podyplomowe i doktoranckie.
Historia.
W 1969 na podstawie zarządzenia Ministra Oświaty i Szkolnictwa Wyższego utworzono Wyższe Studium Nauczycielskie jako filię UMCS. W ramach tego Studium powstały 3 kierunki kształcenia: wychowanie fizyczne z nauczaniem początkowym, nauczanie początkowe z wychowaniem fizycznym i nauczanie początkowe z zajęciami praktyczno-technicznymi. Kierownikiem Studium został doc. dr Władysław Romanowski.
Od 1970 jest integralną częścią AWF w Warszawie. W latach 2001–2010 uczelnia nosiła nazwę: Zamiejscowy Wydział Wychowania Fizycznego, w latach 2010–2014: Wydział Wychowania Fizycznego i Sportu w Białej Podlaskiej, a obecnie to Akademia Wychowania Fizycznego Józefa Piłsudskiego Filia w Białej Podlaskiej.
W listopadzie 1969 powołano Klub Uczelniany AZS, a jego prezesem został mgr Józef Starzyński. W 1974 nastąpiła zmiana nazwy na Robotniczo-Akademicki Klub Sportowy („RAKS”). Później w ramach zmian strukturalnych klub zmienił nazwę na obecną: AZS-AWF Biała Podlaska, a jego prezesem jest dr Adam Wilczewski. W klubie działa 7 sekcji sportowych, m.in. I-ligowe: lekkiej atletyki, podnoszenia ciężarów, gimnastyki sportowej, akrobatyki sportowej. Wielu zawodników AZS-AWF reprezentowało barwy Polski, m.in. na Igrzyskach Olimpijskich. W 2005 na stadionie AWF odbyły się Mistrzostwa Polski seniorów w lekkiej atletyce.
W 2021 roku jako pierwsza uczelnia w Polsce powołała do życia kierunek eSport.

</doc>
<doc id="2336807" url="https://pl.wikipedia.org/wiki?curid=2336807" title="Radmila Šekerinska">
Radmila Šekerinska



</doc>
<doc id="2336808" url="https://pl.wikipedia.org/wiki?curid=2336808" title="Hari Kostov">
Hari Kostov



</doc>
<doc id="2336810" url="https://pl.wikipedia.org/wiki?curid=2336810" title="Nikola Gruewski">
Nikola Gruewski



</doc>
<doc id="2336812" url="https://pl.wikipedia.org/wiki?curid=2336812" title="Branko Crvenkovski">
Branko Crvenkovski



</doc>
<doc id="2336814" url="https://pl.wikipedia.org/wiki?curid=2336814" title="Nikola Kliusev">
Nikola Kliusev



</doc>
<doc id="2336816" url="https://pl.wikipedia.org/wiki?curid=2336816" title="Ljupčo Jordanovski">
Ljupčo Jordanovski



</doc>
<doc id="2336820" url="https://pl.wikipedia.org/wiki?curid=2336820" title="Lazar Koliševski">
Lazar Koliševski



</doc>
<doc id="2336822" url="https://pl.wikipedia.org/wiki?curid=2336822" title="Ljube Boškoski">
Ljube Boškoski



</doc>
<doc id="2336825" url="https://pl.wikipedia.org/wiki?curid=2336825" title="Ljubomir Frčkovski">
Ljubomir Frčkovski



</doc>
<doc id="2336827" url="https://pl.wikipedia.org/wiki?curid=2336827" title="Srgjan Kerim">
Srgjan Kerim



</doc>
<doc id="2336829" url="https://pl.wikipedia.org/wiki?curid=2336829" title="Lazar Mojsov">
Lazar Mojsov



</doc>
<doc id="2336830" url="https://pl.wikipedia.org/wiki?curid=2336830" title="Zoran Stavrevski">
Zoran Stavrevski



</doc>
<doc id="2336832" url="https://pl.wikipedia.org/wiki?curid=2336832" title="Nano Ružin">
Nano Ružin



</doc>
<doc id="2336834" url="https://pl.wikipedia.org/wiki?curid=2336834" title="Zoran Zaev">
Zoran Zaev



</doc>
<doc id="2336836" url="https://pl.wikipedia.org/wiki?curid=2336836" title="Krste Crvenkovski">
Krste Crvenkovski



</doc>
<doc id="2336838" url="https://pl.wikipedia.org/wiki?curid=2336838" title="Antonio Milošoski">
Antonio Milošoski



</doc>
<doc id="2336841" url="https://pl.wikipedia.org/wiki?curid=2336841" title="NHL Entry Draft 2011">
NHL Entry Draft 2011

NHL Entry Draft 2011 – 49. draft w historii. Odbył się w dniach 24 - 25 czerwca w Xcel Energy Center w amerykańskim mieście Saint Paul, stolicy stanu Minnesota. Drużyny z NHL mogły wybierać zawodników, którzy urodzili się pomiędzy 1 stycznia 1991 a 14 września 1993 roku. Edmonton Oilers, którzy zakończyli poprzedni sezon na ostatnim miejscu jako pierwsi wybrali zawodnika do swojego zespołu.
Jest to pierwszy draft w stanie Minnesota od 1989 roku, kiedy to gospodarzem imprezy było miasto Bloomington w hali Met Center.
Łącznie wybrano 211 zawodników w 7 rundach. Z pierwszym numerem wydraftowany został występujący na pozycji centra - Kanadyjczyk Ryan Nugent-Hopkins. Jako drugi wybrany został szwedzki skrzydłowy Gabriel Landeskog, który przeszedł do Colorado Avalanche. Trzecim zawodnikiem draftu był kanadyjski center Jonathan Huberdeau, który przeszedł do Florida Panthers.
Ranking skautów.
Według rankingu stworzonego w maju 2011 przez "International Scouting Services" największe szanse na pierwszy numer w drafcie miał wśród zawodników z Ameryki Północnej Ryan Nugent-Hopkins, zaś z Europy - Szwed Adam Larsson.
Draft 2011.
Runda 1.
Adnotacje do rundy 1.
1.* Philadelphia Flyers uzyskało miejsce w pierwszej rundzie draftu w wyniku wymiany z dnia 23 września 2011 roku. Rezultatem tej wymiany były przenosiny Jeffa Cartera do Columbus Blue Jackets w zamian za wybór drużyny z Columbus w pierwszej i trzeciej rundzie draftu 2011 oraz zawodnika Jakuba Voraczka.
2.* Boston Bruins uzyskało miejsce w pierwszej rundzie draftu w wyniku wymiany z dnia 18 września 2009 roku. Rezultatem tej wymiany były przenosiny Phila Kessela do Toronto Maple Leafs w zamian za wybór drużyny z Bostonu w pierwszej rundzie draftów 2010 i 2011.
3.* Colorado Avalanche uzyskało miejsce w pierwszej rundzie draftu w wyniku wymiany z dnia 19 lutego 2011 roku. Rezultatem tej wymiany były przenosiny Kevina Shattenkirka i Chrisa Stewarta do St. Louis Blues w zamian za wybór drużyny z Denver w pierwszej rundzie draftu 2011 oraz zawodników Erika Johnsona i Jaya McClementa. Gdyby St. Louis w wyniku loterii draftu awansowało do pierwszej dziesiątki draftu umowa między w/w drużynami zostałaby negocjowana o wybór w drugiej rundzie draftu w 2012 roku.
4.* Edmonton Oilers uzyskało miejsce w pierwszej rundzie draftu w wyniku wymiany z dnia 28 lutego 2011 roku. Rezultatem tej wymiany były przenosiny Dustina Pennera do Los Angeles Kings. Warunkowy jest dodatkowy wybór drużyny z Edmonton w drugiej lub trzeciej rundzie draftu 2012 oraz zawodnika Coltena Teuberta.
5.* Ottawa Senators uzyskało miejsce w pierwszej rundzie draftu w wyniku wymiany z dnia 10 lutego 2011 roku. Rezultatem tej wymiany były przenosiny Mike’a Fishera do Nashville Predators. Warunkowy był dodatkowy wybór drużyny z Ottawy w trzeciej rundzie draftu 2012, jeżeli Nashville zwyciężyłoby jedną serię w playoff sezonu 2010/11.
6.* Toronto Maple Leafs uzyskało miejsce w pierwszej rundzie draftu wobec drużyny Anaheim Ducks w wyniku wymiany z dnia 24 czerwca 2011 roku. Rezultatem tej wymiany był wybór w pierwszej rundzie (30. miejsce) oraz w drugiej rundzie draftu 2011 (39. miejsce).
7.* Ottawa Senators uzyskało miejsce w pierwszej rundzie draftu wobec drużyny Detroit Red Wings w wyniku wymiany z dnia 24 czerwca 2011 roku. Rezultatem tej wymiany był wybór w drugiej rundzie (35. i 48. miejsce) draftu 2011 .
8.* Toronto Maple Leafs uzyskało miejsce w pierwszej rundzie draftu w wyniku wymiany z dnia 14 lutego 2011 roku. Rezultatem tej wymiany były przenosiny Krisa Versteega do Philadelphia Flyers oraz wybór w trzeciej rundzie draftu 2011.
9.* Chicago Blackhawks uzyskało miejsce w pierwszej rundzie draftu w wyniku wymiany z dnia 24 czerwca 2011 roku. Rezultatem tej wymiany były przenosiny Troya Brouwera do Washington Capitals oraz wybór w trzeciej rundzie draftu 2011.
10.* Minnesota Wild uzyskało miejsce w pierwszej rundzie draftu w wyniku wymiany z dnia 24 czerwca 2011 roku. Rezultatem tej wymiany były przenosiny Brenta Burnsa do San Jose Sharks w zamian za wybór drużyny z San Jose w drugiej rundzie draftu 2012 oraz zawodników Devina Setoguchi i Charliego Coyla.
11.* Anaheim Ducks uzyskało miejsce w pierwszej rundzie draftu wobec drużyny Toronto Maple Leafs w wyniku wymiany z dnia 24 czerwca 2011 roku. Rezultatem tej wymiany był wybór w pierwszej rundzie (22. miejsce) oraz w drugiej rundzie draftu 2011 (39. miejsce).
12.* Toronto Maple Leafs uzyskało miejsce w pierwszej rundzie draftu w wyniku wymiany z dnia 14 lutego 2011 roku. Rezultatem tej wymiany były przenosiny Tomáša Kaberle do Boston Bruins w zamian za wybór drużyny z Toronto w pierwszej rundzie draftu 2011 oraz Joego Colborne'a.

</doc>
<doc id="2336842" url="https://pl.wikipedia.org/wiki?curid=2336842" title="Bitwa nad Wabash River">
Bitwa nad Wabash River



</doc>
<doc id="2336843" url="https://pl.wikipedia.org/wiki?curid=2336843" title="Ryż złoty">
Ryż złoty

Ryż złoty – odmiana ryżu siewnego ("Oryza sativa" L.) uzyskana metodami inżynierii genetycznej syntetyzująca β-karoten w bielmie nasion.
Odmiana powstała z myślą o niedożywionej ludności krajów rozwijających się, w których dzieci zapadają na ślepotę zmierzchową z uwagi na brak witaminy A (β-karoten zawarty w jadalnych częściach tego ryżu jest prowitaminą A). Nazwa ma związek z żółtym kolorem pozbawionych łupiny nasiennej ziaren ryżu. Projekt stworzenia odmiany ryżu zawierającego prowitaminę A jest realizowany przez Ingo Potrykusa i Petera Beyera oraz zespół badawczy firmy biotechnologicznej Syngenta.
Tworzona odmiana zawiera dodatkowe geny:
Historia projektu.
Stworzenie nowej odmiany ryżu ma na celu dostarczenie bogatszej w składniki odżywcze żywności biednej ludności krajów rozwijających się. Projekt od początku miał charakter humanitarny. Pierwszymi instytucjami finansującymi prace naukowców były Fundacja Rockefellera oraz Wspólnota Europejska. Warunkiem finansowania przez Wspólnotę Europejską był udział partnera przemysłowego. Partnerem tym została firma Zeneca, która już w trakcie prac badawczych połączyła się z firmą Novartis, będącej częścią koncernu Syngenta. W efekcie udziału zarówno instytucji działających niekomercyjnie jak i firm licencje na wykorzystanie stworzonej odmiany ryżu mogą mieć charakter niekomercyjny lub komercyjny. W trakcie prac do grona instytucji finansujących dołączyły kolejne organizacje: Fundacja Billa &amp; Melindy Gates (Grand Challenges in Global Health Initiative), USAID, ministerstwo rolnictwa Filipin, HarvestPlus, Swiss Federal Funding, Fundacja Syngenta. W roku 2013 złożono wniosek do organów administracji Filipin. Jego pozytywne zatwierdzenie umożliwi dostarczenie rolnikom opracowanej odmiany ryżu. Inne kraje, w których złoty ryż może być dostarczany biednym rolnikom, to: Chiny, Indie, Bangladesz, Indonezja i Wietnam.
Technika modyfikacji.
Na podstawie istniejącej wcześniej wiedzy twórcy złotego ryżu ustalili, że synteza β-karotenu w bielmie nasion ryżu byłaby możliwa po wprowadzeniu czterech genów kodujących cztery enzymy roślinne (syntaza fitoenu, dwie desaturazy ζ-karotenu i β-cyklaza likopenu). Prostszym sposobem było wprowadzenie bakteryjnej desaturazy karotenu zdolnej do wprowadzenia wszystkich czterech wiązań podwójnych. Pierwsze próby wprowadzania dodatkowych genów realizowano z użyciem metody mikrobombardowania, ale nie udało się uzyskać komórek z dodatkowymi genami. Drugą zastosowaną metodą było użycie "Agrobacterium". Z użyciem bakterii wprowadzano trzy różne wektory. Pierwszy, pB19hpc, zawierał zarówno gen syntazy fitoenu (psy) jak i gen desaturazy fitoenu (crtl). Do genu crtl dodany został odcinek DNA odpowiedzialny za kodowanie peptydu umożliwiającego przenoszenie przez błony plastydów pochodzący z genu małej podjednostki Rubisco grochu. W wektorze umieszczony był również marker genowy aphIV. Geny zostały uzupełnione o sekwencję promotora regulowanego przez glutelinę wytwarzaną w bielmie nasion. Drugi wektor, pZPsC, zawierał oba geny niezbędne do syntezy karotenu, jednak pozbawiony był genu markerowego. Wraz z wektorem pZPsC stosowano wektor pZCycH zawierający gen markerowy aphIV, odcinek promotora kontrolowany przez glutelinę oraz gen β-cyklazy likopenu z "Narcissus pseudonarcissus". Uzyskane transgeniczne rośliny wytwarzały nasiona z bielmem wzbogaconym w β-karoten. Rośliny transformowane podwójnie pZPsC/pZCycH zawierały więcej karotenoidów. Naukowcy zaobserwowali, że rośliny z pB19hpc nie miały odmiennej barwy świadczącej o obecności likopenu. Zawartość β-karotenu w bielmie transformowanego ryżu wynosiła 1,6 μg g-1 suchej masy.
Skuteczność.
Według raportów WHO w roku 2009 i 2012 niedobór witaminy A (VAD) występował u 190-250 mln dzieci w wieku przedszkolnym. Śmiertelność związana z VAD wynosi 24-34%. W roku 2009 niedobór witaminy A był przyczyną śmierci około 8,1 mln dzieci w wieku poniżej 5 lat. Opracowane dotychczas wersje złotego ryżu zawierają do 37 μg prowitaminy (łączna ilość karotenoidów ulegających przekształceniu do witaminy A) w gramie suchej masy ziaren. Badania medyczne wykazały, że stworzona przez naukowców odmiana ryżu jest w stanie zaspokoić potrzeby organizmu człowieka. Oznacza to, że zarówno odpowiednia ilość karotenoidów jest przyswajana, jak i powstaje z nich odpowiednia ilość witaminy A. Miska ugotowanego ryżu (100-150 g) jest w stanie zaspokoić około 60% dziennego zapotrzebowania na witaminę A dzieci w wieku 6-8 lat.

</doc>
<doc id="2336846" url="https://pl.wikipedia.org/wiki?curid=2336846" title="(6671) Concari">
(6671) Concari

(6671) Concari – planetoida z pasa głównego okrążająca Słońce w ciągu 4 lat i 336 dni w średniej odległości 2,89 j.a. Została odkryta 5 lipca 1994 roku w Obserwatorium Palomar przez Eleanor Helin. Nazwa planetoidy pochodzi od "Paolo Concariego" (ur. 1978), włoskiego astronoma amatora. Nazwa została zaproponowana przez "S. Foglię". Przed nadaniem nazwy planetoida nosiła oznaczenie tymczasowe (6671) 1994 NC1.

</doc>
<doc id="2336848" url="https://pl.wikipedia.org/wiki?curid=2336848" title="Funkcja wypłat">
Funkcja wypłat

Funkcja wypłat – pojęcie z zakresu teorii gier stosowane do opisu m.in. gier o postaci normalnej. Dla danych strategii czystych określa jaką wypłatę przyniesie ich zastosowanie.
Definicja.
Niech formula_1 będzie grą.
Funkcją wypłat nazywamy funkcję formula_2 która danemu profilowi strategii czystych przyporządkowuje pewną N-tkę liczb rzeczywistych, gdzie kolejne współrzędne są wypłatami kolejnych graczy. Równoważnie:
formula_3
Macierz wypłat.
Macierz wypłat to wygodny sposób zapisu wypłat stosowany w grach o postaci normalnej.
Definicja.
Macierz wypłat to szczególny przypadek funkcji wypłat. Stosuje się go zwykle dla gier o liczbie graczy nie większej niż 3 (ze względu na komplikację przy większej ilości graczy). Poniżej podano wyraz ogólny macierzy dla gry dwuosobowej, przy danej funkcji wypłat. Jest to para uporządkowana w której pierwsza (odpowiednio: druga) współrzędna oznacza wypłatę gracza pierwszego (drugiego).
formula_4 gdzie formula_5 wartość funkcji wypłat, a formula_6 i-tą strategię czystą.
Oznaczmy tę macierz przez formula_7 a przez formula_8 oznaczmy macierz o następujących wyrazach: formula_9 gdzie k = 1,2. Zatem formula_8 oznacza macierz wypłat gracza k-tego.

</doc>
<doc id="2336849" url="https://pl.wikipedia.org/wiki?curid=2336849" title="308 Batalion Wschodni">
308 Batalion Wschodni

308 Batalion Wschodni (niem. Ost-Bataillon 308, ros. 308-й восточный батальон) – oddział wojskowy Wehrmachtu złożony z Rosjan podczas II wojny światowej.
Historia.
W październiku 1941 r. w okupowanym Rżewie został sformowany ochotniczy specjalny oddział przeznaczony do walki z partyzantami pod nazwą Partisanenheertruppe. Podlegał niemieckiemu XXIII Korpusowi Armijnemu gen. Albrechta Schuberta. Liczył ponad 100 żołnierzy spośród jeńców wojennych z Armii Czerwonej, na czele których stanął kpt. A. N. Podraniencow. Zwalczał partyzantów w rejonie Rżewa. W maju 1943 r. oddział został zasilony kolejnymi kilkuset czerwonoarmistami z obozu jenieckiego pod Rżewem, stając się 308 Batalionem Wschodnim. Jego liczebność osiągnęła ok. 1 tys. żołnierzy. Dowództwo objął kpt. Władimir A. Wtorow. Batalion był podporządkowany 2 Armii gen. Waltera Weissa. Składał się z trzech kompanii. Na przełomie 1944/1945 r. został przemianowany na Russisches Bataillon 308. Podlegał wówczas 9 Armii gen. Smilo Freiherr von Lüttwitza. W lutym 1945 r. wycofano go z frontu wschodniego, przenosząc do obozu szkoleniowego w Münsingen, gdzie wszedł w skład nowo formowanej 1 Dywizji Piechoty Sił Zbrojnych Komitetu Wyzwolenia Narodów Rosji.

</doc>
<doc id="2336851" url="https://pl.wikipedia.org/wiki?curid=2336851" title="(7038) Tokorozawa">
(7038) Tokorozawa

(7038) Tokorozawa – planetoida z pasa głównego okrążająca Słońce w ciągu 5 lat i 263 dni w średniej odległości 3,2 j.a. Została odkryta 22 lutego 1995 roku w obserwatorium w "Chichibu" przez Naoto Satō i Takeshiego Uratę. Nazwa planetoidy pochodzi od japońskiego miasta Tokorozawa. Przed nadaniem nazwy planetoida nosiła oznaczenie tymczasowe (7038) 1995 DJ2.

</doc>
<doc id="2336854" url="https://pl.wikipedia.org/wiki?curid=2336854" title="Andrzej Leszczyński (ujednoznacznienie)">
Andrzej Leszczyński (ujednoznacznienie)

Andrzej Leszczyński z Leszczyńskich herbu Wieniawa:

</doc>
<doc id="2336855" url="https://pl.wikipedia.org/wiki?curid=2336855" title="Globodera pallida">
Globodera pallida



</doc>
<doc id="2336856" url="https://pl.wikipedia.org/wiki?curid=2336856" title="Corvus culminatus">
Corvus culminatus



</doc>
<doc id="2336857" url="https://pl.wikipedia.org/wiki?curid=2336857" title="Nikołaj Rozanow">
Nikołaj Rozanow

Nikołaj Aleksandrowicz Rozanow, ros. Николай Александрович Розанов (ur. w 1889 r. w Mamonowie, zm. ?) – rosyjski wojskowy (podpułkownik), emigracyjny działacz kombatancki, tłumacz rosyjskiego oddziału 9 Armii, a następnie oficer do specjalnych poruczeń w sztabie Rezerwy Wojsk Kozackich podczas II wojny światowej.
W 1908 r. rozpoczął studia na politechnice w Moskwie, ale w 1910 r. przeszedł do aleksiejowskiej szkoły wojskowej. Po jej ukończeniu w stopniu podporucznika w 1912 r., służył oficerem w baterii artylerii. Brał udział w I wojnie światowej, dochodząc do stopnia kapitana. Do marca 1919 r. pracował w Centrotekstiliu w Moskwie, po czym został zmobilizowany do wojska bolszewickiego. Służył w Kijowie. W kwietniu tego roku nawiązał kontakt z b. generałem armii carskiej Sakowninem, który skierował go do Odessy, aby porozumiał się z dowódcą jednego z bolszewickich pułków Aleksiejewym, zamierzającym przejść na stronę Białych. Kiedy dojechał do stacji kolejowej Boblinskaja, trafił na odwrót wojsk bolszewickich spod Odessy. Po dotarciu tam pociągu pancernego "Generał Szkuro" przejechał z jego załogą na pozycje Białych. Został oficerem artyleryjskim dywizjonu pociągów pancernych III Korpusu Konnego Sił Zbrojnych Południa Rosji. W październiku 1919 r. był starszym oficerem pociągu pancernego "Wołk", który wspierał odwrót V Korpusu Kawalerii. Wkrótce "Wołk" został uszkodzony podczas pojedynku ogniowego z bolszewickim pociągiem pancernym "Черноморец". Na początku 1920 r. wraz z wojskami Białych ewakuował się na Krym. Awansował do stopnia podpułkownika. W połowie października tego roku został ewakuowany do Gallipoli. Na emigracji pozostał w Turcji. Następnie przyjechał do Kowna. Wstąpił do armii litewskiej. W styczniu 1926 r. przeniósł się do Paryża, gdzie podjął studia na politechnice. Po jej ukończeniu w 1929 r., podjął pracę jako nauczyciel. Jednocześnie działał w Związku Oficerów - Artylerzystów. W 1934 r. zamieszkał w Berlinie. Po ataku wojsk niemieckich na ZSRR 22 czerwca 1941 r., wstąpił do Wehrmachtu jako tłumacz języka rosyjskiego. Na początku października tego roku przybył do tzw. rosyjskiego oddziału 9 Armii w Smoleńsku. Odkomenderowano go do 451 Pułku Piechoty 252 Dywizji Piechoty. Na początku stycznia 1943 r., kiedy pułk stacjonował w Rżewie, z rozkazu dowódcy pułku N. A. Rozanow nawiązał kontakt ze starostami okolicznych wsi w celu zwerbowania siły roboczej dla robót na rzecz Niemców. Od końca 1943 r. do sierpnia 1944 r. był tłumaczem komendantury polowej nr 581, a następnie służył jako oficer do specjalnych poruczeń w sztabie Rezerwy Wojsk Kozackich w Berlinie, na czele której stał gen. Andriej G. Szkuro. Pod koniec wojny dołączył do sztabu Sił Zbrojnych Komitetu Wyzwolenia Narodów Rosji. Dalsze jego losy są nieznane.

</doc>
<doc id="2336859" url="https://pl.wikipedia.org/wiki?curid=2336859" title="Wojkowski Potok">
Wojkowski Potok

Wojkowski Potok – potok, lewy dopływ Muszynki o długości 5,03 km i powierzchni zlewni 6,12 km². 
Bieg potoku znajduje się w Górach Leluchowskich w Beskidzie Sądeckim. Jego źródła położone są na wysokości około 750 m, na północnych stokach grzbietu Barwinka. Spływa początkowo w północno-wschodnim, potem w północno-zachodnim kierunku przez miejscowość Wojkową. Uchodzi do Muszynki w sąsiedniej miejscowości Powroźnik, na wysokości ok. 511 m. Orograficznie lewe zbocza Wojkowskiego Potoku tworzy grzbiet ciągnący się od Barwinka (863 m) w północnym kierunku, w górnej części przez bezleśne wzgórze Roztoka (795 m), niżej przez zalesiony grzbiet opadający do doliny Muszynki. Zbocza prawe tworzy częściowo zalesiony grzbiet z wierzchołkiem Pustej (822 m).
Potok na dużej części swojego biegu płynie przez wielkie łąki Wojkowej oraz rozłożone nad nim zabudowane obszary tej miejscowości. Jest częściowo regulowany hydrotechnicznie.

</doc>
<doc id="2336860" url="https://pl.wikipedia.org/wiki?curid=2336860" title="SA-Feldpolizei">
SA-Feldpolizei

SA-Feldpolizei (Fepo, od października 1933 - SA-Feldjägerkorps, pol. "Policja Polowa SA", później "Korpus Strzelców Polowych SA") – jednostka specjalna policji, podległa oddziałom SA (Sturmabteilung) i działająca na terenie III Rzeszy w latach 1933-1936.
Historia.
SA-Feldpolizei zostało założone po rozwiązaniu jednostek o nazwie SA-Hilfpolizei, 22 lutego 1933. Fundatorem i inicjatorem nowej jednostki był ówczesny minister spraw wewnętrznych - Hermann Göring. W październiku 1933 nazwa jednostki została przemianowana na SA-Feldjägerkorps. Jednostka ta miała wspierać regularne oddziały policji na terenie III Rzeszy w walce z przeciwnikami politycznymi.
Dokładne umiejscowienie komendy głównej SA-Feldpolizei nie jest do końca jasne. Jednakże najbardziej znaną komendą (kwaterą główną) SA jest komenda położona na ulicy Friedrichstraße 234. Inną (przypuszczalną) była General Pape-Straße z więzieniem SA. Znanymi dowódcami byli m.in. Walter Fritsch, Wolf-Heinrich von Helldorf, Karl Ernst oraz Georg von Detten. W kwietniu 1933 oddziały SA-Feldpolizei rozpoczęły współpracę z Gestapo.
11 sierpnia 1933 - Ernst Röhm wydał specjalne pismo do władz SA, w którym napisał odnośnie do rozszerzenia oddziałów tej policji. Następnie w październiku 1933, za pośrednictwem Najwyższego dowództwa SA, oddziały zostały przemianowane na SA-Feldjägerkorps (FJK). Po przemianowaniu rozpoczęto organizowanie nowej żandarmerii wojskowej, która miała interweniować tylko na terenach Rzeszy Niemieckiej.
Tuż po przemianowaniu, korpusy SA-Feldjägerkorps liczyły 2000 członków z czego 200 w stolicy. Ustanowienie nowej żandarmerii wojskowej miało na celu podniesienie "walorów" policji w Nazistowskich Niemczech oraz utworzenie nowej, lepszej jednostki, wspomagającej Gestapo i oddziały SS.

</doc>
<doc id="2336861" url="https://pl.wikipedia.org/wiki?curid=2336861" title="SA-Feldjägerkorps">
SA-Feldjägerkorps



</doc>
<doc id="2336868" url="https://pl.wikipedia.org/wiki?curid=2336868" title="Salman Əlizadə">
Salman Əlizadə

Salman Əlizadə (ur. 1 grudnia 1993) – azerski bokser, mistrz Europy, młodzieżowy mistrz świata.
Największym osiągnięciem zawodnika jest złoty medal młodzieżowych mistrzostw świata w 2010 roku w wadze minimuszej oraz mistrzostwo Europy amatorów w 2011 roku w wadze papierowej.

</doc>
<doc id="2336873" url="https://pl.wikipedia.org/wiki?curid=2336873" title="Misoshiru">
Misoshiru



</doc>
<doc id="2336875" url="https://pl.wikipedia.org/wiki?curid=2336875" title="Teymur Məmmədov">
Teymur Məmmədov

Teymur Məmmədov (ur. 11 stycznia 1993) – azerski bokser, brązowy medalista olimpijski, mistrz Europy.
Największym osiągnięciem zawodnika jest mistrzostwo Europy amatorów w 2011 roku w wadze ciężkiej. Na igrzyskach olimpijskich w Londynie zdobył brązowy medal w kategorii do 91 kg.

</doc>
<doc id="2336876" url="https://pl.wikipedia.org/wiki?curid=2336876" title="36th Avenue">
36th Avenue

36th Avenue – stacja metra nowojorskiego, na linii N i Q. Znajduje się w dzielnicy Queens, w Nowym Jorku i zlokalizowana jest pomiędzy stacjami Broadway i 39th Avenue. Została otwarta 19 lipca 1917.

</doc>
<doc id="2336877" url="https://pl.wikipedia.org/wiki?curid=2336877" title="Rong Hong">
Rong Hong



</doc>
<doc id="2336878" url="https://pl.wikipedia.org/wiki?curid=2336878" title="39th Avenue">
39th Avenue

39th Avenue – stacja metra nowojorskiego, na linii N i Q. Znajduje się w dzielnicy Queens, w Nowym Jorku i zlokalizowana jest pomiędzy stacjami 36th Avenue i Queensboro Plaza. Została otwarta 19 lipca 1917.

</doc>
<doc id="2336879" url="https://pl.wikipedia.org/wiki?curid=2336879" title="Szkoła Artylerii">
Szkoła Artylerii



</doc>
<doc id="2336881" url="https://pl.wikipedia.org/wiki?curid=2336881" title="Andrew Selby">
Andrew Selby

Andrew Selby (ur. 25 grudnia 1988) – walijski bokser.
Największym osiągnięciem zawodnika jest mistrzostwo Europy amatorów w 2011 roku w wadze muszej. Podczas igrzysk olimpijskich w Londynie (2012) przegrał swój ćwierćfinałowy pojedynek z Robeisy Ramírezem z Kuby.

</doc>
<doc id="2336883" url="https://pl.wikipedia.org/wiki?curid=2336883" title="Plac Kościeleckich w Bydgoszczy">
Plac Kościeleckich w Bydgoszczy



</doc>
<doc id="2336886" url="https://pl.wikipedia.org/wiki?curid=2336886" title="Ulica Batorego w Bydgoszczy">
Ulica Batorego w Bydgoszczy



</doc>
<doc id="2336890" url="https://pl.wikipedia.org/wiki?curid=2336890" title="Wełniany Rynek w Bydgoszczy">
Wełniany Rynek w Bydgoszczy



</doc>
<doc id="2336891" url="https://pl.wikipedia.org/wiki?curid=2336891" title="Fred Evans">
Fred Evans

Fred Evans (ur. 4 lutego 1991) – walijski bokser, mistrz Europy.
Największym osiągnięciem zawodnika jest srebrny medal olimpijski zdobyty w 2012 roku oraz mistrzostwo Europy amatorów w 2011 roku w wadze półśredniej.

</doc>
<doc id="2336892" url="https://pl.wikipedia.org/wiki?curid=2336892" title="Plac Weyssenhoffa w Bydgoszczy">
Plac Weyssenhoffa w Bydgoszczy



</doc>
<doc id="2336894" url="https://pl.wikipedia.org/wiki?curid=2336894" title="Pinerolo (stacja kolejowa)">
Pinerolo (stacja kolejowa)

Pinerolo (włoski: "Stazione di Pinerolo") – stacja kolejowa w Pinerolo, w prowincji Turyn, w regionie Piemont, we Włoszech. Znajduje się na linii Turyn-Pinerolo-Torre Pellice.
Historia.
Stacja została otwarta w 1854 r. po ukończeniu linii z Turynu. W 1882 roku linia została przedłużona do Torre Pellice.

</doc>
<doc id="2336900" url="https://pl.wikipedia.org/wiki?curid=2336900" title="Fatih Keleş">
Fatih Keleş

Fatih Keleş (ur. 1989 w Trabzonie) – turecki bokser, mistrz Europy.
Największym osiągnięciem zawodnika jest mistrzostwo Europy amatorów w 2011 roku w wadze lekkiej. Olimpijczyk z Londynu (2012).

</doc>
<doc id="2336901" url="https://pl.wikipedia.org/wiki?curid=2336901" title="Leopold Carl Müller">
Leopold Carl Müller

Leopold Carl Müller (ur. 9 grudnia 1834 w Dreźnie, zm. 4 sierpnia 1892 w Weidlingau ob. dzielnicy Wiednia) – austriacki malarz i rysownik, znany ze swego zamiłowania do motywów orientalnych, w których się specjalizował.
Urodził się w Dreźnie, podczas podróży swoich rodziców po tej części Niemiec. Jego ojcem był artysta Leopold Müller, który posiadał w Wiedniu pracownię litografii. Mimo przejawiania już w młodości talentu artystycznego, został skierowany po skończeniu szkoły realnej na politechnikę. Jego rysunki wzbudziły zainteresowanie Ludwiga Ferdynanda Schnorra kustosza galerii położonej w pobliżu uczelni. Polecił go mieszkającemu w tej samej kamienicy malarzowi historycznemu Karolowi von Blaas. Leopold, wyznał w rozmowie z Blaasem, iż jego marzeniem jest poświęcenie się malarstwu i ukończenie akademii sztuk pięknych. Został więc zaangażowany do zespołu Blaasa pracującego nad freskami. Tak oto zaczęła się jego kariera malarska. Od czasu podróży do Egiptu w 1873 zaczął się specjalizować w malarstwie opartym na motywach orientalnych, co przyniosło mu największe uznanie.

</doc>
<doc id="2336902" url="https://pl.wikipedia.org/wiki?curid=2336902" title="Fatih Keles">
Fatih Keles



</doc>
<doc id="2336906" url="https://pl.wikipedia.org/wiki?curid=2336906" title="Port lotniczy Salechard">
Port lotniczy Salechard

Port lotniczy Salechard (IATA: SLY, ICAO: USDD) – port lotniczy położony 7 km na północ od Salechardu, w Jamalsko-Nienieckim Okręgu Autonomicznym, w Rosji.

</doc>
<doc id="2336912" url="https://pl.wikipedia.org/wiki?curid=2336912" title="Candeias">
Candeias



</doc>
<doc id="2336913" url="https://pl.wikipedia.org/wiki?curid=2336913" title="Raymond Moylette">
Raymond Moylette

Raymond Peter Moylette (ur. 11 kwietnia 1990) – irlandzki bokser, mistrz Europy, młodzieżowy mistrz świata.
Największym osiągnięciem zawodnika jest złoty medal młodzieżowych mistrzostw świata w 2008 roku w wadze lekkiej oraz mistrzostwo Europy amatorów w 2011 roku w wadze lekkopółśredniej.

</doc>
<doc id="2336915" url="https://pl.wikipedia.org/wiki?curid=2336915" title="Kamienica przy ulicy Ogrodowej 15 w Raciborzu">
Kamienica przy ulicy Ogrodowej 15 w Raciborzu

Kamienica przy ulicy Ogrodowej 15 – zabytkowa, trzykondygnacyjna, murowana z cegły secesyjna kamienica mieszkalna, znajdująca się w Raciborzu przy ulicy Ogrodowej 15. Została wybudowana w latach 1906–1909, według projektu Paula Kuhnerta. Posiada liczne detale architektoniczne. Elementy fasady są tynkowane i licowane płytkami glazurowymi. Parter oraz fragmenty wyższych kondygnacji są boniowane. W elewacji frontowej znajdują się dwa ryzality, a w tylnej jeden, do którego przylega oficyna w kształcie litery „L”. W półkolistym
ryzalicie znajduje się łukowa, zamknięta arkada prowadząca do bramy przejazdowej. Obramienia okien są profilowane, dekoracja płycin podokiennych i balkonowych zdobiona jest motywami roślinnymi. Portal flankowany jest kolumienkami, zamknięty łukiem z kluczem zdobionym motywami słonecznika i winorośli. 30 kwietnia 1993 roku budynek został wpisany do rejestru zabytków pod numerem A/1520/93.

</doc>
<doc id="2336921" url="https://pl.wikipedia.org/wiki?curid=2336921" title="Candeias (Bahia)">
Candeias (Bahia)

Candeias – miasto i gmina w Brazylii, w stanie Bahia. Znajduje się w mezoregionie Metropolitana de Salvador i mikroregionie Salvador.

</doc>
<doc id="2336922" url="https://pl.wikipedia.org/wiki?curid=2336922" title="Joseph Ward (bokser)">
Joseph Ward (bokser)

Joseph Ward (ur. 30 października 1993 r. w Athlone) – irlandzki bokser występujący wadze półciężkiej, trzykrotny medalista mistrzostw świata, trzykrotny mistrz Europy.
Kariera.
Boks zaczął trenować w 2002 roku.
W 2008 roku zdobył brązowy medal mistrzostw Europy juniorów w Płowdiwie. Rok później został mistrzem świata w Erywaniu w tej samej kategorii wiekowej. Tytuł młodzieżowego mistrza świata uzyskał w 2010 roku, zwyciężając podczas młodzieżowych mistrzostw świata w Baku. Tego samego roku wystąpił igrzyskach olimpijskich młodzieży w Singapurze, przegrywając w walce o piąte miejsce z Adiletem Rakiszewem z Kazachstanu.
W czerwcu 2011 roku zdobył złoty medal na mistrzostwach Europy w Ankarze, pokonując w finale Rosjanina Nikitę Iwanowa. W październiku tego samego roku wystąpił podczas mistrzostw świata w Baku. Odpadł tam w drugiej rundzie po niewielkiej porażce na punkty z Irańczykiem Ehsanem Rouzbahanim.
Na mistrzostwach Europy w 2013 roku w Mińsku odpadł po pierwszej walce, przegrywając w trzeciej rundzie przez techniczny nokaut z Mateuszem Trycem. W październiku tego samego roku zdobył brąz w wadze półciężkiej podczas mistrzostw świata w Ałmaty. W półfinale przegrał z Kubańczykiem Julio Césarem La Cruzem.
Dwa lata później po raz drugi został mistrzem Europy w Samokowie. Tym razem w finale okazał się lepszy od Holendra Petera Müllenberga. W październiku na mistrzostwach świata w Dosze zdobył srebro, przegrywając z Julio Césarem La Cruzem z Kuby.
W 2016 roku wziął udział podczas igrzysk olimpijskich w Rio de Janeiro w wadze półciężkiej, jednak odpadł w pierwszej walce z Carlosem Miną z Ekwadoru. W czerwcu następnego roku został po raz trzeci z rzędu mistrzem Europy w Charkowie. W finale pokonał Muslima Gadżimagomiedowa reprezentującego Rosję. We wrześniu tego samego roku zdobył srebrny medal podczas mistrzostw świata w Hamburgu, przegrywając w ostatniej walce z Kubańczykiem Julio Césarem La Cruzem.

</doc>
<doc id="2336923" url="https://pl.wikipedia.org/wiki?curid=2336923" title="Joe Ward">
Joe Ward



</doc>
<doc id="2336925" url="https://pl.wikipedia.org/wiki?curid=2336925" title="Oryginalna szóstka">
Oryginalna szóstka



</doc>
<doc id="2336927" url="https://pl.wikipedia.org/wiki?curid=2336927" title="Dias d’Ávila">
Dias d’Ávila

Dias d’Ávila – miasto i gmina w Brazylii, w stanie Bahia. Znajduje się w mezoregionie Metropolitana de Salvador i mikroregionie Salvador.

</doc>
<doc id="2336930" url="https://pl.wikipedia.org/wiki?curid=2336930" title="Itaparica (miasto)">
Itaparica (miasto)

Itaparica – miasto i gmina w Brazylii, w stanie Bahia. Znajduje się w mezoregionie Metropolitana de Salvador i mikroregionie Salvador.

</doc>
<doc id="2336934" url="https://pl.wikipedia.org/wiki?curid=2336934" title="Lauro de Freitas">
Lauro de Freitas

Lauro de Freitas – miasto i gmina w Brazylii, w stanie Bahia. Znajduje się w mezoregionie Metropolitana de Salvador i mikroregionie Salvador.

</doc>
<doc id="2336935" url="https://pl.wikipedia.org/wiki?curid=2336935" title="Magomied Omarow">
Magomied Omarow

Magomied Szachbanowicz Omarow (ros. Магомед Шахбанович Омаров; ur. 6 października 1989) – pochodzący z Dagestanu rosyjski bokser, mistrz Europy.
Największym osiągnięciem zawodnika jest mistrzostwo Europy amatorów w 2011 roku w wadze superciężkiej. Podczas igrzysk olimpijskich w Londynie (2012) przegrał w ćwierćfinale z Məhəmmədrəsulem Məcidovem z Azerbejdżanu.

</doc>
<doc id="2336938" url="https://pl.wikipedia.org/wiki?curid=2336938" title="(7267) Victormeen">
(7267) Victormeen

(7267) Victormeen – planetoida z grupy przecinających orbitę Marsa okrążająca Słońce w ciągu 3 lat i 223 dni w średniej odległości 2,35 j.a. Została odkryta 23 lutego 1943 roku w Obserwatorium Iso-Heikkilä w Turku przez Liisi Otermę. Nazwa planetoidy pochodzi od "Victora Bena Meena" (1910-1971), kanadyjskiego minerologa i geologa, badacza krateru Pingualuit. Przed nadaniem nazwy planetoida nosiła oznaczenie tymczasowe (7267) 1943 DF.

</doc>
<doc id="2336939" url="https://pl.wikipedia.org/wiki?curid=2336939" title="Madre de Deus">
Madre de Deus

Madre de Deus – miasto i gmina w Brazylii, w stanie Bahia. Znajduje się w mezoregionie Metropolitana de Salvador i mikroregionie Salvador.

</doc>
<doc id="2336943" url="https://pl.wikipedia.org/wiki?curid=2336943" title="Lista bitew i operacji podczas I wojny izraelsko-arabskiej">
Lista bitew i operacji podczas I wojny izraelsko-arabskiej

Poniżej znajduje się lista bitew i operacji wojskowych przeprowadzonych podczas I wojny izraelsko-arabskiej w latach 1948-1949.

</doc>
<doc id="2336944" url="https://pl.wikipedia.org/wiki?curid=2336944" title="São Francisco do Conde">
São Francisco do Conde

São Francisco do Conde – miasto i gmina w Brazylii, w stanie Bahia. Znajduje się w mezoregionie Metropolitana de Salvador i mikroregionie Salvador.

</doc>
<doc id="2336947" url="https://pl.wikipedia.org/wiki?curid=2336947" title="Adrien de Wignacourt">
Adrien de Wignacourt

Adrienne de Wignacourt (ur. 1618; zm. 4 lutego 1697 w Valletcie) – był od lipca 1690 do śmierci 63. wielkim mistrzem zakonu joannitów.
Adrienne de Wignacourt był siostrzeńcem wielkiego mistrza Alofa de Wignacourt. Był założycielem "Relief Found" dla wdów i sierot po maltańskich żołnierzach, którzy oddali swe życie w walce zakonu z Turkami. 
Został pochowany w konkatedrze świętego Jana w Valletcie.

</doc>
<doc id="2336949" url="https://pl.wikipedia.org/wiki?curid=2336949" title="Simões Filho">
Simões Filho

Simões Filho – miasto i gmina w Brazylii, w stanie Bahia. Znajduje się w mezoregionie Metropolitana de Salvador i mikroregionie Salvador.

</doc>
<doc id="2336951" url="https://pl.wikipedia.org/wiki?curid=2336951" title="Vera Cruz (Bahia)">
Vera Cruz (Bahia)

Vera Cruz – miasto i gmina w Brazylii, w stanie Bahia. Znajduje się w mezoregionie Metropolitana de Salvador i mikroregionie Salvador.

</doc>
<doc id="2336952" url="https://pl.wikipedia.org/wiki?curid=2336952" title="Maksim Koptiakow">
Maksim Koptiakow

Maksim Walerjewicz Koptiakow, ros. Максим Валерьевич Коптяков (ur. 21 czerwca 1987) – rosyjski bokser, mistrz i wicemistrz Europy.
Największym osiągnięciem zawodnika jest mistrzostwo Europy amatorów w 2011 roku w wadze średniej.

</doc>
<doc id="2336954" url="https://pl.wikipedia.org/wiki?curid=2336954" title="Alaksandr Hazau">
Alaksandr Hazau

Alaksandr Wasilewicz Hazau (biał. Аляксандр Васілевіч Газаў, ros. Александр Васильевич Газов, "Aleksandr Wasijlewicz Gazow", ur. 17 czerwca 1946 w Brykowie) – radziecki strzelec sportowy. Dwukrotny medalista olimpijski.
Specjalizował się w strzelaniu do ruchomej tarczy z sylwetką biegnącego dzika (karabin małokalibrowy). Brał udział w dwóch igrzyskach (IO 76, IO 80), na obu zdobywał medale. Triumfował w 1976, cztery lata później zajął trzecie miejsce. Stawał na podium mistrzostw świata (5 złotych medali). Był również mistrzem Europy i mistrzem ZSRR (1972-1974, 1976, 1978, 1980).

</doc>
<doc id="2336957" url="https://pl.wikipedia.org/wiki?curid=2336957" title="Amélia Rodrigues (Bahia)">
Amélia Rodrigues (Bahia)

Amélia Rodrigues – miasto i gmina w Brazylii, w stanie Bahia. Znajduje się w mezoregionie Metropolitana de Salvador i mikroregionie Catu.

</doc>
<doc id="2336958" url="https://pl.wikipedia.org/wiki?curid=2336958" title="Hubert Królikowski">
Hubert Królikowski

Hubert Marcin Królikowski (ur. 28 sierpnia 1969) – polski historyk wojskowości, profesor nauk społecznych.
Życiorys.
Ukończył studia na Wydziale Historycznym UW. Doktorat z historii wojskowości obronił w Wojskowym Instytucie Historycznym w 1996. Habilitował się w 2006 na Wydziale Strategiczno-Obronnym Akademii Obrony Narodowej (specjalność: bezpieczeństwo narodowe). W 2015 uzyskał tytuł profesora nauk społecznych. W pracy naukowej zajmuje się takimi zagadnieniami jak: strategia i bezpieczeństwo narodowe, siły i operacje specjalne, nieregularne i niekonwencjonalne aspekty konfliktów zbrojnych oraz historia wojen i wojskowości.
Jest pracownikiem naukowym Uniwersytetu Jagiellońskiego (Instytut Bliskiego i Dalekiego Wschodu, Wydział Studiów Międzynarodowych i politycznych UJ). Ponadto pracował także w Akademii Podlaskiej (jako kierownik Zakładu Bezpieczeństwa Narodowego), Akademii Humanistycznej w Pułtusku. a także w Biurze Bezpieczeństwa Narodowego, Ministerstwie Gospodarki i Ministerstwie Rozwoju na stanowisku Dyrektora Departamentu Programów Offsetowych, Ministerstwie Obrony Narodowej na stanowisku Zastępcy Dyrektora Departamentu Wojskowych Spraw Zagranicznych i Doradcy Pełnomocnika Ministra Obrony Narodowej ds. Strategicznego Przeglądu Obronnego. Od czerwca 2018 r. do stycznia 2021 r. w Kancelarii Prezesa Rady Ministrów na stanowisku Dyrektora Departamentu Analiz Obronnych, a następnie Departamentu Analiz Przygotowań Obronnych Administracji. Jest założycielem i był prezesem Fundacji Edukacja dla Bezpieczeństwa (dawniej Fundacja Wspierania Obronności Kraju).
W latach 1997–2005 pracował na stanowisku Senior Defence Analyst (starszy analityk do spraw obronności) dla spółki CEC Government Relations. W okresie, kiedy był tam zatrudniony, klientem spółki były m.in. firmy: Lockheed Martin, McDonnell Douglas, Rockwell, BAE Systems, Rada Electronic Industries Ltd. 
Publikacje.
Autor książek i artykułów z zakresu historii wojskowości, m.in.:

</doc>
<doc id="2336960" url="https://pl.wikipedia.org/wiki?curid=2336960" title="Ryszard Dembiński (aktor)">
Ryszard Dembiński (aktor)

Ryszard Dembiński (ur. 3 marca 1934 w Warszawie, zm. 4 stycznia 1986 tamże) – polski aktor teatralny i filmowy.
Życiorys.
22 grudnia 1955 roku miał miejsce jego debiut teatralny. Występował w następujących teatrach:
Ojciec aktorki Barbary Dembińskiej.
Teatr telewizji.
Wystąpił w kilkudziesięciu spektaklach teatru telewizji. Zagrał m.in. rolę Moryca Welta w spektaklu "Ziemia obiecana", czy też rolę Lubawina w spektaklu "Rodzina Lubawinów".

</doc>
<doc id="2336962" url="https://pl.wikipedia.org/wiki?curid=2336962" title="Catu">
Catu

Catu – miasto i gmina w Brazylii, w stanie Bahia. Znajduje się w mezoregionie Metropolitana de Salvador i mikroregionie Catu.

</doc>
<doc id="2336973" url="https://pl.wikipedia.org/wiki?curid=2336973" title="Mikroregion Campo Grande">
Mikroregion Campo Grande

Mikroregion Campo Grande – mikroregion w brazylijskim stanie Mato Grosso do Sul należący do mezoregionu Centro-Norte de Mato Grosso do Sul.

</doc>
<doc id="2336977" url="https://pl.wikipedia.org/wiki?curid=2336977" title="Rezerwat przyrody Dolina Wkry">
Rezerwat przyrody Dolina Wkry

Rezerwat przyrody Dolina Wkry – krajobrazowy rezerwat przyrody utworzony w 1991 r. na gruntach miejscowości Szczypiorno, Kosewko oraz Goławice Drugie, w gminie Pomiechówek, na terenie leśnictwa Pomiechówek, nadleśnictwa Jabłonna.
Zajmuje powierzchnię 24,37 ha (akt powołujący podawał 23,78 ha). Obszar rezerwatu jest objęty ochroną czynną.
Celem ochrony jest zachowanie krajobrazu przełomowego odcinka rzeki Wkry oraz pozostałości lasów łęgowych.
W drzewostanie występuje sosna zwyczajna, brzoza brodawkowata i olsza czarna.

</doc>
<doc id="2336979" url="https://pl.wikipedia.org/wiki?curid=2336979" title="Mikroregion Nova Andradina">
Mikroregion Nova Andradina

Mikroregion Nova Andradina – mikroregion w brazylijskim stanie Mato Grosso do Sul należący do mezoregionu Leste de Mato Grosso do Sul.

</doc>
<doc id="2336980" url="https://pl.wikipedia.org/wiki?curid=2336980" title="Veaceslav Gojan">
Veaceslav Gojan

Veaceslav Gojan (ur. 18 maja 1983) – mołdawski bokser, brązowy medalista olimpijski, mistrz i wicemistrz Europy.
Największym jego osiągnięciem jest brązowy medal igrzysk olimpijskich w Pekinie (2008) w kategorii do 54 kg. Trzy lata później, w Ankarze, podczas mistrzostw Europy wywalczył mistrzowski tytuł.

</doc>
<doc id="2336981" url="https://pl.wikipedia.org/wiki?curid=2336981" title="Mikroregion Cassilândia">
Mikroregion Cassilândia

Mikroregion Cassilândia – mikroregion w brazylijskim stanie Mato Grosso do Sul należący do mezoregionu Leste de Mato Grosso do Sul.

</doc>
<doc id="2336984" url="https://pl.wikipedia.org/wiki?curid=2336984" title="Mikroregion Paranaíba">
Mikroregion Paranaíba

Mikroregion Paranaíba – mikroregion w brazylijskim stanie Mato Grosso do Sul należący do mezoregionu Leste de Mato Grosso do Sul.

</doc>
<doc id="2336986" url="https://pl.wikipedia.org/wiki?curid=2336986" title="Jade Cargo International">
Jade Cargo International

Jade Cargo International () – linie lotnicze cargo z siedzibą i główną bazą w międzynarodowym porcie lotniczym w chińskim mieście Shenzhen. Obsługują loty cargo do 21 miast w Azji, Ameryce Północnej i Europie.
Historia.
Jade Cargo International zostały założone w październiku 2004 roku jako wspólne przedsięwzięcie chińskich linii lotniczych Shenzhen Airlines (51% udziałów), niemieckich Lufthansa Cargo (25% udziałów) i zarządzanej przez niemiecki rząd German Investment Corporation (24% udziałów). Linie rozpoczęły loty cargo w sierpniu 2006 roku i zatrudniają około 390 pracowników (czerwiec 2011).
Flota.
Stan floty Jade Cargo International - stan na czerwiec 2011

</doc>
<doc id="2336988" url="https://pl.wikipedia.org/wiki?curid=2336988" title="Mikroregion Três Lagoas">
Mikroregion Três Lagoas

Mikroregion Três Lagoas – mikroregion w brazylijskim stanie Mato Grosso do Sul należący do mezoregionu Leste de Mato Grosso do Sul.

</doc>
<doc id="2336990" url="https://pl.wikipedia.org/wiki?curid=2336990" title="Łożny">
Łożny



</doc>
<doc id="2336992" url="https://pl.wikipedia.org/wiki?curid=2336992" title="Mikroregion Iguatemi">
Mikroregion Iguatemi

Mikroregion Iguatemi – mikroregion w brazylijskim stanie Mato Grosso do Sul należący do mezoregionu Sudoeste de Mato Grosso do Sul.

</doc>
<doc id="2336995" url="https://pl.wikipedia.org/wiki?curid=2336995" title="Alexandru Rîșcan">
Alexandru Rîșcan

Alexandru Rîşcan (ur. 15 sierpnia 1989) – mołdawski bokser, dwukrotny brązowy medalista mistrzostw Europy w wadze muszej.
Po raz pierwszy brązowy medal mistrzostw Europy amatorów zdobył w 2008 roku w Liverpoolu, zajmując trzecie miejsce w turnieju wagi muszej. Sukces ten powtórzył w 2011 roku w Ankarze, gdzie przegrał w półfinale z Andrew Selbym.

</doc>
<doc id="2337000" url="https://pl.wikipedia.org/wiki?curid=2337000" title="Wiaczesław Gojan">
Wiaczesław Gojan



</doc>
<doc id="2337001" url="https://pl.wikipedia.org/wiki?curid=2337001" title="(7865) Françoisgros">
(7865) Françoisgros

(7865) Françoisgros – planetoida z pasa głównego okrążająca Słońce w ciągu 3 lat i 146 dni w średniej odległości 2,26 j.a. Została odkryta 21 marca 1982 roku w Europejskim Obserwatorium Południowym przez Henriego Debehogne. Nazwa planetoidy pochodzi od François Grosa (ur. 1925), biologa molekularnego oraz emerytowanego sekretarza Francuskiej Akademii Nauk. Przed nadaniem nazwy planetoida nosiła oznaczenie tymczasowe "(7865) 1982 FG3".

</doc>
<doc id="2337003" url="https://pl.wikipedia.org/wiki?curid=2337003" title="Anatolij Bogdanow (strzelec)">
Anatolij Bogdanow (strzelec)

Anatolij Iwanowicz Bogdanow (ros. "Анатолий Иванович Богданов"; ur. 1 stycznia 1931 w Leningradzie, zm. 30 września 2001 w Moskwie) – radziecki strzelec sportowy. Dwukrotny złoty medalista olimpijski, wielokrotny mistrz świata i Europy, rekordzista świata. Reprezentował m.in. klub CSKA Moskwa.
Ukończył Szkołę Wojskową w Jarosławiu oraz Wojskową Akademię Polityczną imienia W. Lenina w Moskwie w 1963 (fakultet filozoficzny). Był wykładowcą w Wyższej Szkole Dowodzenia Wojskowego w Moskwie, a także w Wojskowej Akademii Chemicznej imienia S. Tymoszenki.
Specjalizował się w strzelaniu w trzech postawach (karabin małokalibrowy i dowolny). Brał udział w dwóch igrzyskach (IO 52, IO 56), na obu zdobywał złote medale. W 1952 triumfował na dystansie 300 metrów, cztery lata później był pierwszy na dystansie 50 metrów (w obydwu ustanawiał rekordy olimpijskie). Na podium mistrzostw świata stawał tylko w Caracas w 1954; wraz z Wasilijem Borisowem zdobył 13 medali (pod tym względem byli oni najlepszymi zawodnikami tamtych zawodów). Był również 11-krotnym mistrzem Europy i 17-krotnym mistrzem kraju (ponadto ma w dorobku 12 srebrnych i 5 brązowych medali mistrzostw ZSRR). Na mistrzostwach świata i Europy ustanowił siedem indywidualnych rekordów świata (brak danych o rekordach drużynowych). Po zakończeniu kariery był trenerem kadry radzieckiej w łucznictwie.
Zasłużony Mistrz Sportu ZSRR (1952). Za swoje wybitne osiągnięcia sportowe został odznaczony Orderem Lenina (1957). Autor dwóch książek poświęconych tematyce strzeleckiej (obie wydane w 1971 roku). Zmarł w 2001 roku, pochowany na Cmentarzu Daniłowskim w Moskwie.
Osiągnięcia.
Medale na mistrzostwach świata.
"Na podstawie:"
Medale na mistrzostwach Europy.
"Na podstawie:" 

</doc>
<doc id="2337006" url="https://pl.wikipedia.org/wiki?curid=2337006" title="Sofroniusz (Ariefjew)">
Sofroniusz (Ariefjew)

Sofroniusz, imię świeckie Iwan Aleksiejewicz Ariefjew, Иван Алексеевич Арефьев (ur. 19 marca 1879 w ujeździe szadryńskim, zm. 23 grudnia 1937 w Krasnodarze) – rosyjski biskup prawosławny.
Życiorys.
Był synem cerkiewnego psalmisty. W 1899 ukończył seminarium duchowne w Permie, zaś cztery lata później – Moskiewską Akademię Duchowną z tytułem kandydata nauk teologicznych. Został zatrudniony w seminarium duchownym w Irkucku jako pomocnik inspektora, zaś od 1905 także wykładowca. W 1912 przyjął święcenia kapłańskie, jako mężczyzna żonaty, i został inspektorem seminarium w Irkucku. W 1914 awansował na stanowisko jego rektora i otrzymał godność protoprezbitera. W tym samym roku zmarła jego żona.
W 1915 złożył wieczyste śluby mnisze, przyjmując imię Sofroniusz, i otrzymał godność archimandryty. Od 1915 do 1919 działał w Chinach w ramach rosyjskiej misji prawosławnej. 10 czerwca 1919 miała miejsce jego chirotonia na biskupa siemirieczeńskiego i wiernieńskiego, po której powierzono mu tymczasowy zarząd eparchii jakuckiej. Od 1920 był na stałe biskupem jakuckim i wilujskim. Od 1922 zarządzał ponadto nowonikołajewskim wikariatem eparchii omskiej.
W 1922 ogłosił swój akces do ruchu Żywej Cerkwi i został w jej ramach ogłoszony biskupem nowonikołajewskim. Razem z biskupem Gabrielem (Wojewodinem) dokonał następnie czterech chirotonii biskupich na potrzeby Żywej Cerkwi, wyświęcając żonatych kapłanów: Pietra Blinowa na biskupa tomskiego i syberyjskiego, Aleksandra Ardientowa na biskupa nowonikołajewskiego, Joanna Zawadowskiego na biskupa barnaułskiego oraz Nikołaja Cziżowa na biskupa irkuckiego. W 1922 został zatrzymany w Nowonikołajewsku i skazany na dwa lata więzienia w łagrze w dawnym Monasterze Sołowieckim. Po odbyciu kary złożył przed patriarchą Tichonem akt pokutny i został ponownie przyjęty w skład episkopatu Rosyjskiego Kościoła Prawosławnego. Od 1924 do 1927 jako "locum tenens" kierował eparchią archangielską. Następnie do 1927 do 1932 był biskupem (od 1929 arcybiskupem) wielkoustiuskim. Od 1932 do 1933 z tytułem biskupa irbickiego tymczasowo zarządzał eparchią swierdłowską. Od 1933 do 1934 był arcybiskupem ufijskim, następnie od marca do maja 1934 – biskupem ołonieckim ("de facto" nigdy nie wyjechał do Ołońca). Od maja do czerwca 1934 kierował eparchią swierdłowską, następnie do lutego 1936 był biskupem iżewskim, następnie krasnodarskim.
Aresztowany w czerwcu 1937, w grudniu tego samego roku wyrokiem trójki NKWD został skazany na śmierć przez rozstrzelanie i stracony 23 grudnia 1937 w Krasnodarze. W 1989 został całkowicie zrehabilitowany.

</doc>
<doc id="2337013" url="https://pl.wikipedia.org/wiki?curid=2337013" title="Gmina Wólka Tatarska">
Gmina Wólka Tatarska



</doc>
<doc id="2337018" url="https://pl.wikipedia.org/wiki?curid=2337018" title="Aleksiej Podolski">
Aleksiej Podolski

Aleksiej Podolski (; ur. w stanicy Ałmaznaja w guberni jekaterynosławskiej, zm. 1 sierpnia 1992) – radziecki wojskowy, generał major lotnictwa, pilot.
Życiorys.
Od 1927 w Armii Czerwonej, ukończył Wojskową Borysoglebsko-Leningradzką Szkołę Kawalerii. 1930-1934 dowódca szwadronu w 37 pułku kawalerii 7 Dywizji Kawalerii, w 1934 instruktor polityczny szkoły pułkowej. W latach 1934-1936 na kursie dowódców kluczy lotniczych w Wojskowej Szkole Lotniczej w Borisoglebsku, po ukończeniu dowódca klucza w 12 Samodzielnej Eskadrze Rozpoznawczej, od grudnia 1937 komisarz polityczny tej eskadry. Brał udział w bitwie nad jeziorem Chasan w 1938. W kwietniu 1940 został komisarzem 42 Brygady Szybkich Bombowców Dalekiego Zasięgu, a w grudniu 1940 dowódcą 12 Pułku Bombowców Dalekiego Zasięgu. Od lutego 1941 zastępca dowódcy 1 Rezerwowej Brygady Lotniczej, od czerwca 1941 dowódca 1 Brygady Lotnictwa Szturmowego. W 1944 walczył na 3 Froncie Ukraińskim. Generał major od 20 kwietnia 1945, dowódca 2 Dywizji Lotnictwa Szturmowego Gwardii od lutego 1946, od 1948 komendant Wyższej Oficerskiej Szkoły Lotniczej. Od kwietnia do lipca 1950 zastępca dowódcy polskich Wojsk Lotniczych do spraw liniowych.
Odznaczenia.
I inne.

</doc>
<doc id="2337019" url="https://pl.wikipedia.org/wiki?curid=2337019" title="Rezerwat przyrody Dybanka">
Rezerwat przyrody Dybanka

Rezerwat przyrody Dybanka – rezerwat przyrody nieożywionej utworzony w 1988 r. w granicach miasta Gostynina w województwie mazowieckim.
Celem ochrony jest zachowanie północnej części ozu gostynińskiego.

</doc>
<doc id="2337022" url="https://pl.wikipedia.org/wiki?curid=2337022" title="Wasilij Borisow">
Wasilij Borisow

Wasilij Fiodorowicz Borisow (ros. Василий Фёдорович Борисов; ur. 12 grudnia 1922 w Majakach, zm. 21 sierpnia 2003 w 
Moskwie) – radziecki strzelec sportowy. Trzykrotny medalista olimpijski.
Specjalizował się w strzelaniu z karabinu małokalibrowego i dowolnego. Brał udział w dwóch igrzyskach (IO 56, IO 60), na obu zdobywał medale. W 1956 triumfował na dystansie 300 metrów w konkurencji trzy postawy i był drugi na dystansie 50 metrów w pozycji leżącej. Cztery lata później zajął trzecie miejsce w pierwszej z tych konkurencji. Stawał na podium mistrzostw świata (m.in. 12 złotych medali w latach 1954-1962). Był również wielokrotnym mistrzem Europy i ZSRR.

</doc>
<doc id="2337026" url="https://pl.wikipedia.org/wiki?curid=2337026" title="Adams (Minnesota)">
Adams (Minnesota)

Adams – miasto w Stanach Zjednoczonych, w stanie Minnesota, w hrabstwie Mower.

</doc>
<doc id="2337027" url="https://pl.wikipedia.org/wiki?curid=2337027" title="Borys Woźnicki">
Borys Woźnicki

Borys Woźnicki (, "Borys Hryhorowycz Woznycki", ur. 16 kwietnia 1926 we wsi Ulwarów w powiecie dubieńskim, zm. 23 maja 2012 pomiędzy Kurowicami a Peczenią) – ukraiński historyk sztuki, dyrektor Lwowskiej Galerii Sztuki, przewodniczący ukraińskiego komitetu narodowego Międzynarodowej Rady Muzeów (ICOM), doktor honoris causa Uniwersytetu Pedagogicznego im. Komisji Edukacji Narodowej w Krakowie oraz Akademii Sztuk Pięknych w Warszawie.
Życiorys.
W czasie II wojny światowej od 1944 r. służył w Armii Czerwonej, po wojnie studiował w lwowskiej Szkole Sztuk Pięknych im. Iwana Trusza, a następnie na wydziale historii sztuki Akademii Sztuk Pięknych w Petersburgu. W roku 1960 został zastępcą dyrektora Muzeum Sztuki Ukraińskiej, a od roku 1962 dyrektorem Galerii Malarstwa we Lwowie.
Jako pracownik muzealny rozpoczął karierę w Winnikach, gdzie zainicjował utworzenie lokalnego muzeum historii i wiedzy lokalnej. 
W latach 60. XX wieku przyczynił się do uratowania wielu dzieł sztuki rozproszonych w opuszczonych zabytkach Zachodniej Ukrainy. Docierał do zapomnianych dworów, kościołów, klasztorów i cmentarzy, m.in. w Żółkwi, Olesku i Złoczowie, zwoził znajdujące się w nich dzieła sztuki do magazynów muzealnych. W Horodence uratował resztki ołtarza Jana Jerzego Pinzela. W kaplicy pałacowej w Czerwonogrodzie odkrył nagrobek Ponińskich z płaskorzeźbą Thorvaldsena. Łącznie uratowano około 36 tysięcy dzieł sztuki. Dzięki jego staraniom w roku 1961 rozpoczęto odbudowę zamku oraz klasztoru w Olesku, zamku w Złoczowie i w Podhorcach oraz baszty w Pietniczanach w rejonie żydaczowskim. Z jego inicjatywy utworzono nowe muzea, m.in. muzeum Jana Jerzego Pinzela we Lwowie. We Lwowie przyczynił się do konserwacji Kaplicy Boimów oraz kościoła i klasztoru OO. Bernardynów.
W 2003 został odznaczony Krzyżem Komandorskim Orderu Odrodzenia Polski, a w 2006 – Złotym Medalem „Zasłużony Kulturze Gloria Artis”. Był doktorem honoris causa Akademii Sztuk Pięknych w Warszawie i Akademii Pedagogicznej w Krakowie. W 2009 otrzymał tytuł honorowego obywatela miasta Lwowa. 12 kwietnia 2013 roku Ministerstwo Kultury Ukrainy wydało rozporządzenie o nadaniu Lwowskiej Galerii Sztuki imienia jej długoletniego dyrektora Borysa Woźnickiego.
Pochowany na Cmentarzu Łyczakowskim we Lwowie.

</doc>
<doc id="2337031" url="https://pl.wikipedia.org/wiki?curid=2337031" title="Rezerwat przyrody Rezerwat im. Bolesława Hryniewieckiego">
Rezerwat przyrody Rezerwat im. Bolesława Hryniewieckiego



</doc>
<doc id="2337033" url="https://pl.wikipedia.org/wiki?curid=2337033" title="The Biggest Reggae One Drop Anthems">
The Biggest Reggae One Drop Anthems

The Biggest Reggae One Drop Anthems – seria składanek z muzyką reggae, wydawana corocznie w latach 2005-2009 oraz 2011 przez londyńską wytwórnię Greensleeves Records.

</doc>
<doc id="2337036" url="https://pl.wikipedia.org/wiki?curid=2337036" title="Isuzu MU-7">
Isuzu MU-7



</doc>
<doc id="2337037" url="https://pl.wikipedia.org/wiki?curid=2337037" title="Adams (Tennessee)">
Adams (Tennessee)

Adams – miasto w Stanach Zjednoczonych, w północnej części stanu Tennessee, w hrabstwie Robertson.

</doc>
<doc id="2337038" url="https://pl.wikipedia.org/wiki?curid=2337038" title="Źródła i zasady zbierania danych o stanie zdrowia">
Źródła i zasady zbierania danych o stanie zdrowia

Źródła i zasady zbierania danych o Stanie Zdrowia populacji, którymi dysponuje epidemiologia dzielimy na – pierwotne (bezpośrednie) oraz wtórne (pośrednie).
Pierwotne źródła informacji.
Za źródła pierwotne uznaje się te, które są gromadzone przez epidemiologa z pierwotnym przeznaczeniem do analizy epidemiologicznej. Informacje o stanie zdrowia określonych populacji uzyskujemy na drodze:
Badanie skriningowe to stosowanie prostych, operatywnych testów, mających na celu wstępne selekcjonowanie z całej zbiorowości ludzkiej osobników, którzy prawdopodobnie dotknięci są chorobą lub wadą, bądź w większym stopniu od pozostałych są na nie narażeni. Badana te dają możliwość uzyskania danych pozwalających na bardziej dokładną ocenę częstości występowania poszczególnych chorób w społeczeństwie.
Badania skriningowe mają na celu jak najwcześniejsze wykrycie chorób w początkowym okresie ich przebiegu i niedopuszczenie do pełnego rozwoju zmian chorobowych. Jednocześnie wpływają na zmniejszenie chorobowości i umieralności populacji.
Celem badań epidemiologicznych jest ustalenie częstotliwości występowania różnych chorób oraz ich rozmieszczenie w poszczególnych grupach ludności. Mają też na celu prześledzenie związków pomiędzy natężeniem występowania chorób, ciężkością przebiegu a różnymi czynnikami środowiskowymi. Zależnie od celu, zakresu i problemu, którego dotyczą badania, są specjalne wymagania pod względem planowania i organizacji. Podstawowa zasada polega na konieczności opracowania możliwie szczegółowego planu przed rozpoczęciem badań.
Wiele metod uzyskiwania informacji pozwala na dogłębne badanie problemu. Obecnie korzysta się najczęściej z komputerowych programów statystycznych (kwestionariuszy).
Wtórne źródła informacji.
Wtórne źródła uzyskuje się na podstawie wcześniejszych badań pierwotnych.
Stan zdrowia populacji mierzony jest częstotliwością występowania chorób i zgonów populacji.

</doc>
<doc id="2337041" url="https://pl.wikipedia.org/wiki?curid=2337041" title="Irena Laudańska-Dec">
Irena Laudańska-Dec

Irena Laudańska-Dec (ur. 29 maja 1924, zm. 1 lipca 2007 w Warszawie) – polska konserwator zabytków.
Podczas II wojny światowej była sanitariuszką w szeregach Armii Krajowej, brała udział w powstaniu warszawskim. Po aresztowaniu została osadzona w więzieniu na Pawiaku, skąd przewieziono ją do obozu w Oświęcimiu. Podczas ewakuacji obozu razem z transportem więźniów dotarła do obozu w Bergen-Belsen, gdzie zastało ją wyzwolenie. W 1956 ukończyła studia na Wydziale Konserwacji i Restauracji Dzieł Sztuki warszawskiej Akademii Sztuk Pięknych pod kierunkiem prof. Bohdana Marconiego. Jej pracą dyplomową była Konserwacja obrazu olejnego na płótnie "„Portret pani Czarneckiej z Tyczyna”", który znajduje się w tyczyńskim kościele oraz atrybucja polichromii w tzw. Winiarni w Lublinie (promotorem był prof. dr Ksawery Piwocki). W pracy zawodowej jej specjalnością była konserwacja dawnego malarstwa olejnego, a szczególnie obrazów o charakterze sakralnym.
Zmarła w 2007, pochowana na cmentarzu komunalnym Północnym w Warszawie, kwatera O-II-14 rząd 1 grób 21.

</doc>
<doc id="2337042" url="https://pl.wikipedia.org/wiki?curid=2337042" title="Chlorek siarki(II)">
Chlorek siarki(II)



</doc>
<doc id="2337048" url="https://pl.wikipedia.org/wiki?curid=2337048" title="Adams (Wisconsin)">
Adams (Wisconsin)

Adams – miasto w Stanach Zjednoczonych, w stanie Wisconsin, w hrabstwie Adams.

</doc>
<doc id="2337049" url="https://pl.wikipedia.org/wiki?curid=2337049" title="Małżeństwo osób tej samej płci w Nowym Jorku">
Małżeństwo osób tej samej płci w Nowym Jorku

Ustawę wprowadzającą małżeństwa osób tej samej płci w stanie Nowy Jork przyjęto w kontrolowanym przez republikanów senacie stanu 24 czerwca 2011 stosunkiem głosów 33-29. Regulację prawną poparli zasiadający w senacie demokraci przy wsparciu kilku republikanów. Tego samego dnia ustawę podpisał demokratyczny gubernator stanu Andrew Cuomo. Prawo weszło w życie 30 dni później. Zgromadzenie stanowe Nowego Jorku (niższa izba stanowego parlamentu) przyjęło ustawę 15 czerwca 2011 stosunkiem głosów 80-63. Nowy Jork stał się największym stanem w USA, gdzie pary tej samej płci będą mogły zawrzeć związek małżeński. W stanie Nowy Jork nie ma wymogu stałego pobytu, aby uzyskać akt małżeństwa.
Od 14 maja 2008 stan Nowy Jork uznaje małżeństwa osób tej samej płci zawarte w innych stanach.
Według badania opinii publicznej z kwietnia 2011 58% mieszkańców stanu popiera wprowadzenie małżeństw jednopłciowych, 36% jest przeciw, a 6% nie wie lub nie ma w tej sprawie opinii.
Po przyjęciu ustawy kilkaset osób wiwatowało pod znajdującym się na Manhattanie pubie Stonewall Inn – miejscu, w którym w 1969 roku zaczęły się zamieszki uważane za początek światowego ruchu walki o prawa LGBT.

</doc>
<doc id="2337050" url="https://pl.wikipedia.org/wiki?curid=2337050" title="(7828) Noriyositosi">
(7828) Noriyositosi

(7828) Noriyositosi – planetoida z pasa głównego okrążająca Słońce w ciągu 5 lat i 226 dni w średniej odległości 3,16 j.a. Została odkryta 28 września 1992 roku w obserwatorium w "Kitami" przez Masayukiego Yanai i Kazurō Watanabe. Nazwa planetoidy pochodzi od "Noriyosi Furiya" (1838-1914), japońskiego pioniera winiarstwa oraz jego prawnuczki "Tosihiko (Tosi) Tukamoto" (ur. 1931), zajmującej się technikami fermentacji wina w niskich temperaturach. Przed nadaniem nazwy planetoida nosiła oznaczenie tymczasowe (7828) 1992 SD13.

</doc>
<doc id="2337051" url="https://pl.wikipedia.org/wiki?curid=2337051" title="Isuzu i-Series">
Isuzu i-Series

Isuzu i-Series – średniej wielkości samochód osobowy typu pick-up produkowany w latach 2006-2008 przez należącą do koncernu General Motors firmę Isuzu. Dzieli płytę podłogową z kilkoma innymi pickupami koncernu - między innymi z Chevroletem Colorado. Dostępny był w wersji 2- i 4-drzwiowej. Następca modelu Hombre. Do napędu używano benzynowych silników R4 2.8 i 2.9 oraz R5 3.5 i 3.7. Moc przenoszona była na oś tylną (opcjonalnie AWD) poprzez 4-biegową automatyczną bądź 5-biegową manualną skrzynię biegów.

</doc>
<doc id="2337052" url="https://pl.wikipedia.org/wiki?curid=2337052" title="Projektowanie procesu pracy człowieka">
Projektowanie procesu pracy człowieka

Projektowanie procesu pracy człowieka – proces, w którym dochodzi do podziału zadań pomiędzy człowieka i obiekt techniczny.
Zasady projektowania procesu pracy człowieka:
Dane dotyczące fizjologii, biomechaniki ruchów i procesów intelektualnych:
Optymalizacja obciążeń człowieka:

</doc>
<doc id="2337053" url="https://pl.wikipedia.org/wiki?curid=2337053" title="Maksym Koptiakow">
Maksym Koptiakow



</doc>
<doc id="2337055" url="https://pl.wikipedia.org/wiki?curid=2337055" title="Tomasz Obertyński">
Tomasz Obertyński

Tomasz Obertyński (ur. 8 czerwca 1896 w Poczapińcach, w powiecie kamienieckim guberni podolskiej, zm. wiosną 1940 w Charkowie) – pułkownik dyplomowany piechoty Wojska Polskiego, ofiara zbrodni katyńskiej.
Życiorys.
Syn Aleksandra i Heleny z Zamojskich. Urodził się w rodzinie ziemiańskiej. Absolwent szkoły realnej i gimnazjum z maturą w Płoskirowie. Należał do tajnego harcerstwa. Od listopada 1914 w armii rosyjskiej. Przeniesiony do I Korpusu Polskiego, walczył z Niemcami i bolszewikami. Po rozbrojeniu Korpusu znalazł się w Kijowie, wstąpił do POW. Od sierpnia 1918 jako podporucznik w 4 Dywizji gen. Żeligowskiego. Od grudnia 1918 w niewoli ukraińskiej, z której zbiegł i przedostał się do Polski. Wstąpił do WP, otrzymał przydział do 2 pułku piechoty Legionów, był adiutantem pułku. W 1920, w czasie wojny z bolszewikami był adiutantem IV Brygady Piechoty Legionów.
Z dniem 20 sierpnia 1922 został przeniesiony z dowództwa 30 Dywizji Piechoty do 83 pułku piechoty w Kobryniu na stanowisko pełniącego obowiązki dowódcy I batalionu. Z dniem 1 listopada 1924 został powołany do Wyższej Szkoły Wojennej w Warszawie, w charakterze słuchacza Kursu Normalnego. Z dniem 11 października 1926, po ukończeniu studiów i uzyskaniu dyplomu naukowego oficera Sztabu Generalnego, został przydzielony do składu osobowego inspektora armii, generała dywizji Wacława Fary z siedzibą w Wilnie. 11 czerwca 1927 został przeniesiony do Dowództwa Obszaru Warownego „Wilno” na stanowisko szefa sztabu. 23 grudnia 1929 został przeniesiony do składu osobowego inspektora armii w Wilnie na stanowisko oficera sztabu. 9 grudnia 1932 został przeniesiony ze składu osobowego inspektora armii, generała dywizji Stefana Dąb-Biernackiego do Sztabu Głównego w Warszawie. 26 stycznia 1934 ogłoszono jego przeniesienie do 85 pułku piechoty w Nowej Wilejce na stanowisko zastępcy dowódcy pułku. W listopadzie 1935 objął dowództwo 51 pułku piechoty Strzelców Kresowych w Brzeżanach. W styczniu 1938 został przeniesiony do garnizonu Wilno i wyznaczony na stanowisko I oficera sztabu Inspektora Armii, generała dywizji Stefana Dąb-Biernackiego.
W czasie kampanii wrześniowej 1939 był szefem sztabu Armii „Prusy”, a następnie Frontu Północnego. Po agresji ZSRR na Polskę dostał się do niewoli sowieckiej. Przebywał w obozie w Starobielsku. Wiosną 1940 został zamordowany przez funkcjonariuszy NKWD w Charkowie i pogrzebany w Piatichatkach. Od 17 czerwca 2000 spoczywa na Cmentarzu Ofiar Totalitaryzmu w Charkowie.
Życie prywatne.
Żonaty z Marią Swolkień, córka Hanna (ur. 1923).
Awanse pośmiertne i upamiętnienie.
Postanowieniem nr 112-48-07 Prezydenta RP Lecha Kaczyńskiego z dnia 5 października 2007 został awansowany pośmiertnie do stopnia generała brygady. Awans został ogłoszony w dniu 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="2337065" url="https://pl.wikipedia.org/wiki?curid=2337065" title="Anabar (okręg wyborczy)">
Anabar (okręg wyborczy)

Anabar jest jednym z ośmiu okręgów wyborczych Nauru. Swoim zasięgiem obejmuje 3 dystrykty: Anabar, Anibare i Ijuw. Z tego okręgu wybiera się 2 członków parlamentu.
Okręg wyborczy Anabar jest największym (jeśli chodzi o powierzchnię) okręgiem wyborczym Nauru.
Obecnymi reprezentantami okręgu Anabar (po wyborach z roku 2013) w Parlamencie Nauru są Riddell Akua i Ludwig Scotty. W przeszłości, okręg ten reprezentowali m.in.:

</doc>
<doc id="2337070" url="https://pl.wikipedia.org/wiki?curid=2337070" title="Julius de Blaas">
Julius de Blaas

Julius de Blaas (inaczej Julius von Blaas, ur. 22 sierpnia 1845 w Albano, zm. 2 sierpnia 1923 w Bad Hall) – austriacki malarz, drugi syn Karla von Blaasa, profesor Akademii Sztuk Pięknych w Wiedniu.
Kształcił się pod kierunkiem ojca. Znany był z malarstwa portretowego, przedstawień jeźdźców (portrety konne itp.). Malował głównie dla austro - węgierskiej arystokracji. Jeśli chodzi o technikę malarską jego prace stały niżej od dzieł ojca i brata.

</doc>
<doc id="2337071" url="https://pl.wikipedia.org/wiki?curid=2337071" title="Anetan (okręg wyborczy)">
Anetan (okręg wyborczy)

Anetan jest jednym z ośmiu okręgów wyborczych Nauru. Obejmuje dystrykty Anetan i Ewa. Z tego okręgu wybiera się 2 członków do parlamentu.
Obecnymi reprezentantami Anetanu (po wyborach z roku 2013) w Parlamencie Nauru są Cyril Buramen i Marcus Stephen. W przeszłości, okręg ten reprezentowali:

</doc>
<doc id="2337072" url="https://pl.wikipedia.org/wiki?curid=2337072" title="Legion Austriacki (III Rzesza)">
Legion Austriacki (III Rzesza)

Legion Austriacki (niem. "Österreichische Legion", "ÖL") – organizacja polityczno-paramilitarna, założona w 1933 roku, z inicjatywy Viktora Lutze, składająca się głównie z austriackich narodowych-socjalistów. Później jego członkowie weszli w skład oddziałów SA i NSDAP, których szkolono i uzbrajano. Na początku swego istnienia liczyła 3500 członków, a następnie rozrosła się do liczby 9000.
Celem działań legionu, było przygotowanie planu inwazji i anschlussu Austrii, propagowanie nazizmu wśród Austriaków, usuwanie przeciwników politycznych na terenach Austrii, szkolenie wojskowe na terenie Austrii, a później dostarczanie uzbrojenia i amunicji.
W dniu 13 marca 1938, legion rozwiązano. Na początku kwietnia 1938 roku, ok. 10 000 członków tego legionu zasiliło sztafety Sturmabteilung.

</doc>
<doc id="2337077" url="https://pl.wikipedia.org/wiki?curid=2337077" title="Eduard Siergijenko">
Eduard Siergijenko

Eduard Siergijenko (kaz. Эдуард Сергиенко, ur. 18 lutego 1983 r.) – kazachski piłkarz występujący na pozycji pomocnika. Od 2011 roku piłkarz kazachskiego klubu Irtysz Pawłodar. Ma na koncie dziewiętnaście występów w reprezentacji Kazachstanu, w której zadebiutował w 2006 roku.

</doc>
<doc id="2337080" url="https://pl.wikipedia.org/wiki?curid=2337080" title="Boe (okręg wyborczy)">
Boe (okręg wyborczy)

Boe jest jednym z ośmiu okręgów wyborczych Nauru. Jest najmniejszym okręgiem wyborczym Nauru. Ma tylko 0,66 km² powierzchni. Obejmuje jeden dystrykt Boe. Z tego okręgu wybiera się 2 członków parlamentu.
Obecnymi reprezentantami Boe (po wyborach z roku 2013) w Parlamencie Nauru są Mathew Batsiua i Baron Waqa. W przeszłości, okręg ten reprezentowali m.in.:

</doc>
<doc id="2337081" url="https://pl.wikipedia.org/wiki?curid=2337081" title="Got It Twisted">
Got It Twisted

Got It Twisted - pierwszy singel promujący album pt "Amerikaz Nightmare", amerykańskiego duetu Mobb Deep. Został wydany 30 marca, 2004 roku. Do singla powstał teledysk.
Do utworu powstał także remiks, występuje w nim raper Twista.

</doc>
<doc id="2337083" url="https://pl.wikipedia.org/wiki?curid=2337083" title="Ntfonjeni">
Ntfonjeni

Ntfonjeni - inkhundla w Dystrykcie Hhohho w Królestwie Eswatini. Według spisu powszechnego ludności z 2007r. zamieszkiwało go 21 142 mieszkańców. Inkhundla dzieli się na siedem imiphakatsi: Hhelehhele, Kandwandwe, Lomshiyo, Mashobeni, Mshingishingini, Mvembili, Vusweni.

</doc>
<doc id="2337088" url="https://pl.wikipedia.org/wiki?curid=2337088" title="Piggs Peak (inkhundla)">
Piggs Peak (inkhundla)

Piggs Peak (lub Pigg’s Peak) – inkhundla w Dystrykcie Hhohho w Królestwie Eswatini. Według spisu powszechnego ludności z 2007 r. zamieszkiwało go 17 359 mieszkańców. Inkhundla dzieli się na sześć imiphakatsi: Bulembu, Ekwakheni, Enginamadolo, Ensangwini, Kamkhweli, Luhhumaneni.

</doc>
<doc id="2337090" url="https://pl.wikipedia.org/wiki?curid=2337090" title="Timpisini">
Timpisini

Timpisini - inkhundla w Dystrykcie Hhohho w Królestwie Eswatini. Według spisu powszechnego ludności z 2007r. zamieszkiwało go 8 471 mieszkańców. Inkhundla dzieli się na cztery imiphakatsi: Kahhohho, Mashobeni, Mvembili, Ndlalambi/Ludzibini.

</doc>
<doc id="2337092" url="https://pl.wikipedia.org/wiki?curid=2337092" title="Związek Polskich Stowarzyszeń Spożywców">
Związek Polskich Stowarzyszeń Spożywców



</doc>
<doc id="2337093" url="https://pl.wikipedia.org/wiki?curid=2337093" title="Al-Malkijja">
Al-Malkijja

Al-Malkijja (arab. المالكية) – nieistniejąca już arabska wieś, która była położona w Dystrykcie Safedu w Mandacie Palestyny. Wieś została wyludniona i zniszczona podczas I wojny izraelsko-arabskiej, po ataku Sił Obronnych Izraela w dniu 28 maja 1948 roku.
Położenie.
Al-Malkijja leżała na wzgórzach w północnej części Górnej Galilei, powyżej doliny Hula. Była położona na wysokości 675 metrów p.p.m., w odległości 15,5 kilometrów na północny wschód od miasta Safed. Według danych z 1945 roku do wsi należały ziemie o powierzchni 7 328 ha. We wsi mieszkało wówczas 360 osób.
Historia.
W 1596 roku al-Malkijja należała do Imperium Osmańskiego. Liczyła wówczas 369 mieszkańców, którzy utrzymywali się z upraw pszenicy i jęczmienia, oraz hodowli kóz i pasieki. Po I wojnie światowej wieś została początkowo przyznana francuskiemu Mandatowi Syrii i Libanu, jednak w 1920 roku przepisano ją do brytyjskiego Mandatu Palestyny.
Przyjęta 29 listopada 1947 roku Rezolucja Zgromadzenia Ogólnego ONZ nr 181 przyznała te tereny państwu żydowskiemu. Wieś al-Malkijja znalazła się przy samej granicy pomiędzy przyszłym państwem żydowskim a Libanem. Pod koniec wojny domowej w Mandacie Palestyny wieś zajęły siły żydowskiej organizacji paramilitarnej Hagana. Na samym początku I wojny izraelsko-arabskiej, rankiem 15 maja 1948 roku libańska piechota, wspierana przez artylerię i kilka czołgów, zmusiła żydowskich obrońców do opuszczenia granicznych pozycji obronnych w rejonie wioski i wycofania się do przygranicznego moszawu Ramot Naftali. Pomimo poniesienia dużych strat własnych, zdołano powstrzymać libańskie natarcie. Następnie w nocy z 15 na 16 maja przeprowadzono dywersyjny rajd, podczas którego zniszczono most na rzece Litani, w odległości 10 km w głębi terytorium Libanu. Zniszczenie mostu powstrzymało na dwa tygodnie działania ofensywne libańskiej armii, i zmusiło Libańczyków do zaangażowania większych sił w ochronę swoich tyłów. W dniu 28 maja 1948 roku izraelscy żołnierze zajęli wieś, której mieszkańcy zostali zmuszeni do opuszczenia swoich domów. Następnie wyburzono wszystkie domy.
Miejsce obecnie.
W miejscu wioski powstał w 1949 roku kibuc Malkijja. Palestyński historyk Walid Chalidi, tak opisał pozostałości wioski al-Malkijji: „"Obszar wioski jest ogrodzonym terenem wojskowym, rejon jest niedostępny"”.

</doc>
<doc id="2337094" url="https://pl.wikipedia.org/wiki?curid=2337094" title="Związek Spółdzielni Spożywców RP">
Związek Spółdzielni Spożywców RP



</doc>
<doc id="2337095" url="https://pl.wikipedia.org/wiki?curid=2337095" title="Max Wien">
Max Wien

Max Wien (ur. 25 grudnia 1866 w Königsbergu, zm. 24 lutego 1938 w Jenie) – fizyk niemiecki, dyrektor Instytutu Fizyki na Uniwersytecie w Jenie.
Życiorys.
Studiował pod nadzorem Helmoltza i Kundta. W 1904 objął stanowisko profesora zwyczajnego w nowo budowanej Politechnice Gdańskiej. W 1911 został dyrektorem Instytutu Fizyki Uniwersytetu w Jenie.
Konstruktor szeregu układów elektronicznych nazywanych czasem jego imieniem, w latach 1906–1909 opracował transmiter radiowy i przedstawił wiele prac dotyczących prądu przemiennego, drgań elektrycznych oraz telegrafii bezprzewodowej. Krytykował teorię rezonansu Helmholtza. W chemii fizycznej odkrywca efektu silnych pól elektrycznych na przewodnictwo elektrolitów i ruchliwość jonów nazywanego jego imieniem (ang."Wien effect").

</doc>
<doc id="2337099" url="https://pl.wikipedia.org/wiki?curid=2337099" title="Marek Mazur">
Marek Mazur

Marek Marian Mazur (ur. 16 lipca 1956 w Piotrkowie Trybunalskim) – polski polityk, samorządowiec, działacz sportowy, przewodniczący sejmiku łódzkiego III, IV i V kadencji.
Życiorys.
Absolwent liceum ekonomicznego w Piotrkowie Trybunalskim. Ukończył także zarządzanie w Wyższej Szkole Humanistyczno-Ekonomicznej w Łodzi. Zawodowo związany z Ludowymi Zespołami Sportowymi. Od 1983 zatrudniony w piotrkowskiej radzie wojewódzkiej zrzeszenia LZS, w latach 1991–1999 pełnił funkcję przewodniczącego tej rady. Objął następnie stanowisko zastępcy przewodniczącego rady wojewódzkiej w Łodzi. W 2004 został przewodniczącym łódzkiej rady wojewódzkiej zrzeszenia LZS, a także członkiem prezydium władz krajowych tej organizacji.
W wyborach w 2006, 2010, 2014 i 2018 z listy Polskiego Stronnictwa Ludowego uzyskiwał mandat radnego sejmiku województwa łódzkiego. Po wyborach w 2006, 2010 i 2014 powoływany następnie na przewodniczącego sejmiku, pełniąc tę funkcję do 2018. W 2014 bez powodzenia kandydował do Parlamentu Europejskiego. W 2015 wystartował z ramienia PSL do Senatu IX kadencji, zajmując 4. (przedostatnie) miejsce w okręgu. W 2019 był natomiast kandydatem swojego ugrupowania do Sejmu (otrzymał 1703 głosy i nie uzyskał mandatu).
W 2000 odznaczony Srebrnym Krzyżem Zasługi. Jest członkiem m.in. Polskiego Towarzystwa Turystyczno-Krajoznawczego.

</doc>
<doc id="2337100" url="https://pl.wikipedia.org/wiki?curid=2337100" title="Charles Philip Allen">
Charles Philip Allen

Charles Philip Allen (ur. 3 kwietnia 1899 w Liverpoolu, zm. 6 stycznia 1974 w Ilford) – brytyjski as myśliwski okresu I wojny światowej. Odniósł 7 zwycięstw powietrznych.
Charles Philip Allen służył w No. 204 Squadron RAF w 1918 roku. Pierwsze z siedmiu zwycięstw powietrznych odniósł 29 czerwca 1918 roku na samolocie Sopwith Camel. W okolicach Ghistelles zestrzelił niemiecki samolot Fokker D.VII. Do końca wojny odniósł jeszcze sześć zwycięstw, wszystkie nad samolotami niemieckim Fokker D.VII.
Został odznaczony m.in. belgijskim Krzyżem Wojennym oraz Orderem Korony.
Po zakończeniu wojny dowodził baterią w Royal Field Artillery. W 1925 roku ukończył medycynę na University of Liverpool. W czasie II wojny światowej w stopniu podpułkownika pełnił obowiązki dowódcy oddziału chirurgicznego R.A.M.C. (Royal Army Medical Corps) w Afryce Zachodniej.
Po zakończeniu służby pracował w King George Hospital w Londynie, aż do przejścia na emeryturę w 1964 roku.

</doc>
<doc id="2337102" url="https://pl.wikipedia.org/wiki?curid=2337102" title="Osobliwości narodowego polowania">
Osobliwości narodowego polowania

Osobliwości narodowego polowania (ros. "Особенности национальной охоты", "Osobennosti natsionalnoj okhoty") – rosyjska komedia z 1995 roku w reżyserii Aleksandra Rogożkina. Jest to pierwszy film o grupie "herbatników", którzy "kulturalnie" odpoczywają na łonie przygody.
Film doczekał się kontynuacji obu filmów "Osobliwości narodowego wędkarstwa" z 1998 roku oraz "Osobliwości narodowego polowania w zimie" z 2000 roku.
Premiera filmu miała miejsce 15 czerwca 1995 roku podczas 4. Rosyjskiego Festiwalu Filmowego „Kinotawr” w Soczi. Szesnaście miesięcy później premiera filmu odbyła się 6 października 1996 roku na rosyjskim kanale Pierwyj kanał.
Opis fabuły.
Młody pisarz z Finlandii namawia swojego rosyjskiego przyjaciela, aby ten zabrał go na prawdziwe, rosyjskie polowanie. W barwnej, męskiej kompanii ruszają w leśne ostępy. Polowanie na grubego zwierza przeradza się oczywiście w niekończące się pijaństwo, co skutkuje kaskadą komediowych zdarzeń.

</doc>
<doc id="2337107" url="https://pl.wikipedia.org/wiki?curid=2337107" title="(8215) Zanonato">
(8215) Zanonato

(8215) Zanonato – planetoida z pasa głównego okrążająca Słońce w ciągu 3 lat i 223 dni w średniej odległości 2,35 au. Została odkryta 31 marca 1995 roku w obserwatorium w "Nachi-Katsuura" przez Yoshisadę Shimizu i Takeshiego Uratę. Nazwa planetoidy pochodzi od Flavio Zanonato (ur. 1950), biznesmena i społecznika, który przez 15 lat wspierał inicjatywę przywrócenia wielkiego zegara astronomicznego w Padwie. Przed nadaniem nazwy planetoida nosiła oznaczenie tymczasowe (8215) 1995 FZ.

</doc>
<doc id="2337110" url="https://pl.wikipedia.org/wiki?curid=2337110" title="La Vie avant la mort">
La Vie avant la mort

La Vie avant la mort - drugi studyjny album francuskiego rapera Rohffa. Został wydany 20 sierpnia, 2001 roku. Gościnnie występują: Assia Maouene, Dry, grupa muzyczna Mafia K'1 Fry i piosenkarka reggae - Tiwony.

</doc>
<doc id="2337111" url="https://pl.wikipedia.org/wiki?curid=2337111" title="XRumer">
XRumer

XRumer – program pod Windows służący do pozycjonowania stron internetowych. Aplikacja automatycznie rejestruje się na popularnych typach forów dyskusyjnych i spamuje je postami z linkiem do wybranej strony, dzięki czemu liczba odwiedzin na stronie wzrasta, podobnie jak pozycja w wynikach wyszukiwarek internetowych. Obsługuje automatyczne rozpoznawanie CAPTCHA, aktywacje e-mailowe przed wysłaniem wiadomości na forum, rejestrowanie nowych e-maili, użycie proxy (tak by administrator forum nie zorientował się po adresie IP, że spamuje go ta sama osoba). Potrafi też dodawać wpisy na blogach oraz księgach gości, choć nie jest to jego głównym zadaniem.
Hrefer.
Hrefer jest darmowym dodatkiem do programu XRumer (można jednak zakupić go osobno), umożliwia on wyszukiwanie forów internetowych, blogów lub innych miejsc, w których program może umieszczać wpisy. Hrefer wykorzystuje popularne wyszukiwarki internetowe celem odnalezienia pożądanych miejsc w sieci. Dzięki odpowiednim filtrom możliwe jest wyszukanie witryn o określonej tematyce (zawierających określone frazy) oraz opartych na określonych skryptach (fora, księgi gości). Hrefer może korzystać z proxy – zmieniając je cyklicznie, unika blokady nakładanej na adres IP użytkownika za zadawanie dużej liczby automatycznych zapytań.
XEvil.
Od pewnego czasu wraz z XRumer dostępny jest zewnętrzny soft do łamania zabezpieczenia CAPTCHA XEvil. XEvil rozwiązuje obecnie ponad 8400 rodzajów zabezpieczenia CAPTCHA, między innymi reCaptcha Google.
Program XEvil można wykorzystywać do łamania zabezpieczenia CAPTCHA w innych programach do automatycznego publikowania linków.
Modyfikacje.
Program XRumer można modyfikować celem „nauczenia” go obsługiwania nowych skryptów – for, platform blogowych. Można tego dokonać, edytując określone pliki tekstowe, z których XRumer korzysta – „LogicFiles” – zawierają one informacje dotyczące uzupełniania pól w formularzach rejestracji, aktywowania linków rejestracyjnych w odebranych e-mailach, uzupełniania i publikowania wpisu.
Opcja modyfikowania programu w ten sposób umożliwia wykorzystanie nowych miejsc, niezależnie od aktualizacji programu przez samych twórców. Jest również dostępny dodatek wbudowany w program Mod Creator, który służy do tworzenia modyfikacji plików logiki programu, właśnie do "nauki" obsługi nowych skryptów przez XRumera.
Wersje programu.
Program jest rozwijany od 2005 roku i doczekał się wielu edycji. Najnowsza z nich to XRumer 19.0 + XEvil 4.0 (stan na 2019 rok). Kolejne edycje programu wiążą się z rozbudową kluczowych możliwości – obsługą nowych skryptów for/blogów oraz automatycznym łamaniem nowszych typów zabezpieczeń CAPTCHA.

</doc>
<doc id="2337112" url="https://pl.wikipedia.org/wiki?curid=2337112" title="Bitwa o Negba">
Bitwa o Negba



</doc>
<doc id="2337114" url="https://pl.wikipedia.org/wiki?curid=2337114" title="ERENET Profile">
ERENET Profile

ERENET Profile - naukowy periodyk z zakresu przedsiębiorczości, wydawany kwartalnie od stycznia 2006 roku przez Środkowoeuropejską Sieć Edukacji Przedsiębiorczości i Badań nad Przedsiębiorczością z siedzibą w Budapeszcie. 

</doc>
<doc id="2337118" url="https://pl.wikipedia.org/wiki?curid=2337118" title="Żółć pęcherzykowa">
Żółć pęcherzykowa

Żółć pęcherzykowa – rodzaj żółci zmagazynowanej przez pęcherzyk żółciowy.
Pojęciem żółci pęcherzykowej określa się żółć zmagazynowaną w pęcherzyku żółciowym i następnie wydzieloną do jelita cienkiego.
Pod względem cech fizycznych żółć pęcherzykowa jest ciemniejsza i bardziej gęsta niż żółć wątrobowa ponieważ podlega zagęszczaniu w pęcherzyku, w efekcie czego jest dziesięciokrotnie bardziej stężona. Ponadto żółć pęcherzykowa jest lekko kwaśna w odróżnieniu od zasadowej żółci wątrobowej. W jej skład wchodzi woda, fosfolipidy, cholesterol, kwasy tłuszczowe, bilirubina, pierwotne kwasy żółciowe (kwas cholowy i chenodeoksycholowy) oraz elektrolity. Żółć pęcherzykowa nie zawiera wszystkich kwasów żółciowych wykorzystywanych w trawieniu, gdyż część z nich powstaje dopiero w wyniku przemian pierwotnych kwasów żółciowych w jelicie.

</doc>
<doc id="2337119" url="https://pl.wikipedia.org/wiki?curid=2337119" title="Żółć wątrobowa">
Żółć wątrobowa

Żółć wątrobowa – rodzaj żółci bezpośrednio wydzielonej przez wątrobę.
Pojęciem żółci wątrobowej określa się żółć przed zmagazynowaniem w pęcherzyku żółciowym, bądź żółć dostarczaną do jelita cienkiego bezpośrednio z wątroby, gdy do procesu trawienia zaczyna brakować żółci pęcherzykowej.
Pod względem cech fizycznych żółć wątrobowa jest jaśniejsza i mniej gęsta niż żółć pęcherzykowa, ponieważ nie podlega prowadzonemu w pęcherzyku procesowi zagęszczania, w efekcie czego jest dziesięciokrotnie bardziej rozcieńczona. Ponadto żółć wątrobowa jest zasadowa w odróżnieniu od kwaśnej żółci pęcherzykowej. W jej skład wchodzi woda, fosfolipidy, cholesterol, kwasy tłuszczowe, bilirubina, pierwotne kwasy żółciowe (kwas cholowy i chenodeoksycholowy) oraz elektrolity. Żółć wątrobowa nie zawiera wszystkich kwasów żółciowych wykorzystywanych w trawieniu, gdyż część z nich powstaje dopiero w wyniku przemian pierwotnych kwasów żółciowych w jelicie.

</doc>
<doc id="2337123" url="https://pl.wikipedia.org/wiki?curid=2337123" title="Zakażenie połogowe">
Zakażenie połogowe

Zakażenie połogowe (gorączka połogowa) – uogólniona infekcja spowodowana przedostaniem się drobnoustrojów do krwi krążącej.
Przyczyny.
Przyczyną jest zakażenie rany jamy macicy lub ran kanału rodnego albo krocza. Zakażenie połogowe mogą wywoływać bakterie stanowiące naturalną florę pochwy, krocza lub odbytnicy (paciorkowce, gronkowce, pałeczki okrężnicy), dwoinki rzeżączki lub pałeczki gruźlicy, a w razie uczynnienia się procesu zakaźnego, także drobnoustroje wprowadzane do organizmu z zewnątrz, przede wszystkim przez personel medyczny.
Objawy.
Charakterystycznymi objawami zakażenia połogowego są

</doc>
<doc id="2337128" url="https://pl.wikipedia.org/wiki?curid=2337128" title="(8604) Vanier">
(8604) Vanier

(8604) Vanier – planetoida z pasa głównego okrążająca Słońce w ciągu 3 lat i 117 dni w średniej odległości 2,23 au. Została odkryta 12 sierpnia 1929 roku w Obserwatorium Licka na Mount Hamilton przez "Charlesa J. Kriegera". Nazwa planetoidy pochodzi od Jeana Vaniera (ur. 1928), organizatora wspólnot L’Arche. Przed nadaniem nazwy planetoida nosiła oznaczenie tymczasowe (8604) 1929 PK.

</doc>
<doc id="2337129" url="https://pl.wikipedia.org/wiki?curid=2337129" title="Filip Eisenberg">
Filip Eisenberg

Filip Pinkus Eisenberg (ur. 19 sierpnia 1876 w Krakowie, zm. 18 lipca 1942 w Bełżcu) – polski lekarz bakteriolog.
Życiorys.
Syn kupca Adolfa (Abrahama) Eisenberga i Estery ze Spirów. Po nauce w krakowskim III Gimnazjum studiował medycynę na Uniwersytecie Jagiellońskim, uzyskując tytuł doktora wszech nauk lekarskich w 1899 roku. Uzupełniał studia w Wiedniu u Richarda Paltaufa, a od 1901 do 1902 roku był asystentem w Katedrze Higieny UJ u Odona Bujwida. W późniejszych latach pracował naukowo w paryskim Instytucie Pasteura pod kierunkiem Ilii Miecznikowa i w Katedrze Higieny Uniwersytetu we Wrocławiu u Richarda Pfeiffera. Od 1919 do 1920 roku kierował Wojskowym Szpitalem Zakaźnym w Warszawie. W latach 1933–1939 był dyrektorem Państwowej Stacji Bakteriologicznej w Krakowie, a następnie do roku 1941 kierował Zakładem Mikrobiologii Instytutu Medycznego we Lwowie. Członek towarzystwa walki z alkoholizmem „Eleuterya”, należał do komitetu redakcyjnego wydawanego przezeń czasopisma „Wyzwolenie”. Członek korespondent Polskiej Akademii Umiejętności (1933).
Podczas okupacji niemieckiej aresztowany i osadzony w getcie krakowskim (lub lwowskim), stamtąd przewieziony do obozu zagłady w Bełżcu, gdzie został zamordowany.
Żonaty z Marią Zyssner.
W Krakowie uchwałą Prezydium Rady Narodowej m. Krakowa z 31 czerwca 1951 ulica Grunwaldzka Boczna w dzielnicy Grzegórzki otrzymała nową nazwę ulica Filipa Eisenberga.
Dorobek naukowy.
Zainteresowania naukowe Eisenberga dotyczyły serodiagnostyki i chemioterapii. Był autorem ponad stu prac naukowych. Wprowadził do polskiej medycyny pojęcie immunochemii.

</doc>
<doc id="2337131" url="https://pl.wikipedia.org/wiki?curid=2337131" title="Pierwotne kwasy żółciowe">
Pierwotne kwasy żółciowe

Pierwotne kwasy żółciowe – kwasy żółciowe produkowane bezpośrednio w wątrobie.
Do pierwotnych kwasów żółciowych, które wytwarzane są do żółci wątrobowej należą kwas cholowy, chenodeoksycholowy, trihydroksylowy i dihydroksylowy. Są one wytwarzane na drodze obojętnej i kwaśnej, a intensywność ich biosyntezy kontrolują różne enzymy z grupy hydroksylaz. Następnie są sprzęgane z aminokwasami lub cukrami i wydalane do żółci. Pierwotne kwasy żółciowe biorą następnie udział w procesie trawienia i w procesie krążenia jelitowo-wątrobowego są wchłaniane w jelicie krętym i kierowane do wątroby. Straty w procesie zwrotnego wchłaniania sięgają 2%, a ubytki ilości kwasów żółciowych są odtwarzane w syntezie w wątrobie z cholesterolu.

</doc>
<doc id="2337132" url="https://pl.wikipedia.org/wiki?curid=2337132" title="Au-delà de mes limites">
Au-delà de mes limites

Au-delà de mes limites – czwarty studyjny album francuskiego rapera Rohffa. Został wydany 28 listopada, 2005 roku. Kompozycja składa się z dwóch płyt, na pierwszej jest 16, a na drugiej 15 utworów. Do utworów „En mode”, „La puissance”, „Regretté” i „Starfukeuze” zostały zrealizowane teledyski. Sprzedaż we Francji wyniosła ponad 212 000 egzemplarzy.
Lista utworów.
Źródło.

</doc>
<doc id="2337133" url="https://pl.wikipedia.org/wiki?curid=2337133" title="Pinkus Eisenberg">
Pinkus Eisenberg



</doc>
<doc id="2337134" url="https://pl.wikipedia.org/wiki?curid=2337134" title="Eagles (album)">
Eagles (album)

Eagles – pierwszy album studyjny country rockowej grupy Eagles, wydany w 1972 roku. W tym samym roku powstała też (wcześniej) wytwórnia Asylum Records, dzięki czemu zespół Eagles szybko znalazł wydawcę swojej pierwszej płyty.

</doc>
<doc id="2337136" url="https://pl.wikipedia.org/wiki?curid=2337136" title="Wimbledon 2011 (gra pojedyncza dziewcząt)">
Wimbledon 2011 (gra pojedyncza dziewcząt)



</doc>
<doc id="2337138" url="https://pl.wikipedia.org/wiki?curid=2337138" title="Wtórne kwasy żółciowe">
Wtórne kwasy żółciowe

Wtórne kwasy żółciowe – kwasy żółciowe produkowane w jelicie cienkim z pierwotnych kwasów żółciowych przez zagnieżdżone tam bakterie poprzez odszczepienie glicyny i tauryny oraz grupy OH.
Do wtórnych kwasów żółciowych należą kwas deoksycholowy, litocholowy, ursodeoksycholowy i monohydroksylowy.
Wtórne kwasy żółciowe biorą następnie udział w procesie trawienia i w procesie krążenia jelitowo-wątrobowego są wchłaniane w jelicie krętym i kierowane do wątroby. Straty w procesie zwrotnego wchłaniania sięgają 2%, a ubytki ilości kwasów żółciowych są odtwarzane w syntezie pierwotnych kwasów żółciowych w wątrobie z cholesterolu.
Wtórne kwasy żółciowe, takie jak kwas litocholowy (LCA) i dezoksycholowy (DCA) mogą mieć właściwości mutagenne.

</doc>
<doc id="2337139" url="https://pl.wikipedia.org/wiki?curid=2337139" title="Puchar CEV w piłce siatkowej mężczyzn (2011/2012)">
Puchar CEV w piłce siatkowej mężczyzn (2011/2012)

Puchar CEV siatkarzy 2011/2012 (oficjalna nazwa: 2011/2012 CEV Volleyball Cup Men) – 5. sezon Pucharu CEV rozgrywanego od 2007 roku (40. turniej ogólnie, wliczając Puchar Europy Zdobywców Pucharów i Puchar Top Teams), organizowanego przez Europejską Konfederację Piłki Siatkowej (CEV) w ramach europejskich pucharów dla 32 męskich klubowych zespołów siatkarskich "starego kontynentu".
Puchar CEV był najważniejszym turniejem klubowym w tym sezonie po Lidze Mistrzów.
System rozgrywek.
Sporządzenie "drabinki pucharowej" i losowanie poszczególnych par tej edycji pucharu odbyło się 25 czerwca 2011 roku w Luksemburgu.
Rywalizacja w pierwszych trzech rundach toczyła w parach systemem pucharowym (gorszy odpada). Po zakończeniu ćwierćfinałów odbyła się tzw. runda Challenge. Zostały do niej zakwalifikowani 4 zwycięzcy ćwierćfinałów Pucharu CEV oraz 4 najlepsze ekipy fazy grupowej Ligi Mistrzów sezonu 2011/2012, które nie wyszły z grupy (w sumie 8 drużyn). Zwycięzcy tego szczebla awansowały do półfinałów, po których rozegrane zostały finały.
We wszystkich rundach rozgrywane były dwumecze (mecz i rewanż). Według regulaminu o zwycięstwie w dwumeczu decyduje liczba wygranych meczów. W przypadku remisu (1 wygrana każdej z drużyn), niezależnie od liczby wygranych i przegranych setów, o awansie decyduje dodatkowy tzw. złoty set, rozgrywany bezpośrednio po drugim meczu. Złoty set rozgrywany jest do 15 punktów.
Drużyny uczestniczące.
Oficjalna lista drużyn biorących udział w Pucharze CEV ogłoszona została 25 czerwca 2011 roku. Europejska Konfederacja Piłki Siatkowej przyznała pięć dzikich kart w miejsce drużyn z Grecji, Czech, Czarnogóry i Bułgarii, które nie wystawiły określonej w rankingu liczby drużyn. 
Rozgrywki.
Wszystkie godziny według czasu lokalnego.

</doc>
<doc id="2337143" url="https://pl.wikipedia.org/wiki?curid=2337143" title="Gorączka połogowa">
Gorączka połogowa



</doc>
<doc id="2337144" url="https://pl.wikipedia.org/wiki?curid=2337144" title="Kuba Kozioł">
Kuba Kozioł

Kuba Kozioł (ur. 1960, zm. 25 czerwca 2011) – polski poeta i tłumacz. Redaktor „Literatury na Świecie”. Ukończył anglistykę na Uniwersytecie Warszawskim. Publikował w „Twórczości”, „Odrze”, „Literaturze na Świecie”, „Akcencie”. Oprócz Harry’ego Mathewsa tłumaczył m.in. Wallace’a Stevensa i Ezrę Pounda.

</doc>
<doc id="2337146" url="https://pl.wikipedia.org/wiki?curid=2337146" title="(8936) Gianni">
(8936) Gianni

(8936) Gianni – planetoida z pasa głównego okrążająca Słońce w ciągu 3 lat i 102 dni w średniej odległości 2,21 au. Została odkryta 14 stycznia 1997 roku w Osservatorio Astronomico di Farra d'Isonzo. Nazwa planetoidy pochodzi od "Gianniego Iermana" (ur. 1955), włoskiego astronoma amatora, który jako pierwszy członek dołączyć klubu obserwatorium Farra d'Isonzo w 1969 roku. Przed nadaniem nazwy planetoida nosiła oznaczenie tymczasowe (8936) 1997 AS17.

</doc>
<doc id="2337147" url="https://pl.wikipedia.org/wiki?curid=2337147" title="Obserwator stanu">
Obserwator stanu

Obserwator stanu ("estymator stanu") – w teorii sterowania obserwator stanu to model układu rzeczywistego, który wykorzystując pomiary wejść i wyjść tego układu dostarcza estymaty (wewnętrznego) stanu układu. Zwykle jest to model matematyczny zaimplementowany na komputerze.
Wstęp.
Znajomość stanu układu jest niezbędna przy rozwiązaniu wielu problemów teorii sterowania; na przykład, problemu stabilizacji układu z użyciem lokowania biegunów układu zamkniętego. W większości praktycznych przypadków, nie można poprzez bezpośrednią obserwację ustalić jaki jest stan fizyczny układu. Zamiast tego na wyjściu systemu obserwuje się pośrednie skutki jakie wywołuje stan wewnętrzny układu. Można to zilustrować przykładem z pojazdami w tunelu: częstość i prędkości z jakimi pojazdy wjeżdżają do tunelu i opuszczają go podlegają bezpośredniej obserwacji, ale dokładny stan wnętrza tunelu może być tylko estymowany. Jeśli system jest obserwowalny, można, z użyciem obserwatora stanu, na podstawie pomiarów, w pełni zrekonstruować stan układu.
Typowy model obserwatora.
Można założyć, że stan dyskretnego układu fizycznego spełnia poniższe równania stanu:
gdzie formula_3 to stan obiektu w chwili formula_4 formula_5 to wejścia systemu a formula_6 to jego wyjścia. Z równań tych wynika, ze zarówno aktualne wyjścia układu i ich przyszły stan określone są jedynie przez bieżący stan układu i bieżące wejścia układu. (Podane wyżej równania odnoszą się do przypadku układu dyskretnego (czyli przyjmują dyskretny krok czasowy), podobne równania stanu określa się również dla przypadku układu ciągłego). Jeśli układ ten jest obserwowalny to wyjście obiektu formula_6 można wykorzystać do sterowania stanem obserwatora stanu.
Model obserwatora stanu dla systemu fizycznego wyprowadza się zwykle korzystając z powyższych równań. Można w nich ująć dodatkowe wyrażenia by zapewnić zbieżność stanu modelu do stanu fizycznego systemu po otrzymaniu kolejnych pomierzonych wartości wejść i wyjść obiektu.
W szczególności wyjście obserwatora można odjąć od wyjścia obiektu i wówczas pomnożyć przez macierz formula_8 wyrażenie to następnie jest dodawane do równań stanu obserwatora w wyniku czego otrzymuje się tak zwany obserwator Luenbergera (zaproponowany po raz pierwszy przez Davida Luenbergera), określony przez poniższe równania:
Wyrażenie formula_11 bywa nazywane częścią korekcyjną, a macierz formula_12 macierzą wzmocnienia błędu zbieżności.
Należy przy tym zauważyć, że zmienne stanu obserwatora zwykle oznacza się „daszkiem”: formula_13 i formula_14 – tak by można je odróżnić od zmiennych równań opisujących system fizyczny.
Obserwator jest stabilny asymptotycznie, jeśli błąd obserwatora formula_15 zmierza do zera gdy formula_16 W przypadku obserwatora Luenbergera, błąd obserwatora spełnia następujące równanie formula_17 Obserwator Luenbergera dla rozważanego układu dyskretnego jest więc stabilny asymptotycznie jeśli macierz formula_18 posiada wszystkie wartości własne wewnątrz okręgu jednostkowego.
Do celów sterowania (zob. przesuwanie biegunów i regulator liniowo-kwadratowy) wyjście obserwatora układu jest sprzężone z wejściem zarówno obserwatora, jak i obiektu poprzez tzw. macierz wzmocnienia formula_19
Równania obserwatora przyjmują wówczas postać:
lub, po uproszczeniu:
Z uwagi na zasadę separacji, macierze formula_25 i formula_12 mogą być dobrane niezależnie, bez negatywnego wpływu na ogólną stabilność układu. W praktyce bieguny obserwatora formula_27 dobiera się zwykle tak by były zbieżne 10 razy szybciej niż bieguny układu formula_28
Przypadek układu liniowego z czasem ciągłym.
Podany powyżej przykład obserwatora dotyczy stacjonarnego, dyskretnego układu liniowego. Podobnie wygląda przypadek dla układu czasu ciągłego: wzmocnienie obserwatora formula_12 dobiera się tak aby błąd był asympotycznie zbieżny do zera (to znaczy gdy formula_27 jest macierzą Hurwitza).
W przypadku układu liniowego z czasem ciągłym:
gdzie formula_33 obserwator wygląda podobnie jak w przypadku dyskretnym opisanym powyżej:
Błąd obserwatora formula_35 spełnia równanie:
Wartości własne macierzy formula_27 można arbitralnie dobrać poprzez właściwy wybór wzmocnienia obserwatora formula_12 gdzie para formula_39 jest obserwowalna to znaczy zachowany jest warunek obserwowalności. W szczególności, może to być macierz Hurwitza, tak że błąd obserwatora formula_40 gdy formula_41
Szczytowanie i inne metody związane z obserwatorami.
Gdy wzmocnienie obserwatora formula_12 jest duże to liniowy obserwator Luenbergera jest bardzo szybko zbieżny do stanu układu. Jednakże duże wzmocnienie obserwatora prowadzi do zjawiska szczytowania, które polega na tym, że początkowy błąd estymatora może się stać niewspółmiernie duży (to znaczy, niepraktyczny lub niebezpieczny w użyciu).
Teorię (zamkniętego) obserwatora Luenbergera rozwija teoria filtru Kalmana. Filtr Kalmana jest optymalnym obserwatorem stanu układu dlatego pozwala na wyznaczenie optymalnego wzmocnienia obserwatora.
Opracowano też inne nieliniowe metody obserwatorów z dużym wzmocnieniem. Na przykład sterowanie ślizgowe może być stosowane do projektowania obserwatorów, które w skończonym czasie doprowadzają błąd estymowanej zmiennej stanu do zera, nawet w obecności błędów pomiarowych; inne zmienne stanu mają błąd, który zachowuje się podobnie do błędu w obserwatorze Luenbergera gdy ustanie szczytowanie. Obserwatory z przesuwnym trybem mają również pożądane własności radzenia sobie z szumem, podobne do tych jakie wykazuje filtr Kalmana.
Obserwator pełnego rzędu a obserwator zredukowany.
Obserwator pełnego rzędu to taki obserwator, który odtwarza wszystkie składowe wektora stanu formula_43 W przypadku, gdy część tych składowych jest mierzalna nie ma potrzeby ich odtwarzania i można się ograniczyć do odtwarzania jedynie grupy składowych niemierzalnych wektora stanu. Obserwatory tego typu noszą nazwę obserwatorów zredukowanych (lub obserwatorów zredukowanego rzędu). Ich konstruowanie opiera się na metodzie stosowanej dla obserwatorów odtwarzających cały wektor stanu (takie obserwatory nazywa się czasami obserwatorami rzędu formula_44 gdzie formula_44 jest wymiarem wektora stanu obiektu).

</doc>
<doc id="2337150" url="https://pl.wikipedia.org/wiki?curid=2337150" title="Filipp Jerszakow">
Filipp Jerszakow

Filipp Afanasjewicz Jerszakow, (ur. we wsi Taganka, w obwodzie smoleńskim, zm. w lipcu 1942 w Hammelburgu) – generał porucznik Armii Czerwonej.
Życiorys.
W 1914 roku powołany do armii rosyjskiej wziął udział w I wojnie światowej. Walczył na Froncie Północno-Zachodnim, dowodził kompanią w stopniu chorążego.
W 1918 roku wstąpił do Armii Czerwonej, uczestniczył w wojnie domowej. Brał udział w walkach przeciwko wojskom gen. Millera na Froncie Północnym jako dowódca kompanii, następnie był zastępcą dowódcy pułku w walkach przeciwko wojskom gen. Judenicza. Brał udział w wojnie polsko-bolszewickiej, będąc dowódcą pułku.
Po zakończeniu wojny domowej pełnił służbę w Białoruskim Okręgu Wojskowym. W 1924 roku ukończył kurs „Wystrieł”. Następnie kolejno zajmował stanowiska: zastępcy dowódcy pułku, dowódcy pułku strzeleckiego, zastępcy dowódcy dywizji strzeleckiej. W 1930 roku ukończył kurs dowódców przy Akademii Wojskowo-Politycznej. W 1935 roku ukończył Akademię Wojskową im. M. Frunzego. 
Po ukończeniu akademii został dowódcą 29 Dywizji Strzeleckiej, a następnie 5 Korpusu Strzeleckiego. W styczniu 1938 roku został zastępcą dowódcy Charkowskiego Okręgu Wojskowego, a w lipcu 1938 roku został dowódcą Uralskiego Okręgu Wojskowego.
Po ataku Niemiec na ZSRR, z wojsk okręgu sformowano 22 Armię, której został dowódcą. Początkowo armia ta znajdowała się w odwodzie Naczelnego Dowództwa Armii Czerwonej. W dniu 2 lipca 1941 roku weszła w skład Frontu Zachodniego i brała udział w walkach tego frontu w rejonie Witebska i Smoleńska.
We wrześniu 1941 roku został dowódcą 20 Armii wchodzącej w skład Frontu Zachodniego. Brał udział w walkach w rejonie Jarcewa, gdzie dowodzona przez niego armia została okrążona. W czasie walk przy wychodzenia z okrążenia w październiku 1941 roku dostał się do niewoli.
Początkowo umieszczono go w obozie jenieckim w miejscowości Wuhlheide (obecnie miejscowość wchodzi w skład Berlina), gdzie umieszczano wyższych oficerów Armii Czerwonej. Wiosną 1942 roku został przeniesiony do Stalagu XIIIC w Hammelburgu, gdzie w lipcu 1942 roku zmarł w wyniku zawału serca.
Pochowany został na cmentarzu jenieckim w Hammelburgu.

</doc>
<doc id="2337155" url="https://pl.wikipedia.org/wiki?curid=2337155" title="Plac Jana Kasprowicza w Katowicach">
Plac Jana Kasprowicza w Katowicach

Plac Jana Kasprowicza w Katowicach − plac miejski w centralnej części katowickiej dzielnicy Murcki, przy skrzyżowaniu ulic: Wolności, Krzysztofa Kamila Baczyńskiego, Roberta Mruczka i Alojzego Wojtalewicza. Do 1975 roku funkcjonował jako rynek miasta Murcki pod nazwą "plac 1 Maja".
Plac istniał już na początku XX wieku jako centralny plac we wsi, a następnie rynek miejski (do 1975 roku). W czerwcu 2003 roku zakończono jego remont trwający od jesieni 2002 roku. Ustawiono wówczas nowe ławki i ułożono kostkę brukową. Powstał także plac zabaw dla dzieci. Remont wyniósł około 1,7 mln zł. Na placu zlokalizowana jest figura św. Barbary.
27 sierpnia 2021 roku do rejestru zabytków nieruchomych województwa śląskiego pod numerem A/868/2021 został wpisany zespół zabudowy osiedla Murcki w Katowicach w rejonie ulic: Bielskiej, Wolności, Roberta Mruczka, Józefa Laskowskiego, Alojzego Wojtalewicza, Pawła Kołodzieja, Krzysztofa Kamila Baczyńskiego, Jana Samsonowicza i placu Jana Kasprowicza, który tworzą powiązane przestrzennie budynki mieszkalne i mieszkalno-użytkowe. 
Przy placu Jana Kasprowicza znajdują się następujące historyczne obiekty:
Przy placu swoją siedzibę mają: hokejowy Murckowski Amatorski Klub Sportowy „Maks” (pl. J. Kasprowicza 4), firmy handlowo-usługowe i Administracja Osiedla "Murcki".

</doc>
<doc id="2337158" url="https://pl.wikipedia.org/wiki?curid=2337158" title="Rynek w Murckach">
Rynek w Murckach



</doc>
<doc id="2337159" url="https://pl.wikipedia.org/wiki?curid=2337159" title="Plac Kasprowicza w Katowicach">
Plac Kasprowicza w Katowicach



</doc>
<doc id="2337167" url="https://pl.wikipedia.org/wiki?curid=2337167" title="Magna Kruger">
Magna Kruger

Magna Kruger (ur. 6 kwietnia 1962 w Dewetsdorp) – południowoafrykańska pisarka fantasy tworząca w języku angielskim.
Życiorys.
Urodziła się 6 kwietnia 1962 roku jako młodsza córka Pieta i Denese Kotzé z domu Foster. W 1980 roku ukończyła z wyróżnieniem Christiaan de Wet Hoërskool w Dewetsdorp. Następnie studiowała nauki polityczne na Wydziale Humanistycznym Free State University w Bloemfontein, które ukończyła z wyróżnieniem. Po studiach rozpoczęła własną działalność gospodarczą; przez wiele lat prowadziła firmę "Creme-de-la-Creme Properties" specjalizującą się w obrocie nieruchomościami.
Magna Kruger zawsze marzyła o karierze pisarskiej. Zainspirowana twórczością J.R.R. Tolkiena (również mieszkańca Bloemfontein) pragnęła poznać złożoność duszy człowieka i ukazać to na łamach literatury. Kruger z dumą podkreśla, że "urodziła się w kraju, gdzie rasa ludzka po raz pierwszy pojawiła się na Ziemi", a Nelsona Mandelę wymienia jako "dobrego ducha".
Od ponad dwóch lat zajmuje się pisaniem; jej pierwsza powieść zatytułowana "Immortal" powstawała w okresie 18 miesięcy będąc pierwszą książką z serii "Keeper Of The Gates". Obecnie Kruger pracuje nad czwartą powieścią z serii "Keepers Of The Gates" (docelowo pięć) oraz pisze scenariusz do swojej książki "Immortal", na podstawie której zostanie nakręcony film.
Mieszka w Bloemfontein z mężem Koubusem, który jest psychologiem i dwoma synami: Stephanem i Jeanem.
Twórczość.
Seria powieści z cyklu "Keepers Of The Gates"

</doc>
<doc id="2337177" url="https://pl.wikipedia.org/wiki?curid=2337177" title="Plac Jana Kasprowicza">
Plac Jana Kasprowicza



</doc>
<doc id="2337180" url="https://pl.wikipedia.org/wiki?curid=2337180" title="Pascal Olmeta">
Pascal Olmeta

Pascal Olmeta (ur. 7 kwietnia 1961 w Bastii) – francuski piłkarz grający na pozycji bramkarza. Były reprezentant Francji w piłce plażowej.
Kariera klubowa.
Karierę piłkarską Olmeta rozpoczął w klubie SC Bastia. W 1982 roku zadebiutował w jego barwach w Ligue 1, a już w sezonie 1983/1984 był podstawowym bramkarzem tego zespołu. W 1984 roku odszedł do Sportingu Toulon Var, gdzie podobnie jak w klubie z Korsyki, był pierwszym golkiperem. W 1986 roku odszedł do paryskiego klubu Matra Racing. Jego barw bronił przez 4 lata. W 1990 roku spadł z nim do Ligue 2.
Latem 1990 roku Olmeta przeszedł do Olympique Marsylia. W 1991 i 1992 roku wywalczył z Olympique dwa tytuły mistrza Francji będąc pierwszym bramkarzem klubu z Marsylii. W sezonie 1992/1993 stracił miejsce w składzie na rzecz Fabiena Bartheza. Olympique wygrało rozgrywki Ligi Mistrzów, jednak w finale z Milanem (1:0) Olmeta był rezerwowym.
W 1993 roku Olmeta odszedł z Olympique Marsylia do Olympique Lyon. W 1995 roku wywalczył z nim wicemistrzostwo Francji. W 1997 roku odszedł do Espanyolu Barcelona, jednak nie rozegrał w nim żadnego meczu w Primera División. W latach 1998-1999 grał w Gazélec Ajaccio, w którym zakończył karierę piłkarską.

</doc>
<doc id="2337185" url="https://pl.wikipedia.org/wiki?curid=2337185" title="Badania balistyczne">
Badania balistyczne

Badania balistyczne – badania broni, amunicji oraz materiałów miotających pod kątem rozwiązywania problemów leżących w zainteresowaniu balistyki wewnętrznej, balistyki zewnętrznej i balistyki końcowej.
Badania te w szczególności dotyczą zagadnień związanych z badaniem warunków i czynników jakie wpływają na proces spalania prochów i badanie ich własności energetycznych, badanie podstaw fizycznych zjawiska strzału jako procesów termo-gazodynamicznych, określanie przebiegów ciśnienia gazów w komorze nabojowej oraz prędkości pocisku w lufie. Dotyczy również wyznaczania parametrów konstrukcyjnych broni i amunicji zapewniających pociskowi wymaganą donośność, badanie ruchu pocisku na torze lotu i badanie zjawisk jakie mogą występować podczas uderzenia pocisku w cel.

</doc>
<doc id="2337186" url="https://pl.wikipedia.org/wiki?curid=2337186" title="New Frontier Hotel and Casino">
New Frontier Hotel and Casino

New Frontier Hotel and Casino – w przeszłości stanowił hotel i kasyno, położony przy bulwarze Las Vegas Strip w Paradise, w stanie Nevada. 
Frontier, otwarty 30 października 1942 roku, był drugim obiektem tego typu w historii, który powstał przy Strip. Kompleks został zamknięty 16 lipca 2007 roku o godz. 24:00, by zrobić miejsce dla nowego resortu, który byłby inspirowany nowojorskim Plaza Hotel. Implozja Frontier, i przygotowania do niej, zostały sfilmowane przez National Geographic Channel na potrzeby programu "Blowdown: Vegas Casino". 
Wielki znak z logo Frontier znajdował się przy Strip aż do grudnia 2008 roku, kiedy to został ostatecznie usunięty na prośbę Steve'a Wynna tuż przed otwarciem Encore. 
Historia.
Obiekt początkowo był klubem nocnym o nazwie Pair-O-Dice i został otwarty w latach 30. XX wieku. W 1936 roku jego nazwę zmieniono na The Ambassador Night Club, a trzy lata później przemianowano go na 91 Club. W 1942 roku budynek poddano przebudowom i otwarto jako Hotel Last Frontier. 4 kwietnia 1955 roku, wskutek gruntownej modernizacji obiektu, jego nazwę zmieniono na New Frontier.
W 1956 roku we Frontier wystąpił Elvis Presley – był to jego pierwszy koncert w Las Vegas. Z kolei 14 stycznia 1970 roku w obiekcie swój ostatni występ dał zespół Diana Ross and The Supremes.
W latach 50. i 60. New Frontier wielokrotnie zmieniał właścicieli i operatorów. W latach 1966-1967 sekretne udziały w obiekcie posiadali Anthony Joseph Zerilli i Michael Polizzi, dwóch członków grupy mafijnej z Detroit.
22 września 1967 roku New Frontier został wykupiony za 14 milionów dolarów przez Howarda Hughesa, który następnie skrócił jego nazwę do The Frontier. Wśród wcześniejszych właścicieli znajdował się między innymi Steve Wynn, posiadający 5% udziałów we Frontier. Była to jednocześnie jedna z jego pierwszych inwestycji w Las Vegas. Wynn tłumaczył później, że nie wiedział o tym, iż współudziałowcy mieli mafijne powiązania. 
W 1988 roku Margaret Elardi odkupiła The Frontier od należącej do Hughesa korporacji Summa Corp. Jako nowa właściciela, zamknęła sekcję rozrywkową obiektu, w której występował duet Siegfried i Roy, a także ograniczyła działalność hotelu. We wrześniu 1991 roku pracownicy obiektu rozpoczęli strajk, który trwał przez kilka kolejnych lat.
W 1998 roku deweloper Phil Ruffin wykupił kompleks od Margaret Elardi i jej dwóch synów, a w 1999 roku przywrócił jego wcześniejszą nazwę – The New Frontier.
Następnie Ruffin sprzedał The New Frontier korporacji ELAD, której własnością jest The Plaza New York. Plany ELAD zakładają budowę w jego miejscu Las Vegas Plaza. 
The New Frontier został zamknięty 16 lipca 2007 roku i poddany implozji 13 listopada, za którą odpowiadała Clauss Construction and Controlled Demolition, Inc. W grudniu 2008 roku usunięty został znak, ostatnia pozostałość po New Frontier. Stał się on własnością lidera zespołu The Killers, Brandona Flowersa, który umieścił go na własnym, niewielkim obszarze pustyni w Nevadzie. 
Plany zagospodarowania terenu.
Trump Tower.
Donald Trump, we współpracy z Ruffinem, wybudował luksusowy hotel apartamentowy, Trump Hotel Las Vegas, który powstał na części obszaru zajmowanego w przeszłości przez Frontier. 
Montreux Las Vegas.
Phil Ruffin dążył do budowy megakompleksu Montreux, wartego w sumie ponad 2 miliardy dolarów. Jego jedynym właścicielem miał być Ruffin, który gotów był przeznaczyć na ten cel całą sumę. Nazwa Montreux miała być zaczerpnięta od szwajcarskiego miasta, w którym organizowany jest doroczny Montreux Jazz Festival. 
Kompleks, złożony z 2.750 pokoi, miał w założeniu stanowić konkurencję dla The Mirage oraz Paris, a jego motyw przewodni miała stanowić muzyka jazzowa. Jak przyznał Ruffin, "Tak naprawdę, nie mamy przy Strip kasyna, które serwowałoby dobry jazz." W skład Montreux miał również wchodzić diabelski młyn o wysokości 152 metrów. 
El Ad.
15 maja 2007 roku ogłoszono, iż korporacja El Ad Properties wykupiła New Frontier za 1.2 miliard dolarów. El Ad, której własnością jest Plaza Hotel w Nowym Jorku, zdecydowała o wyburzeniu Frontier, by zrobić miejsce dla nowego kompleksu, Las Vegas Plaza.
16 maja ponad tysiąc pracowników New Frontier zostało poinformowanych o tym, że 16 lipca nastąpi oficjalne zamknięcie obiektu, a 13 listopada zostanie on poddany implozji. 
"Najdłuższy strajk".
21 września 1991 roku rozpoczął się wielki strajk członków związku zawodowego kucharzy (Culinary Workers Union Local 226) wymierzony przeciw New Frontier i jego ówczesnej właścicielce, Margaret Elardi. Strajk trwał aż do 1 lutego 1998 roku i był jednym z najdłuższych w historii Las Vegas. Zakończył się wraz z przejęciem obiektu przez Ruffina.
Zgodnie z artykułem w "Las Vegas Sun", podczas "najdłuższego strajku" miały miejsce następujące zdarzenia:

</doc>
<doc id="2337187" url="https://pl.wikipedia.org/wiki?curid=2337187" title="The Stranger (album)">
The Stranger (album)

The Stranger – piąty studyjny album Billy'ego Joela, wydany w 1977 roku. Album ten osiągnął największy sukces w całej karierze artysty. Jest też (od 1985 roku) najlepiej sprzedającą się płytą wytwórni Columbia Records. Na fali popularności tego albumu, Joel odbył swoją największą trasę koncertową, składającą się z 54 koncertów w Stanach Zjednoczonych i w Europie, jesienią 1977 roku.
Lista utworów.
Wszystkie piosenki, które znalazły się na płycie, zostały napisane przez Billy'ego Joela.
Opis piosenek.
Movin' Out (Anthony's Song).
Rytmiczna piosenka, już na sam początek płyty. Powtarzający się rytm gitary w tle piosenki, przy pianinie Billy'ego i bardzo dobrze słyszalnym basie Douga. Pod sam koniec piosenki słuchać warczenie motocyklowego silnika. Piosenka opowiada o czasach młodzieżowego buntu Billy'ego.
The Stranger.
Początek tytułowej piosenki jest zwodniczy – spokojne pianino, na którym Billy gra, podgwizdując sobie w tym czasie, a w tle cicho gra perkusja. Dopiero po pewnym czasie i zatrzymaniu piosenki, wchodzi perkusja, która zapowiada że muzyka się zmieni. Już zaraz za perkusją wchodzi gitara Khana, a po chwili i głos Joela. Piosenka kończy się tak samo, jak rozpoczyna – tym samym pianinem, gwizdem i perkusją.
Just The Way You Are.
Spokojna ballada, rozpoczynająca się wstępem granym na keyboardzie. Głos Billy'ego spokojnie płynie sobie pośród dźwięków perkusji, gitary akustycznej i saksofonu. Joel śpiewa w tej piosence, o tym aby każdy człowiek był po prostu sobą, aby nie zmieniał się pod wpływem innych, ani mody.
Scenes From An Italian Restaurant.
Piosenkę rozpoczyna pianino, do którego po chwili dołącza się głos Joela, a po nim akordeon. Po pierwszej zwrotce następuje zmiana tempa piosenki i cały utwór przyśpiesza – pojawia się trąbka i puzon i kilka innych instrumentów orkiestrowych.
Vienna.
Ta piosenka również rozpoczyna się wstępem klawiszowym, po którym śpiew rozpoczyna Joel, z akompaniamentem perkusji. Gdzieś w tle spokojnie gra bas, który jest ledwo słyszalny. Pojawiają się też smyczki, które ustępują następnie miejsca akordeonowi.
Only The Good Die Young.
Jak większość piosenek na płycie rozpoczyna się spokojnym pianinem, po którym następuje zwiększenie tempa, które narzuca gitara akustyczna. Wyrazisty bas w tej piosence potęguje pierwszeństwo instrumentów strunowych w tej piosence. Gdy dodać gitarę elektryczną, która też gra w cieniu akustycznej, można powiedzieć, że jest to piosenka gitarowa. Dopiero w refrenie pojawia się saksofon, trąbki, keyboard i pianino, które na chwilę ćmią muzykę graną przez gitary.
She's Always A Woman.
Nastrojowa ballada, w której pierwszoplanową rolę gra pianino z akompaniamentem gitary akustycznej. W refrenie pojawia się cichy flet, który dodaje nastroju piosence. Piosenka ta była wykorzystywana jako podkład muzyczny w reklamie bielizny damskiej.
Get It Right The First Time.
Na samym początku słychać zbliżającą się perkusję z gitarą basową, po której przybywa flet i głos Joela. Tempo całej piosenki jest szybkie, za którym stara się nadążyć pianino, w tej piosence będące bardziej na uboczu głównego wątku, ale dobrze słyszalne.
Everybody Has A Dream.
Ostatnia piosenka też ze wstępem klawiszowym, w której głos Billy'ego jest całkowicie inny niż w piosenkach, które wcześniej na płycie się znajdowały. Słychać też ściszony keyboard i gitarę. Wszystko śpieszy, aby w samym środku piosenki rozpocząć śpiewanie głównych słów piosenki – "Everybody has a dream", przy którym towarzyszą Joelowi chórek (jako jedynej piosence na tej płycie). Na samym końcu piosenki słychać powtórzony i rozwinięty motyw z piosenki tytułowej – The Stranger.

</doc>
<doc id="2337188" url="https://pl.wikipedia.org/wiki?curid=2337188" title="Związek Robotniczych Stowarzyszeń Spółdzielczych">
Związek Robotniczych Stowarzyszeń Spółdzielczych

Związek Robotniczych Stowarzyszeń Spółdzielczych (ZRSS) – spółdzielczy związek rewizyjny i gospodarczy, zrzeszający spółdzielnie spożywców związane z lewicowymi (klasowymi) związkami zawodowymi oraz organizacjami politycznymi PPS i KPP. Powstał w maju 1919, założony przez 57 spółdzielni. 
Czołowymi działaczami ZRSS byli socjaliści Stanisław Szwalbe i Stanisław Tołwiński, anarchista Jan Wolski oraz lewicowy socjalista, później komunista Jan Hempel (sekretarz Związku), do aktywistów należał również Bolesław Bierut. 
W 1922 r. ZRSS zmienił nazwę na: Związek Robotniczych Spółdzielni Spożywców, a w kwietniu 1925 na Zjeździe Połączeniowym w Warszawie połączył się ze Związkiem Polskich Stowarzyszeń Spożywców i Zespołem Spółdzielni Pracowników Państwowych, Społecznych i Komunalnych, tworząc Związek Spółdzielni Spożywców RP, później (od 1935 r.) noszący nazwę: "Społem" Związek Spółdzielni Spożywców RP. 

</doc>
<doc id="2337189" url="https://pl.wikipedia.org/wiki?curid=2337189" title="Obserwator Luenbergera">
Obserwator Luenbergera



</doc>
<doc id="2337194" url="https://pl.wikipedia.org/wiki?curid=2337194" title="Linia kolejowa Bordeaux – Irun">
Linia kolejowa Bordeaux – Irun

Linia kolejowa Bordeaux – Irun – francuska linia kolejowa łącząca miasto Bordeaux z Irun w Hiszpanii. Linia była budowana w latach 1841-1864.
W krajowym wykazie linii posiada numer 655 000.

</doc>
<doc id="2337195" url="https://pl.wikipedia.org/wiki?curid=2337195" title="Półgrupa macierzy nad grupą z zerem">
Półgrupa macierzy nad grupą z zerem



</doc>
<doc id="2337205" url="https://pl.wikipedia.org/wiki?curid=2337205" title="Radźariszi">
Radźariszi



</doc>
<doc id="2337206" url="https://pl.wikipedia.org/wiki?curid=2337206" title="Dewariszi">
Dewariszi



</doc>
<doc id="2337207" url="https://pl.wikipedia.org/wiki?curid=2337207" title="Saptariszi">
Saptariszi



</doc>
<doc id="2337208" url="https://pl.wikipedia.org/wiki?curid=2337208" title="Brahmariszi">
Brahmariszi



</doc>
<doc id="2337211" url="https://pl.wikipedia.org/wiki?curid=2337211" title="Lista stacji i przystanków kolejowych w Kornwalii">
Lista stacji i przystanków kolejowych w Kornwalii

To jest lista stacji i przystanków kolejowychw w Kornwalii, zarządzanych przez National Rail.

</doc>
<doc id="2337212" url="https://pl.wikipedia.org/wiki?curid=2337212" title="Bitwa na redzie portu Casma">
Bitwa na redzie portu Casma

Bitwa na redzie portu Casma – starcie zbrojne, które miało miejsce 12 stycznia 1839 roku w trakcie wojny konfederacji peruwiańsko-boliwijskiej z Chile (1837–1839).
W roku 1836 doszło do obalenia prezydenta Peru, Augustína Gamarry i utworzenia federacji Peru i Boliwii z dyktatorem Andrésem de Santa Cruz na czele. Przeciwko federacji wystąpiło Chile, które wypowiedziało wojnę obu państwom. Flota chilijska rozpoczęła blokadę portów peruwiańskich. Niedysponujący własną flotą Santa Cruz porozumiał się wówczas z francuskim korsarzem kpt. Jeanem Blanchetem, któremu obiecał 200 000 dolarów w zamian za zniszczenie floty chilijskiej.
12 stycznia 1839 roku cztery okręty korsarskie zaatakowały eskadrę chilijską kpt. Richardo Simpsona (trzy okręty) w rejonie portu Casma w Peru. Pomimo gwałtownego ostrzału przez jednostki korsarzy z dział i broni ręcznej, marynarze chilijscy odparli atak, niszcząc jeden z okrętów Blancheta. W tej sytuacji pozostałe jednostki korsarskie odpłynęły.

</doc>
<doc id="2337217" url="https://pl.wikipedia.org/wiki?curid=2337217" title="Degas (krater)">
Degas (krater)

Krater Degas – krater na Merkurym o średnicy 52 km. Znajduje się on na 37,12° szerokości północnej oraz 127,99° długości zachodniej. Nazwa krateru pochodzi od Edgara Degas, francuskiego malarza impresjonisty.
Dno krateru jest wypełnione grupą skomplikowanych pęknięć, które powstały w czasie kiedy powierzchnia stopiona na skutek uderzenia kurczyła się i stygła. Różnokolorowe osady wskazują na ich różnorodny skład. Na ścianach krateru oraz wokół centralnego stożka widoczny jest stosunkowo niedawno odsłonięty materiał.

</doc>
<doc id="2337218" url="https://pl.wikipedia.org/wiki?curid=2337218" title="Datura inoxia">
Datura inoxia



</doc>
<doc id="2337219" url="https://pl.wikipedia.org/wiki?curid=2337219" title="Podobieństwo chemiczne">
Podobieństwo chemiczne

Podobieństwo chemiczne (nazywane też podobieństwem molekularnym) – pojęcie stosowane głównie w chemioinformatyce, oznaczające podobieństwo pierwiastków chemicznych i cząsteczek związków chemicznych w kontekście ich relacji struktury do właściwości. Dwa związki lub pierwiastki uznaje się za podobne, jeśli mają one podobną strukturę chemiczną i zarazem podobną reaktywność w podobnych warunkach, to znaczy ulegają podobnym reakcjom chemicznym.
Wiedza o relacji pomiędzy strukturą a właściwościami umożliwia planowanie syntez związków chemicznych o zadanym zbiorze właściwości, co ma praktyczne znaczenie na przykład przy poszukiwaniu nowych, potencjalnych substancji leczniczych za pomocą przeszukiwania obszernych baz danych już otrzymanych lub możliwych do otrzymania związków chemicznych. Tego typu badania oparte są na prostej zasadzie podobieństwa sformułowanej przez Johnsona i Maggiorę:
Techniki badań podobieństwa.
Oparte na wiedzy o podobieństwie przeszukiwanie baz danych związków chemicznych zakłada, że wszystkie związki chemiczne w bazie, które są podobne strukturalnie do wzorca wyszukiwania, mają podobną aktywność biochemiczną. Jakkolwiek to założenie nie zawsze się sprawdza, to w zbiorze uzyskanych w ten sposób związków jest bardzo wiele takich, które rzeczywiście wykazują oczekiwane własności.
Aby osiągnąć wysoką skuteczność opartego na zasadach podobieństwa przeszukiwania baz zawierających miliony związków chemicznych, poszukiwana struktura molekularna jest przedstawiana za pomocą kluczy, rodzaju „molekularnego odcisku palca”, który jest prawdopodobnie najbardziej istotnym dla określonego zbioru własności fragmentem cząsteczki i/lub ogólnych informacji dotyczących ich kształtu. Zależnie od potrzeby „odciski palca” mogą być zarówno informacją o dwuwymiarowym jak i o trójwymiarowym aspekcie poszukiwanych struktur. Klucze oparte na wyszukiwaniu fragmentów struktury, takie jak np. MDL, są wystarczająco skuteczne do przeszukiwania baz danych o małych i średnich rozmiarach, natomiast przeszukiwanie obszernych baz danych wymaga „odcisków palców” o bardziej złożonej strukturze, takich jak
"Daylight", "BCI", czy "UNITY 2D" (Tripos).

</doc>
<doc id="2337220" url="https://pl.wikipedia.org/wiki?curid=2337220" title="Przechadzka">
Przechadzka

Przechadzka (ros. "Прогулка", "Progulka") – rosyjski dramat z 2003 roku w reżyserii Aleksieja Uczitiela.
Opis fabuły.
W czasie przechadzki po ulicach Petersburga, Olga poznaje Alioszę. Mimo że początkowo broni się przed natarczywością mężczyzny, którego widzi po raz pierwszy, z czasem ulega jego urokowi i daje się zaprosić na podróż do Moskwy. Wraz z przyjacielem Alioszy, Petią odbywają ponad godzinny spacer po urokliwych zakątkach miasta. Spacer kończą w rzęsistym deszczu, docierając do jednego z salonów bilardowych. Tam okazuje się, że Olga wkrótce ma wyjść za mąż.

</doc>
<doc id="2337224" url="https://pl.wikipedia.org/wiki?curid=2337224" title="Nicolae Titulescu">
Nicolae Titulescu

Nicolae Titulescu (ur. 4 marca 1882 w Krajowej, zm. 17 marca 1941 w Cannes) – rumuński polityk i dyplomata.
Życiorys.
10 lipca 1917 został mianowany ministrem finansów w rządzie Iona I. C. Brătianu. W 1919 reprezentował Rumunię na paryskiej konferencji pokojowej. 13 czerwca 1920 ponownie objął kierownictwo ministerstwa finansów (do 17 grudnia 1921). Nadzorował przygotowanie pierwszego budżetu państwa po wprowadzeniu do obiegu emitowanych przez Generalny Bank Rumunii lei (przyjęty 1 kwietnia 1921). Zainicjował również reformę systemu podatkowego. Dwukrotnie (od 6 lipca 1927 do 4 sierpnia 1928 oraz od 20 października 1932 do 29 sierpnia 1936) pełnił funkcję ministra spraw zagranicznych. Był zwolennikiem zawierania traktatów dwustronnych; miały one w zamierzeniu zapewnić Rumunii bezpieczeństwo, poprzez powstanie systemu państw połączonych wzajemnymi zobowiązaniami. Wspierał współpracę międzyrządową w ramach Małej Ententy. W lutym 1933 w Genewie podpisał protokół, na mocy którego utworzono jej Stałą Radę. Doprowadził także do powołania Ententy Bałkańskiej (stosowne porozumienie podpisano w Atenach 9 lutego 1934). Początkowo sceptyczny wobec normalizacji stosunków z ZSRR, później działał na rzecz ich poprawy. Strona rumuńska złożyła swoje podpisy pod umową określającą agresora (3 lipca 1933) sygnowaną także przez Związek Radziecki i jego sąsiadów, w tym Polskę. 9 czerwca 1934 w Genewie Titulescu spotkał się z ludowym komisarzem spraw zagranicznych Maksymem Litwinowem. Ministrowie wymienili między sobą listy mówiące między innymi o wzajemnym uznaniu suwerenności. 21 czerwca 1936 podpisano protokół mówiący o możliwości uregulowania spornych kwestii dotyczących Besarabii. Po dymisji Titulescu został on wymówiony przez stronę radziecką.
Był też cenionym dyplomatą. Pełnił funkcje ambasadora w Londynie i stałego reprezentanta
przy Lidze Narodów. Przewodniczył Zgromadzeniu tej organizacji w 1930 i 1931.

</doc>
<doc id="2337225" url="https://pl.wikipedia.org/wiki?curid=2337225" title="Konflikt klasowy">
Konflikt klasowy



</doc>
<doc id="2337226" url="https://pl.wikipedia.org/wiki?curid=2337226" title="2013 w filmie">
2013 w filmie

2013 w filmie to 125. rok w historii kinematografii.
Nagrody filmowe.
Złote Globy.
70. ceremonia wręczenia Złotych Globów odbyła się 13 stycznia 2013 roku.
Nagroda Gildii Aktorów Filmowych.
19. ceremonia wręczenia nagród Gildii Aktorów Filmowych odbyła się 27 stycznia 2013 roku.
BAFTA.
66. ceremonia wręczenia nagród Brytyjskiej Akademii Sztuk Filmowych i Telewizyjnych odbyła się 10 lutego 2013 roku.
Goya.
27. ceremonia wręczenia Hiszpańskich Nagród Filmowych – Goya odbyła się 17 lutego 2013 roku.
Złoty Niedźwiedź.
62. Międzynarodowy Festiwal Filmowy w Berlinie odbył się w dniach 7–17 lutego 2013 roku.
Independent Spirit Awards.
27. ceremonia wręczenia nagród Independent Spirit Awards odbyła się 23 lutego 2013 roku.
Złota Malina.
33. ceremonia wręczenia nagród Złotej Maliny odbyła się 23 lutego 2013 roku.
Oscary.
85. ceremonia wręczenia nagród Amerykańskiej Akademii Filmowej odbyła się 24 lutego 2013 roku.
Orły.
15. ceremonia wręczenia Polskich Nagród Filmowych – Orłów odbyła się 4 marca 2013 roku.
Złota Palma.
66. Festiwal Filmowy w Cannes odbył się w dniach 15–26 maja 2013 roku.
Złoty Lew.
70. Festiwal Filmowy w Wenecji odbył się w dniach 28 sierpnia-7 września 2013 roku.
Złote Lwy.
38. Festiwal Polskich Filmów Fabularnych w Gdyni odbył się w dniach 9–14 września 2013 roku.
Złota, Srebrna i Brązowa Żaba.
21. Międzynarodowy Festiwal Sztuki Autorów Zdjęć Filmowych Camerimage, 16–23 listopada, Bydgoszcz.

</doc>
<doc id="2337229" url="https://pl.wikipedia.org/wiki?curid=2337229" title="Solanum betaceum">
Solanum betaceum



</doc>
<doc id="2337232" url="https://pl.wikipedia.org/wiki?curid=2337232" title="Córki mafii">
Córki mafii

Córki mafii (ros. "Сёстры", "Sjostry") – rosyjski film sensacyjny z 2001 roku w reżyserii Siergieja Bodrowa Jr.
Opis fabuły.
Alik (Roman Agiejew), boss mafii, wychodzi po kilku latach z więzienia. Wkrótce zgłaszają się do niego byli wspólnicy. Żądają miliona dolarów, które podobno ukrył. Grożą, że jeśli ich nie odda, porwą jego córki.
Obsada.
i inni
Muzyka w filmie.
W filmie głównie wykorzystano utwory zespołów: Кино m.in. "Кукушка", "В Наших Глазах", "Спокойная Ночь", "Следи За Собой", "Стук", "Война", Агата Кристи - "Ein Zwei Drei Waltz", "Пуля" oraz Би-2 pt. "Полковнику Никто Не Пишет".

</doc>
<doc id="2337233" url="https://pl.wikipedia.org/wiki?curid=2337233" title="Matthias Bachinger">
Matthias Bachinger

Matthias Bachinger (ur. 2 kwietnia 1987 w Monachium) – niemiecki tenisista.
Kariera tenisowa.
W gronie profesjonalistów od 2005 roku.
W cyklu ATP World Tour Bachinger jest finalistą jednego turnieju w grze pojedynczej i jednego w grze podwójnej.
Najwyżej w rankingu singlistów sklasyfikowany był na 85. miejscu (15 sierpnia 2011), a w rankingu deblistów na 151. pozycji (31 października 2011).

</doc>
<doc id="2337235" url="https://pl.wikipedia.org/wiki?curid=2337235" title="Feminizm marksistowski">
Feminizm marksistowski

Feminizm marksistowski – nurt feminizmu, związany z myślą marksistowską, opierający swoje twierdzenia na materializmie dialektycznym. Analizuje klasowe podstawy nierówności i w konflikcie klasowym widzi podstawowe źródło opresji.
Przyczyny nierówności płci tkwią w mechanizmach gospodarki kapitalistycznej. Podział ról płciowych pozwala utrzymywać gospodarkę. Robotnicy (mężczyźni) mogą pracować dłużej i wydajniej, jeżeli kobiety dbają o ich potrzeby (wyżywienie, utrzymanie domu), a więc są wyłączone z rynku pracy, pozwalają także odtwarzać kolejne pokolenie siły roboczej. Obecny model rodziny jest więc podstawą całego systemu kapitalistycznego.
Karol Marks i Fryderyk Engels nie poświęcili wiele uwagi kwestii kobiecej. Główną pracą na ten temat jest "Pochodzenie rodziny, własności prywatnej i państwa" autorstwa Engelsa (1884), w którym opisano przejście od społeczeństw pierwotnych, nieznających własności i zinstytucjonalizowanej rodziny, do społeczeństwa patriarchalnego, opartego na opresji wobec kobiet. Chociaż wiele z tez stawianych w tej pracy jest obecnie kwestionowanych, (również przez same feministki marksistowskie), to jej ton i wymowa spotykają się nadal z aprobatą. Zawarte w "Manifeście komunistycznym" wezwanie do zniesienia burżuazyjnej rodziny współgra z podobnymi ideami podnoszonymi przez radykalne feministki.
Marksiści często traktowali tematykę feministyczną jako marginalną i wtórną wobec problemu ucisku klasowego (element nadbudowy), gdyż wraz ze zniesieniem systemu kapitalistycznego, miała także ustać nierówność płci. Z tego powodu Lenin krytykował niemiecką socjalistkę Clarę Zetkin za podnoszenie problematyki feministycznej, uważając, że to uleganie "kobiecej skłonności do zajmowania się sobą." Na tej podstawie od feminizmu marksistowskiego odróżnia się feminizm socjalistyczny, również wychodzący z marksistowskiej tradycji, lecz ją znacznie poszerzający. Feminizm socjalistyczny uważa, że ucisk płciowy nie jest wyłącznie pochodną struktury klasowej, lecz ma charakter odrębny. Z tego powodu ruch feministyczny powinien prowadzić dwutorową walkę: z uciskiem klasowym i płciowym. Zwraca się jednak uwagę, że podział ten jest często trudny do przeprowadzenia.

</doc>
<doc id="2337236" url="https://pl.wikipedia.org/wiki?curid=2337236" title="Cecilia Östlund">
Cecilia Östlund

Cecilia "Cissi" Östlund (ur. 10 stycznia 1988) – szwedzka curlerka, mistrzyni świata z 2011, córka Bitte i Connie’ego.
Östlund curling uprawia od 2000, od samego początku reprezentuje Karlstads Curligklubb, jako juniorka wygrała mistrzostwa Szwecji w sezonie 2007/2008. Była kapitanem reprezentacji na Mistrzostwach Świata Juniorów 2008. Szwedki pod jej dowództwem były liderkami Round Robin, górnym meczu play off pokonały 8:2 Szkotki (Eve Muirhead). W finale ponownie spotkały się te same zespoły, Szkotki zrewanżowały się wynikiem 3:12.
Rok później uplasowała się na 4. miejscu rywalizacji krajowej oraz na 5. pozycji w Elitserien damer. Sezon 2009/2010 był jeszcze lepszy dla ekipy z Karlstad, zespół Östlund dotarł do finału rozgrywek ligowych. W meczu finałowym wynikiem 8:9 lepszy okazał się zespół Anette Norberg. Jednak to Östlund wyjechała na Mistrzostwa Świata 2010, jako że Norberg reprezentowała Szwecję na Zimowych Igrzyskach Olimpijskich 2010. Podczas turnieju w Swift Current Szwedki awansowały do fazy play-off po wygranym 11:8 meczu barażowym przeciwko Amerykankom (Erika Brown), ostatecznie zajęły 4. miejsce po dwóch porażkach ze Szkotkami (Eve Muirhead) i Kanadyjkami (Jennifer Jones).
Po zakończeniu sezonu olimpijskiego drużyna Anette Norberg rozpadła się, dwukrotna złota medalistka dołączyła do zespołu Cecilii Östlund i objęła funkcję kapitana. Po połączeniu sił Östlund zagrywa przedostatnie kamienie, w tym ustawieniu zespół triumfował w Elitserien damer 2010/2011 pokonując w finale Stinę Viktorsson. W fazie finałowej Mistrzostwa Świata 2011 Szwecja pokonała Chinki (Wang Bingyu) 7:6 i w finale zdobyła tytuły mistrzowskie wygrywając nad Kanadyjkami (Amber Holland) 7:5.
Po zakończeniu w 2013 kariery sportowej przez Anette Norberg Östlund została kapitanem zespołu. Do składu jako otwierająca dołączyła Paulina Stein. W 2015 Östlund na czas Zimowej Uniwersjady dołączyła do ekipy Sary McManus. Szwedki zajęły 4. miejsce, przegrywając 7:8 mały finał przeciwko Szwajcarkom (Michèle Jäggi).
Östlund bierze udział także w rywalizacji par mieszanych wraz z Alexandrem Lindströmem.
Drużyna.
Drużyny mikstowe

</doc>
<doc id="2337240" url="https://pl.wikipedia.org/wiki?curid=2337240" title="Jan Guńka">
Jan Guńka

Jan Guńka (ur. 8 marca 1926 w Cieszynie, zm. 29 sierpnia 2015 tamże) – prezbiter Kościoła Zielonoświątkowego w RP.
Życiorys.
Jan Guńka urodził się w Cieszynie 8 marca 1926 roku jako syn Karola i Anny z domu Zagóra. Jego wczesną edukację przerwał wybuch II wojny światowej, podczas której stracił ojca i starszego brata, a sam znalazł się w polskim wojsku w Anglii. Po zakończeniu wojny powrócił do kraju. Kontynuował naukę i ukończył studia na Wydziale Mechaniczno-Lotniczym Politechniki Wrocławskiej. W sierpniu 1954 roku we Wrocławiu poślubił Zofię Pilniakowską, po czym powrócił wraz z żoną do swego rodzinnego miasta Cieszyna na stałe. W małżeństwie przeżyli razem 61 lat i wychowali czworo dzieci. Pracował zawodowo w różnych firmach montażowych i projektowych. Po przejściu na emeryturę udzielał się społecznie w cieszyńskim kole terenowym Związku Kombatantów RP i Byłych Więźniów Politycznych.
Jan Guńka wychowywał się w ewangelickiej rodzinie, która uczestniczyła w Społeczności Związku Stanowczych Chrześcijan na Śląsku Cieszyńskim. To wychowanie oraz trudne przeżycia wojenne doprowadziły go do podjęcia decyzji o oddaniu swojego życia Panu Jezusowi Chrystusowi, co nastąpiło 26 grudnia 1947 roku w Suchej Górnej na Zaolziu. W 1955 roku przyjął chrzest wiary w Wiśle Malince. Natomiast w końcu lat 50. przeżył chrzest w Duchu Świętym.
Przez wiele lat był kaznodzieją w zborze cieszyńskim równocześnie pełniąc funkcję sekretarza Rady Zboru. W latach 1978 do 1984 był przewodniczącym Związku Stanowczych Chrześcijan, wchodzącego wtedy w skład Zjednoczonego Kościoła Ewangelicznego (ZKE). 28 listopada 1981 roku na X Synodzie ZKE w imieniu Stanowczych Chrześcijan złożył wniosek o całkowite usamodzielnienie się wszystkich wyznań. Wniosek został odrzucony, ponieważ większość delegatów głosowała za pozostaniem w ZKE.
Po zakończeniu służby przewodniczącego Związku Stanowczych Chrześcijan rozpoczął służbę wykładowcy Słowa Bożego na terenie całego kraju, w różnych denominacjach o charakterze zielonoświątkowym i ewangelikalnym. W latach 1991–1994 był wykładowcą religioznawstwa w Misyjnym Seminarium Biblijnym w Cieszynie.

</doc>
<doc id="2337243" url="https://pl.wikipedia.org/wiki?curid=2337243" title="Winnipeg Jets">
Winnipeg Jets

Winnipeg Jets – kanadyjski klub hokeja na lodzie z siedzibą w Winnipeg, występujący w lidze NHL.
Historia.
Pierwotnie klub o nazwie Winnipeg Jets występował WHL w latach 1967–1973. Następnie w latach 1972–1996 występował w rozgrywkach NHL. W 1996 zmienił właściciela i został przeniesiony do Phoenix. W sensie prawnym jego kontynuatorem jest klub Phoenix Coyotes.
W maju 2011 roku został rozwiązany amerykański klub Atlanta Thrashers, następnie odkupiony przez kanadyjskiego inwestora "True North Sports &amp; Entertainment" za 170 mln dolarów i zmienił siedzibę na Winnipeg. Postanowiono, że klub będzie występował w NHL od sezonu 2011/12 pod oryginalną nazwą Winnipeg Jets.
Zespół posiada afiliacje w postaci klubów farmerskich w niższych ligach. Tę funkcję pełnią St. John’s IceCaps w lidze AHL i Colorado Eagles w rozgrywkach ECHL.

</doc>
<doc id="2337245" url="https://pl.wikipedia.org/wiki?curid=2337245" title="Eumenes">
Eumenes



</doc>
<doc id="2337246" url="https://pl.wikipedia.org/wiki?curid=2337246" title="Ewangelicko-Luterański Kościół Finlandii">
Ewangelicko-Luterański Kościół Finlandii

Ewangelicko-Luterański Kościół Finlandii (, ) – Kościół luterański, będący narodowym Kościołem Finlandii.
Ewangelicko-Luterański Kościół Finlandii jest największą wspólnotą religijną działającą w kraju. W 2019 roku jego członkami było 68,7% obywateli. Licząc 3,8 miliona członków, jest jednym z największych kościołów luterańskich na świecie. Jego głową jest arcybiskup Turku, obecnie Tapio Luoma, który 1 marca 2018 roku zastąpił poprzedniego arcybiskupa Kari Mäkinena.
Pozycja w fińskim społeczeństwie.
Kościół luterański ma status religii państwowej razem z Fińskim Kościołem Prawosławnym. Fińskie społeczeństwo przechodzi jednak proces laicyzacji, wskutek czego liczba wiernych kościoła zmniejsza się, jednakże nadal przynależy do niego znaczna większość mieszkańców kraju, pełni on ważną rolę w uroczystościach państwowych i ma prawo do pobierania podatku od swoich członków. Chęć uniknięcia płacenia podatku kościelnego pozostaje jedną z głównych przyczyn odchodzenia wiernych od kościoła.
W ostatnim czasie wzrasta liczba osób opuszczających Kościół. W 2010 roku 83 097 członków odeszło od kościoła, co jest w dużej mierze spowodowane przez telewizyjną dyskusję z 12 października 2010 o prawach homoseksualistów, kiedy zarówno zdania świeckich, jak i duchownych na temat zmian w prawie były podzielone. Fińska minister odpowiedzialna za sprawy kościelne, Päivi Räsänen, przyjęła stanowisko przeciwko homoseksualizmowi i prawom osób LGBT w związku z kwestią odchodzenia z kościoła członków, którzy mają bardziej umiarkowane poglądy na ten temat.
Oprócz uroczystości religijnych, parafie luterańskie w Finlandii włączają się w organizację zajęć niereligijnych. Podobnie jak w innych krajach Skandynawskich, wiele osób uczęszcza do kościoła sporadycznie lub okazjonalnie, na śluby czy uroczystości Bożego Narodzenia.
W 2019 roku Kościół udzielił poparcia „Paradzie dumy” – corocznemu marszowi fińskich środowisk LGBT+, co spotkało się z krytyką byłej minister spraw wewnętrznych Päivi Räsänen.
Historia.
Część Kościoła Szwecji.
Reformacja w Szwecji została zapoczątkowana przez króla Gustawa Wazę, który chciał skonfiskować majątek kościelny. Ostatecznie reformacja dokonana została w latach dwudziestych XVII wieku. W Finlandii, która znajdowała się wtedy pod szwedzkim zwierzchnictwem, zamek biskupi Kuusisto oraz większość majątku klasztorów została odebrana na rzecz państwa. Pierwszym biskupem Turku podczas trwania reformacji został Martinus Johannis Skytte, który zachował większość form katolickich w diecezjach, które były częścią niezależnego Kościoła Szwecji. Po jego śmierci, diecezja Turku została podzielona na mniejsze – Turku i Viipuri, które później zostały przekształcone w diecezję Tampere.
Reformy doktrynalne wewnątrz kościoła nastąpiły po objęciu kierownictwa przez Mikaela Agricolę, który studiował na uniwersytecie w Wittenberdze. Przetłumaczył Nowy Testament i dużą część Starego Testamentu na język fiński, ponadto napisał wiele tekstów liturgicznych w duchu reformacyjnym, jednak pozostawił wiele cech katolickich, takich jak obchody świąt takich jak Nawiedzenia Najświętszej Maryi Panny, Podwyższenia Krzyża Świętego, czy stosowanie mitry. Nawet obrazy i figury katolickich świętych pozostawiono w kościołach, lecz nie były już one czczone. Agricola był pierwszym biskupem Turku, który był żonaty.
Ostatecznie reformacja Kościoła Szwecji została zakończona w drugiej połowie XVI wieku. Kolejne lata uznawane są za czas luterańskiej ortodoksji. Członkostwo w kościele było obowiązkowe, tak samo jak cotygodniowe uczestnictwo w nabożeństwach. Brak przynależności do kościoła państwowego karany był śmiercią, a nieuczęszczanie na nabożeństwa – grzywną. W Karelii prześladowana była ludność prawosławna, która w dużym stopniu emigrowała do Rosji. Rozpoczęto również edukację wiernych. Każdy członek kościoła był zobowiązany znać podstawy dogmatów wiary chrześcijańskiej. Aby do tego doprowadzić, rozpoczęto edukację dzieci w czytaniu oraz religii. Również kształcenie kapłanów zostało ulepszone razem z ufundowaniem Królewskiej Akademii Turku.
Na początku XVIII wieku, w wyniku III wojny północnej, Rosja rozpoczęła okupację Finlandii. Naprawa zniszczeń wojennych zajęła kilkadziesiąt lat. W części kraju zajętej przez Rosjan, Kościół nadal prowadził działalność, teraz pod panowaniem Rosji. Zarówno w Szwecji, jak i w Finlandii, duży wpływ na Kościół miały idee Oświecenia, które doprowadziły do jego sekularyzacji. Wystawny tryb życia duchowieństwa wzbudzał niezadowolenie społeczne, wyrażane w popularnych ruchach odnowy.
Niezależny Kościół państwowy.
Ewangelicko-Luterański Kościół pozostaje następcą Kościoła Szwecji na terenach, które zostały włączone do Wielkiego Księstwa Finlandii, będącego częścią Imperium Rosyjskiego. Od tego czasu dzieli miano kościoła państwowego razem z Fińskim Kościołem Prawosławnym. W 1869 roku nowa Ustawa Kościelna została przyjęta przez Lantdag. Oddzielała ona instytucje państwa i kościoła, tworząc dla niego nowe ciało ustawodawcze w postaci Synodu, który miał mieć wyłączne prawo do proponowania zmian w Ustawie Kościelnej, a propozycje te powinny być przekazywane do rozpatrzenie przez Lantdag i rosyjskiego cara. Rok wcześniej, parafie luterańskie zostały oddzielone od gmin i otrzymały własne organy administracyjne oraz finansowe. Kościół uznał rozdział od państwa, ponieważ dzięki temu uzyskiwał większą niezależność. W 1889 roku uchwalono kolejną ustawę, pozwalającą na swobodne działanie w kraju innych kościołów. Luteranie otrzymali prawo do opuszczenia ich kościoła i przejścia na inną religię, natomiast od 1920 roku umożliwiono odejście od kościoła państwowego bez zmiany religii na inną.
XIX wiek przyniósł kilka ruchów odrodzenia w kościele, z których cztery ("Rukoilevaisuus", "Herännäisyys", "Evankelisuus", "Laestadianism") były szczególnie widoczne. Napotkały się one z dużym oporem biskupów oraz warstw wykształconych, stały się jednak popularne w środowiskach wiejskich. W fińskiej histografii uważane są za część ruchów społecznych spowodowanych przez jego modernizację.
Pod koniec XIX wieku Kościół zaczął stawać w opozycji do liberalizmu. To stanowisko było szczególnie krytykowane przez ludność robotniczą. Kościół stawiał czoła również nowym wspólnotom religijnym, takim jak baptyzm czy metodyzm. Reakcją kościoła luterańskiego było zezwolenie na działanie ruchów odrodzeniowych w jego łonie oraz rozpoczęcie działalności dla młodzieży, jak choćby szkoły niedzielne czy stowarzyszenia chrześcijańskie. Luteranizm miał duży wpływ na fiński nacjonalizm. Najważniejszy z jego filozofów, Johan Wilhelm Snellman, uważał tę religię za ważną część fińskiej tożsamości narodowej, chociaż był krytycznie nastawiony do Kościoła jako organizacji.
Rozdział Kościoła od państwa.
Na początku XX wieku Lantdag został zastąpiony przez jednoizbowy parlament wybierany w powszechnych wyborach. Zmiana Ustawy Kościelnej w 1908 roku uwolniła wiernych od obowiązku przyjmowania Sakramentu Ołtarza przynajmniej raz w roku. Skutkiem tego było zmniejszenie się liczby uczestniczących w obrzędach, co stało się sprawą osobistego wyboru.
Uzyskanie niepodległości przez Finlandię zostało poprzedzone przez wojnę domową w kraju. Kościół Luterański poparł siły Białych, gdyż Czerwoni zaangażowani byli w antyklerykalizm i dopuszczali się nawet mordowania księży. W nowej konstytucji z 1919 roku określono prawo do pozostawania bezwyznaniowym oraz wolności religijnej. W 1923 roku prawa te zostały potwierdzone przez Ustawę o Wolności Religijnej. Chociaż gwarantowała prawo każdego Fina do odejścia z Kościoła i tym samym niepłacenia podatku kościelnego, większość ludności pozostała jego członkami, niezależnie od poglądów politycznych.
Podczas II wojny światowej Kościół pozostawał ważną częścią polityki nacjonalizmu. Jednak Kościół zaangażowany był w prace społeczne, więc utrzymywał bliższe kontakty z ruchem robotniczym. Po zakończeniu wojny, kapłani dalej prowadzili pracę duszpasterską w fabrykach i innych miejscach bliskich zwykłym mieszkańcom kraju. Pojawiły się nowe formy działalności kościelnej, a pozycja świeckich została w nim wzmocniona. Tak zwany "piąty ruch odrodzenia" powstał w wyniku doświadczeń czasów wojny. Kadencja dwóch arcybiskupów, byłych kapelanów wojskowych, Marttiedo Simojokiego i Mikko Juvy objęła okres 20 lat.
W latach 60. XX wieku Kościół napotkał silny opór ze strony radykalnej lewicy. Uznawano, że jest to staromodny model "twierdzy reakcji", krytykowano zwłaszcza podstawy systemu Kościoła państwowego. Proces pisarza Hannu Salamy o bluźnierstwo stał się cause célèbre dla tego stanowiska. Pisarz został skazany na trzy miesiące więzienia w zawieszeniu, a następnie ułaskawiony przez prezydenta Urho Kekkonena. Kolejną krytykowaną sprawą był zakaz organizowania publicznych zabaw tanecznych oraz wyświetlania filmów w soboty przed niektórymi niedzielami. Zakaz zniesiony został w 1968 roku.
Kościół odpowiedział na tę sytuację przez modernizację. W latach 70. rozpoczęto prace nad nowym fińskim tłumaczeniem Biblii i śpiewnika, który zawierał wiele nowoczesnych pieśni i został wprowadzony w 1986 roku, tłumaczenie Biblii zostało zatwierdzone w 1992 roku. W 1986 roku Synod pozostawał otwarty na kwestię kapłaństwa kobiet. Zmiana ta napotkała silny sprzeciw i jest uważana za kontrowersyjną.
Nauka.
Ewangelicko-Luterański Kościół Finlandii uważa się za członka jedynego, świętego, powszechnego i apostolskiego kościoła. Doktrynalnie odwołuje się do nauk Marcina Lutra. Jest członkiem Światowej Federacji Luterańskiej oraz Wspólnoty Porvoo. Wiara kościoła przedstawione są przez trzy wyznania wiary: Apostolskie wyznanie wiary, Nicejskie wyznanie wiary oraz Atanazjańskie wyznanie wiary, a także Księgę zgody.
W większości kwestii uznawanych za kontrowersyjne, Kościół prezentuje neutralne stanowisko. Nie jest zwolennikiem kreacjonizmu, lecz głosi, że:
"Bóg jest stworzycielem wszystkiego, swoim Słowem utworzył cały świat. Nauka bada tajemnicę genezy świata, jak również ewolucji przyrody i ludzi. Ufa wierze, że u wszystkich jest twórcza wola Boża i miłość do stworzenia."
Przyjmuje bez zastrzeżeń doktrynę o dziewiczym poczęciu oraz zmartwychwstaniu. Kościół zezwala na pracę jego członków w charakterze personelu wojskowego lub sędziów, uważając te zawody za ważne dla społeczeństwa. Jego relacja co do seksualności jest niejasna. Potępia seks przedmałżeński, jednak w stosunku do seksu małżeńskiego stwierdza jedynie, że:
"Seksualność odłączona od miłości i odpowiedzialności zniewala ludzi, przynosząc szkody dla siebie i innych."
Rozwód i późniejsze ponowne małżeństwo są akceptowane, jednak z zastrzeżeniami. Zezwala również na aborcję uważając, że kobieta ma prawo decydowania o własnym ciele, jednak nie powinna być pozostawiona sama w podjęciu tej decyzji. W kwestiach LGBT nie zostało przyjęte jednoznaczne stanowisko. Synod stwierdził, że mniejszości seksualne nie powinny być odrzucane lub prześladowane, powinni się oni jednak powstrzymać od uprawiania seksu, ale powinno być to uczynione z potrzeby miłości i aby zrozumieć ich seksualność oraz ograniczenia, jak i pozytywne aspekty z tego wynikające.
Sukcesja apostolska uważana jest za zachowaną przez odpowiednie wyświęcenie biskupa Mikaela Agricolę, jednak została przerwana w 1884 roku i przywrócona ponownie w 1930. Jednak pojęcie sukcesji apostolskiej ważne jest głównie w kontekście kontaktów ekumenicznych, zwłaszcza z kościołami anglikańskimi. W teologii kościoła do jego ważnych znaków należy jedynie głoszenie ewangelii oraz udzielanie sakramentów zgodnie z poleceniem Chrystusa.
Centralnym punktem doktryny kościoła jest nauka o usprawiedliwieniu. Człowiek jest zawsze grzeszny, a tylko wiara, a nie uczynki, jest podstawą usprawiedliwienia przed Bogiem. Chrześcijanie zostaną zbawieni z niezasłużonej łaski Boga, przez ofiarę, jaką złożył Jezus na krzyżu. Człowiek jest jednocześnie grzeszny i sprawiedliwy. Chrystus powróci, a wtedy wszyscy staną przed jego sądem. Wiecznego potępienia można uniknąć jedynie dzięki jego łasce.
Zbawcza łaska staje się widoczna w dwóch sakramentach – chrzcie i Sakramencie Ołtarza. Praktykowany jest chrzest niemowląt. Każdy chrześcijanin może wykonać ważny chrzest, lecz w zwykłych warunkach powinien tego dokonać kapłan. Chrzest nadzwyczajny, wykonany przez zwykłego członka kościoła, powinien być niezwłocznie zgłoszony do parafii, w której miał on miejsce. W Sakramencie Ołtarza (Eucharystii) Chrystus ofiaruje wiernym do spożywania własne ciało i własną krew. Kościół Finlandii stosuje eucharystię zamkniętą, jednak nie ma żadnych ograniczeń dla swoich wiernych w jej spożywaniu, wystarczy tylko wiara w realną obecność ciała i krwi Jezusa w spożywanych pokarmach. Dzieci mogą przyjmować komunię, jeżeli rodzice wytłumaczyli im sens tego sakramentu. Jeżeli dana osoba jest w śmiertelnym niebezpieczeństwie, a chce przyjąć komunię, każdy chrześcijanin ma prawo udzielenia jej ważnego sakramentu. Zwykle jednak sprawowanie Sakramentu ołtarza zastrzeżone jest dla kapłanów.
Stanowisko kościoła wobec spraw społeczeństwa zmieniło się znacznie w ostatnim stuleciu. Podczas, gdy dawniej był uważany za konserwatywny, obecnie postrzegany jest za lewicowy. Synod biskupów wielokrotnie ostro krytykował gospodarkę rynkową. Kościół popiera fiński model państwa opiekuńczego, widzi zagrożenie w globalizacji i neoliberalizmie. Doprowadziło to do jego krytyki przez frakcje konserwatywne, które zarzucają kościołowi bycie religijnym ramieniem socjaldemokracji. Oficjalnie Kościół nie popiera żadnego stronnictwa politycznego, ale pracuje na rzecz najbardziej potrzebujących członków społeczeństwa.
Kościół luterański nie kontroluje swoich członków w sposób ścisły. Rytuały, takie jak śluby czy pogrzeby są traktowane za najważniejsze powody, aby pozostać jego członkiem.
Historia kościoła notuje pięć ruchów przebudzeniowych w jego łonie.
Duchowieństwo.
Obowiązkowe jest posiadanie tytułu magistra teologii przed ordynowaniem na kapłana. Kościół prowadzi również własny program kształcenia podyplomowego. Nowo wyświęcony duchowny może zostać pastorem parafialnym (). Aby ubiegać się o stanowisko wikarego ("kirkkoherra") lub kapelana ("kappalainen"), należy wcześniej uzyskać tytuł pastora ("pastoraalitutkinto"), natomiast w celu zakwalifikowania się na stanowisko wikariusza generalnego ("tuomiorovasti") lub dziekana diecezji ("hiippakuntadekaani"), należy uprzednio pozyskać tytuł pastorski wyższego stopnia ("ylempi pastoraalitutkinto").
Organizacja.
Organizacja kościoła opiera się na podziale geograficznym. Każdy członek należy do parafii odpowiedniej dla jego miejsca zamieszkania. Granice parafii pokrywają się zwykle z granicami miejscowości, duże miasta podzielone są zwykle na więcej parafii. Liczba ich członków waha się od kilkuset w małych ośrodkach do nawet 60 000 w parafii Malmi w Helsinkach. Zgodnie z Ustawą Kościelną, parafie są odpowiedzialne za wszystkie prace prowadzone przez Kościół. Przewodniczą im wikariusz oraz Rada Parafialna, wybierani w równym, zamkniętym głosowaniu. Rada wybierana jest na czteroletnią kadencję, natomiast wikariusz – do końca życia lub ukończenia 68 lat. Parafia posiada osobowość prawną, oraz może opodatkowuje swoich członków. Mniej zamożne mogą być wspomagane również ze środków centralnej administracji. Parafie zobowiązane są do wpłaty 10% swoich dochodów do kasy kościoła i diecezji.
Najwyższym organem decyzyjnym jest Synod, który zbiera się dwa razy w roku. Świeccy stanowią większość Synodu, jednak część miejsc jest zarezerwowana dla duchowieństwa. Proponuje on zmiany w Ustawie Kościelnej, zajmuje się zagadnieniami doktrynalnymi i określa księgi kościoła, kieruje jego aktywnością, administracją i finansami. Wybory jego członków odbywają się co cztery lata.
Ewangelicko-Luterański Kościół Finlandii podzielony jest na dziewięć diecezji. Każda z nich administrowana jest przez biskupa (z wyjątkiem diecezji Turku, która posiada zarówno biskupa, jak i arcybiskupa) oraz kapitułę katedralną. Istnieje osiem diecezji regionalnych, natomiast jedna obejmuje wszystkie parafie szwedzkojęzyczne na terenie kraju.
Biskupem polowym jest od 2012 Pekka Särkiö.
Kościół jest aktywnie zaangażowany w działania ekumeniczne i jest członkiem Światowej Rady Kościołów i Konferencji Kościołów Europejskich.

</doc>
<doc id="2337248" url="https://pl.wikipedia.org/wiki?curid=2337248" title="Plac Republiki w Pradze">
Plac Republiki w Pradze

Plac Republiki (czeski: "Náměstí Republiky") – plac w Pradze, znajdujący się na granicy Starego i Nowego Miasta.
W pobliżu placu znajduje się stacja metra Náměstí Republiky.

</doc>
<doc id="2337252" url="https://pl.wikipedia.org/wiki?curid=2337252" title="Rudolfinum">
Rudolfinum

Rudolfinum – audytorium muzyczne w Pradze, w Czechach. Jest to jeden z najważniejszych neorenesansowych budynków w mieście i znajduje się na placu Jana Palacha na brzegu rzeki Wełtawy, na Starym Mieście.

</doc>
<doc id="2337254" url="https://pl.wikipedia.org/wiki?curid=2337254" title="Ftp (ujednoznacznienie)">
Ftp (ujednoznacznienie)



</doc>
<doc id="2337255" url="https://pl.wikipedia.org/wiki?curid=2337255" title="Sands Hotel">
Sands Hotel

Sands Hotel – w przeszłości stanowił hotel i kasyno, który funkcjonował przy bulwarze Las Vegas Strip w Las Vegas, w stanie Nevada. Był siódmym obiektem tego typu, który powstał przy Strip. Sands został otwarty 15 grudnia 1952 roku, a jego głównym architektem był Wayne McAllister. 30 czerwca 1996 roku nastąpiło oficjalne zamknięcie kompleksu.
Obecnie w miejscu, w którym w przeszłości znajdował się Sands, istnieje The Venetian.
Historia.
Początkowo Sands był kasynem i niewielkim hotelem. Budynek hotelowy został zaprojektowany przez Wayne’a McAllistera. Pierwotnym właścicielem Sands był Jakie Freedman, inwestor z Houston. W pierwszych latach działalności, Sands stanowił centrum rozrywkowe przy Strip, goszcząc wiele popularnych osobistości. Pod koniec lat 50. XX wieku częstym gościem w Sands był Senator John F. Kennedy, który zjawiał się tam na zaproszenia Franka Sinatry.
Okres największej popularności obiektu przypada na lata 60., bowiem w 1960 roku, w trakcie filmowania obrazu "Ocean’s Eleven", jego główne gwiazdy: Frank Sinatra, Dean Martin, Sammy Davis Jr., Joey Bishop i Peter Lawford, występowali wspólnie w klubie nocnym Copa Room w Sands. Uważa się, że właśnie te występy zapoczątkowały Rat Pack. W tamtym okresie Sinatra posiadał również niewielkie udziały w Sands.
W połowie lat 50., czyli w czasie, kiedy Stany Zjednoczone zaczęły promować integrację rasową, Sands dokonał przełomu w Las Vegas, w którym wciąż utrzymywała się silna segregacja. Właściciele hotelu pozwolili bowiem, by Nat King Cole zamieszkał w nim, a także korzystał z kasyna. W latach 60. Sammy Davis Jr. przekonał zarząd Sands do zatrudnienia większej ilości Afroamerykanów, a także do umożliwienia im gier w kasynie.
Gdy w połowie lat 60. nowym właścicielem obiektu został Howard Hughes, architekt Martin Stern Jr zaprojektował nową, 500-pokojową wieżę hotelową, którą wybudowano w 1967 roku. Kirk Kerkorian (MGM) wykupił Sands w 1988 roku. Siedem miesięcy później kolejnymi właścicielami kompleksu zostali Sheldon Adelson, Richard Katzeff, Ted Cutler, Irwin Chafetz i Jordan Shapiro.
W swoich ostatnich latach, Sands stał się zaledwie cieniem dawnej świetności i nie był w stanie konkurować z nowoczesnymi obiektami powstającymi przy Strip. Sheldon Adelson zdecydował o konieczności zamknięcia Sands i budowy nowego resortu. 26 listopada 1996 roku Sands został poddany implozji.
Muzyka i film.
W Sands kręcony był film "Ocean’s Eleven" z 1960 roku. Z kolei sceny implozji budynku wykorzystano w obrazach "Lot skazańców" (1997) oraz "Cooler" (2003).
W Sands zarejestrowano również wiele wydawnictw muzycznych, a wśród nich m.in.: "Live at the Sands - An Evening of Music, Laughter and Hard Liquor" Deana Martina, "Sinatra at the Sands" Franka Sinatry, a także "The Sounds of '66" i "That's All!" Sammy’ego Davisa Jr. Ponadto swoje koncertowe albumy w Sands nagrali również Tommy Sands, Nat King Cole i Count Basie.
Legendy Copa Room.
Największe nazwiska przemysłu muzycznego gościły na scenie Copa Room, klubu nocnego w Sands, nazwanego tak na cześć słynnego Copacabana Club w Nowym Jorku. Wśród nich były m.in.: Judy Garland, Lena Horne, Jimmy Durante, Pat Cooper, Shirley MacLaine, Marlene Dietrich, Tallulah Bankhead, Shecky Greene, Martin and Lewis, Danny Thomas, Bobby Darin, Rich Little, Louis Armstrong, Robert Merrill, Wayne Newton, a także Red Skelton. Za sukcesem Copa Room stał w dużej mierze Antonio Morelli, czyli lider grupy muzycznej, która towarzyszyła na scenie wszystkim artystom występującym w klubie.

</doc>
<doc id="2337256" url="https://pl.wikipedia.org/wiki?curid=2337256" title="László Hammerl">
László Hammerl

László Hammerl (ur. 15 lutego 1942 w Budapeszcie) – węgierski strzelec sportowy. Trzykrotny medalista olimpijski.
Specjalizował się w strzelaniu z karabinku małokalibrowego. Brał udział w czterech igrzyskach (IO 64, IO 68, IO 72, IO 76), na dwóch zdobywał medale. W 1964 triumfował na dystansie 50 metrów w pozycji leżącej i był trzeci na dystansie 50 metrów w trzech postawach. Cztery lata później zajął drugie miejsce w pierwszej z tych konkurencji. W drużynie był brązowym medalistą mistrzostw świata (1974) i Europy (1975).

</doc>
<doc id="2337258" url="https://pl.wikipedia.org/wiki?curid=2337258" title="Laszlo Hammerl">
Laszlo Hammerl



</doc>
<doc id="2337259" url="https://pl.wikipedia.org/wiki?curid=2337259" title="CME (oprogramowanie)">
CME (oprogramowanie)



</doc>
<doc id="2337265" url="https://pl.wikipedia.org/wiki?curid=2337265" title="Hrebenne (stacja kolejowa)">
Hrebenne (stacja kolejowa)

Hrebenne – stacja kolejowa na terenie wsi Hrebenne w województwie lubelskim, w Polsce. Znajduje się tu 1 peron.

</doc>
<doc id="2337267" url="https://pl.wikipedia.org/wiki?curid=2337267" title="Mały realizm">
Mały realizm

Mały realizm – nurt w prozie polskiej w pierwszej połowie lat 60 XX wieku, charakteryzujący się tendencją do opisywania codziennych realiów życia ludzi, przeciętnych zjawisk, postaci i sytuacji, minimalizmem poznawczym oraz niechęcią do formułowania głębokich sądów o charakterze społecznym czy psychologicznym, zamiast nich posługując się często stereotypami i banalnymi obserwacjami oraz ograniczając się do opisów zachowań. Twórcy unikali demaskatorstwa i buntu, wyrażając raczej akceptujący stosunek do przeciętności oraz realiów tzw. małej stabilizacji (lata po przełomie października 1956 i dojściu do władzy W. Gomułki), rezygnowali także z wszelkich tendencji dydaktycznych. Literatura małego realizmu sięgała chętnie po język mówiony, posługiwała się takimi gatunkami jak powieść, opowiadanie, reportaż. Nurt ten nie wywarł znaczącego wpływu na literaturę późniejszą.
Początkowo określenie mały realizm miało wydźwięk pejoratywny (w takim znaczeniu pojawiło się m.in. w artykułach Adama Ważyka, Jana Kotta oraz Melanii Kierczyńskiej publikowanych w pierwszych latach powojennych na łamach „Kuźnicy”" oraz w "Zmianie warty" Jana Błońskiego), z czasem stała się określeniem opisowym.
Do autorów piszących w konwencji małego realizmu należeli m.in. Kazimierz Traciewicz, Monika Kotowska, Nina Kracherowa, Marek Nowakowski, Andrzej Twerdochlib, Renata Zwoźniakowa, Krystyna Kleczkowska i in.

</doc>
<doc id="2337268" url="https://pl.wikipedia.org/wiki?curid=2337268" title="OEM">
OEM



</doc>
<doc id="2337270" url="https://pl.wikipedia.org/wiki?curid=2337270" title="Diána Igaly">
Diána Igaly

Diána Igaly (ur. 31 stycznia 1965 w Budapeszcie, zm. 8 kwietnia 2021 tamże) – węgierska strzelczyni sportowa. Dwukrotna medalistka olimpijska.
Specjalizowała się w skeecie. Brała udział w czterech igrzyskach olimpijskich (Barcelona 1992, Sydney 2000, Ateny 2004 i Pekin 2008), na dwóch zdobywając medale - w 2000 brązowy, zaś cztery lata później złoty. Wielokrotnie stawała na podium mistrzostw świata (m.in. indywidualne pierwsze miejsce w 1998 i 2002), Europy i Węgier.
Zmarła w kwietniu 2021 na skutek zakażenia koronawirusem SARS-CoV-2 wywołującym COVID-19.

</doc>
<doc id="2337271" url="https://pl.wikipedia.org/wiki?curid=2337271" title="Diana Igaly">
Diana Igaly



</doc>
<doc id="2337273" url="https://pl.wikipedia.org/wiki?curid=2337273" title="TGIF">
TGIF

TGIF – akronim od angielskiego wyrażenia „Thank God It’s Friday”, które oznacza „Dzięki Bogu już piątek”. Używany jest on w celu wyrażenia radości po minionym tygodniu pracy bądź szkoły oraz przed nadchodzącym weekendem.
Pochodzi on z początku lat 60. Po raz pierwszy został on spopularyzowany przez restaurację T.G.I. Friday's, która została założona w 1965 roku. Jednakże stał się on najbardziej popularny w roku 1978, dzięki filmowi o tej właśnie nazwie. Wokalistka pop Katy Perry wydała piosenkę, w którym zwrot ten został wspomniany, nazwaną „Last Friday Night (T.G.I.F.)”.

</doc>
<doc id="2337277" url="https://pl.wikipedia.org/wiki?curid=2337277" title="Tony McGuinness">
Tony McGuinness

Tony McGuinness (właśc. Anthony Patrick James McGuinness) (ur. 23 kwietnia 1969) – angielski DJ i producent muzyczny, członek grupy Above &amp; Beyond. Wcześniej był gitarzystą i kompozytorem w zespole Sad Lovers &amp; Giants.
Życiorys.
McGuinness był gitarzystą w zespole Sad Lovers &amp; Giants z którym wydał 5 albumów.
W życiu prywatnym ma żonę, która pochodzi z Polski i pięcioro dzieci.
Dyskografia.
Współpraca.
Produkcje w ramach Above &amp; Beyond:
Jako Tranquility Base:
Jako OceanLab:
Jako Rollerball:

</doc>
<doc id="2337278" url="https://pl.wikipedia.org/wiki?curid=2337278" title="Filharmonia Słowacka">
Filharmonia Słowacka

Filharmonia Słowacka (słow. "Slovenská filharmónia") – orkiestra symfoniczna w Bratysławie na Słowacji. Została założona w 1949 roku. Od 1950 r. jej siedziba mieści się w bratysławskiej Reducie.
Filharmonia Słowacka jest gościem europejskich festiwalów muzycznych takich jak Pražská jar, Pražská jeseň, Bratislavské hudobné slávnosti, Wiener Festwochen, Brucknerfest Linz, Carinthischer Sommer, Berliner Festtage, Festival de Strasbourg, Warszawska Jesień, Athens Festival, Maggio Musicale Fiorentino i Sagra Musicale Umbra.
W ramach swoich zagranicznych koncertów wystąpiła w niemal wszystkich europejskich krajach, a ponadto na Cyprze, w Turcji, Japonii oraz w USA. Ponadto Filharmonia Słowacka realizowała nagrania dla rozgłośni radiowych, stacji telewizyjnych oraz dla wytwórni płytowych jak OPUS, Supraphon, Panton, Hungaroton, JVC Victor, RCA, Pacific Music, Naxos oraz Marco Polo.
W czerwcu 2010 Filharmonia Słowacka miała jubileuszowe dziesiąte koncertowe tournée w Japonii, gdzie występowała pod batutą Leoša Svárovskiego. Koncerty odbywały się w prestiżowych salach, takich jak np. Suntory Hall w Tokio lub Symphony Hall w Osace.

</doc>
<doc id="2337281" url="https://pl.wikipedia.org/wiki?curid=2337281" title="Max More">
Max More

Max More (poprzednie nazwisko Max T. O'Connor) (ur. w styczniu 1964 w Bristolu, w Anglii) – filozof i futurolog, który pisze, przemawia oraz udziela konsultacji dotyczących podejmowania decyzji w dziedzinie powstających technologii.
Życiorys.
More ukończył studia na wydziale filozofii, polityki i ekonomii St Anne’s College, Oxford University (1987). Jego praca doktorska napisana w 1995 na University of Southern California zatytułowana "The Diachronic Self: Identity, Continuity, and Transformation" dotyczyła zagadnień nurtujących transhumanistów: natury śmierci, i dlaczego jednostki wciąż trwają pomimo istotnych zmian na przestrzeni czasu.
Twórca Extropy Institute, Max More napisał wiele artykułów dotyczących transhumanizmu i transhumanistycznego pojmowania ekstropii, a jego głównym dziełem są "Principles of Extropy" (Zasady Ekstropii) (obecnie wersja 3.11). W eseju "Transhumanism: Towards a Futurist Philosophy" ("Transhumanizm: ku filozofii futurystycznej") z 1990 wprowadził termin "transhumanizm" w jego współczesnym znaczeniu:
More jest także znany z prac na temat wpływu nowych technologii na firmy i inne organizacje. Jego "Proactionary Principle" (Zasada proaktywności) miała na celu określić równowagę pomiędzy ryzykiem i korzyściami płynącymi z innowacji technologicznych.
Do 1989 Max More publikował pod poprzednim nazwiskiem, Max T. O'Connor.
Z dniem 1 stycznia 2011 Max More został prezesem i CEO w Alcor Life Extension Foundation – organizacji świadczącej usługi krioprezerwacji, której jest członkiem od 1986.
2 grudnia 2011 Max More wystąpił na konferencji TEDx w Hongkongu.
Cytaty.
"We have achieved two of the three alchemists' dreams: We have transmuted the elements and learned to fly. Immortality is next." — Max More, "On becoming posthuman".
"No more gods, no more faith, no more timid holding back. Let us blast out of our old forms, our ignorance, our weakness, and our mortality. The future belongs to posthumanity." — Max More, "On becoming posthuman".
"People’s freedom to innovate technologically is highly valuable, even critical, to humanity. This implies a range of responsibilities for those considering whether and how to develop, deploy, or restrict new technologies. Assess risks and opportunities using an objective, open, and comprehensive, yet simple decision process based on science rather than collective emotional reactions. Account for the costs of restrictions and lost opportunities as fully as direct effects. Favor measures that are proportionate to the probability and magnitude of impacts, and that have the highest payoff relative to their costs. Give a high priority to people’s freedom to learn, innovate, and advance." — Max More, "The Proactionary Principle".

</doc>
<doc id="2337282" url="https://pl.wikipedia.org/wiki?curid=2337282" title="Lycium chinense">
Lycium chinense



</doc>
<doc id="2337297" url="https://pl.wikipedia.org/wiki?curid=2337297" title="Gordon Apps">
Gordon Apps

Gordon Frank Mason Apps (ur. 3 maja 1899 w Lenham, zm. 24 października 1931 w Petersboro) – brytyjski as myśliwski okresu I wojny światowej. Odniósł 10 zwycięstw powietrznych.
Życiorys.
Gordon Apps był drugim synem Henry'ego (inspektora sanitarnego) oraz Kate Helen Apps. Po wybuchu wojny i ukończeniu 18 lat Gordon Apps podobnie jak jego starszy brak zaciągnął się do Artists Rifles, skąd w sierpniu 1917 roku został przeniesiony do RFC. Po przejściu wstępnego szkolenia w szkole lotniczej w Oksfordzie został przydzielony do No. 9 Squadron RAF. Po przejściu dalszych szkoleń został w listopadzie 1917 roku przydzielony do No. 66 Squadron RAF, wówczas operującego we Włoszech, gdzie dotarł tuż przed nowym rokiem 1918.
Pierwsze zwycięstwo powietrzne odniósł 11 marca 1918 roku na samolocie Sopwith Camel. W okolicach Valstagn zestrzelił niemiecki samolot Berg D. Jego trzecią lub czwarta ofiarą był austriacki as myśliwski Andreas Dombrowski. Ostatnie 10 zwycięstwo powietrzne odniósł 16 lipca 1918 roku na południe od Giustana. 17 lipca został ranny w wyniku ostrzału artyleryjskiego. 2 sierpnia został przetransportowany do Francji. Na początku września wrócił do macierzystej jednostki. Wkrótce został oddelegowany do Anglii, gdzie służył w dywizjonach tzw. Home Defence. Po zakończeniu wojny odbywał służbę w No. 50 Squadron RAF, skąd 19 marca 1919 roku został przeniesiony do rezerwy.
Po zakończeniu wojny przez ponad 2 lata pracował dla Imperial Radio Chain. Następnie przeniósł się do Ontario. Był w bliskim kontakcie z Billym Bakerem. Po utworzeniu Royal Canadian Air Force dołączył do Bakera i od 24 marca 1924 roku rozpoczął służbę w RCAF.
24 października 1931 roku Apps wraz z sierżantem Frankiem Handem zginęli w wypadku lotniczym przy podchodzeniu do lądowania na samolocie Fairchild 71 w Peterborough Airport.

</doc>
<doc id="2337298" url="https://pl.wikipedia.org/wiki?curid=2337298" title="Dywizjon 66 RAF">
Dywizjon 66 RAF

Dywizjon 66 RAF – brytyjska jednostka lotnicza utworzona w 30 czerwca 1916 w Filton jako eskadra, został ostatecznie rozwiązany w 20 marca 1969 roku.
I wojna światowa.
Eskadra została utworzona w Filtron. Pierwszymi samolotami jednostki były Bristol F.2 Fighter. W lutym 1917 roku została wyposażona w samoloty myśliwskie Sopwith Pup. W marcu 1917 roku jednostka została skierowana na front zachodni do Francji. Jednostka wykonywała zadania rozpoznawcze oraz bojowe. W październiku 1917 roku została rozbudowana do wielkości dywizjonu, wyposażona w samoloty Sopwith Camel i przeniesiona na front włoski, gdzie przebywała do końca wojny. Po zakończeniu działań wojennych powróciła do Wielkiej Brytanii. Od marca 1919 roku aż do jej rozwiązania 25 listopada 1919 roku, stacjonowała w Leighterton.
"Dywizjon 66 RAF" w całym okresie I wojny światowej odniósł ponad 250 zwycięstw.
W jednostce służyło ponad 20 asów myśliwskich, m.in.:
Okres międzywojenny oraz II wojna światowa.
Jednostka została ponownie powołana do życia 20 lipca 1936 roku w Duxford. Dywizjon została wyposażony w samoloty Gloster Gauntlet, a wiosną 1938 roku przezbrojony w Supermarine Spitfire. Brał udział w bitwie o Anglię, a następnie w operacji w Normandii oraz na terenie Niemiec. Ponownie została rozwiązana 30 kwietnia 1945 roku.

</doc>
<doc id="2337309" url="https://pl.wikipedia.org/wiki?curid=2337309" title="Zygmunt Freud">
Zygmunt Freud



</doc>
<doc id="2337314" url="https://pl.wikipedia.org/wiki?curid=2337314" title="Graniczny stan nośności">
Graniczny stan nośności

Stan graniczny nośności – stan konstrukcji, z uwagi na nośność, oddzielający stany bezpieczne od stanów niebezpiecznych. Przekroczenie stanu granicznego nośności oznacza z reguły zniszczenie konstrukcji.
Projektowanie według koncepcji stanu granicznego nośności znacznie ułatwia proces projektowania, w szczególności dla materiałów zachowująch się nieliniowo, gdyż zamiast poszukiwania złożonego rozwiązania w jakim stanie będzie konstrukcja pod rozważanym obciążeniem, poszukuje się jakie obciążenie wyczerpie nośność, co z reguły jest prostszym zagadnieniem. Jeśli rozważane obciążenie jest mniejsze od granicznego, to nie zostanie osiągnięty stan graniczny nośności.
Ponieważ osiągnięcie stanu granicznego nośności niesie bardzo poważne konsekwencje, więc projektowanie na ten stan jest podstawowym warunkiem projektowym. Używa się także większych współczynników bezpieczeństwa. W przypadku użycia częściowych współczynników bezpieczeństwa oznacza to użycie wartości obliczeniowych.
Stan graniczny nośności można przedstawić za pomocą poniższej nierówności
Sd≤Rd
Sd jest to siła wewnętrzna wywołana oddziaływaniami zewnętrznymi
Rd jest to siła graniczna obliczona przy założeniu, że naprężenia znajdujące się w przekroju posiadają wartość nośności obliczeniowej materiału z jakiego zostały wykonane

</doc>
<doc id="2337322" url="https://pl.wikipedia.org/wiki?curid=2337322" title="Romantyczni">
Romantyczni

Romantyczni – polski dramat psychologiczny z 1970 r. w reżyserii Stanisława Różewicza. Film zrealizowano na podstawie książki Stanisława Szenica pt. "Pitaval wielkopolski" (informacja ta nie jest jednak uwzględniona w czołówce filmu). 

</doc>
<doc id="2337324" url="https://pl.wikipedia.org/wiki?curid=2337324" title="Love Don't Have a Pulse">
Love Don't Have a Pulse

Love Don’t Have a Pulse – piosenka melodic/ballad napisana dla Joany Zimmer przez Gary’ego White’a, Quennela Worthy’ego oraz Stana Davisa na jej czwarty studyjny album, "Miss JZ" (2010). Utwór został wydany jako trzeci singel promujący album dnia 28 stycznia 2011 roku.
Kompozycja nie debiutowała na żadnym z oficjalnych notowań Niemiec, stając się trzecią kompozycją z albumu, która nie zajęła na niej miejsca.
W grudniu 2010 roku singel dostał się do top 5 notowania „Hey Music” organizowanego przez Radio Berlin. Na początku 2011 roku zdobył on najwyższą – #3 pozycję.

</doc>
<doc id="2337330" url="https://pl.wikipedia.org/wiki?curid=2337330" title="Merriweather Post Pavilion">
Merriweather Post Pavilion

Merriweather Post Pavilion – ósmy album pochodzącej z Baltimore grupy Animal Collective, wydany 6 stycznia 2009 roku przez Domino Recording Company. Singlami z płyty wybrano: "My Girls", "Summertime Clothes" i "Brother Sport". Jeszcze w tym samym roku grupa wydała EPkę Fall Be Kind.
Tło i brzmienie.
Nazwa płyty pochodzi od (nazywającej się tak samo) hali koncertowej w Columbii (Maryland), gdzie zespół koncertował i odnosi się do słuchania albumu na świeżym powietrzu, jak doradza zespół we wkładce do albumu. Z kolei okładka ze złudzeniem optycznym, które wydaje się poruszać inspirowana jest pracami japońskiego psychologa Akiyoshi Kitaoki.
Po nagraniu Strawberry Jam w styczniu 2007 roku, gitarzysta Deakin zdecydował się na odpoczynek. W efekcie zespół zaczął eksperymentować ze składem bez gitary, a na pierwszy plan wysunęły się instrumenty elektroniczne, zwłaszcza samplery (jak na płycie Person Pitch Panda Beara).
Nagranie i wydanie.
Nagrywanie płyty.
Zespół zdecydował się na producenta Bena H. Allena ze względu na „jego współpracę z Gnarls Barkley i jego tańszą opinię o albumie”. Allen zaskoczył zespół znajomością muzyki i pracą w Bad Boy Records i na przełomie 2007 i 2008 roku spotkali się, by nagrać album.
"MPP" nagrano w kameralnym studiu Sweet Tea w Oxfordzie. „Na "Merriweather Post Pavilion", zespół chcieliśmy uchwycić żywy dźwięk na płycie, podobnie jak ma na "Strawberry Jam". Jednak metody nagrywania na dwóch albumach były bardzo różne” twierdzi Noah Lennox. Podczas gdy na Strawberry Jam muzycy pracowali z żywymi instrumentami (gdzie nie można było zastosować efektu dub), na "Merriweather Post Pavilion" „nagrano prawie każdy dźwięk osobno na inny kanał, tak, że będziemy mieć pełną kontrolę nad każdym dźwiękiem w procesie miksowania”.
5 października 2008 zespół ostatecznie ogłosił na swojej stronie internetowej powstanie albumu podając listę utworów. W listopadzie 2008 roku do Internetu wyciekł utwór „Brother Sport”, ale został szybko usunięty (m.in. z witryny Pitchforka i bloga Grizzly Bear) przez Web Sherrif.
Wydanie.
Najpierw album został wydany na winylu w Stanach Zjednoczonych dnia 6 stycznia 2009 r. Album pojawił się na winylu i CD 12 stycznia w Wielkiej Brytanii. W Stanach pojawił się ostatecznie na CD i w Internecie 20 stycznia 2009 roku. W lutym zadebiutował na listach sprzedaży.
Recenzje.
Krytycy dobrze przyjęli album i, mimo styczniowego wydania, nazywali go jednym z najlepszych wydawnictwem 2009 roku. Na stronie Metacritic płyta otrzymała 89 punktów na 100 możliwych. Chwalony jako najbardziej przystępny z dość awangardowego dorobku grupy album, zyskał u krytyków punkty za inspiracje grupą Beach Boys. Gazeta The A.V. Club stwierdziła, że to „podsumowanie i rozszerzenie wszystkiego, co Animal Collective zrobiło do tej pory, z większym naciskiem na melodię i bardziej śmiałymi wokalami, które napędzają piosenki”. Wśród krytyków znaleźli się redaktorzy Porcys.com i „The Boston Phoenix” („nie ma zabawy i spontaniczności, które znaczyły tak wiele dla tej grupy”).
Witryna Pitchfork opisała album jako „uderzający w swej bezpośredniości i jawiący się jako przyjazny i gościnny”. Strona umieściła go na pierwszym miejscu swojej listy najlepszych albumów 2009 roku, a single „My Girls” i „Brother Sport” znalazły się na 1. i 23. miejscu analogicznej listy. Podsumowując dekadę Pitchfork umieścił MPP na 14. miejscu listy 200. albumów, a „My Girls” uznał za 9. najlepszy utwór z lat 2000-2009. Magazyn Rolling Stone uznał MPP za 14., a magazyny „Spin”, KEXP oraz Entertainment Weekly za najlepszy album roku.
Lista utworów.
Piosenki napisane i skomponowane przez Animal Collective, wyjątek w nawiasie.

</doc>
<doc id="2337332" url="https://pl.wikipedia.org/wiki?curid=2337332" title="Konstytucja ZSRR z 1936">
Konstytucja ZSRR z 1936

Konstytucja ZSRR z 1936 roku zwana również konstytucją stalinowską lub konstytucją zwycięskiego socjalizmu – ustawa zasadnicza ZSRR uchwalona 5 grudnia 1936 roku, obowiązująca do roku 1977.
Historia powstania.
Jesienią 1935 roku , wykonując uchwałę VII Wszechzwiązkowego Zjazdu Rad z lutego 1935, podjętą w konsekwencji uchwały plenum KC WKP(b) z lutego 1935, powołał 31-osobową Komisję Konstytucyjną pod przewodnictwem Józefa Stalina, celem opracowania tekstu ustawy zasadniczej, mającej zastąpić dotychczas obowiązującą ustawę z 1924, nieodpowiadającą wymogom ustroju stalinowskiego. Komisja składała się z dwunastu podkomisji, w których skład wchodzili przedstawiciele warstw społecznych ZSRR (chłopi, robotnicy, wojskowi, działacze partyjni i związkowi z republik członkowskich). 12 czerwca 1936 roku opublikowano projekt konstytucji, który przez kolejnych sześć miesięcy był dyskutowany na wszystkich szczeblach społecznych, od wieców robotniczych i chłopskich począwszy a na lokalnych zjazdach rad skończywszy (w sumie odbyło się ich 620 000). Tekst proponowanej konstytucji wydrukowano w blisko 100 językach narodów ZSRR w nakładzie ponad 70 mln egzemplarzy. W „ogólnonarodowej dyskusji” uczestniczyła ponad połowa (55%) dorosłej ludności ZSRR, a komisja otrzymała ponad 150 000 propozycji uzupełnień i poprawek do projektu ustawy. Konsultacje te miały charakter czysto formalny, mający w założeniu nadać aktowi pozory dokumentu przyjętego na drodze szerokiej dyskusji społecznej w duchu zasad socjalizmu. Chociaż sam Stalin rzeczywiście brał udział w pracach nad tekstem konstytucji, jej faktycznym autorem był Nikołaj Bucharin. 25 listopada 1936 VIII Nadzwyczajny Zjazd Rad ZSRR rozpoczął obrady nad nową konstytucją. Składająca się z 220 członków Komisja Redakcyjna przyjęła 47 poprawek do 30 artykułów. Nowa konstytucja została uchwalona 5 grudnia 1936 poprzez aklamację. Jednocześnie dzień uchwalenia nowej konstytucji proklamowano świętem państwowym. 
W 1964 po objęciu władzy przez Breżniewa „dostrzeżono potrzebę” stworzenia nowej konstytucji, uchwalonej ostatecznie w 1977 roku (Konstytucja ZSRR z 1977).
Treść.
Konstytucja liczyła 146 artykułów podzielonych na 13 rozdziałów. Określały one ustrój społeczny i państwowy ZSRR (I–II), powoływały i określały kompetencje organów: wyższych władz państwowych (III–VII), lokalnych (VIII), sądów i prokuratur (IX), określały podstawowe prawa i obowiązki obywateli ZSRR (X), system wyborczy (XI), herb, flagę i stolicę ZSRR (XII) oraz tryb zmiany konstytucji (XIII). 
Preambuła konstytucji głosiła, że socjalizm w ZSRR zwyciężył i jego budowa w tym kraju w głównych miarach jest zakończona. 
Konstytucja określała ZSRR jako dobrowolną federację jedenastu socjalistycznych republik, w której istnieją dwie sojusznicze klasy: chłopi i robotnicy. Określała dwie formy własności socjalistycznej: państwową i kołchozowo-kolektywną. 
Wszelkie dobra narodowe, za które uznawała surowce naturalne, lasy i ziemię uprawną, fabryki, banki, zakłady przemysłowe, środki transportu i łączności itp., czyniła własnością ludu. Partię komunistyczną uznawała za „ośrodek kierowniczy” wszelkich organizacji społecznych i państwowych ( roku o partii nie wspominała ani słowem). Konstytucja powołała do życia instytucję Rady Najwyższej ZSRR, której powierzyła pełnię władzy ustawodawczej w kraju, a w przerwach pomiędzy sesjami Rady – jej prezydium. Władzę wykonawczą powierzała Radzie Komisarzy Ludowych (od 1946 funkcjonującej jako Rada Ministrów ZSRR), tj. rządowi podległemu Radzie Najwyższej. 
Gwarantowała wszystkim obywatelom ZSRR równe prawo do: głosowania w wyborach tajnych i powszechnych, pracy i odpoczynku, zabezpieczenia materialnego na starość, bezpłatnej nauki i leczenia, swobody wypowiedzi i zgromadzeń, nietykalności osobistej, tajności i nienaruszalności korespondencji, ochrony własności prywatnej i prawa do jej dziedziczenia.
Nowelizacje.
W późniejszych latach konstytucję kilkakrotnie nowelizowano (łącznie 42 razy w latach 1938-1976). Do najważniejszych takich zmian należały:
Znaczenie.
Konstytucja wieńczyła etap historii ZSRR polegający na przekształceniu Imperium Rosyjskiego w kraj uprzemysłowiony, ze społeczeństwem, którego zdecydowaną większość obywateli stanowiło kołchozowe chłopstwo i robotnicy, a jego struktura własnościowa opierała się na monopolu państwa komunistycznego. Dawała formalne podstawy działania partii komunistycznej z jej kierowniczą rolą w państwie oraz tworzyła scentralizowane organy władzy. Była dokumentem fasadowym i deklaratywnym, maskującym liczne łamania praw obywatelskich mieszkańców ZSRR. Była swego rodzaju parawanem, za którym Stalin mógł budować swoją totalitarną dyktaturę, nadając swoim działaniom pozory legalności. 
W ciągu kolejnych trzech lat 17 z 31 twórców konstytucji – członków Komisji Konstytucyjnej – zostało poddanych stalinowskim represjom, w wyniku których wielu z nich straciło życie (m.in. Bucharin, Bubnow, Krylenko, Radek).
Galeria.
„15 lat Stalinowskiej Konstytucji” – seria znaczków pocztowych ZSRR z 1951

</doc>
<doc id="2337342" url="https://pl.wikipedia.org/wiki?curid=2337342" title="Społem">
Społem

hasła związane ze spółdzielczością:
hasła związane ze sportem:

</doc>
<doc id="2337345" url="https://pl.wikipedia.org/wiki?curid=2337345" title="Koko (gra karciana)">
Koko (gra karciana)

Koko – bardzo rzadka i prosta gra karciana, gdzie głównym celem jest zbieranie punktów.
Przygotowanie.
Do gry w Koko potrzebne są dwie osoby, talia 48 kart (od 3 do asa), kartka i długopis lub ołówek.
Cel gry.
Celem gry jest zdobycie największej liczby punktów.
Zasady gry.
Rozdanie.
Karty rozdawane są pomiędzy dwóch graczy. Równo 24 karty na gracza.
Przebieg gry.
Gracze ustalają który z nich będzie wykładał karty pierwszy. Po ustaleniu kolejności pierwszy z graczy wykłada w rzędzie sześć kart w ten sposób aby widać było ich wartość. Po wyłożeniu kart porównuje się je i zostają przyznane punkty, a karty odkłada się na bok. Kolejny gracz robi to samo. Każdy z graczy musi powtórzyć czynność cztery razy. Punkty zapisuje się w tabeli. Na końcu każdej rundy (gdy żaden z graczy nie będzie miał kart) zdobyte punkty sumuje się, a ten który będzie miał więcej oczek wygrywa. Można grać do jednej rundy, ale gracze mogą sami ustalić ile rund chcą rozegrać.
System przyznawania punktów.
Za każdą kartę która ma taką samą figurę jak inna gracz dostaje 5 punktów. Zatem za dwie karty z takimi samymi figurami gracz otrzymuje 10 p. za trzy 15 p. itd. 
Za każdą kartę która ma taki sam kolor jak inna gracz otrzymuje 10 punktów. Zatem za dwie karty z takimi samymi kolorami gracz otrzymuje 20 p. za trzy 30 p. itd.
Największa możliwa liczba punktów w jednej szóstce to 90 p.
Uwaga. Jedna karta może być punktowana więcej niż jeden raz. To znaczy, że jeżeli w wyłożonej szóstce jest np. trójka kier, dama kier i trójka pik to gracz otrzymuje 30 punktów (trójka kier + dama kier – 20 p. trójka kier + trójka pik – 10 p.)
Gra na pieniądze.
Możliwa jest też gra na pieniądze. Gracze przynoszą dowolną sumę pieniędzy, a po każdej rundzie przegrany oddaje wygranemu tyle pieniędzy ile punktów różnicy jest między ich ostatecznymi wynikami.

</doc>
<doc id="2337350" url="https://pl.wikipedia.org/wiki?curid=2337350" title="Autostrady w Polsce">
Autostrady w Polsce



</doc>
<doc id="2337352" url="https://pl.wikipedia.org/wiki?curid=2337352" title="Miguel Vázquez">
Miguel Vázquez

Miguel Ángel Vázquez Bautista (ur. 6 stycznia 1987 w Guadalajarze) – meksykański bokser, aktualny zawodowy mistrz świata wagi lekkiej federacji IBF.
Karierę zawodową rozpoczął 20 stycznia 2006 przegrywając na punkty z rodakiem Saúlem Álvarezem późniejszym mistrzem świata w kategorii junior średniej. W roku 2007 w walce o młodzieżowy pas WBC w kategorii junior półśredniej przegrał z późniejszym mistrzem świata Amerykaninem Timothy Bradleyem.
14 sierpnia 2010 w Laredo (Stany Zjednoczone) pokonał jednogłośnie na punkty Kim Ji-hoona z Korei Południowej i zdobył wakujący od lutego 2009 tytuł mistrza świata organizacji IBF w kategorii lekkiej. Poprzedni mistrz Nate Campbell stracił go nie mogąc utrzymać limitu wagi. W listopadzie 2009 o wakujący tytuł walczyli Joan Guzmán i Ali Funeka ale walka zakończyła się remisem. 27 listopada wystąpił po raz pierwszy w obronie tytułu i pokonał po jednostronnym pojedynku rodaka Ricardo Domingueza na punkty.
W kolejnej obronie tytułu wygrał 12 marca 2011 z Australijczykiem Leonardo Zappavigną, byłem mistrzem świata organizacji IBO wyraźnie na punkty. W 2012 obronił tytuł trzykrotnie: 21 stycznia zwyciężając zdecydowanie, jednogłośnie na punkty Ametha Diaza z Panamy, 27 października pokonując niejednogłośnie na punkty rodaka Marvina Quintero i 8 grudnia wygrywając jednogłośnie na punkty z Mercito Gestą (Filipiny).

</doc>
<doc id="2337358" url="https://pl.wikipedia.org/wiki?curid=2337358" title="Piłodziób błękitnobrwisty">
Piłodziób błękitnobrwisty



</doc>
<doc id="2337360" url="https://pl.wikipedia.org/wiki?curid=2337360" title="Pyronites superciliosus">
Pyronites superciliosus



</doc>
<doc id="2337365" url="https://pl.wikipedia.org/wiki?curid=2337365" title="Busuu.com">
Busuu.com

Busuu.com – portal społecznościowy umożliwiający naukę języków obcych, w którym użytkownicy pomagają sobie nawzajem robić postępy w nauce. Strona oferuje audiowizualny materiał dydaktyczny do czternastu języków: angielskiego, hiszpańskiego, francuskiego, niemieckiego, włoskiego, portugalskiego, polskiego, tureckiego, rosyjskiego, arabskiego, japońskiego, chińskiego, koreańskiego i niderlandzkiego. Użytkownicy portalu mogą założyć profil, dodając jeden albo więcej języków do własnego portfolio i robiąc własnym tempem ćwiczenia, śledzić swoje postępy.
Pochodzenie i znaczenie nazwy.
Busuu to język, który ma swoje korzenie w Kamerunie. W 1980 przeprowadzono badania etnologiczne, które wykazały, że jedynie osiem osób spośród wszystkich mieszkańców było w stanie posługiwać się tym językiem. Kodem Busuu jest ISO-639-3 codice_1.
Busuu.com przeprowadziło jesienią 2010 kampanię na rzecz ratowania języka Busuu. Z tej okazji wyprodukowano teledysk z ośmioma osobami, które posługują się tym językiem. Dodatkowo utworzono stronę, na której użytkownicy mogą nagrać darmowo swoją piosenkę. Poza tym portal udostępnił pierwsze ćwiczenia audiowizualne w tym języku, które są również darmowe.
Koncepcja.
Busuu.com to strona internetowa w systemie Web 2.0. Siedziba operatora znajduje się w Madrycie. Strona została utworzona dla osób, które są zainteresowane polepszeniem swoich umiejętności językowych oraz/albo chcą nauczyć się nowych języków obcych. Istnieje duża baza użytkowników, których języki ojczyste to właśnie te oferowane przez portal, materiałów multimedialnych oraz opcje wymiany językowej/tandem. Kursy językowe zostały opracowane na bazie Common European Framework of Reference for Languages (CEFR), które obejmują poziomy językowe od A1 do B2. Każdy kurs językowy jest podzielony na różne ćwiczenia, które pokrywają 150 najważniejszych tematów życia codziennego. Użytkownicy korzystają z różnego rodzaju materiałów do każdej lekcji, przykładowo z listy słówek, wyrażeń, zdań, dialogów, nagrań audio podcast i dokumentów PDF. W czasie trwania nauki użytkownicy mają możliwość sprawdzenia swoich postępów, korzystając z powtórek w formie małych testów. Obok ćwiczeń indywidualnych użytkownicy mogą również ćwiczyć mowę poprzez videochat, który łączy ich z użytkownikami posługującymi się tymi językami. Tym samym każdy użytkownik jest nie tylko uczniem, ale staje się jednocześnie nauczycielem swojego języka ojczystego.
Nagrody.
We wrześniu 2008 jedną z inicjatyw strony internetowej busuu.com, po tym jak portal został wybrany jako oficjalny projekt UNESCO podczas międzynarodowego roku języków obcych, była kampania na rzecz uratowania języka Silbo Gomero (język bazujący na dźwiękach strzał z Wysp Kanaryjskich). Za tę kampanię portal otrzymał w Cannes najważniejszą nagrodę w branży reklamowej. Rok później UNESCO przyznało językowi Silbo Gomero status niematerialnego dziedzictwa kulturowego i język został umieszczony na liście tejże organizacji.
W 2009 busuu.com zostało nominowane do nagród internetowych, m.in. der AlwaysOn Global 250, wygrało nagrodę w kategorii innowacje nowych technologii i zostało jedną z trzech najlepszych stron internetowych, wygrywając hiszpańską nagrodę Premios de Internet.
Tego samego miesiąca portal otrzymał Językowy Znak Jakości przeznaczony dla innowacyjnych projektów do nauki języków obcych. Owa prestiżowa nagroda zostaje ufundowana przez Komisję Europejską i przyznawana przez wybrany kraj członkowski.
W listopadzie 2009 podczas imprezy TechCrunch Awards The Europas strona busuu.com otrzymała nagrodę za najlepszy startup w kategorii Best Education, Recruitment, Media Startup.
Rozwój.
Od lutego 2009 strona internetowa nie ma już statusu beta. Duża część busuu.com i dodatków wciąż jest darmowa. Po przejściu ze statusu beta została dodana odpłatna sekcja użytkowników premium. Użytkownik premium ma dostęp do nowych dodatków, folderów z ćwiczeniami w formacie PDF, nagraniami audio, ponad 3000 przykładowych zdań, ćwiczeń do gramatyki, słuchu, nagrań wideo, testów, ćwiczeń pisemnych (korygowanych od razu) oraz kursu przygotowanego specjalnie dla tych, którzy chcą odbyć podróż do krajów, w którym mówi się w danym języku. Po skończeniu lekcji użytkownik otrzymuje oficjalny certyfikat busuu.com, indywidualny plan nauki oraz specjalnie dobrane ćwiczenia.
Technika nauczania bazuje na Drupal-Framework. Użytkownicy busuu.com posługują się łatwym w obsłudze interfejsem z interaktywnym dashboardem, który się zmienia, gdy użytkownik robi postępy. Wówczas rośliny w ogrodzie każdego użytkownika rosną.
Według danych na czerwiec 2011 istniało 9 interfejsów do nauki języków obcych. Są to: angielski, hiszpański, francuski, niemiecki, włoski, portugalski (Brazylia), polski, turecki oraz rosyjski.
Można ściągnąć również aplikacje busuu.com na telefony iPhone oraz na tablety iPad w dwóch różnych pakietach: pakiet do nauki języków oraz pakiet do podróży. Pierwszy pakiet to lekcje i ćwiczenia na wszystkich poziomach językowych od A1 do B2. Pakiety do podróży to typowe rozmówki, do sytuacji, w których znajdujemy się podczas urlopu: przykładowo w hotelu, w restauracji, będąc w podróży.
Od września 2011 istnieje możliwość zrobienia kursu biznesu w języku angielskim albo hiszpańskim.

</doc>
<doc id="2337366" url="https://pl.wikipedia.org/wiki?curid=2337366" title="Józef Korzeniowski">
Józef Korzeniowski



</doc>
<doc id="2337375" url="https://pl.wikipedia.org/wiki?curid=2337375" title="Prionites martii">
Prionites martii



</doc>
<doc id="2337377" url="https://pl.wikipedia.org/wiki?curid=2337377" title="Słone mokradła">
Słone mokradła



</doc>
<doc id="2337381" url="https://pl.wikipedia.org/wiki?curid=2337381" title="Jean-Luc Lambourde">
Jean-Luc Lambourde

Jean-Luc Lambourde (ur. 10 kwietnia 1980) – gwadelupski piłkarz występujący na pozycji obrońcy. Zawodnik klubu Amical Club Marie Galante.
Kariera klubowa.
Jean-Luc Lambourde rozpoczął zawodową karierę w 2002 roku w czwartoligowym klubie CS Avion. W 2005 powrócił na Gwadelupę i został zawodnikiem Amical Club Marie Galante, w którym występuje do chwili obecnej. Z Amical Club zdobył Puchar Gwadelupy w 2006.
Kariera reprezentacyjna.
W reprezentacji Gwadelupy Lambourde zadebiutował w 2002. W 2007 po raz pierwszy uczestniczył w Złotym Pucharze CONCACAF. W turnieju na którym Gwadelupa wraz z Kanadą zajęła trzecie miejsce Lambourde wystąpił w trzech meczach z Kanadą, Hondurasem oraz Meksykiem.
W 2009 po raz drugi uczestniczył w Złotym Pucharze CONCACAF. Na turnieju wystąpił w dwóch meczach z Meksykiem i Kostaryką.
W 2011 po raz trzeci uczestniczył w Złotym Pucharze CONCACAF. Na turnieju wystąpił w dwóch meczach z Panamą i Kanadą (czerwona kartka).

</doc>
<doc id="2337382" url="https://pl.wikipedia.org/wiki?curid=2337382" title="David Luenberger">
David Luenberger

David G. Luenberger (ur. 1937) – amerykański inżynier elektryk i naukowiec.
Obecnie profesor wydziału inżynierii i badań operacyjnych na Stanford University, gdzie w 1967 roku założył wydział systemów ekonomiczno-inżynieryjnych i kierował nim przez jedenaście lat. Autor ponad 70 publikacji głównie z zakresu optymalizacji matematycznej, a także z zakresu systemów dynamicznych, sterowania optymalnego, mikroekonomii i inżynierii finansowej.
Znany przede wszystkim jako pomysłodawca obserwatora Luenbergera. Pomysł ten zawarł w swojej pracy doktorskiej z zakresu inżynierii elektrycznej, przedłożonej na Stanford University w 1963 roku, przedstawiając w niej nowe metody konstruowania obserwatorów stanu.

</doc>
<doc id="2337385" url="https://pl.wikipedia.org/wiki?curid=2337385" title="Nowogród Bobrzański (dawne miasto)">
Nowogród Bobrzański (dawne miasto)

Nowogród Bobrzański (niem. "Naumburg am Bober") – wschodnia dzielnica miasta Nowogród Bobrzański (także nazywana Nowogrodem Górnym), położona w województwie lubuskim na prawym brzegu rzeki Bóbr. Dawniej miasto (do 1945). W latach 1945–1987 wieś. W latach 1945–1954 i 1973–1987 siedziba wiejskiej gminy Nowogród Bobrzański.
Historia.
Na podstawie dekretu PKWN z 31 sierpnia 1944 zostały utworzone miejsca odosobnienia, więzienia i ośrodki pracy przymusowej dla „hitlerowskich zbrodniarzy oraz zdrajców narodu polskiego”. Obóz pracy nr 121 Ministerstwo Bezpieczeństwa Publicznego utworzyło w Nowogrodzie.
Ze względu na specyficzne położenie względem ośrodków ponadlokalnych Nowogród wyjątkowo często zmieniał przynależność powiatową:
1 stycznia 1988 roku z większej terytorialnie wsi Krzystkowice (823 ha) i mniejszego Nowogrodu Bobrzańskiego (653 ha) utworzono nowe miasto Nowogród Bobrzański (Krzystkowice nie zostały włączone do Nowogrodu, mimo że nowe miasto przejęło nazwę prawobrzeżnego osiedla, a obecny twór jest zlepieńcem dwóch odrębnych organizmów miejskich). Po połączeniu miasto stanowiło przestrzennie niespójną całość (znaczna odległość między osiedlami bez fizycznej styczności). Fakt ten, a także brak integracji społeczności lokalnych stworzyło problemy rozwoju miasta. Ponadto podział ten przebiega przez historycznie utrwaloną granicę Śląska i Łużyc.

</doc>
<doc id="2337388" url="https://pl.wikipedia.org/wiki?curid=2337388" title="Konstytucja stalinowska">
Konstytucja stalinowska



</doc>
<doc id="2337390" url="https://pl.wikipedia.org/wiki?curid=2337390" title="Diament radży (film)">
Diament radży (film)

Diament radży – polski film przygodowy z 1971 w reżyserii Sylwestra Chęcińskiego, zrealizowany na podstawie opowiadania słynnego brytyjskiego pisarza Roberta Louisa Stevensona pod tym samym tytułem.
Fabuła.
Brytyjski generał Thomas Vandeleur przywozi z Indii cenny klejnot zwany „diamentem radży”. Pewnej nocy kosztowny kamień wykrada żona generała, która spiskuje przeciw niemu. Odbywa się pełne niezwykłych perypetii poszukiwanie drogocennego diamentu.

</doc>
<doc id="2337395" url="https://pl.wikipedia.org/wiki?curid=2337395" title="Zimorodki">
Zimorodki

Zimorodki (Alcedininae) – podrodzina ptaków z rodziny zimorodkowatych (Alcedinidae). 
Zasięg występowania.
Podrodzina obejmuje gatunki występujące w Eurazji, Afryce i Australazji. 
Systematyka.
Podrodzina czasem podnoszona do rangi rodziny. Do podrodziny należą następujące rodzaje:

</doc>
<doc id="2337397" url="https://pl.wikipedia.org/wiki?curid=2337397" title="Alcedininae">
Alcedininae



</doc>
<doc id="2337403" url="https://pl.wikipedia.org/wiki?curid=2337403" title="Grégory Gendrey">
Grégory Gendrey

Grégory Gendrey (ur. 10 lipca 1986) – gwadelupski piłkarz występujący na pozycji pomocnika. Zawodnik klubu ROC de Charleroi-Marchienne.
Kariera klubowa.
Grégory Gendrey rozpoczął zawodową karierę w 2007 roku w klubie Evolucas Petit-Bourg. Z Evolucas zdobył mistrzostwo Gwadelupy w 2008. W 2009 wyjechał do Francji do Vannes OC. Już po paru miesiącach przeszedł do czwartoligowego AFC Compiègne. Od 2011 jest zawodnikiem trzecioligowego belgijskiego klubu ROC Charleroi-Marchienne.
Kariera reprezentacyjna.
W reprezentacji Gwadelupy Gendrey zadebiutował w 2008. W 2009 po raz pierwszy uczestniczył w Złotym Pucharze CONCACAF. Na turnieju wystąpił w trzech meczach z Nikaraguą, Meksykiem i Kostaryką.
W 2011 po raz drugi uczestniczył w Złotym Pucharze CONCACAF. Na turnieju wystąpił w meczu z Panamą.

</doc>
<doc id="2337407" url="https://pl.wikipedia.org/wiki?curid=2337407" title="Grupa galaktyk M101">
Grupa galaktyk M101

Grupa galaktyk M101 – luźna grupa galaktyk znajdująca się w gwiazdozbiorze Wielkiej Niedźwiedzicy w odległości 25 milionów lat świetlnych od Ziemi. Ponieważ jest to grupa słabo zbadana, więc zaledwie kilka galaktyk można z całą pewnością wskazać jako należące do grupy. Możliwe jest również, że w rzeczywistości na obszarze tym znajdują się dwie odrębne grupy galaktyk.
Grupa M101 należy do Supergromady w Pannie.

</doc>
<doc id="2337411" url="https://pl.wikipedia.org/wiki?curid=2337411" title="Corythornis">
Corythornis

Corythornis – rodzaj ptaka z podrodziny zimorodków (Alcedininae) w rodzinie zimorodkowatych (Alcedinidae).
Zasięg występowania.
Rodzaj obejmuje gatunki występujące w Afryce.
Morfologia.
Długość ciała 13–14 cm; masa ciała 12–22 g.
Systematyka.
Podział systematyczny.
Do rodzaju należą następujące gatunki:

</doc>
<doc id="2337413" url="https://pl.wikipedia.org/wiki?curid=2337413" title="Kryterium Kalmana">
Kryterium Kalmana



</doc>
<doc id="2337414" url="https://pl.wikipedia.org/wiki?curid=2337414" title="Ryan Nugent-Hopkins">
Ryan Nugent-Hopkins

Ryan Nugent-Hopkins (ur. 12 kwietnia 1993 w Burnaby) – kanadyjski hokeista, reprezentant Kanady.
Kariera klubowa.
Do 2011 roku grał w juniorskiej drużynie Red Deer Rebels, występującej w lidze WHL. W jej barwach został uznany najlepszym debiutantem rozgrywek w sezonie 2009/2010 i uhonorowany nagrodą Jim Piggott Memorial Trophy. 24 czerwca 2011 roku został wybrany z numerem pierwszym w drafcie NHL przez drużynę Edmonton Oilers. Z nią rozegrał sezon NHL (2011/2012). We wrześniu został przekazany do amerykańskiego klubu Oklahoma City Barons. W związku z zakończeniem lokautu na początku 2013 roku powrócił do Edmonton.
Kariera reprezentacyjna.
Został reprezentantem juniorskim Kanady. Występował w kadrach juniorskich kraju w turniejach mistrzostw świata do lat 20 w 2013. Kadra nie zdobyła medalu (przegrała mecz o 3. miejsce), a Nugent-Hopkins był najskuteczniejszym zawodnikiem turnieju i został wybrany najlepszym napastnikiem mistrzostw. W barwach seniorskiej kadry uczestniczył w turniejach mistrzostw świata w 2012, 2018. W barwach zespołu Ameryki Północnej do lat 23 brał udział w turnieju Pucharu Świata 2016.

</doc>
<doc id="2337437" url="https://pl.wikipedia.org/wiki?curid=2337437" title="Fontanna Maksymiliana">
Fontanna Maksymiliana

Fontanna Maksymiliana () – najstarsza i najbardziej rozpoznawalna fontanna na Starym Mieście w Bratysławie. Inną jej spotykaną nazwą jest "fontanna Rolanda".
Fontanna składa się ze zbiornika wodnego o średnicy 9 metrów, oraz 10,5 metrowego pomnika zlokalizowanej w centrum zbiornika, przedstawiającego Maksymiliana II Habsburga w zbroi.
Historia.
Została ona wybudowana w roku 1572 przez Ondreja Luttringera dla upamiętnienia koronacji Maksymiliana II Habsburga na króla Węgier.
W połowie XVIII wieku fontanna została przeprojektowana z zachowaniem jej niektórych starszych fragmentów. Podwyższono pomnik i osadzono go na środku powiększonego kamiennego zbiornika. 
Fontanna kilkakrotnie ulegała zniszczeniu podczas wojen i pożarów. Jedynie rzeźba króla Maksymiliana zachowała się w oryginalnej formie.

</doc>
<doc id="2337448" url="https://pl.wikipedia.org/wiki?curid=2337448" title="My Sims">
My Sims



</doc>
<doc id="2337466" url="https://pl.wikipedia.org/wiki?curid=2337466" title="Brandtaucher">
Brandtaucher

Brandtaucher – pierwszy niemiecki dwuosobowy pojazd zanurzalny skonstruowany przez Wilhelma Bauera. Zwodowany został 8 grudnia 1850 i wziął udział w I wojnie o Szlezwik, gdzie przez pogłoski o swym powstaniu w znacznym stopniu przyczynił się do odsunięcia dalej od brzegu duńskiej floty prowadzącej blokadę Kilonii. Kiedy jednak Bauer nagłośnił ten fakt, jednostka zatonęła bez ofiar w ludziach 1 lutego 1851 roku. Ulepszoną i powiększoną wersję okrętu Bauer bezskutecznie oferował kilku rządom. Wydobyty w 1887 roku, znajduje się obecnie w Muzeum Wojskowo-Historycznym Bundeswehry w Dreźnie. Jednostka ma 8,07 metra długości i 2,01 metra szerokości, przy zanurzeniu 2,63 metra oraz wyporności 28,2 tony na powierzchni i 30,95 tony w zanurzeniu.

</doc>
<doc id="2337470" url="https://pl.wikipedia.org/wiki?curid=2337470" title="Mortyr (gra komputerowa)">
Mortyr (gra komputerowa)

Mortyr lub Mortyr 2093–1944 – polska komputerowa gra akcji wyprodukowana przez Mirage Interactive i wydana w 1999 i 2001 roku przez Interplay.
Rozgrywka.
Akcja gry rozpoczyna się w alternatywnej rzeczywistości, w której większość Europy została podbita przez hitlerowską Rzeszę. Niemcy wygrały II wojnę światową dzięki wynalezieniu wehikułu czasu i sprowadzeniu artefaktu z przyszłości. Wojskowy naukowiec, gen. Jürgen Mortyr i jego współpracownicy odkryli, że przez podróże w czasie klimat na Ziemi zmienia się w ten sposób, że zapobiegnięcie kataklizmom może stać się niemożliwe. Naukowiec i kilku ludzi chcą zniszczyć tę linię czasu. Syn Jürgena, Sebastian został wysłany w przeszłość aby zniszczyć maszynę. Błąd w obliczeniach powoduje, że Sebastian został wysłany w okolice zamku zamiast w konkretne miejsce, bez broni.
Gra składa się z 18 poziomów rozgrywanych w 1944 roku, w zamku będącym centrum konstrukcyjnym Maszyny Czasu oraz 11 poziomów po powrocie Mortyra do przyszłości. W dwóch częściach gry bronie jak i przeciwnicy są inne.
Gra zawiera pięć poziomów w trybie gry wieloosobowej deathmatch oraz cztery dla trybu cooperative plus i jeden poziom dla trybu Capture The Flag.

</doc>
<doc id="2337471" url="https://pl.wikipedia.org/wiki?curid=2337471" title="Mortyr 2093 - 1944">
Mortyr 2093 - 1944



</doc>
<doc id="2337474" url="https://pl.wikipedia.org/wiki?curid=2337474" title="Rogaty Gród">
Rogaty Gród



</doc>
<doc id="2337475" url="https://pl.wikipedia.org/wiki?curid=2337475" title="Aldburg">
Aldburg



</doc>
<doc id="2337476" url="https://pl.wikipedia.org/wiki?curid=2337476" title="Carn Dûm">
Carn Dûm



</doc>
<doc id="2337478" url="https://pl.wikipedia.org/wiki?curid=2337478" title="Dol Guldur">
Dol Guldur



</doc>
<doc id="2337480" url="https://pl.wikipedia.org/wiki?curid=2337480" title="Durthang">
Durthang



</doc>
<doc id="2337481" url="https://pl.wikipedia.org/wiki?curid=2337481" title="Morannon">
Morannon



</doc>
<doc id="2337482" url="https://pl.wikipedia.org/wiki?curid=2337482" title="Dunharrow">
Dunharrow



</doc>
<doc id="2337483" url="https://pl.wikipedia.org/wiki?curid=2337483" title="Nargothrond">
Nargothrond



</doc>
<doc id="2337484" url="https://pl.wikipedia.org/wiki?curid=2337484" title="Minas Tirith (Beleriand)">
Minas Tirith (Beleriand)



</doc>
<doc id="2337485" url="https://pl.wikipedia.org/wiki?curid=2337485" title="Barad Eithel">
Barad Eithel



</doc>
<doc id="2337486" url="https://pl.wikipedia.org/wiki?curid=2337486" title="Angband">
Angband



</doc>
<doc id="2337487" url="https://pl.wikipedia.org/wiki?curid=2337487" title="Puchar Challenge w piłce siatkowej mężczyzn (2011/2012)">
Puchar Challenge w piłce siatkowej mężczyzn (2011/2012)

Puchar Challenge siatkarzy 2011/2012 - 5. sezon pucharu Challenge rozgrywanego od 2007 roku, organizowanego przez Europejską Konfederację Piłki Siatkowej (CEV) w ramach europejskich pucharów dla męskich klubowych zespołów siatkarskich "starego kontynentu".
System rozgrywek.
Sporządzenie "drabinki pucharowej" i losowanie poszczególnych par tej edycji pucharu odbyło się 25 czerwca 2011 roku w Luksemburgu.
Rozgrywki składały się z dwóch rund kwalifikacyjnych, 1/16 finału, 1/8 finału, 1/4 finału, półfinałów i finałów. Nie rozgrywane były mecze o 3. miejsce. W 1/16 finału do rozgrywek dołączyły drużyny, które odpadły w 1/16 finału Pucharu CEV.
We wszystkich rundach rozgrywane były dwumecze (mecz i rewanż). Według regulaminu o zwycięstwie w dwumeczu decydowała liczba wygranych meczów. W przypadku remisu (po jednym wygranym meczu każdej z drużyn), niezależnie od liczby wygranych i przegranych setów, o awansie decydował dodatkowy tzw. złoty set grany do 15 punktów, rozgrywany bezpośrednio po drugim spotkaniu.

</doc>
<doc id="2337488" url="https://pl.wikipedia.org/wiki?curid=2337488" title="Mistrzostwa Świata U-20 w Rugby Union Mężczyzn 2011">
Mistrzostwa Świata U-20 w Rugby Union Mężczyzn 2011

Mistrzostwa Świata Juniorów w Rugby Union 2011 (IRB Junior World Championship 2011) – czwarte mistrzostwa świata w rugby union dla drużyn narodowych do lat 20, organizowane przez IRB. Turniej został rozegrany we Włoszech w dniach 10–26 czerwca 2011 roku. Wzięło w nim udział dwanaście drużyn, a tytułu bronił zespół Nowej Zelandii.
Federazione Italiana Rugby otrzymała prawa do organizacji zawodów w połowie lutego 2010 roku, w listopadzie tego roku natomiast ogłoszono stadiony, składy grup i rozkład gier. Sędziowie zawodów zostali wyznaczeni w kwietniu 2011 roku. W turnieju brało udział dwanaście drużyn, które zostały podzielone na trzy czterozespołowe grupy rywalizujące systemem kołowym w ciągu trzech meczowych dni. Po zakończeniu pierwszej fazy ustalany był ranking – pierwsze cztery zespoły awansowały do półfinałów, kolejne cztery walczyły o miejsce piąte, zaś pozostałe o miejsce dziewiąte.
W meczu finałowym, rozegranym 26 czerwca 2011 na Stadio Plebiscito w Padwie, zwyciężyła Nowa Zelandia pokonując zespół Anglii. Był to jednocześnie ich czwarty z rzędu triumf w mistrzostwach świata. Reprezentacja Tonga po zajęciu ostatniego miejsca wypadła z rozgrywek młodzieżowej elity i w 2012 roku zagrała w Junior World Rugby Trophy. Najwięcej punktów zdobył przedstawiciel triumfatorów, Gareth Anscombe, w klasyfikacji przyłożeń z siedmioma zwyciężyli zaś Anglik Christian Wade i reprezentant RPA Arno Botha.
Głównym nadawcą telewizyjnym był RAI Sport. Turniej był transmitowany przez dziewiętnaście stacji telewizyjnych z całego świata odbieranych w 142 krajach – zaplanowano około 280 godzin transmisji, szesnaście spotkań było też transmitowanych w Internecie na oficjalnej stronie IRB. Najtańsza wejściówka na mecz kosztowała zaś 5 euro.
W trakcie trwania turnieju IRB regularnie publikowała statystyki.
Stadiony.
Na potrzeby rozgrywek grupowych oraz wczesnych faz pucharowych przeznaczono trzy mniejsze stadiony. Finał został rozegrany na Stadio Euganeo w Padwie.
Uczestnicy.
Godziny rozpoczęcia spotkań według czasu lokalnego .

</doc>
<doc id="2337489" url="https://pl.wikipedia.org/wiki?curid=2337489" title="Udûn">
Udûn



</doc>
<doc id="2337490" url="https://pl.wikipedia.org/wiki?curid=2337490" title="IRB Junior World Championship 2011">
IRB Junior World Championship 2011



</doc>
<doc id="2337492" url="https://pl.wikipedia.org/wiki?curid=2337492" title="Lista zamków i twierdz Śródziemia">
Lista zamków i twierdz Śródziemia

Jest to artykuł o charakterze zbiorczym, przedstawiający listę zamków i twierdz występujących w stworzonej przez J.R.R. Tolkiena mitologii Śródziemia. Hasła przedstawione są w kolejności według czasu powstania lub alfabetycznej, kiedy data wzniesienia nie jest jasna.
Fortece wzniesione przed Erami Słońca.
Utumno.
Była to pierwsza siedziba Morgotha zbudowana na dalekiej północy Ardy i zarazem pierwsza twierdza w historii Ardy. Opisuje ją "Silmarillion".
Utumno zostało wydrążone (była to bowiem podziemna forteca), gdy Valarowie formowali Ardę. Nie wiedzieli o jego powstaniu, ponieważ na daleką północ docierało niewiele światła Latarni. Z Udûnu Morgoth jako pierwszy odkrył przebudzenie się elfów, których torturami i upadlaniem przekształcał w orków. Gdy Valarowie dowiedzieli się o tym, wyruszyli przeciw Morgothowi i Udûn został zniszczony po długim oblężeniu.
Określenie "Udûn" było rzadziej używaną, sindarińską wersją nazwy "Utumno". We "Władcy Pierścieni" pojawia się tylko raz, podczas walki Gandalfa z Balrogiem na moście w Khazad-dûm.
Zobacz też: Udûn w Mordorze
Angband.
Występuje w "Silmarillionie". Druga siedziba Morgotha, wzniesiona po zniszczeniu Latarni Valarów jako twierdza chroniąca Udûn. Znajdował się na północnym zachodzie Śródziemia, na północ od Beleriandu w Górach Żelaznych, około 150 staj od Menegroth. Kiedy Valarowie wyruszyli pokonać Morgotha, zaatakowali, zdobyli i zniszczyli Angband, jednak spiesząc się pozostawili jego lochy nietknięte, gdzie przebywało wielu sługusów Morgotha, w tym Balrogowie.
Po swoim powrocie do Śródziemia Morgoth wzniósł nad nim trzy skalne wieżyce Thangorodrimu. Broniły go armie orków, wilkołaków, smoki oraz Balrogowie.
Po Dagor Aglareb połączone siły elfów, a później też ludzi oblegały Angband przez 395 lat, jednak bitwa Dagor Bragollach złamała oblężenie.
W Angbandzie Morgoth został pokonany dwa razy, mimo że twierdzę atakowano wielokrotnie. Za pierwszym razem Lúthien uśpiła go, by Beren mógł odzyskać jeden z Silmarilów. Później Valarowie pokonali Morgotha w Wojnie Gniewu i wyrzucili go w Pustkę.
Nazwa tej twierdzy w sindarinie znaczy dosłownie "Żelazo-więzienie".
Belegost.
Belegost był jedną z dwóch wielkich podziemnych siedzib krasnoludów w górach Ered Luin na granicy Beleriandu, zlokalizowaną na północ od góry Dolmed.
Tamtejsi krasnoludowie przybywali do Beleriandu od drugiego wieku uwięzienia Melkora przez Valarów. Byli raczej bardziej przyjaźnie nastawieni do elfów niż ich pobratymcy z Nogrodu. Pomagali królowie Thingolowi w budowie jego siedziby Menegroth. Później handlowali z elfami i dostarczali im potrzebnego uzbrojenia. To właśnie kowale z Belegostu wynaleźli kolczugę i osiągnęli wielkie mistrzostwo w jej wytwarzaniu. Tamtejsi krasnoludowie brali udział w pierwszej bitwie o Beleriand. Po przybyciu Noldorów do Śródziemia zawarli z nimi sojusz, głównie z obawy przed Morgothem. Pomagali też Finrodowi w budowie Nargothrondu i wraz z mistrzami z Nogrodu wykonali dla niego Nauglamír. Często w Belegoście bywał Eöl z Nan Elmoth i jego syn Maeglin. Obaj uczyli się tam obróbki metalu. 
Krasnoludowie z Belegostu przyłączyli się do Ligi Maedhrosa i wykuwali dla sojuszników broń. Bardzo dzielnie walczyli w bitwie Nirnaeth Arnoediad (473 rok Pierwszej Ery) i okryli się wielką sławą, tak jak ich władca Azaghâl. W 505 roku odmówili udzielenia wsparcia pobratymcom z Nogrodu, którzy szykowali się do zaatakowania Doriath. Próbowali też odwieść ich od tego zamiaru, ale nie udało im się to. Belegost, podobnie jak Nogrod, uległ zniszczeniu po zatopieniu Beleriandu w wyniku Wojny Gniewu i jego mieszkańcy (około 40 roku Drugiej Ery) powędrowali do Khazad-dûm.
Gród ten nazywano też Mickleburgiem. Nazwa Belegost pochodzi z języka sindarin i znaczy w tej mowie "Wielka twierdza" (lub "Potężna twierdza"; to samo znaczenie ma nazwa Mickleburg). Jest to przekład nazwy Gabilgathol, miana Belegostu w języku khuzdul.
Khazad-dûm.
To miasto było najstarszą i największą z krasnoludzkich siedzib w Śródziemiu. Znane z ekranizacji "Władcy Pierścieni" pod sindarińską nazwą "Moria".
Nogrod.
Nogrod (z sin. dosł. "Siedziba wydrążona w skale", khu. "Tumunzahar") to miasto krasnoludów położone w Górach Błękitnych, na południe od góry Dolmed, istniejące w Pierwszej Erze.
Tamtejsi krasnoludowie przybywali do Beleriandu od drugiego wieku uwięzienia Melkora przez Valarów. Mimo utrzymywania kontaktów z elfami, byli raczej mniej przyjaźnie do nich nastawieni niż ich pobratymcy z Belegostu. Brali udział w Pierwszej bitwie o Beleriand.
Po przybyciu Noldorów do Śródziemia zawarli z nimi sojusz, głównie z obawy przed Morgothem. Pomagali też Finrodowi w budowie Nargothrondu i wraz z mistrzami z Belegostu wykonali dla niego Nauglamír. Często w Nogrodzie bywał Eöl i jego syn Maeglin. Obaj uczyli się tam obróbki metalu, bowiem właśnie stamtąd pochodzili mistrzowie płatnerstwa – Gamil Zirak i Telchar.
Krasnoludowie z Nogrodu przyłączyli się do Ligi Maedhrosa i wykuwali dla sojuszników broń. Walczyli w bitwie Nirnaeth Arnoediad (473 rok Pierwszej Ery). W 505 roku król Thingol polecił tamtejszym mistrzom, przebywającym wtedy w Menegroth, osadzenie Silmarila Fëanora w Nauglamírze. Ci zaś wykonawszy to dzieło zagarnęli je i zabili monarchę; w drodze do domu zostali w większości zabici. Dwaj zabójcy Thingola przeżyli i udało im się dotrzeć do Nogrodu. Podburzyli swoich pobratymców, którzy postanowili się zemścić. Zebrawszy swe siły (mieszkańcy Belegostu odmówili im pomocy) zaatakowali Doriath. Zdobyli i złupili Menegroth – pośród łupów znajdował się Nauglamír. Gdy wracali do Nogrodu, zostali zaatakowani przy Sarn Athrad przez Berena i Nandorów. Ponoć żaden krasnoludzki wojownik nie przeżył tej batalii.
Nogrod, podobnie jak Belegost, uległ zniszczeniu po zatopieniu Beleriandu w wyniku Wojny Gniewu i jego mieszkańcy (około 40 roku Drugiej Ery) powędrowali do Khazad-dûm.
Gród ten nazywano też mianem Hollowbold. Pierwotnie nazwa sindarińska brzmiała Novrod, ale uległa zmianie pod wpływem słowa "naug" (sin. "krasnolud"). Jest to przekład nazwy Tumunzahar.
Twierdze Pierwszej Ery.
Barad Eithel.
Pojawia się w "Silmarillionie". Była to potężna twierdza elfów, położona w Beleriandzie opodal Eithel Sirion, na wschodnim krańcu gór Ered Wethrin. Zbudowali ją Ñoldorowie po swoim powrocie do Śródziemia. Był to największy zamek Fingolfina i Fingona. Strzegła Hithlumu i umożliwiała Ñoldorom atakowanie Angbandu przez Ard-galen.
Położona w strategicznym punkcie była miejscem wielu bitew i oblężeń. Oparła się atakowi wojsk Morgotha, zarówno podczas Dagor Bragollach (wtedy to poległ tam Hador Lórindol), jak i w 462 roku, kiedy to zginął syna Hadora, Galdor Smukły. Przed Nirnaeth Arnoediad zebrał tam swoją wielką armię Fingon. Po tej klęsce forteca została zajęta bądź zburzona przez orków.
Jej nazwa znaczy w sindarinie "Wieża źródła". Bardzo często warownię nazywano też "Eithel Sirion" (sind. "Źródła Sirionu"), od nazwy miejsca gdzie ją zbudowano.
Minas Tirith.
Była położona na Tol Sirion w Beleriandzie. Zbudowana została przez króla Finroda Felagunda, po jego przybyciu do Śródziemia. Miała na celu obronę Przełomu Sirionu i całego zachodniego Beleriandu przed wojskami Morgotha. Monarcha mieszkał tam do czasu, gdy przeniósł się do Nargothrondu. Wtedy powierzył Minas Tirith pieczy Orodretha. Po Dagor Bragollach twierdza oparła się kolejnym atakom orków.
Dopiero w 457 roku zdobył ją Sauron, korzystając ze swej czarnoksięskiej mocy. Osiedlił się tam i "(...) przemienił Minas Tirith w wieżę strażniczą Morgotha, w bastion zła i grozy (...)". Odtąd żaden człowiek ani elf nie mógł przedostać się przez Przełom Sirionu. Ci, którzy tego próbowali, ginęli albo trafiali do lochów twierdzy Saurona. Orkowie zaś mogli śmiało zapuszczać się w głąb Beleriandu. Podczas wyprawy po Silmaril Beren i Finrod wraz z dwunastoma towarzyszami zostali uwięzieni w Minas Tirith. Wkrótce jednak Sauron został pokonany przez Lúthien z pomocą Huana, i Lúthien zaklęciem zburzyła mury twierdzy oraz uwolniła więźniów. Niestety nim nadeszła pomoc, Finrod zginął w lochach, broniąc Berena przed wilkołakiem. Nigdy potem Minas Tirith nie zostało odbudowane.
Nazwa Minas Tirith pochodzi z sindarinu i znaczy w tej mowie "Wieża straży", "Wieża czat".
Nargothrond.
Była to forteca założona w Beleriandzie przez Finroda. Do jej budowy Finrod zatrudnił krasnoludów z Gór Błękitnych, których opłacał skarbami zabranymi z Tirionu, kiedy to opuszczał Aman. Królestwo Finroda, biorące nazwę od głównej fortecy, położone było między Teiglinem a Narogiem. Po tym, jak Finrod wyruszył w podróż z Berenem, Nargothrondem rządził Orodreth.
Gród Finroda, podobnie jak Gondolin, był ukryty przed Morgothem. Elfowie z Nargothrondu mieli w zwyczaju walczyć z wrogiem skrycie, używając podstępu zamiast stawać do otwartej walki.
Tak było aż do przybycia Túrina. Ostatecznie zbudowany został wielki most na Narogu tuż przed Drzwiami Felagunda, aby w razie potrzeby wojska mogły się szybko przemieszczać. Nargothrond zmienił styl walki na bardziej otwarty i Morgoth poznał jego położenie. Orkowie przybyli do fortecy pod dowództwem ojca smoków, Glaurunga, weszli przez most zbudowany za radą Túrina i pokonali nielicznych obrońców (główne siły były poza grodem). Wzięto wtedy do niewoli wielu elfów, a Glaurung zagnieździł się w jaskiniach Nargothrondu i przywłaszczył sobie skarby Finroda.
Po zabiciu smoka skarby łącznie z Nauglamírem trafiły do Doriathu.
Twierdze Drugiej Ery.
Barad-dûr.
Wzniesiona w Mordorze po ostatecznym upadku Morgotha jako siedziba drugiego Władcy Ciemności, Saurona. Znana z "Władcy Pierścieni".
Dunharrow.
Była to górska twierdza wzniesiona w okresie panowania Saurona w Śródziemiu. Wzięła swoją nazwę od miejsca położenia. Mieściła się we wschodniej części Ered Nimrais na terenie Calenardhonu. Do położonej wysoko wśród gór niecki, wzdłuż stromego urwiska, prowadziła zygzakowata ścieżka.
W jej pobliżu znajdowało się Harrowdale oraz Ścieżka Umarłych. Po upadku Númenoru była wykorzystywana przez Gondor, a od 2510 roku Trzeciej Ery przez Rohirrimów. Opisuje ją "Władca Pierścieni", gdyż w czasie Wojny o Pierścień znalazła się na szlaku wędrówki Aragorna, Legolasa i Gimliego wraz z Szarą Drużyną.
Morannon.
Była to jedna z twierdz Saurona. Pojawia się w "Dwóch wieżach" i "Powrocie króla", kolejnych częściach "Władcy Pierścieni". Pewne informacje na jej temat można znaleźć w "Dodatkach" do trzeciego tomu tej powieści oraz w "Niedokończonych opowieściach". Morannon jest zaznaczony i podpisany na mapach Śródziemia dołączonych do powieści.
Chroniła głównego, północnego wejścia do Mordoru. Był to wielki kamienny mur, który zamykał przełęcz Cirith Gorgor, pomiędzy górami Ephel Dúath a Ered Lithui. Znajdowała się w nim jedna, odlana z żelaza brama i kilka mniejszych furt. U podnóża gór wokół Morannonu wydrążone były liczne lochy i tunele, w których kryli się orkowie.
Te potężne fortyfikacje, we Wspólnej Mowie zwane "Czarną Bramą", Sauron wzniósł jeszcze w Drugiej Erze. Podobnie jak Barad-dûr, tak i Morannon utrzymywała moc Jedynego Pierścienia. Jednak po upadku Władcy Ciemności i zwycięstwie Ostatniego Sojuszu fortyfikacje te zostały zburzone.
Gondorczycy wznieśli wówczas dwie potężne wieże strażnicze, usytuowane na skałach po wschodniej i zachodniej stronie Cirith Gorgor. Miały strzec przełęczy i uniemożliwić powrót sług Władcy Ciemności do Mordoru. Obsadzone były stałą załogą. Jedną z wież nazywano wtedy "Narchost", a drugą "Carchost". Zaniedbywać je zaczęto za rządów Atanatara II Alcarina. Po Wielkim Morze w 1636 roku Trzeciej Ery strażnice zostały opuszczone. Ponownie obsadzono je za czasów króla Ondohera. Prawdopodobnie gondorska załoga w jakiś czas potem znów opuściła strażnice, bowiem Nazgûlom udało się dostać do Mordoru w 1980 roku. Być może jednak obie wieże zostały zajęte na skutek zdrady.
W każdym razie Sauron po swoim powrocie odbudował Czarną Bramę, jak i Zębate Wieże, które wzmocniły obronę Morannonu uniemożliwiając skryte podejście doń. Miało to miejsce najpewniej w 2951 roku. Od tego momentu fortyfikacje te nieprzerwanie strzegły Mordoru.
Przekonał się o tym Frodo Baggins podczas Wojny o Pierścień, kiedy to wraz z Samem Gamgee i Gollumem, dotarł do Morannonu (5 marca 3019 roku), licząc iż uda mu się tamtędy dostać do krainy Saurona. Jednak Czarna Brama i jej garnizon skutecznie uniemożliwiły mu podjęcie choćby próby sforsowanie przełęczy Cirith Gorgor.
W czasie ataku sił Saurona na Gondor z Morannonu wymaszerowała jedna z armii Władcy Ciemności, kierując się na Cair Andros. Pod Morannonem 25 marca 3019 roku doszło do ostatniej bitwy pomiędzy Armią Zachodu Aragorna II a wojskami Saurona. Tego samego dnia, gdy zniszczono Jedyny Pierścień, zawaliła się także Czarna Brama, wraz z Zębatymi Wieżami.
Miano Morannon pochodzi z sindarinu i znaczy w tej mowie "Czarna brama". Fortyfikacje te nazywano także "Bramą Mordoru".
Nazwy Narchost i Carchost są również sindarińskie. Pierwsza z nich znaczy "Ognisty Ząb", a druga "Fort Kła". Wieże zwano również Zębami Mordoru, Wieżami Strażniczymi Morannonu oraz Wieżami Czarnej Bramy.
Czarna Brama i Zęby Mordoru nie zostały pominięte w ekranizacji "Władcy Pierścieni", reżyserowanej przez Petera Jacksona.
Filmowe fortyfikacje wyglądają na w całości wykonane z metalu, sama zaś brama otwierana jest przez cztery wielkie trolle.
W " wprowadzono pewne zmiany w stosunku do powieści przy pokazaniu scen z Frodem, Samem i Gollumem. Po dotarciu do Czarnej Bramy wędrowcy widzą fortyfikacje, wspiąwszy się na skały Ephel Dúath. Stamtąd obserwują oddział Easterlingów (a nie Haradrimów jak w literackim pierwowzorze), który maszeruje do wrót Mordoru. Uchylająca się brama jest dla hobbitów szansą dostania się do krainy Saurona. Jednak przypadkowo Sam spada ze skał, zagrzebując się w kamienie i piasek u ich podnóży. Frodo rusza mu na pomoc i dzięki płaszczowi elfów udaje się hobbitom uniknąć odkrycia przez dwóch Easterlingów. Kiedy Frodo i Sam mają już ruszyć biegiem ku uchylonej bramie, powstrzymuje ich Gollum, obiecując zaprowadzenie do innej, tajemnej drogi.
Z kolei " pod Czarną Bramą, zgodnie z powieścią, pokazana jest ostatnia bitwa między Armią Zachodu a wojskami Saurona. Fortyfikacje ulegają zawaleniu po zniszczeniu Pierścienia.
Umbar.
Dobrze ufortyfikowany, znaczący port Númenorejczyków w zatoce i krainie o tej samej nazwie. Po rozłamie społeczeństwa Númenoru na Wiernych i Ludzi Króla, mieszkańcy Umbaru opowiedzieli się za drugą opcją, stąd później jako Czarni Númenorejczycy nękali Gondor.
Pelargir.
Był to wielki port i jedno z najstarszych miast w Gondorze, założony w 2350 roku Drugiej Ery przez Númenorejczyków. W ciągu następnych lat był główną przystanią Wiernych w Śródziemiu. W czasie panowania Królów Żeglarzy odgrywał rolę bazy wypadowej na Umbar.
Minas Anor.
Wzniesione po Przemianie Świata; pierwotnie to ufortyfikowane miasto było siedzibą Anáriona, stopniowo przejmowało jednak rolę stołecznego Osgiliath. Po zdobyciu Minas Ithil przez Nazgûle w 2002 roku Trzeciej Ery zostało nazwane Minas Tirith. Pod tą nazwą znane z "Władcy Pierścieni".
Minas Ithil.
Bliźniacze miasto-twierdza Minas Anor wzniesione na zewnętrznym grzbiecie Ephel Dúath w Ithilien jako siedziba Isildura. W 2002 roku Trzeciej Ery miasto zostało przejęte przez Nazgûle i nazwane Minas Morgul. Pod tą nazwą jest znane z "Władcy Pierścieni".
Twierdze Trzeciej Ery.
Białe Wieże.
Białe Wieże (ang. "White Towers") zostały wzniesione przez króla elfów Gil-galada, na wzgórzach Emyn Beraid. Przekazał je później Elendilowi, gdy ten założył królestwo Arnoru (w 3320 roku Drugiej Ery). Przetrwały one w nienaruszonym stanie aż do Czwartej Ery. Najwyższą z tych wież zwano Elostirion.
Miano "Białe Wieże" odnosi się zapewne do barwy kamienia, z jakiego zostały zbudowane.
Durthang.
Jest to jedna z twierdz Saurona. Pojawia się w "Powrocie króla", trzeciej części " Władcy Pierścieni". Nieco informacji na jej temat można znaleźć w "Dodatkach" do tego tomu. Durthang jest zaznaczony i podpisany na mapie Gondoru i Mordoru dołączonej do trzeciego tomu powieści.
Zamek położony na skalnej ostrodze w północnej części gór Ephel Dúath. Zbudowany został przez Gondorczyków po pokonaniu Saurona przez Ostatni Sojusz. Miał strzec Carach Angren w Mordorze.
Durthang obsadzony był stałą załogą, lecz zaczęto go zaniedbywać za panowania Atanatara II Alcarina. Ostatecznie zamek został opuszczony po Wielkim Morze w 1636 roku Trzeciej Ery i popadł w ruinę. Sauron, gdy ogłosił swój powrót do Mordoru (2951 rok), odbudował tę twierdzę i osadził tam garnizon orków.
Podczas Wojny o Pierścień Frodo Baggins i Sam Gamgee, wędrując ku Orodruinie, minęli ten zamek. Najpewniej został on zniszczony przez zwycięską Armię Zachodu, gdy Jedyny Pierścień został unicestwiony, a Sauron ostatecznie pokonany.
Nazwa Durthang pochodzi z sindarinu i znaczy w tej mowie "Mroczna udręka" lub "Ucisk ciemności".
Dol Guldur.
Twierdza Saurona, przez pewien czas jego główna siedziba. Wspominają o niej bohaterowie "Hobbita" i "Władcy Pierścieni". Informacje na jej temat znajdują się również w "Dodatkach" do trzeciego tomu powieści oraz w "Silmarillionie" i "Niedokończonych opowieściach". Dol Guldur jest zaznaczone i podpisane na mapach Śródziemia dołączonych do "Władcy Pierścieni".
Miano Dol Guldur pochodzi z sindarinu i znaczy w tej mowie "Wzgórze ciemnych mocy" lub "Wzgórze czarnoksięstwa".
Usytuowana na wzgórzu Amon Lanc, w południowo-zachodniej części Mrocznej Puszczy.
Wzniesiona została około roku 1050 Trzeciej Ery. Pełniła rolę sekretnej kryjówki Saurona, który potajemnie powrócił ze wschodu. Mędrcy, po odkryciu tego miejsca około 1100 roku, początkowo przypuszczali, iż siedzibę obrał tam sobie jeden z Nazgûli. Sauron bowiem ukrywał swoją tożsamość, przybrawszy miano "Czarnoksiężnika" – "(...) tam się oddawał czarom, a wszystkie stworzenia bały się Czarnoksiężnika z Dol Guldur (...)".
Przez następne lata Władca Ciemności ukrywał się tam, a prawie cały las ogarnęły złe moce. Strach przed nim sięgał również Doliny Anduiny, a jej mieszkańcy często uciekali stamtąd (tak uczynili Éothéodzi w 1977 roku). Około 2060 roku potęga Saurona znacznie wzrosła. Gandalf Szary, przeczuwając, kim naprawdę jest Czarnoksiężnik, potajemnie udał się do Dol Guldur. Jednak Sauron uciekł przed nim na wschód, rozpoczynając okres nazwany Niespokojnym Pokojem.
Powrócił w 2460 roku, będąc dużo silniejszym, choć nadal mienił się Czarnoksiężnikiem. Pod jego wpływem znajdowali się Balchothowie, którzy najeżdżali Gondor za rządów namiestnika Ciriona. W 2850 roku Gandalfowi udało się ponownie wkraść do twierdzy i przekonać się ostatecznie, kto jest panem Dol Guldur (wtedy też znalazł w lochach krasnoludzkiego króla Thráina II). Czarodziej usiłował skłonić Białą Radę do uderzenia na Saurona (2851 rok), lecz do tego nie doszło, głównie za sprawą Sarumana.
Ostatecznie atak sił Białej Rady nastąpił w 2941 roku, jednak Sauron spodziewał się tego i wycofał się na wschód, po czym skrył się w Mordorze. W 2951 roku, gdy ogłosił jawnie swój powrót, wysłał do Dol Guldur trzech Nazgûli, by na nowo zajęli tę twierdzę. Odtąd pozostawała tam dwójka Upiorów (jednym z nich był Khamûl), aż do czasu, gdy wyruszyły na poszukiwanie Jedynego Pierścienia (3018 rok).
Podczas Wojny o Pierścień wojska Władcy Ciemności z Dol Guldur trzykrotnie atakowały Lórien (11, 15 i 22 marca 3019 roku), lecz za każdym razem ponosiły klęski. Podobnie zakończyły się wyprawy na Rohan i Leśne Królestwo Thranduila. Ostatecznie to elfowie z Lórien, pod wodzą Galadrieli i Celeborna, przeprawili się przez Anduinę i zdobyli Dol Guldur (28 marca). "Galadriela zaklęciem zburzyła mury twierdzy i zamknęła ziejące szyby. Las został oczyszczony".
Isengard.
Była to twierdza wzniesiona przez Gondor w czasie jego rozkwitu, oddana następnie w użytkowanie Sarumanowi.
Carn Dûm.
Wspominają o niej bohaterowie "Władcy Pierścieni". Pewne informacje na jej temat można znaleźć w dodatkach do trzeciego tomu powieści. Carn Dûm jest zaznaczone i podpisane na mapach Śródziemia załączonych do "Władcy Pierścieni".
Carn Dûm było warownią położoną u północnego krańca Gór Mglistych. Była głównym ośrodkiem i stolicą Angmaru. Rezydował tam zapewne Czarnoksiężnik w latach 1300 – 1974 Trzeciej Ery. Stamtąd wyruszały kolejne wyprawy przeciw Dúnedainom z Arnoru. Warownia ta została najpewniej zburzona (lub opuszczona) po pokonaniu wojsk Angmaru przez Armię Zachodu Eärnura i Círdana w bitwie pod Fornostem (1975 rok). Przez resztę Trzeciej Ery pozostały z niej tylko ruiny.
Nazwa Carn Dûm pochodzi z sindarinu i znaczy w tej mowie "Czerwony zmierzch".
Carn Dûm pojawia się również w grze .
Rogaty Gród.
Forteca położona była na południu Rohanu. Zbudowana, aby strzegła wejścia do Helmowego Jaru. Była najpotężniejszą twierdzą Rohanu. Legenda głosiła, iż nigdy nie zostanie zdobyta, jeśli jej obrońcami będą ludzie.
W czasie Długiej Zimy obronił ją król Helm Żelaznoręki, odpierający ataki Easterlingów i Dunlendingów, którzy podówczas zajęli cały Rohan. Tam też umarł i był pierwotnie pochowany. Później w czasie Wojny o Pierścień twierdza została zaatakowana przez siły Isengardu i doszło do wielkiej Bitwy o Rogaty Gród.
Rogaty Gród był stolicą Zachodniej Marchii i siedzibą Drugiego Marszałka Marchii.

</doc>
<doc id="2337494" url="https://pl.wikipedia.org/wiki?curid=2337494" title="Macierz Hurwitza">
Macierz Hurwitza

Macierz Hurwitza – kwadratowa macierz rzeczywista, będąca strukturą składająca się ze współczynników rzeczywistego wielomianu. Nazwa pochodzi od nazwiska niemieckiego matematyka Adolfa Hurwitza.
Definicja formalna.
Dla danego rzeczywistego wielomianu:
macierz kwadratowa o wymiarach formula_2
nazywa się macierzą Hurwitza odpowiadającą wielomianowi formula_4
Kryterium stabilności Hurwitza.
W 1895 roku Adolf Hurwitz ustalił, że wielomian rzeczywisty jest stabilny (to znaczy wszystkie jego pierwiastki leżą w otwartej lewej półpłaszczyźnie płaszczyzny zespolonej) wtedy i tylko wtedy, gdy wszystkie wiodące główne minory macierzy formula_5 są dodatnie:
i tak dalej.
Stabilne macierze Hurwitza.
W inżynierii i w teorii stabilności, macierz kwadratowa formula_7 nazywa się macierzą stabilną (lub czasem macierzą Hurwitza), jeśli każda wartość własna macierzy formula_7 ma ściśle ujemne części rzeczywiste, to znaczy:
dla każdej wartości własnej formula_10
formula_7 nazywana jest też macierzą stabilności, gdyż wówczas równanie różniczkowe zwyczajne
jest stabilne asympotycznie, to znaczy formula_13 gdy formula_14
Jeśli formula_15 jest transmitancją operatorową (o wartościach macierzowych) to formula_16 nazywa się transmitancją Hurwitza, jeśli bieguny wszystkich elementów formula_16 mają ujemne części rzeczywiste. Należy przy tym pamiętać, że nie jest konieczne, aby formula_15 dla danego argumentu formula_19 była transmitancją Hurwitza, nie musi nawet być kwadratowa. Występuje jednak związek, że jeśli formula_7 jest macierzą Hurwitza, to układ dynamiczny ma transmitancję Hurwitza.
Dowolny hiperboliczny punkt stały (lub punkt równowagi) ciągłego układu dynamicznego jest lokalnie asympotycznie stabilny wtedy i tylko wtedy, jeśli Jacobian układu dynamicznego jest w punkcie stałym stabilny w sensie Hurwitza.

</doc>
<doc id="2337497" url="https://pl.wikipedia.org/wiki?curid=2337497" title="Lakewood (stacja metra)">
Lakewood (stacja metra)

Lakewood – stacja zielonej linii metra w Los Angeles mieszcząca się nad Lakewood Boulevard w centralnej części Century Freeway w mieście Downey.
Pierwotnie ta stacja miała nazwę Lakewood/I-105 i nazwa ta może być jeszcze wciąż używana w niektórych miejscach.
Godziny kursowania.
Tramwaje zielonej linii kursują codziennie w godzinach od 5:00 do 0:45

</doc>
<doc id="2337498" url="https://pl.wikipedia.org/wiki?curid=2337498" title="Vintilă Brătianu">
Vintilă Brătianu

Vintilă Brătianu (ur. 16 września 1867, zm. 22 grudnia 1930) – rumuński polityk.
Brat Iona, jeden z liderów Partii Narodowo-Liberalnej. 15 sierpnia 1916 objął stanowisko ministra wojny. Funkcję tę pełnił do lipca 1917. Następnie krótko był ministrem bez teki (lipiec 1917) i ministrem uzbrojenia (lipiec 1917-styczeń 1918). Od 19 stycznia 1922 do 29 marca 1926 ponownie wchodził w skład rządu (jako minister finansów). Resortem finansów kierował również od 22 czerwca 1926 do 10 listopada 1928. 24 listopada 1927 stanął na czele rady ministrów. Kierował nią do 10 listopada 1928. Przychylnie odnosił się do kwestii objęcia tronu rumuńskiego przez pozbawionego prawa do korony księcia Karola, późniejszego Karola II.

</doc>
<doc id="2337499" url="https://pl.wikipedia.org/wiki?curid=2337499" title="Intelligent Whale">
Intelligent Whale

Intelligent Whale – amerykański okręt podwodny, którego budowa została ukończona w 1866 roku. Budowa tego okrętu została podjęta przez grupę przedsiębiorców, planujących wykorzystać go do celów prywatnych. Plan ten okazał się jednak niewykonalny, a marynarka amerykańska odmówiła jego przyjęcia dla swoich potrzeb. W roku 1872 US Navy zgodziła się jednak poddać okręt testom, a kiedy te okazały się nieudane, jednostka została porzucona. Okręt przetrwał jednak do czasów współczesnych i znajduje się na wystawie w National Guard Militia Museum w New Jersey.

</doc>
<doc id="2337501" url="https://pl.wikipedia.org/wiki?curid=2337501" title="Mortyr 2">
Mortyr 2



</doc>
<doc id="2337502" url="https://pl.wikipedia.org/wiki?curid=2337502" title="Jean-Luc Sassus">
Jean-Luc Sassus

Jean-Luc Sassus (ur. 4 października 1962 w Tarbes, zm. 22 maja 2015) – piłkarz francuski grający na pozycji obrońcy.
Kariera klubowa.
Karierę piłkarską Sassus rozpoczął w klubie Toulouse FC. W 1981 roku zadebiutował w jego barwach w Ligue 2, a w 1982 roku awansował z nim do Ligue 1. W ekstraklasie Francji zadebiutował 2 października 1982 roku w przegranym 0:1 domowym meczu z FC Nantes. W zespole z Tuluzy grał do 1986 roku.
Latem 1986 roku Sassus przeszedł z Toulouse FC do AS Cannes. W sezonie 1986/1987 wywalczył z nim awans do pierwszej ligi francuskiej. W Cannes występował do 1992 roku i wtedy też został zawodnikiem Paris Saint-Germain. W 1993 roku wywalczył z nim wicemistrzostwo Francji, a w 1994 roku został mistrzem kraju. W 1993 roku zdobył też Puchar Francji.
W 1994 roku Sassus odszedł z Paris Saint-Germain do Olympique Lyon. Grał w nim przez 2,5 roku. W 1995 roku był z Lyonem wicemistrzem Francji. Na początku 1997 roku został zawodnikiem drugoligowego AS Saint-Étienne i w nim też po pół roku gry zakończył karierę piłkarską.
Kariera reprezentacyjna.
Swój jedyny mecz w reprezentacji Francji Sassus rozegrał 14 października 1992 roku. Był to mecz eliminacji do Mistrzostw Świata 1994 z Austrią, wygrany przez Francję 2:0.

</doc>
<doc id="2337506" url="https://pl.wikipedia.org/wiki?curid=2337506" title="Fall Be Kind">
Fall Be Kind

Fall Be Kind to czwarte EP amerykańskiego zespołu Animal Collective, wydana 23 listopada 2009 roku przez Domino Records po dobrze ocenianym Merriweather Post Pavilion. W nagraniach nie brał udziału gitarzysta Deacon.
18 listopada wytwórnia przez pomyłkę wysłała zamówione egzemplarze do klientów, co spowodowało wyciek albumu do internetu. "Fall Be Kind" wydano tydzień wcześniej w Australii i Nowej Zelandii, gdzie zespół wtedy koncertował.
Recenzje.
Na stronie Metacritic Ep-ka otrzymała pozytywne recenzje, zdobywając 84 punkty na 100 możliwych, czyli nieco słabszy wynik niż „Merriwether Post Pavilion”.
Oceniając album na 8,9 w 10-stopniowej skali Pitchfork pisze, że „Skupienie i ogólne zainteresowanie Animal Collective w poszukiwaniu czegoś poza własnym poletkiem łatwo sprawia, że to, co robią, jest o wiele bardziej atrakcyjne”. „What Would I Want? Sky” otrzymało od serwisu perfekcyjną ocenę 10/10 i znalazło się na 11. miejscu 100. najlepszych utworów 2009 roku.

</doc>
<doc id="2337510" url="https://pl.wikipedia.org/wiki?curid=2337510" title="Województwo lubelskie (1975–1998)">
Województwo lubelskie (1975–1998)

Województwo lubelskie – jedno z 49 województw istniejących w latach 1975–1998. Położone było we wschodniej Polsce. Sąsiadowało z województwami: bialskopodlaskim, siedleckim, radomskim, tarnobrzeskim, zamojskim i chełmskim. W nowym podziale administracyjnym, od 1999 r. ziemie dawnego województwa znalazły się w całości w nowym i większym województwie lubelskim. Siedzibą województwa był Lublin.

</doc>
<doc id="2337516" url="https://pl.wikipedia.org/wiki?curid=2337516" title="Microsoft Exchange">
Microsoft Exchange



</doc>
<doc id="2337518" url="https://pl.wikipedia.org/wiki?curid=2337518" title="Long Beach Boulevard">
Long Beach Boulevard

Long Beach Boulevard – stacja zielonej linii metra w Los Angeles znajduje się nad Long Beach Boulevard w środkowej części Century Freeway w mieście Lynwood.
Godziny kursowania.
Tramwaje zielonej linii kursują codziennie w godzinach od 5:00 do 0:45

</doc>
<doc id="2337519" url="https://pl.wikipedia.org/wiki?curid=2337519" title="Group Therapy (album Above &amp; Beyond)">
Group Therapy (album Above &amp; Beyond)

Group Therapy – drugi album studyjny brytyjskiej grupy Above &amp; Beyond.

</doc>
<doc id="2337522" url="https://pl.wikipedia.org/wiki?curid=2337522" title="GroupWise">
GroupWise



</doc>
<doc id="2337523" url="https://pl.wikipedia.org/wiki?curid=2337523" title="Związek organiczny">
Związek organiczny



</doc>
<doc id="2337525" url="https://pl.wikipedia.org/wiki?curid=2337525" title="Związek nieorganiczny">
Związek nieorganiczny



</doc>
<doc id="2337530" url="https://pl.wikipedia.org/wiki?curid=2337530" title="Wacław Hański">
Wacław Hański

Wacław Hański herbu Korczak (ur. 5 marca 1782, zm. 10 listopada 1841) – marszałek szlachty wołyńskiej w latach 1811-1814, kawaler maltański (w zakonie od 1806 roku), kawaler Honoru i Dewocji w Wielkim Przeoracie Katolickim w Rosji, pierwszy mąż Eweliny Hańskiej (z Rzewuskich), znanej jako inspiracja i żona Balzaka. 
Syn Jana Hańskiego, chorążego kijowskiego, i Zofii ze Skorupków. 
W spadku otrzymał znaczące dobra Hornostajpol, Puliny i Wierzchownia, o które znacząco dbał; uważany był za sprawnego gospodarza, choć surowego dla poddanych. Przeniósł rezydencję rodziny z Pulin do Wierzchowoni, gdzie wybudował pałac z angielskim ogrodem. Ufundował wieś Wacławpol koło Pulin. 
Odebrał staranne wykształcenie (m.in. w Wiedniu), miał ambicje mecenasa. Karierę polityczną zaczął już po rozbiorach Polski, w 1801 zostając deputatem szlacheckiej komisji w guberni kijowskiej. W 1808 zostaje marszałkiem powiatowym radomskim, a w 1811 marszałkiem szlachty wołyńskiej (urząd ten piastował do 1814). 
W 1819 ożenił się z Eweliną Hańską. Z tego związku doczekał się córki Anny, ta ożeniona z Jerzym Mniszchem zmarła bezpotomnie. Zygmunt Czerny w biograficznym rysie Eweliny pisze, Hański był niezbyt zainteresowany swoją młodszą (o 18 lat) „marzycielską żoną”, ale był też „wyrozumiałym mężem”, mimo jej widocznej infatuacji Balzakiem.
Członek loży masońskiej. Był przełożonym żytomierskiej loży, położonej przy ulicy Małej Berdyczowskiej. W latach 1833–1835 z rodziną podróżował po Europie, podczas tej podróży poznał Balzaka, z którym do końca życia wymieniał korespondencję na tematy literackie i agrarne. Zmarł w listopadzie 1841 r. W 1850 Ewelina poślubiła Balzaka.

</doc>
<doc id="2337531" url="https://pl.wikipedia.org/wiki?curid=2337531" title="Coventry Climax">
Coventry Climax

Coventry Climax – były brytyjski producent wózków widłowych, pomp pożarniczych i silników. Przedsiębiorstwo zostało utworzone w 1903 roku jako Lee Stroyer. Firma ta była dostawcą silników w Formule 1. Czterokrotnie zespoły, a także kierowcy używający samochodów napędzanych silnikami Coventry Climax zdobywali tytuły mistrza świata. Debiut w Formule 1 firma zaliczyła podczas GP Monako 1957, kiedy to dostarczała swoje silniki dla zespołu Cooper, a ostatni raz dostarczyła swoje jednostki napędowe dla bolidów Brabham BT23B i Eagle T1G podczas GP Kanady 1969.

</doc>
<doc id="2337532" url="https://pl.wikipedia.org/wiki?curid=2337532" title="Pałac Peleş">
Pałac Peleş

Pałac Peleș (rum. "Castelul Peleș") – pałac w miejscowości Sinaia w Rumunii, w dolinie potoku Peleș, u podnóży gór Bucegi. Dawna rezydencja letnia królów Rumunii, obecnie muzeum.
Wzniesiony został w latach 1873–1883 z polecenia króla Rumunii Karola I. Budowany był według planów niemieckiego architekta Wilhelma Doderera. Od 1876 r. budową kierował architekt Johannes Schultz. Uroczysta inauguracja pałacu miała miejsce 7 października 1883 r. Nad jego wystrojem, który realizowano aż do 1914 r., czuwali słynni wówczas architekci i dekoratorzy Karel Liman, J. D. Heymann z Hamburga, August Bembé z Moguncji oraz Berhard Ludwig z Wiednia. Karol I do ostatnich dni życia – zmarł 27 września 1914 – udoskonalał i upiększał swoją rezydencję. Już w 1884 roku zainstalowano prąd, zamek posiadał własny generator, a do 1897 ukończono budowę elektrowni.
Pod kierownictwem Karela Limana, który kierował pracami na zamku w latach 1896–1924 ukończono m.in. budowę wieży centralnej, na której zamontowano zegar z trzema tarczami, kaplicę królowej Elżbiety (małżonki Karola I) oraz salę koncertową. W 1906 roku oddano do użytku pokój kinowy – była to pierwsza sala kinowa w Rumunii. Po bezpotomnej śmierci Karola I tron rumuński objął jego bratanek Ferdynand I, żonaty z Marią Koburg. Ona to kontynuowała dzieło upiększania zamku i pałacowych ogrodów. Sprowadziła wiele cennych dzieł sztuki. Urządzenia mechaniczne do zamku Karola I wykonał polski wynalazca ze Lwowa Franciszek Rychnowski, który otrzymał od króla za swój wkład rumuński złoty medal zasługi "Serviciu Credinciosu" I klasy.
Całkowity koszt budowy po jej zakończeniu szacowano na ok. 16 mln lei w złocie, tj. ok. 120 mln USD dzisiaj.
W 1927 roku tron i rządy w Rumunii objął Michał I Rumuński. Okres jego panowania przypadł na II wojnę światową, a w 1947 roku został zmuszony do abdykacji. Pałac Peleș wraz z Pałacami Pelișor i Foișor przeszedł na własność skarbu państwa. Już w 1953 roku utworzono tu muzeum, jednak ówczesny przywódca kraju, Nicolae Ceaușescu skąpił środków na jego utrzymanie. W efekcie już w 1980 roku drewniane elementy zaatakował grzyb o nazwie stroczek domowy. Muzeum zamknięto i ewakuowano znaczną część eksponatów. Udostępniony ponownie do zwiedzania w 1990 roku, w 2006 został zwrócony prawowitemu właścicielowi Michałowi I. W zamian za odpowiednie wynagrodzenie udostępnił on ponownie Pałac Peleș i Pałac Pelișor do zwiedzania.
Muzeum prezentuje następujące kolekcje:

</doc>
<doc id="2337533" url="https://pl.wikipedia.org/wiki?curid=2337533" title="Puchar Ligi Angielskiej w piłce nożnej (2011/2012)">
Puchar Ligi Angielskiej w piłce nożnej (2011/2012)

W sezonie 2011/2012 odbyła się 52. edycja Pucharu Ligi Angielskiej. W turnieju udział wzięły 92 drużyny: 20 z Premier League oraz 72 z Football League. Zwycięzcą został Liverpool F.C., który w finale na Wembley, pokonał w rzutach karnych Cardiff City.
Runda wstępna.
W rundzie wstępnej zagrały drużyny, które uzyskały promocję do Football League w sezonie 2010-11. Było to konieczne ze względu na awans Birmingham City do Ligi Europejskiej. Drużyny mające zapewniony udział w europejskich pucharach, przystępują do rozgrywek o Puchar Ligi od rundy trzeciej.
Pierwsza runda.
Do 1. rundy przystąpiły zespoły z League Two i League One, a także 23 drużyny z Championship. Większość spotkań rozegrano 9 i 10 sierpnia 2011 roku.
Z powodu zamieszek, które wybuchły w Londynie, po porozumieniu władz Football League z policją, pięć spotkań przełożono na 23-24 sierpnia 2011.
Druga runda.
Do 2. rundy przystąpiło 13 zespołów z Premier League. Termin spotkań ustalono na 23-25 sierpnia 2011 roku.
Trzecia runda.
Do 3. rundy przystąpiło 8 zespołów, mających zapewniony udział w europejskich pucharach w sezonie 2011-12. Są to: Arsenal, Birmingham City, Chelsea, Fulham, Manchester City, Manchester United, Stoke City i Tottenham Hotspur. Termin spotkań ustalono na 20-21 września 2011 roku.
Czwarta runda.
Mecze rozegrane zostały 25-26 października 2011 roku.
Ćwierćfinały.
Termin spotkań to 29-30 listopada 2011 roku.
Półfinały.
Pierwsze mecze zaplanowano na 10/11 stycznia, rewanże na 24/25 stycznia 2012 roku.
Finał.
Mecz finałowy rozegrany został na stadionie Wembley w niedzielę, 26 lutego 2012 roku.
 
ZWYCIĘZCA
LIVERPOOL po raz 8.

</doc>
<doc id="2337536" url="https://pl.wikipedia.org/wiki?curid=2337536" title="Lee Stroyer">
Lee Stroyer



</doc>
<doc id="2337537" url="https://pl.wikipedia.org/wiki?curid=2337537" title="Pat Barker">
Pat Barker

Patricia Mary Barker (ur. 8 maja 1943 w Thornaby-on-Tees) – brytyjska pisarka.
Życiorys.
Ukończyła studia na Durham University i London School of Economics. W 1995 za swoją powieść "The Ghost Road" otrzymała nagrodę Nagrodę Bookera. Jej książki "Union Street" (pod tytułem "Stanley i Iris") oraz "Odrodzenie" doczekały się adaptacji filmowych. W 2000 Pat Baker została Komandorem Orderu Imperium Brytyjskiego.
Jej mężem był zoolog David Barker (zm. 2009). Para miała dwoje dzieci.

</doc>
<doc id="2337538" url="https://pl.wikipedia.org/wiki?curid=2337538" title="Karolina Rozalia Tekla Sobańska">
Karolina Rozalia Tekla Sobańska



</doc>
<doc id="2337539" url="https://pl.wikipedia.org/wiki?curid=2337539" title="Harmonogramowanie wzmocnienia">
Harmonogramowanie wzmocnienia

Harmonogramowanie wzmocnienia () – w teorii sterowania podejście do sterowania układami nieliniowymi, w którym używa się kilku regulatorów, z których każdy zapewnia satysfakcjonujące sterowanie dla różnych punktów pracy układu.
Jedna lub więcej zmiennych obserwowalnych, zwanych zmiennymi harmonogramowania, określa w jakim zakresie pracy obecnie znajduje się układ i załącza odpowiedni regulator liniowy. Na przykład w samolocie, wysokość i liczba Macha mogą stanowić zmienne harmonogramowania, z różnymi dostępnymi parametrami regulatorów liniowych (i automatycznie załączanymi do regulatora) dla różnych kombinacji tych zmiennych. 
Jest to jedna z najprostszych i najbardziej intuicyjnych metod sterowania adaptacyjnego. 

</doc>
<doc id="2337540" url="https://pl.wikipedia.org/wiki?curid=2337540" title="Jérôme Gnako">
Jérôme Gnako

Jérôme Gnako (ur. 17 lutego 1968 w Bordeaux) – piłkarz francuski grający na pozycji ofensywnego pomocnika. 2 razy wystąpił w reprezentacji Francji.
Kariera klubowa.
Karierę piłkarską Gnako rozpoczął w klubie Girondins Bordeaux. W sezonie 1986/1987 zadebiutował w jego barwach w Ligue 1. W 1987 roku wywalczył z Bordeaux mistrzostwo Francji oraz zdobył Puchar Francji. Z kolei w 1988 roku został wicemistrzem kraju. W Bordeaux przez 2,5 roku rozegrał 6 meczów.
Na początku 1989 roku Gnako odszedł z Bordeaux do drugoligowego Olympique Alès. Latem tamtego roku przeszedł do innego drugoligowego klubu, Angers SCO.
W 1991 roku Gnako został piłkarzem AS Monaco. W 1992 roku wywalczył z Monaco wicemistrzostwo kraju, a także zagrał w przegranym 0:2 finale Pucharu Zdobywców Pucharów z Werderem Brema. W Monaco grał do końca sezonu 1993/1994.
Latem 1994 Gnako został zawodnikiem FC Sochaux-Montbéliard. Grał w nim przez rok, a następnie przeszedł do OGC Nice. W 1996 roku jako zawodnik tego klubu zakończył karierę piłkarską.
Kariera reprezentacyjna.
W reprezentacji Francji Gnako zadebiutował 14 października 1992 roku w wygranym 2:0 meczu eliminacji do Mistrzostw Świata 1994 z Austrią. Swój drugi i ostatni mecz w kadrze narodowej rozegrał 16 lutego 1994 z Włochami (1:0).

</doc>
<doc id="2337542" url="https://pl.wikipedia.org/wiki?curid=2337542" title="Jerome Gnako">
Jerome Gnako



</doc>
<doc id="2337552" url="https://pl.wikipedia.org/wiki?curid=2337552" title="Hernán Márquez">
Hernán Márquez

Hernán Márquez Beltrán (ur. 4 września 1988 w Empalme) – meksykański bokser, aktualny zawodowy mistrz świata wagi muszej organizacji WBA.
Karierę zawodową rozpoczął 21 października 2005. 25 czerwca 2009 zdobył lokalny tytuł WBC USNBC w wadze muszej wygrywając na punkty ze swoim rodakiem Juanem Escuerem.
10 lipca 2010 stoczył walkę o przejściowy tytuł mistrza WBA w kategorii junior koguciej. Przegrał z obrońcą tytułu, późniejszym mistrzem WBA i WBC w kategorii koguciej, znakomitym Filipińczykiem Nonito Donaire, przez techniczny nokaut w ósmej rundzie.
2 kwietnia 2011 w Panamie doszło do konfrontacji z mistrzem WBA wagi muszej Luisem Concepción z Panamy. Pojedynek rozpoczął się dynamicznie i w pierwszej rundzie obydwaj rywale znaleźli się na deskach. Ponownie spotkało to Panamczyka w trzeciej i dziesiątej rundzie. W jedenastej rundzie walka została przerwana przez lekarza i Márquez został mistrzem świata
Po trzech miesiącach 2 lipca 2011 po raz pierwszy wystąpił w obronie tytułu pokonując przez nokaut w trzeciej rundzie Edrina Dapudonga z Filipin. 29 października doszło do pojedynku rewanżowego z Luisem Concepciónem. Znokautował przeciwnika już w pierwszej rundzie mając go trzykrotnie na deskach. 

</doc>
<doc id="2337555" url="https://pl.wikipedia.org/wiki?curid=2337555" title="ITS (system operacyjny)">
ITS (system operacyjny)



</doc>
<doc id="2337557" url="https://pl.wikipedia.org/wiki?curid=2337557" title="Justine Suissa">
Justine Suissa

Justine Suissa – brytyjska wokalistka i autorka tekstów, znana głównie ze współpracy z grupą Above &amp; Beyond.
Współpracowała również z jednymi z najbardziej popularnych DJ'ów na świecie m.in. Armin van Buuren, Robbie Rivera,
Markus Schulz.

</doc>
<doc id="2337559" url="https://pl.wikipedia.org/wiki?curid=2337559" title="GEM (Graphical Environment Manager)">
GEM (Graphical Environment Manager)



</doc>
<doc id="2337561" url="https://pl.wikipedia.org/wiki?curid=2337561" title="VMS">
VMS



</doc>
<doc id="2337563" url="https://pl.wikipedia.org/wiki?curid=2337563" title="Hans Münch">
Hans Münch

Hans Münch (ur. 14 maja 1911 we Fryburgu Bryzgowijskim, zm. 2001) – niemiecki lekarz, SS-Untersturmführer"," członek załogi obozu koncentracyjnego Auschwitz-Birkenau.
Życiorys.
Był doktorem medycyny oraz bakteriologiem. Wstąpienie do SS organizacja oferowała mu jeszcze przed wybuchem II wojny światowej jednak nie skorzystał z tej propozycji. Aby uniknąć wstąpienia do tej organizacji zgłosił się na ochotnika do służby w Wehrmachcie, ale nie został przyjęty, ponieważ władze uznały, że wykonuje zbyt ważną pracę aby pełnić służbę jako zwykły lekarz.
W czerwcu 1943 został zatrudniony jako naukowiec przez Waffen-SS i skierowany do Instytutu Higieny Waffen SS w Rajsku, ok. 4 km od obozu koncentracyjnego w Oświęcimiu, gdzie pracował m.in. z Josefem Mengele. W instytucie tym oprócz niemieckiego personelu pracowali również więźniowie z obozu w Auschwitz.
Po wojnie Münch jako jedyny podsądny został 22 grudnia 1947 w pierwszym procesie oświęcimskim uznany przez Najwyższy Trybunał Narodowy w Krakowie za niewinnego. Z zebranych materiałów dowodowych oraz zeznań świadków nie udało się udowodnić winy oskarżonemu. Z szeregu relacji więźniów obozu wynikało natomiast, że Münch wielokrotnie pomagał im ryzykując własne życie. Wysyłał korespondencję więźniów, dostarczył lekarstwo dla jednego z lekarzy żydowskiego pochodzenia, a podczas ewakuacji świadczył skrytą pomoc w przypadkach zasłabnięcia podając leki.
Po procesie powrócił do Niemiec i pracował jako lekarz w Roßhaupten.

</doc>
<doc id="2337564" url="https://pl.wikipedia.org/wiki?curid=2337564" title="Kunoichi">
Kunoichi

 – w dawnej Japonii kobieta ninja lub kobieta znająca sztukę walki ninjutsu.
Pochodzenie nazwy.
Termin "kunoichi" to sztuczne, slangowe słowo pochodzące z tajnego języka ("ingo"), utworzone ze znaku kanji oznaczającego „kobietę” (女, onna). Kolejne trzy kreski w trakcie pisania tego znaku to: 
Międzynarodowe Centrum Badań Ninja.
W dążeniu do zachowania dziedzictwa historycznego kraju, państwowy Mie University ("Mie Daigaku", mieszczący się w mieście Tsu), ustanowił w 2017 roku Międzynarodowe Centrum Badań Ninja (International Ninja Research Center; 三重大学国際忍者研究センター "Mie Daigaku Kokusai Ninja Kenkyū Sentā") w mieście Iga w prefekturze Mie. Celem badań jest m.in. poznanie życia i działalności tajnych wojowników z przeszłości, a także stworzenie bazy danych źródeł historycznych, związanych z ninja i kunoichi.
Ze względu na to, że klany ninja były rygorystycznie tajne, a swoją wiedzę praktyczną i teoretyczną przekazywały tylko wewnątrz siebie z pokolenia na pokolenie, powszechna wiedza o nich opiera się głównie na interpretacjach autorów dzieł literackich, sztuk teatralnych, filmów, mangi, czy anime. Są one jednak sprzeczne i niezgodne ze skąpą wiedzą historyczną. 
Informacje o istnieniu w XVII wieku tajnego języka kunoichi oraz kunoichi-no-jutsu (techniki kobiet-ninja), zawarte m.in. w zbiorze Bansenshūkai (萬川集海, wsp. 万川集海, „Wszystkie rzeki łączą się w morzu” w znaczeniu „wszystkie techniki szkół ninjutsu tworzą wielką księgę wiedzy”) wskazują na możliwość wykorzystywania kobiet nie do walki fizycznej, ale do gromadzenia informacji, infiltracji i służących jako posłańcy. 

</doc>
<doc id="2337567" url="https://pl.wikipedia.org/wiki?curid=2337567" title="Silver City Casino">
Silver City Casino

Silver City Casino – kasyno, które w przeszłości funkcjonowało przy bulwarze Las Vegas Strip w Winchester, w stanie Nevada.
Kasyno zostało otwarte w 1974 roku, a jego pierwszym właścicielem był Major Riddle. W 1980 roku obiekt został wykupiony przez korporację Circus Circus Enterprises, która w 1999 roku podjęła decyzję o jego zamknięciu. Silver City oficjalnie zakończył działalność 31 października 1999 roku. Krótko po tym budynek nabył inwestor Luke Brugnara. W 2004 roku utworzył on w miejscu dawnego Silver City centrum handlowe. Znak kasyna znajduje się tam jednak do dziś.

</doc>
<doc id="2337568" url="https://pl.wikipedia.org/wiki?curid=2337568" title="WMI">
WMI



</doc>
<doc id="2337569" url="https://pl.wikipedia.org/wiki?curid=2337569" title="WDDM">
WDDM



</doc>
<doc id="2337570" url="https://pl.wikipedia.org/wiki?curid=2337570" title="GUID">
GUID



</doc>
<doc id="2337576" url="https://pl.wikipedia.org/wiki?curid=2337576" title="Silver Slipper">
Silver Slipper

Silver Slipper – kasyno, funkcjonujące w przeszłości przy bulwarze Las Vegas Strip w Las Vegas, w stanie Nevada. Jego głównym architektem był Martin Stern, Jr., zaś sam obiekt działał od września 1950 roku do 29 listopada 1988 roku.
Kasyno zostało otwarte w 1950 roku jako Golden Slipper Saloon and Gambling Hall. Pierwotny właściciel chciał początkowo nazwać je Silver Slipper, jednak w Las Vegas istniał już obiekt o tej nazwie. Dlatego wykupił on, a następnie zamknął oryginalny Silver Slipper. W wyniku tego nazwa Golden Slipper mogła bez przeszkód zostać zmieniona na Silver Slipper. Obok wejścia do kasyna znajdował się ogromny, metalowy but, który się obracał.
30 kwietnia 1968 roku inwestor Howard Hughes nabył Silver Slipper za 5.4 milionów dolarów. Legenda głosiła, iż wykupił on kasyno ze względu na światła ruchomego buta, które go irytowały. Hughes obawiał się w tamtym okresie o swoje bezpieczeństwo, a ze względu na to, że czubek buta zawsze zatrzymywał się na wprost okna jego penthouse'a w Desert Inn, niepokoił się, iż może być w nim zainstalowana kamera. Po kilku nieudanych prośbach o wyłączenie mechanizmu obrotowego, Hughes wykupił kasyno i unieruchomił buta.
23 czerwca 1988 roku nową właścicielką Silver Slipper została Margaret Elardi, która nabyła obiekt za 70 milionów dolarów. Kilka miesięcy później kasyno zostało wyburzone, a w jego miejscu utworzono parkingi.

</doc>
<doc id="2337578" url="https://pl.wikipedia.org/wiki?curid=2337578" title="Methone (stolica tytularna)">
Methone (stolica tytularna)

Methone (łac. "Dioecesis Mothonensis lub Methonensis") – stolica historycznej diecezji na Peloponezie, początkowo w metropolii Korynt, później Patras. Obecnie katolickie biskupstwo tytularne. Od 1968 diecezja Methone jest diecezją wakującą.
Historia.
Methone (również Methoni, Modon, Modoni, Metone; gr.: "Μεθώνη") to miasto portowe w Messenii na południowo-zachodnim krańcu Peloponezu. W późnym antyku (V w.) powstało tu biskupstwo. W IX w. miasto było stolicą diecezji w metropolii Patrae (Patras).
Urzędowali w niej biskupi podlegający patriarsze Konstantynopola, czyli prawosławni (po rozłamie chrześcijaństwa na Kościół wschodni i zachodni). Najbardziej znanym biskupem Methone był Mikołaj, teolog z XII w. Był on też świadkiem opanowania i spustoszenia miasta przez Wenecjan w 1125 r. i przez Normanów w 1147 r.
Na początku XIII w., kiedy Peloponez znalazł się pod wpływami łacinników, miasto na trwałe znalazło się we władaniu Wenecji i przemianowano je na Modon. Utworzono też tu katolickie biskupstwo, które przetrwało, podobnie jak panowanie Wenecjan, do podboju tureckiego w 1500 r.
Na początku XVI w. biskup wileński Jan z Książąt Litewskich wystarał się dla biskupów pomocniczych swojej diecezji o tytuł biskupa Methone (biskupa metoneńskiego). W późniejszym okresie tytuł ten przestał być związany z diecezją wileńską.
Zobacz też.
Biskupi pomocniczy wileńscy

</doc>
<doc id="2337579" url="https://pl.wikipedia.org/wiki?curid=2337579" title="Maciejów (Wołyń)">
Maciejów (Wołyń)



</doc>
<doc id="2337580" url="https://pl.wikipedia.org/wiki?curid=2337580" title="Colloquium Charitativum">
Colloquium Charitativum



</doc>
<doc id="2337581" url="https://pl.wikipedia.org/wiki?curid=2337581" title="Puchar Anglii w piłce nożnej (2000/2001)">
Puchar Anglii w piłce nożnej (2000/2001)

Puchar Anglii w piłce nożnej (2000/2001) – 120 edycja rozgrywek. Puchar zdobył Liverpool, który pokonał w finale Arsenal. Finał został po raz pierwszy rozegrany poza Anglią, na Millennium Stadium w Cardiff, ponieważ stadion Wembley był modernizowany.
Półfinały.
Mecze zostały rozegrane na neutralnych terenach 8 kwietnia 2001 roku.

</doc>
<doc id="2337582" url="https://pl.wikipedia.org/wiki?curid=2337582" title="DCOM">
DCOM



</doc>
<doc id="2337583" url="https://pl.wikipedia.org/wiki?curid=2337583" title="CORBA">
CORBA



</doc>
<doc id="2337585" url="https://pl.wikipedia.org/wiki?curid=2337585" title="PVM">
PVM



</doc>
<doc id="2337587" url="https://pl.wikipedia.org/wiki?curid=2337587" title="Keleno">
Keleno



</doc>
<doc id="2337588" url="https://pl.wikipedia.org/wiki?curid=2337588" title="Robbie Rivera">
Robbie Rivera

Robbie Rivera (właśc. Roberto Rivera; ur. 7 sierpnia 1973 w San Juan) – portorykański DJ i producent muzyczny. Jest jednym z najbardziej doświadczonych i rozpoznawalnych przedstawicieli muzyki house. Ma wiele produkcji i remiksów na swoim koncie.

</doc>
<doc id="2337589" url="https://pl.wikipedia.org/wiki?curid=2337589" title="Aero (interfejs)">
Aero (interfejs)



</doc>
<doc id="2337592" url="https://pl.wikipedia.org/wiki?curid=2337592" title="Macierz przejścia (automatyka)">
Macierz przejścia (automatyka)

Macierz przejścia stanu (lub krótko "macierz przejścia)", macierz tranzycji, macierz transformacji, macierz fundamentalna, macierz podstawowa () – macierz, której iloczyn z wektorem stanu formula_1 z chwili początkowej formula_2 daje stan formula_1 w późniejszej chwili formula_4 Macierz przejścia stanu może być wykorzystana do uzyskania ogólnego rozwiązania dla liniowych układów dynamicznych. Macierz ta znana jest też jako eksponenta macierzy.
Rozwiązanie równań stanu.
Niech dany będzie ogólny liniowy model przestrzeni stanów w postaci równań stanu:
Rozwiązanie ogólne dane jest wówczas równaniem (jest to tak zwany wzór Cauchy-Bellmana):
gdzie formula_8 jest macierzą przejścia określoną poniżej.
Innymi słowy: stan układu przedstawiany jest zwykle jako wektor formula_9 i przedstawia pamięć układu. Znając stan układu oraz sterowanie jesteśmy w stanie określić stan, który osiągnie układ po zadanym czasie.
Dla układu regulacji opisanego układem równań różniczkowych przyjmuje on postać:
gdzie formula_11 nazywana jest składową swobodną (zależną od warunków początkowych), a formula_12 składową wymuszoną (która jest splotem odpowiedzi impulsowej i wejścia). W przypadku układu swobodnego postać rozwiązania sprowadza się do składowej swobodnej (tzw. rozwiązanie swobodne).
Wyprowadzenie wzoru dla układu jednowymiarowego.
Wzór na stan formula_13 układu jednowymiarowego, opisanego równaniami stanu:
gdzie formula_16 to zadane sterowanie.
Wyznacza się go w dwóch krokach:
Macierz przejścia.
Macierz przejścia formula_8 określona jest jako:
gdzie formula_37 jest podstawową macierzą rozwiązania, która spełnia zależność:
jest macierzą o wymiarach formula_39 która stanowi liniowe mapowanie na siebie samą, na przykład z formula_40 przy danym stanie formula_41 w dowolnej chwili czasu formula_42 stan w dowolnej innej chwili formula_43 określony jest przez mapowanie:
Podczas gdy macierz przejścia stanu formula_45 nie jest całkowicie nieznana, to zawsze musi spełniać następujący związek:
Ponadto formula_45 musi posiadać następujące właściwości:
Jeśli układ jest niestacjonarny, można zdefiniować formula_45 jako:
W przypadku niestacjonarnym, istnieje wiele różnych funkcji, które spełniają te wymagania, a rozwiązanie uzależnione jest od struktury układu. Macierz przejścia stanu musi zostać określona przed dalszą analizą rozwiązania dla układu niestacjonarnego.

</doc>
<doc id="2337593" url="https://pl.wikipedia.org/wiki?curid=2337593" title="Bolesław Kiełbasa">
Bolesław Kiełbasa

Bolesław Kiełbasa (ur. 25 marca 1905 w Opatkowicach, zm. 22 marca 1976 w Warszawie) – polski działacz społeczny, ekonomista, porucznik Wojska Polskiego ps. „Gniewosz”.
Pochodził ze schłopiałej szlachty, która osiadła na Lubelszczyźnie. Zgodnie z wolą rodziców wstąpił do seminarium duchownego w Miejscu Piastowym, ale po dwóch latach przerwał naukę. W 1928 rozpoczął studia na Wydziale Matematycznym Uniwersytetu im. Jana Kazimierza we Lwowie. Po ich ukończeniu w 1932 przeszedł wyszkolenie wojskowe w Modlinie a następnie przeniósł się do Warszawy. Nie posiadając stałego miejsca zamieszkania pracował dorywczo w zakładzie fotograficznym i był korepetytorem z matematyki i rysunku. Po wybuchu II wojny światowej przeszedł do konspiracji i wszedł w szeregi Służby Zwycięstwu Polski, a następnie Związku Walki Zbrojnej. Zadenuncjowany ukrywał się pod fałszywym nazwiskiem "Bolesław Górski". Był współorganizatorem punktu kontaktowego w położonej na granicy Generalnego Gubernatorstwa wsi Łomna (punkt udający zakład krawiecki mieścił się w domu rodzinnym żony Bolesława Kiełbasy – Kazimiery z domu Irek ps. „Jenny”, „Janek” (ur. 5 lutego 1916, zm. 1 stycznia 2004), która była łączniczką na terenie Puszczy Kampinoskiej). Po powstaniu Grupy Kampinos został dowódcą 4 kompanii wchodzącej w skład VIII Rejonu, II batalionu pod dowództwem kpt. Stanisława Nowosada „Dulki”. 29 września 1944 Bolesław Kiełbasa został ciężko ranny i nie brał udziału w dalszym szlaku bojowym Grupy Kampinos.
W 1945 był współorganizatorem struktur administracyjnych w gminie Czosnów, pełnił tam przez dwa lata funkcję sekretarza. W 1947 reaktywował funkcjonowanie Ochotniczej Straży Pożarnej i stanął na czele jej zarządu. W 1950 z powodu działalności w Armii Krajowej został usunięty z pracy w urzędzie gminy. W następnych latach wskutek represji często zmieniał miejsca zatrudnienia. Od 1962 był związany z Ligą Obrony Kraju, gdzie pracując w zarządzie głównym przewodniczył sekcji organizującej naukę jazdy dla kierowców placówek dyplomatycznych. W 1966 przeszedł na emeryturę. Pośmiertnie odznaczony Warszawskim Krzyżem Powstańczym. 
Został pochowany na cmentarzu Bródnowskim (kw. 20I-1-21).

</doc>
<doc id="2337601" url="https://pl.wikipedia.org/wiki?curid=2337601" title="Wilhelm Haase">
Wilhelm Haase

Wilhelm Haase, zwany również zdrobniale Willi Haase (ur. 17 maja 1906 w Berlinie, zm. 23 maja 1952 w Krakowie) – Sturmbannführer SS, niemiecki zbrodniarz wojenny.
Życiorys.
Jego ojcem był inżynier Wilhelm Haase, a matką Maria Tokarska. Członek NSDAP o numerze legitymacji 23458 i SS o numerze legtymacji 1077. W latach 1941–1944 pełnił rolę szefa sztabu SSPF w Krakowie. Na jego rozkaz Amon Göth przeprowadził likwidację getta krakowskiego w dniach 13–14 marca 1943 roku. 
W styczniu 1944 roku skazany przez sąd SS na 6 miesięcy więzienia i wcielony do Waffen-SS. 
Po wojnie skazany przez sąd brytyjski na 2 lata więzienia, a następnie wydany Polsce w 1950 roku. 26 czerwca 1951 roku skazany przez Sąd Okręgowy w Krakowie na karę śmierci. Wyrok wykonano 23 maja 1952 roku w krakowskim więzieniu Montelupich.

</doc>
<doc id="2337605" url="https://pl.wikipedia.org/wiki?curid=2337605" title="Moses Lake">
Moses Lake

Moses Lake – miasto w Stanach Zjednoczonych, w stanie Waszyngton, którego ludność wynosi 20,366 mieszkańców (wedle spisu z 2010 roku ). Jest to największa miejscowość w hrabstwie Grant, podobnie jak położone wokoło miasta jezioro Moses jest największe pośród naturalnych zbiorników wodnych hrabstwa (pokrywa ponad 2600 ha).

</doc>
<doc id="2337606" url="https://pl.wikipedia.org/wiki?curid=2337606" title="Flyspray">
Flyspray

Flyspray – oprogramowanie obsługiwane przez przeglądarkę służące do raportowania i śledzenia zgłoszeń, wydane na licencji LGPL. Narzędzie to zostało stworzone w 2003 roku przez Tony'ego Collinsa na potrzeby śledzenia zgłoszeń w komunikatorze internetowym Psi.
Funkcje.
Flyspray, w ramach jednej instalacji, umożliwia obsługę wielu projektów, w których część ustawień (np. kategorii) może być wspólna, a część rozłączna. Użytkownicy także mają uprawnienia zarówno globalne jak i do poszczególnych projektów. Istnieje także możliwość włączenia dostępu dla anonimowych użytkowników, którzy zgłaszają błędy bez logowania i mogą śledzić zgłoszenia przy użyciu tokena.
Dane przechowywane są w bazie MySQL lub PostgreSQL, której tworzenie odbywa się za pomocą strony instalacyjnej. Sam opis zgłoszeń może być wprowadzany czystym tekstem, ale dołączony jest także plugin umożliwiający korzystanie ze składni DokuWiki, albo korzystanie z CKEditora do edycji HTML. Oprócz opisu użytkownik wprowadza informacje z list zdefiniowanych przez administratora projektu (rodzaje zadań, statusy, kategorie, systemy operacyjne, wersje).
Śledzenie zmian w zgłoszeniach jest możliwe zarówno przez e-mail jak i Jabbera; można też śledzić nowe sprawy przez kanały RSS i Atom. Oprócz tego można także ustawić cykliczne powiadomienie o danym zgłoszeniu, jednak wymagana jest do tego dodatkowa konfiguracja serwera.
Flyspray daje też pewne możliwości w planowaniu rozwoju aplikacji. Plan działania i przegląd projektu pokazuje jak dużo jest jeszcze do zrobienia, natomiast diagramy zależności ułatwiają orientację w powiązaniach (wymagane jest jednak zainstalowanie dodatkowego oprogramowania na serwerze). Ponadto, oprócz możliwości wyboru do której wersji ma trafić dana funkcja czy poprawka, można także wybrać do kiedy dane zadanie ma być wykonane.
Użytkownicy.
Flyspray używał i sponsorowało wiele firm i organizacji. Między innymi wspomniany komunikator Psi, DokuWiki, TostoiseSVN, Arch Linux, różne firmy hostingowe i dostawcy oprogramowania.

</doc>
<doc id="2337607" url="https://pl.wikipedia.org/wiki?curid=2337607" title="Dokuwiki">
Dokuwiki



</doc>
<doc id="2337608" url="https://pl.wikipedia.org/wiki?curid=2337608" title="MTV Europe Music Awards 2011">
MTV Europe Music Awards 2011

19. gala rozdania nagród MTV Europe Music Awards odbyła się 6 listopada 2011 na hali Odyssey w stolicy Irlandii Północnej, Belfaście. Zostały na niej wręczone przez MTV Europe nagrody na przemysł muzyczny w ostatnim roku. Galę poprowadziła aktorka i piosenkarka Selena Gomez. W standardowych kategoriach nominowano głównie wykonawców amerykańskich, oprócz tego – tradycyjnie – z każdego z europejskich krajów posiadających własny oddział MTV wybrano jednego reprezentanta, następnie zaś spośród ponad dwudziestki wybrano jednego zwycięzcę. Nowością w stosunku do wcześniejszych gal EMA jest kategoria "najlepszy wykonawca światowy", w której nominowano reprezentanci pięciu regionów kuli ziemskiej.
19 września ogłoszono nominacje, które zdominowali Lady Gaga (6), Katy Perry i Bruno Mars (po 5). Najwięcej nagród zdobyła Lady Gaga (4), która triumfowała m.in. w najważniejszych kategoriach – "najlepsza piosenka", "najlepszy teledysk" i "najlepsza wokalistka". Podczas gali wystąpili m.in.: zespół Queen z Adamem Lambertem, Lady Gaga, Justin Bieber i Red Hot Chili Peppers.
Nominacje główne.
Nominacje ogłoszono 19 września 2011. Zwycięzcy zostali ogłoszeni 6 listopada na gali wręczenia nagród.

</doc>
<doc id="2337609" url="https://pl.wikipedia.org/wiki?curid=2337609" title="Talking Pictures">
Talking Pictures

Talking Pictures – polski zespół rockowy założony w Warszawie w 1991 roku przez Macieja Tarkowskiego, Andrzeja Stołeckiego i Krzysztofa Garbalińskiego.
Historia.
W drugiej połowie 1991 roku, trzech warszawskich muzyków: Maciej Tarkowski (perkusja; ex-Vengence), Krzysztof Garbaliński (gitara; ex-Astat) oraz basista Andrzej Stołecki, postanowiło zrealizować projekt pod nazwą Talking Pictures. Motywacją była chęć odcięcia się od własnych korzeni muzycznych i próba skomponowania materiału w sposób spontaniczny i eksperymentalny. W tym czasie z grupą współpracowali także: Iwona Piskorz – fortepian, instrumenty klawiszowe; Wojciech Janiszewski – gitara, instrumenty klawiszowe oraz Tomasz "Yony" Jońca – gitara.
Nagrania rozpoczęły się 14 lutego 1992 roku w Studio CCS Waltera Chełstowskiego w Warszawie pod realizatorskim „okiem i uchem“ Staszka Bokowego. Do pracy w studio muzycy zaprosili Norberta Smolińskiego (wokal; ex-Astat, Stonehenge) oraz Kasię Kowalską. Pod koniec marca 1992 roku zespół dysponował taśmą demo, którą dostarczył do wszystkich znaczących wytwórni fonograficznych w Warszawie. Propozycję wydania płyty złożyła zespołowi Talking Pictures firma Polskie Nagrania „Muza”.
Muzycy podpisali kontrakt z Polskimi Nagraniami w kwietniu 1992 roku. Pod koniec czerwca w sklepach muzycznych w Polsce pojawiła się płyta Talking Pictures zatytułowana tak samo jak nazwa zespołu. Wydana została jako:
Utwory zawarte na płycie:
Utwory "Colorado" oraz "Zbyszek 1410!" nie są zamieszczone na LP i CK.
Muzycy, którzy wzięli udział w nagraniach:
Utwór "The Road" pierwotnie miał być zrealizowany w polskojęzycznej wersji z udziałem Macieja Taffa. Do nagrań tych jednak nie doszło. W tym samym utworze, jedną z partii instrumentów klawiszowych nagrał Staszek Bokowy. "Epilogue (dla Pauli)" to kompozycja, której słowa są fragmentem tekstu utworu "Innuendo" grupy Queen. "Zegarek" jest wspólną kompozycją zespołu Talking Pictures i Jarosława Jóźwiaka, który jest również współautorem tekstu.Glosu swojego użyczył Krzysztof Garbaliński oraz Norbert Smoliński. Do nagrania miniatury "Zbyszek 1410!" muzycy Talking Pictures zaprosili kilku swoich przyjaciół: Radka Gruka, Jarosława Jóźwiaka, Mirka Chudonia oraz Marka Wlezienia.
W niedługim czasie po wydaniu płyty zespół Talking Pictures postanowił kontynuować działalność w składzie:
Muzycy zaprosili również do współpracy gitarzystę Piotra „Wino” Winnickiego (Stonehenge). Managerem grupy został aktor Tomasz Marzecki.
Do utworów "The Road" i "Epilogue" powstały teledyski zrealizowane przez Telewizję Polską. W grudniu 1992 roku zespół wystąpił na koncercie w warszawskim klubie Fugazi a niedługo potem na Festiwalu Beatlesowskim w Sali Kongresowej PKiN wykonując hard-rockową wersję utworu "Come Together". 
W roku 1993 nastąpiły kolejne zmiany personalne. Grupę tworzyli:
Zespół Talking Pictures zawiesił działalność w 1994 roku.

</doc>
<doc id="2337613" url="https://pl.wikipedia.org/wiki?curid=2337613" title="Gienierał Szkuro">
Gienierał Szkuro

„Gienierał Szkuro” (ros. Генерал Шкуро) – lekki pociąg pancerny Białych podczas wojny domowej w Rosji.
Pociąg został utworzony z rozkazu dowódcy III Korpusu Konnego gen. Andrieja G. Szkury w dniach 15–27 czerwca 1919 r. na stacji kolejowej Sinielnikowo ze zdobycznego bolszewickiego pociągu pancernego „Towariszcz Woroszyłow”. Jego załoga liczyła 11 ludzi pod dowództwem ppor. Łagutina. Pociąg składał się z parowozu oraz jednej pancernej otwartej platformy kolejowej z 2 działami i 4 karabinami maszynowymi. Od początku lipca tego roku brał udział w walkach na kierunku moskiewskim. Początkowo walczył w rejonie Łozowej. W II połowie lipca wspierał natarcie 1 Kaukaskiej Dywizji Kawalerii na Piatichatki pod Charkowem. 23 lipca stoczył pojedynek ogniowy z bolszewickimi pociągami pancernymi, w wyniku którego został lekko uszkodzony. 2 sierpnia przyjechał do Jelizawetgradu, gdzie załogę zasilił oficer i szeregowy. 4 sierpnia załoga pociągu odbudowała zerwany most w rejonie stacji kolejowej Cybulewo. Następnie w rejonie stacji kolejowej Funduklejowka doszło do walki z 2 bolszewickimi pociągami pancernymi. 5 sierpnia został zdobyty transport kolejowy z 3-działową baterią haubic i wyposażeniem wojskowym. Od września pociągiem dowodził por. Artiemij Cziżow. Od pocz. września pociąg uczestniczył w walkach na kierunku woroneskim. W dniach 10–11 września nacierał od stacji kolejowej Wałujki do stacji kolejowej Kastornaja, gdzie stoczył bój z dwoma bateriami artylerii nieprzyjaciela. 17 września wspierał zdobycie Woroneża. W nocy z 10 na 11 października, po odwrocie wojsk gen. Antona Denikina z Woroneża, nie mając możliwości dalszego wycofania pociąg został zrzucony do Donu. Załoga przeszła do wsi Niżniedewick, skąd ruszyła do Charkowa w celu utworzenia nowego pociągu pancernego „Sława Kubani”.

</doc>
<doc id="2337614" url="https://pl.wikipedia.org/wiki?curid=2337614" title="Międzynarodowa Rada Muzeów">
Międzynarodowa Rada Muzeów

Międzynarodowa Rada Muzeów (ang. International Council of Museums, ICOM) – międzypaństwowa, pozarządowa organizacja muzeów, utworzona w roku 1946 przy wsparciu UNESCO w celu reprezentacji interesów muzeów.
ICOM składa się z 118 komitetów narodowych i 30 międzynarodowych komitetów specjalistycznych. Siedzibą sekretariatu generalnego jest Paryż. ICOM posiada około 26 tysięcy członków w 151 krajach. Językami oficjalnymi są francuski, angielski i hiszpański.
Siedzibą Polskiego Komitetu Narodowego Międzynarodowej Rady Muzeów ICOM jest Muzeum Pałacu Króla Jana III w Wilanowie.
Obowiązki Przewodniczącej Polskiego Komitetu Narodowego pełni od 2019 roku dr Piotr Rypson.

</doc>
<doc id="2337615" url="https://pl.wikipedia.org/wiki?curid=2337615" title="2003 EH1">
2003 EH1



</doc>
<doc id="2337616" url="https://pl.wikipedia.org/wiki?curid=2337616" title="Edward Gubała">
Edward Gubała

Edward Hubert Gubała (ur. 3 listopada 1904 w Rakowie, zm. 24 stycznia 1980) – kapitan żeglugi wielkiej, nauczyciel i rybak. W latach stalinowskich więziony przez UB i skazany na śmierć.
Młodość.
Urodził się w Rakowie, dzisiejszej dzielnicy Częstochowy. W październiku 1920 roku wstąpił do Szkoły Handlowej w Sosnowcu, którą ukończył w roku 1923, a w 1927 z wyróżnieniem Wydział Nawigacyjny Szkoły Morskiej w Tczewie. W listopadzie 1927 roku powołano go do odbycia skróconej służby wojskowej w Marynarce Wojennej. Trzymiesięczny okres rekrucki odbywał się w Świeciu a półroczny kurs podchorążych marynarki wojennej w Toruniu. 1 lipca 1937 powołany został na sześciotygodniowe ćwiczenia wojskowe w Dowództwie Marynarki Wojennej w Pińsku. Karierę morską rozpoczął od stopnia IV oficera na statku szkolnym „Lwów”. W latach 1929–1935 pływał, zaczynając jako III i II oficer, a od 1936 roku jako kapitan, na statkach armatorów Żegluga Polska i Polskarob.
II wojna światowa.
1 września 1939, jako dowódca statku „Robur IV”, odebrał depeszę kierującą go, w związku z wybuchem wojny, do najbliższego neutralnego portu, w tym przypadku do Göteborga. Tam sformował się konwój złożony z pięciu polskich statków, które przez Bergen zdołały się przeprawić nieniepokojone do Wielkiej Brytanii (na każdym z nich znajdowali się uczniowie Szkoły Morskiej i członkowie załogi unieruchomionego w Szwecji Daru Pomorza). Na „Roburze IV”, przemianowanym na „Częstochowę”, pływał do października 1940 roku, kiedy to objął dowodzenie francuskiego frachtowca „Ile de Batz”. Statek ten pływał pod trzema alianckimi banderami.
Po zejściu z „francuza”, 15 września 1941, kapitan Gubała zorganizował zakłady remontowe Baltic Coasting Ltd. w Liverpoolu. W 1945 roku spotkał Władysława Wagnera, z którym rozpoczął ryzykowną pracę rybaka na Morzu Północnym. Na pierwsze połowy wyruszyli 19 kwietnia 1945 na niewielkim kutrze „Zjawa III”.
W Polsce Ludowej.
Od lipca 1946 roku pracował w charakterze inspektora techniczno-nawigacyjnego Polskiej Misji Morskiej w Londynie, przekazując krajowej spółce Dalmor pierwsze statki rybackie pozyskane w ramach dostaw UNRRA dla Tymczasowego Rządu Jedności Narodowej. Do Polski wrócił w 1948 roku na jednym z ostatnich przekazanych przez UNRRA trawlerów i podjął pracę w Dalmorze. W 1950 roku przeszedł do Urzędu Morskiego w Gdyni, gdzie zatrudniono go na stanowisku szefa Oddziału Inspekcji, a ponadto był dyrektorem Państwowej Szkoły Rybaków Morskich.
W sierpniu 1952 roku został aresztowany przez UB pod zarzutem udziału w antypaństwowej organizacji WiN i szpiegostwa. Skazany został na karę śmierci, co zamieniono na 10 lat, a następnie na 5 lat więzienia. Na wolność wyszedł w grudniu 1956 roku.
Wrócił do pracy na morzu jako kapitan w PLO i Chipolbroku. Po 1965 roku, kiedy to przeszedł na emeryturę, pływał jeszcze na chłodniowcu „Stella Nova” należącym do Wincentego Bartosiaka.
Przełożył na język polski międzynarodowy kod sygnałowy, przygotowany przez Podkomisję Międzynarodowego Kodu Sygnałowego przy Międzyrządowej Morskiej Organizacji Doradczej w Londynie w 1965 r. (wydany przez Wydawnictwo Morskie w 1969 r.; współautor tłumaczenia – Zdzisław Teisseyre). Autor wielu publikacji marynistycznych.
Był bratem kpt.ż.w Bronisława Gubały.
Pochowany został na Cmentarzu Witomińskim w Gdyni (kwatera 20-28-2).
Odznaczenia i upamiętnienie.
Był odznaczony Medalem Morskim, Medalem Zwycięstwa i Wolności 1945, Atlantic Star i War Medal 1939–1945. Za książki „Przygoda mojego życia” i „Pożegnanie z morzem” uhonorowany został Nagrodą im. Josepha Conrada.
W czerwcu 2018 r. w Alei Zasłużonych Ludzi Morza w Rewie odsłonięto pamiątkową tablicę upamiętniającą Edwarda Gubałę i jego brata Bronisława.

</doc>
<doc id="2337617" url="https://pl.wikipedia.org/wiki?curid=2337617" title="Korona Ziemi Kłodzkiej">
Korona Ziemi Kłodzkiej

Korona Ziemi Kłodzkiej – odznaka regionalna Oddziału Polskiego Towarzystwa Turystyczno-Krajoznawczego im. dr M. Orłowicza w Międzygórzu. Celem odznaki jest zachęcenie do poznania gór, uprawiania turystyki i krajoznawstwa górskiego na terenie ziemi kłodzkiej. Odznakę uzyskuje się zdobywając najwyższe szczyty poszczególnych pasm i grzbietów górskich ziemi kłodzkiej według zamieszczonego wykazu w dowolnie wybranej kolejności.

</doc>
<doc id="2337621" url="https://pl.wikipedia.org/wiki?curid=2337621" title="Wołk (pociąg pancerny)">
Wołk (pociąg pancerny)

"Wołk" (ros. Бронепоезд "Волк") – lekki pociąg pancerny Białych podczas wojny domowej w Rosji
Pociąg został utworzony 14 października 1919 r. w Charkowie. Wchodził w skład 10 Dywizjonu Pociągów Pancernych Sił Zbrojnych Południa Rosji. Na czele załogi pociągu stanął sztabkpt. Łagutin, a następnie płk Wiktor W. Sajewski. Pociąg uczestniczył w walkach w rejonie Jekaterynosławia i stacji kolejowej Sinielnikowo. Po odwrocie wojsk Białych gen. Antona I. Denikina przejechał na Krym, gdzie wszedł w skład Armii Rosyjskiej gen. Piotra N. Wrangla. Został opuszczony przez załogę podczas ewakuacji wojsk Białych 2 listopada 1920 r. w Kerczu.

</doc>
<doc id="2337622" url="https://pl.wikipedia.org/wiki?curid=2337622" title="Glasmine 43">
Glasmine 43

Glasmine 43 – mina przeciwpiechotna używana przez wojska niemieckie podczas II wojny światowej. W większości mina została zbudowana z elementów szklanych. Dzięki temu, wykrywacz metalu jest wobec niej bezsilny. Na początku posiadała zapalnik mechaniczny, później zastąpiono go zapalnikiem chemicznym. Zawierała standardowy ładunek wybuchowy "Sprengkorper 28" o masie 200 gramów. 
Do dziś w Parku Narodowym Eifel w Niemczech znajdują się olbrzymie pola Glasmine 43 . W 1944 i 1945 wyprodukowano 11 milionów sztuk tej miny. Pod koniec wojny ok. 9.7 miliona wciąż było w użyciu.

</doc>
<doc id="2337625" url="https://pl.wikipedia.org/wiki?curid=2337625" title="Szymon Makowski">
Szymon Makowski



</doc>
<doc id="2337629" url="https://pl.wikipedia.org/wiki?curid=2337629" title="Slovenská filharmónia">
Slovenská filharmónia



</doc>
<doc id="2337630" url="https://pl.wikipedia.org/wiki?curid=2337630" title="Abwehrgruppe-110">
Abwehrgruppe-110

Abwehrgruppe-110 – oddział rozpoznawczo-wywiadowczy Abwehry podczas II wojny światowej
Grupa była podporządkowana Abwehrkommando-3. Początkowo występowała jako Sonderkommando OKB-PO. Działała na okupowanej Białorusi w pasie działań niemieckiej 3 Armii Pancernej gen. Georga-Hansa Reinhardta. Na jej czele stał płk Soberal, a następnie ppor. Lange. Werbunek agentury był prowadzony spośród jeńców wojennych z Armii Czerwonej osadzonych w obozach jenieckich na Białorusi. Agenci byli wykorzystywani na okupowanych terenach ZSRR, a także byli przerzucani przez linię frontu.

</doc>
<doc id="2337631" url="https://pl.wikipedia.org/wiki?curid=2337631" title="Krasnolesje">
Krasnolesje

Krasnolesje (ros. Краснолесье; hist. pol. "Rominty Wielkie"; lit. "Raminta, Rominta"; niem. "Rominten, Groß-Rominten, Hardteck") – osiedle typu wiejskiego w Rosji, w obwodzie kaliningradzkim, w rejonie niestierowskim, nad rzeką Romintą (ros. Krasnaja), ok. 10 km od granicy z Polską, w północnej części Puszczy Rominckiej, na dawnym terytorium Prus Wschodnich. Ok. 25 km na wschód od Krasnolesja znajduje się Jezioro Wisztynieckie i granica Litwy.
Historia.
Od początku istnienia wsi do 1932.
Pierwsza wzmianka o Romintach pochodzi z 1539 roku, gdy osada znajdowała się na terytorium Prus Książęcych. W XVI i XVII wieku wieś była kolonią smolarzy. W 1683 roku w rejonie miejscowości polował Fryderyk Wilhelm I, elektor brandenburski. W XIX wieku koło Romint często polował cesarz niemiecki Wilhelm I. W 1890 roku, za panowania cesarza Wilhelma II, Rominty uzyskały status cesarskiego okręgu łowieckiego (niem. "kaiserliche Hofjagdrevier") i w 1891 roku na ich terenie zbudowano dla Wilhelma II drewniany pałacyk myśliwski (niem. "Jagdhaus Rominten" lub "Jagdschloß Rominten"), który zaprojektowali w stylu skandynawskim norwescy architekci Holm Munthe (1848–1898) i Ole Sverre (1865–1932). Znajdował się on w rejonie dzisiejszej miejscowości Radużnoje (ros. Радужное, niem. "Theerbude", później "Kaiserlich Rominten", ). W 1893 roku koło rezydencji wzniesiono kaplicę św. Huberta, patrona myśliwych. W sierpniu 1914 roku, w czasie bitwy pod Gąbinem, miejscowość została zajęta przez wojska carskie (1 Armia gen. Paula von Rennenkampfa) i prawie w całości spalona, jednak pałacyk myśliwski Wilhelma II oszczędzono na rozkaz cara Mikołaja II. Po I wojnie światowej Rominty stały się państwowym obszarem łowieckim w Republice Weimarskiej. Ostatnie polowanie w Puszczy Rominckiej z udziałem członków rodu Hohenzollernów miało miejsce w 1932 roku.
Okres Trzeciej Rzeszy.
W latach 30. XX wieku, w epoce Trzeciej Rzeszy, tereny łowieckie w Romintach wzbudziły zainteresowanie Hermanna Göringa. Kazał on wybudować dla siebie drewniany dwór myśliwski, nazywany "Reichsjägerhof Rominten", "Jägerhof Rominten" lub "Emmyhall" (od imienia drugiej żony Göringa, Emmy Göring), zaprojektowany przez niemieckiego architekta Friedricha Hetzelta (1903–1986), mający imitować starogermańską siedzibę książęcą, położony na wysokim brzegu rzeki Rominty. Znajdował się on ok. 2 km na północ od dawnej rezydencji cesarskiej (). Budowę rozpoczęto w 1935 roku i obiekt oddano do użytku 26 września 1936 roku. Aby ułatwić Göringowi dojazd do rezydencji, wybudowano przeznaczoną specjalnie dla niego niewielką stację kolejową w miejscowości Eichkamp (przed 1938 rokiem "Schackummen", obecnie Jemieljanowka, ros. Емельяновка, ), w odległości ok. 10 km na północny wschód od Romint, gdzie dojeżdżał swoim pociągiem specjalnym "Azja" (niem. "Sonderzug "Asien""), przemianowanym 1 lutego 1943 roku na "Pomorze I" (niem. "Sonderzug "Pommern I"").
Przed wybuchem II wojny światowej gośćmi rezydencji byli m.in. car Bułgarii Borys III, polski ambasador Józef Lipski i brytyjski ambasador sir Neville Henderson. Rominty odwiedził również Adolf Hitler. Niektóre źródła podają, że na początku lutego 1940 roku w dworze Göringa w Rominatch spotkali się Heinrich Himmler, Reichsführer-SS, i Ławrientij Beria, szef NKWD; prowadzili tam tajne rozmowy na temat współpracy Gestapo i NKWD w eksterminacji społeczeństwa polskiego i zwalczaniu polskiego ruchu oporu. W spotkaniu tym uczestniczył gauleiter Prus Wschodnich Erich Koch.
W drugiej połowie 1940 roku Göring koordynował z Romint działania niemieckiego lotnictwa w czasie bitwy o Anglię. W 1941 roku, po ataku Niemiec na ZSRR, Rominty stały się jego kwaterą główną na froncie wschodnim; dwór był wyposażony w bunkier zabezpieczający przed atakiem z powietrza, zbudowany w 1940 roku. Była to jedna z części systemu niemieckich kwater dowódczych współpracujących z kwaterą główną Hitlera w Wilczym Szańcu koło Kętrzyna, rozlokowanych w Prusach Wschodnich. W odległości ok. 14 km na południowy zachód od rezydencji Göringa, w lesie Kumiecie koło jeziora Gołdap, znajdowała się kwatera główna dowództwa Luftwaffe o nazwie "Robinson" (niem. "Oberbefehlshaber der Luftwaffe-Hauptquartier") ().
W latach 1936–1942 ochroną rezydencji Göringa zajmował się Batalion Wartowniczy Pułku "General Göring" (niem. "Wach-Bataillon des Regiment General Göring"). W 1942 roku został on przekształcony w Pułk Wartowniczy "Hermann Göring" (niem. "Wachregiment Hermann Göring"), a w kwietniu 1944 roku w Pułk Przyboczny "Hermann Göring" (niem. "Begleit-Regiment Hermann Göring"). Była to jednostka naziemna Luftwaffe o sile jednego batalionu, wyposażona w broń przeciwlotniczą, składająca się z grenadierów pancernych. 24 września 1944 roku Pułk Przyboczny "Hermann Göring" został rozformowany i na jego bazie utworzono 4 Pułk Pancerno-Spadochronowy "Hermann Göring" (niem. "Fallschirm-Panzergrenadier-Regiment 4 Hermann Göring"), o sile 2 batalionów, który w listopadzie 1944 roku przemianowano na 1 Pułk Pancerno-Spadochronowy "Hermann Göring" (niem. "Fallschirm-Panzergrenadier-Regiment 1 Hermann Göring") i powiększono do 3 batalionów.
Wydarzenia 1944.
1 sierpnia 1944 roku, w związku ze zbliżaniem się frontu, Göring wydał rozkaz podjęcia przygotowań do zniszczenia dworu myśliwskiego w Romintach i dawnego pałacyku Wilhelma II. Po raz ostatni przebywał w dworze 16 października 1944 roku; według niemieckich historyków Volkera Knopfa i Stefana Martensa rezydencja została podpalona i zniszczona w dniu 20 października 1944 roku (tzw. "Akcja Ogień Świętojański", niem. "Aktion "Johannisfeuer"", obejmująca również zniszczenie kwatery "Robinson"). Pałacyk Wilhelma II nie został zniszczony, podobnie jak dom nadleśniczego przy rezydencji Göringa.
W nocy z 21 na 22 października 1944 roku wieś Rominty została zdobyta przez oddziały 18 Gwardyjskiej Dywizji Strzeleckiej Armii Czerwonej, wchodzącej w skład 11 Gwardyjskiej Armii (3 Front Białoruski). Ze źródeł rosyjskich wynika, że przed nadejściem regularnych oddziałów Armii Czerwonej rezydencję Göringa opanowali zwiadowcy radzieckiej specjalnej grupy dywersyjno-wywiadowczej "Maksim" (ros. специальная диверсионно-разведывательная группа «Максим»), podlegającej 3 Oddziałowi (dywersyjnemu) Zarządu Wywiadu 3 Frontu Białoruskiego, przerzuconej 17 sierpnia 1944 roku na tyły linii niemieckich w Prusach Wschodnich. 27 października 1944 roku radziecki dziennik "Krasnaja Zwiezda", oficjalny organ Ministerstwa Obrony ZSRR, pisał, że rezydencja Göringa została zdobyta przez wojska radzieckie w stanie nienaruszonym. Rosyjskie źródła podają, że 2 listopada 1944 roku zwiadowcy radzieccy działający w Puszczy Rominckiej zameldowali przez radio, że odnaleźli rezydencję Göringa, i poinformowali, że "najbardziej wartościowe rzeczy wywieziono, wyłączono telefony i zdjęto ochronę". Później linia frontu ustabilizowała się i aż do rozpoczęcia przez Armię Czerwoną operacji wschodniopruskiej w styczniu 1945 roku przebiegała w odległości ok. 5 kilometrów na zachód od wsi Rominty. Według niektórych źródeł rosyjskich rezydencja Göringa nie została spalona i rozlokował się w niej sztab radziecki.
W listopadzie 1944 roku wojska radzieckie przeczesywały lasy otaczające wieś Rominty i likwidowały niemieckie grupy wywiadowczo-dywersyjne pozostawione na tyłach frontu; działania te były prowadzone przez 86 Pułk Pograniczny NKWD i kontrwywiad wojskowy Smiersz 11 Gwardyjskiej Armii. Jedna z takich niemieckich grup wywiadowczo-dywersyjnych działała w listopadzie 1944 roku w rejonie dworu myśliwskiego Göringa i była złożona z 9 żołnierzy batalionu ochrony rezydencji wyposażonych w 2 radiostacje. Większość członków tej grupy aresztowano, jednemu udało się uciec. Należący do niej żołnierze pochodzili z tzw. Komanda Specjalnego Jegrów "Białowieża" (niem. "Jäger-Sonderkommando Bialowies"), podlegającego bezpośrednio adiutanturze Göringa i dowodzonego przez mjr. Waltera Freverta (1897–1962), ostatniego niemieckiego nadleśniczego Puszczy Romnickiej. Unieszkodliwienie tej grupy, bazującej w zamaskowanych bunkrach ok. 3 km na południowy zachód od leśniczówki Jagdbude, stało się przedmiotem meldunku z 23 grudnia 1944 roku szefa radzieckiego kontrwywiadu wojskowego Smiersz, Wiktora Abakumowa, do Państwowego Komitetu Obrony ZSRR. 26 lutego 1945 roku czterej schwytani członkowie grupy, w tym jej dowódca, Erich Blocksdorf, zostali skazani na karę śmierci.
Po II wojnie światowej.
W 2011 roku polski historyk prof. Krzysztof Jasiewicz wysunął przypuszczenie, że w 1945 roku w rejonie dawnego dworu myśliwskiego Göringa w Romintach radziecki kontrwywiad wojskowy Smiersz mógł dokonać tajnej egzekucji polskich ofiar tzw. obławy augustowskiej. W latach 1949–1950 część dawnego pałacyku myśliwskiego Wilhelma II, początkowo wykorzystywanego jako sanatorium dla żołnierzy 3 Frontu Białoruskiego, rozebrano i przeniesiono do parku miejskiego w Kaliningradzie. Wykonaną z brązu rzeźbę stojącego jelenia, autorstwa niemieckiego malarza i rzeźbiarza Richarda Friese (1854–1918), pochodzącą z 1911 roku, która znajdowała się niegdyś w rejonie kaplicy św. Huberta, ustawiono w parku Michaiła Glinki w Smoleńsku (tzw. park Błonie), gdzie stał się jednym z symboli miasta. Jedną z brązowych rzeźb leżących jeleni z tzw. Mostu Jeleni (niem. " Hirschbrücke") w pobliżu rezydencji (), również autorstwa Richarda Friese, przewieziono do Moskwy.
W latach 1945–1991 osiedle znajdowało się w zamkniętej radzieckiej strefie wojskowej. W latach 1898–1939 Rominty liczyły ok. 1000–1200 mieszkańców, w 1992 roku 440 mieszkańców, a obecnie ok. 450 mieszkańców.
Miejscowość jest połączona linią kolejową z Niestierowem (hist. niem. "Stallupönen", pol. "Stołupiany"), będącą pozostałością dawnej linii kolejowej Gołdap – Stołupiany (po polskiej stronie granicy linia ta obecnie nie istnieje).
W Krasnolesju działa parafia prawosławna pw. Świętych Męczenników Adriana i Natalii. Cerkwią parafialną jest dawny kościół ewangelicki wzniesiony w 1880 roku, ufundowany przez cesarza Wilhelma I. Świątynia, która po II wojnie światowej popadła w ruinę, została odbudowana w latach 2014–2016. Oprócz cerkwi parafialnej znajduje się tu również kaplica prawosławna pw. św. Jerzego Zwycięzcy, zbudowana w drugiej dekadzie XXI w.
W miejscowości mieści się także Muzeum Wisztynieckie (ros. Виштынецкий эколого-исторический музей), zajmujące się historią i ekologią regionu, szkoła, dom kultury, tartak i duży zakład wydobycia kruszywa.
Z pałacyku myśliwskiego Wilhelma II i dworu Göringa zachowały się obecnie jedynie skromne pozostałości części murowanych: fundamenty, resztki piwnic i ruiny bunkra Göringa. W dalszym ciągu istnieje Most Jeleni na Romincie, choć bez zdobiących go niegdyś rzeźb. Obiekty te znajdują się na terenie niezamieszkanego kompleksu leśnego między miejscowościami Krasnolesje i Radużnoje, kilka kilometrów od granicy z Polską.
Zmiany nazwy miejscowości.
Nazwa miejscowości kilkakrotnie się zmieniała. W 1895 roku nazwę Rominty zmieniono na Rominty Wielkie (niem. "Groß-Rominten"), a nazwę przysiółka "Theerbude", znanego od 1763 roku, gdzie znajdował się cesarski pałacyk myśliwski, na Cesarskie Rominty (niem. "Kaiserlich Rominten"). W 1938 roku nazwę "Groß-Rominten" zmieniono na "Hardteck" (w pobliżu istniało również "Klein-Hardteck"). W 1945 roku, po II wojnie światowej, gdy wieś weszła w skład ZSRR, jej nazwę zmieniono na Krasnolesje, choć do 1948 roku nazwy niemiecka i rosyjska były używane równolegle.
Krasnolesje w literaturze i filmie.
Pobyt Hermanna Göringa w Puszczy Rominckiej opisał francuski pisarz Michel Tournier w książce "Le roi des Aulnes", wydanej w 1970 roku. W 1996 roku została ona zekranizowana przez niemieckiego reżysera Volkera Schlöndorffa w filmie "Der Unhold", nakręconym w Polsce.

</doc>
<doc id="2337634" url="https://pl.wikipedia.org/wiki?curid=2337634" title="Grecki Kościół Greckokatolicki">
Grecki Kościół Greckokatolicki



</doc>
<doc id="2337638" url="https://pl.wikipedia.org/wiki?curid=2337638" title="Michał Leśniak">
Michał Leśniak

Michał Leśniak (ur. 5 lipca 1913 w Krakowie, zm. 25 lutego 1983 w Katowicach) – polski aktor teatralny i filmowy.
Życiorys.
Występował w teatrze już przed wojną, jednak dopiero w 1945 roku zdał egzamin eksternistyczny w Lingen, przed komisją pod kierunkiem Leona Schillera. W trakcie II wojny światowej brał udział w kampanii wrześniowej, został wzięty do niewoli i do 1945 roku przebywał w Oflagu w Murnau, gdzie działał w teatrze obozowym i ukończył konspiracyjne studio teatralne. W latach 1945–47 występował w Teatrze Objazdowym dającym przedstawienia dla Polaków przesiedlonych tam Polaków. Występował w następujących teatrach:
Rodzina i życie prywatne.
Michał Leśniak był żonaty z aktorką Sabiną Chromińską, syn Wojciech.

</doc>
<doc id="2337650" url="https://pl.wikipedia.org/wiki?curid=2337650" title="Stadion Centralny w Kustanaju">
Stadion Centralny w Kustanaju

Stadion Centralny – wielofunkcyjny stadion w Kustanaju, w Kazachstanie. Został otwarty w 1964 roku. Swoje mecze rozgrywa na nim drużyna Toboł Kustanaj. Obiekt może pomieścić 8320 widzów.

</doc>
<doc id="2337651" url="https://pl.wikipedia.org/wiki?curid=2337651" title="Zakon Kaznodziejski">
Zakon Kaznodziejski



</doc>
<doc id="2337653" url="https://pl.wikipedia.org/wiki?curid=2337653" title="Rybaczki">
Rybaczki

Rybaczki (Cerylinae) – podrodzina ptaków z rodziny zimorodkowatych (Alcedinidae). 
Występowanie.
Podrodzina obejmuje gatunki występujące w Azji, Afryce i Ameryce.
Systematyka.
Podrodzina czasem podnoszona do rangi rodziny. Do podrodziny należą następujące rodzaje:

</doc>
<doc id="2337654" url="https://pl.wikipedia.org/wiki?curid=2337654" title="Cerylinae">
Cerylinae



</doc>
<doc id="2337655" url="https://pl.wikipedia.org/wiki?curid=2337655" title="Cerylidae">
Cerylidae



</doc>
<doc id="2337658" url="https://pl.wikipedia.org/wiki?curid=2337658" title="Broń wojskowa">
Broń wojskowa

Broń wojskowa – broń wchodząca do etatowego wyposażenia pojedynczego żołnierza, pododdziałów oraz związków taktycznych i operacyjnych regularnych sił zbrojnych.
Przeznaczona jest do obezwładniania siły żywej, niszczenia sprzętu, umocnień, obiektów przeciwnika. Bronią tą dezorganizowano jego systemy dowodzenia i zaopatrywania oraz wspierano ogniowo działanie wojsk własnych. Tworzy określonym systemem uzbrojenia, który jest podporządkowany koncepcjom jej użycia w starciach zbrojnych. Powinna mieć określone wymagania taktyczno–techniczne, utrzymana w stałej sprawności technicznej i gotowości bojowej. Współczesna broń wojskowa jest w zasadzie bronią palną i występująca w szczątkowej fazie broń biała w postaci bagnetów, noży, szabli.
Broń w zależności od przeznaczenia dzielimy ją na:
W zależności od stanu technicznego wyróżnia się broń:
W znaczeniu ogólniejszym jako broń wojskową współczesną można traktować całościowo:

</doc>
<doc id="2337667" url="https://pl.wikipedia.org/wiki?curid=2337667" title="UGC 8313">
UGC 8313

UGC 8313 (również PGC 45992) – galaktyka spiralna znajdująca się w konstelacji Psów Gończych. Galaktyka ta należy do grupy M101 lub do M51.
UGC 8313 ma średnicę 19 000 lat świetlnych oraz masę około 1 mas Słońca. Prawdopodobnie UGC 8313 jest satelitą Messier 63, a wzajemne oddziaływania grawitacyjne między tymi dwiema galaktykami są odpowiedzialne za zaburzenia symetrii obu galaktyk.

</doc>
<doc id="2337673" url="https://pl.wikipedia.org/wiki?curid=2337673" title="Ankaragücü Ankara">
Ankaragücü Ankara



</doc>
<doc id="2337687" url="https://pl.wikipedia.org/wiki?curid=2337687" title="10753 van der Velde">
10753 van der Velde



</doc>
<doc id="2337688" url="https://pl.wikipedia.org/wiki?curid=2337688" title="Łowce (podrodzina)">
Łowce (podrodzina)

Łowce (Halcyoninae) – podrodzina ptaków z rodziny zimorodkowatych (Alcedinidae). 
Występowanie.
Podrodzina obejmuje gatunki występujące w Azji, Afryce, Australii i Oceanii. 
Systematyka.
Takson ten czasem podnoszony do rangi rodziny. Do podrodziny należą następujące rodzaje:

</doc>
<doc id="2337689" url="https://pl.wikipedia.org/wiki?curid=2337689" title="Halcyoninae">
Halcyoninae



</doc>
<doc id="2337690" url="https://pl.wikipedia.org/wiki?curid=2337690" title="Dacelonidae">
Dacelonidae



</doc>
<doc id="2337697" url="https://pl.wikipedia.org/wiki?curid=2337697" title="Palenie ksiąg i grzebanie uczonych">
Palenie ksiąg i grzebanie uczonych

Palenie ksiąg i grzebanie uczonych – okres w historii Chin pomiędzy 213 a 206 rokiem p.n.e., kiedy prowadzono politykę niszczenia klasycznych ksiąg chińskich i prześladowania konfucjańskich uczonych.
Politykę tę realizowano za panowania Pierwszego Cesarza dynastii Qin, który został do niej przekonany przez swego kanclerza Li Si (taką wersję wydarzeń przedstawił w "Zapiskach historyka" Sima Qian). Li Si był reprezentantem legizmu i podjął próbę zlikwidowania konkurencyjnych szkół filozoficznych nakazując zniszczenie ich tekstów kanonicznych. Wyjątkiem miały być jedynie teksty legistyczne, a także poświęcone kwestiom praktycznym, jak m.in. medycyna, rolnictwo i wróżbiarstwo. 
Na skutek palenia ksiąg przepadła bezpowrotnie ogromna część chińskiego piśmiennictwa, choć część tekstów odtworzono później z pamięci. Jednocześnie uśmiercano osoby, które zajmowały się studiowaniem zakazanych ksiąg. Najgłośniejszym przykładem tej eksterminacji stało się w 211 roku p.n.e. pogrzebanie żywcem 460 uczonych (według niektórych interpretacji ludzi ci zostali najpierw uśmierceni i pogrzebano ich martwych).
W "Zapiskach historyka".
Według kroniki Sima Qiana, rozdz. 6., "Annały Pierwszego Cesarza Qin" (rok 213 p.n.e.):
"Kanclerz Li Si rzekł: Proszę, aby wszelkie zapiski historyczne poza qinowskimi zostały spalone. Z wyjątkiem uczonych, których obowiązkiem [jest posiadanie ksiąg], wszyscy, którzy ośmielają się posiadać ukryte kopie "Księgi Pieśni", "Księgi Dokumentów" i [inne] pisma Stu Szkół, przekażą je gubernatorom i komendantom wojskowym w celu spalenia. Każdy, kto się ośmieli dyskutować o "Księdze Pieśni", "Księdze Dokumentów", zostanie publicznie stracony. Kotokolwiek [ośmieli się] krytykować teraźniejszość odnosząc się do przeszłości, [tego] klan [zostanie stracony]. [Każdy] urzędnik, który dowie się o naruszeniach [tych praw] i o tym nie poinformuje, zostanie współwinny. Kto po trzynastu dniach od wydania [tego] edyktu nie spali [ksiąg], ten zostanie napiętnowany i zesłany do budowy Wielkiego Muru. Wyjątkiem będą księgi o medycynie, wróżeniu i rolnictwie. Kto chce poznać szczegóły edyktu, niechaj zwróci się do urzędników."

</doc>
<doc id="2337699" url="https://pl.wikipedia.org/wiki?curid=2337699" title="Stadion Szachtior w Karagandzie">
Stadion Szachtior w Karagandzie

Stadion Szachtior – wielofunkcyjny stadion w Karagandzie, w Kazachstanie. Został wybudowany w 1958 roku, w miejsce dawnego stadionu Dinamo, otwartego w roku 1947. Swoje mecze rozgrywa na nim drużyna Szachtior Karaganda. Obiekt może pomieścić 20 000 widzów.

</doc>
<doc id="2337700" url="https://pl.wikipedia.org/wiki?curid=2337700" title="NCVIA">
NCVIA



</doc>
<doc id="2337701" url="https://pl.wikipedia.org/wiki?curid=2337701" title="Tom Crean">
Tom Crean

Tom Crean (irl. "Tomás Ó Croidheáin"; ur. 20 lipca 1877 w Gurtachrane - zm. 27 lipca 1938 w Corku) – irlandzki podróżnik, marynarz i badacz polarny, członek trzech wypraw na Antarktydę.
Życiorys.
Jako piętnastolatek opuścił dom i udał się do Cobh w hrabstwie Cork, aby zaciągnąć się do Royal Navy. Przez kolejne osiem lat podróżował po świecie jako żołnierz tejże floty. Był między innymi w Nowej Zelandii, gdzie w roku 1901 spotkał się z Robertem Falconem Scottem, oficerem Royal Navy i dowódcą wyprawy polarnej. Tom Crean przyłączył się jako wolontariusz do załogi Discovery i pod dowództwem kapitana Scotta, w latach 1902–1904, wziął udział w pierwszej od sześćdziesięciu lat brytyjskiej (po wyprawie Jamesa Clarka Rossa) wyprawie na Antarktydę. 
Następnie kontynuował swoją służbę w marynarce wojennej aż do roku 1910, kiedy to wziął udział w drugiej wyprawie na Antarktydę w ekspedycji „Terra Nova”, ponownie pod dowództwem kapitana Scotta. Po tej wyprawie Tom Crean został odznaczony przez króla Jerzego V medalem za heroizm i awansował na stopień starszego bosmana za to, że w 18 godzin w pojedynkę przeszedł 56 km po Lodowcu Szelfowym Rossa i wezwał pomoc dla Edwarda Evansa, jednego ze swoich towarzyszy, będącego w stanie wycieńczenia. 
W latach 1914–1917 Tom Crean wziął udział w trzeciej ekspedycji „Trans-Antarctic” pod dowództwem Ernesta Shackletona.
W lipcu 1938 dostał ataku wyrostka robaczkowego. Ze względu na opóźnienia w przeprowadzeniu operacji, już po jej wykonaniu dostał infekcji i zmarł tydzień później. Został pochowany w grobie rodzinnym na cmentarzu w Ballinacourty.

</doc>
<doc id="2337714" url="https://pl.wikipedia.org/wiki?curid=2337714" title="Julio Cezar Gonzalez">
Julio Cezar Gonzalez



</doc>
<doc id="2337723" url="https://pl.wikipedia.org/wiki?curid=2337723" title="Maksim Żałmagambetow">
Maksim Żałmagambetow

Maksim Żałmagambetow (kaz. Максим Жалмағамбетов, ur. 11 lipca 1983 w Astanie) – kazachski piłkarz występujący na pozycji pomocnika lub obrońcy. Od 2010 roku piłkarz kazachskiego klubu Irtysz Pawłodar. Ma na koncie trzydzieści występów i jedną bramkę w reprezentacji Kazachstanu, w której zadebiutował w 2004 roku.

</doc>
<doc id="2337725" url="https://pl.wikipedia.org/wiki?curid=2337725" title="Puchar Świata w narciarstwie alpejskim 2011/2012">
Puchar Świata w narciarstwie alpejskim 2011/2012

Sezon 2011/2012 Pucharu Świata w narciarstwie alpejskim rozpoczął się 22 października 2011 tradycyjnie już w austriackim Sölden, a następne starty miały się odbyć 12 i 13 listopada w Levi, jednak zostały odwołane z powodu braku śniegu. Ostatnie zawody z tego cyklu zostały rozegrane między 14 a 18 marca 2012 w austriackim Schladming. Zostało rozegranych 38 zawodów dla kobiet i 44 konkurencji dla mężczyzn, oraz jeden mieszany slalom równoległy.
Sezon ten kwalifikował się jako sezon martwy, ponieważ nie były rozgrywane żadne imprezy mistrzowskie. Natomiast między 15-19 lutego 2012 roku w ramach pucharu świata odbyła się próba przedolimpijska w Soczi na stokach Krasnej Polany.
Puchar Świata w narciarstwie alpejskim kobiet.
Wśród kobiet pucharu świata z sezonu 2010/11 broniła Maria Riesch 
W poszczególnych klasyfikacjach tryumfowały:
Puchar Świata w narciarstwie alpejskim mężczyzn.
Pucharu świata z sezonu 2010/11 bronił Ivica Kostelić 
W poszczególnych klasyfikacjach tryumfowali:

</doc>
<doc id="2337727" url="https://pl.wikipedia.org/wiki?curid=2337727" title="(9191) Hokuto">
(9191) Hokuto

(9191) Hokuto – planetoida z pasa głównego okrążająca Słońce w ciągu 4 lat i 73 dni w średniej odległości 2,6 j.a. Została odkryta 13 grudnia 1991 roku w obserwatorium w "Kiyosato" przez Satoru Ōtomo. Nazwa planetoidy pochodzi od Hokuto-shi, rodzinnego miasta odkrywcy. Przed nadaniem nazwy planetoida nosiła oznaczenie tymczasowe (9191) 1991 XU.

</doc>
<doc id="2337732" url="https://pl.wikipedia.org/wiki?curid=2337732" title="Stok narciarski">
Stok narciarski



</doc>
<doc id="2337734" url="https://pl.wikipedia.org/wiki?curid=2337734" title="Pawieł Milukow">
Pawieł Milukow

 Pawieł Nikołajewicz Milukow, ros. Павел Николаевич Милюков (ur. w Moskwie, zm. 31 marca 1943 w Aix-les-Bains) – rosyjski historyk, publicysta, polityk. Założyciel i pierwszy przewodniczący Partii Konstytucyjno-Demokratycznej (tzw. kadetów), kierował organizacją w całym okresie jej istnienia (1905-1918).
Obok Wasilija Makłakowa był głównym ideologiem kształtującego się na przełomie XIX i XX w. rosyjskiego liberalizmu, przyczynił się do jego ożywienia i sformułowania jednolitego programu, w którym naczelnym postulatem była likwidacja w Rosji samodzierżawia i wprowadzenie monarchii konstytucyjnej. Jego program polityczny w znacznej mierze ukształtował się w czasie podróży, jakie odbył przed 1904 do Stanów Zjednoczonych, Wielkiej Brytanii i Francji. W czasie wojny rosyjsko-japońskiej wzywał do organizacji zgromadzenia ustawodawczego. W IV Dumie Państwowej w latach 1915-1916 stał na czele Bloku Postępowego, w skład którego weszli wszyscy deputowani poza przedstawicielami skrajnej prawicy i skrajnej lewicy.
 wystąpił w Dumie, wygłaszając przemówienie, w którym zarzucił rządowi zdradę kraju w przemówieniu, przeplatanym frazą "Głupota, czy zdrada". Przemówienie Milukowa miało duży rezonans w kraju i przyczyniło się do wzmożenia nastrojów rewolucyjnych, wyprzedzając rewolucję lutową i obalenie caratu.
Po rewolucji lutowej minister spraw zagranicznych Rządu Tymczasowego pod przewodnictwem ks. Gieorgija Lwowa (15 marca – 18 maja 1917). Odszedł z rządu po kryzysie kwietniowym - protestach w Piotrogrodzie przeciwko zamiarom kontynuowania przez Rosję wojny w sojuszu z Francją i Wielką Brytanią.
Po przewrocie bolszewickim członek Dońskiej Rady Obywatelskiej przy Armii Ochotniczej gen. Ławra Korniłowa, autor jej odezwy. Od maja 1918 w Kijowie, okupowanym przez armię niemiecką, prowadził rozmowy z dowództwem niemieckim w sprawie możliwości wsparcia w walce z bolszewikami, zdezawuowany przez większość działaczy partii, złożył rezygnację z funkcji jej przewodniczącego. W listopadzie 1918 poprzez Turcję wyjechał na Zachód, najpierw do Wielkiej Brytanii, gdzie prowadził działalność polityczną w ramach ruchu Białych. Od 1920 na emigracji we Francji, gdzie zmarł.
Autor prac poświęconych analizie przyczyn rewolucji październikowej, jako czynnik, który znacząco przyczynił się do sukcesu bolszewików wskazywał abstrakcyjne i utopijne programy głoszone przez radykalną inteligencję rosyjską.
Pochowany na Cmentarzu Batignolles w Paryżu.

</doc>
<doc id="2337738" url="https://pl.wikipedia.org/wiki?curid=2337738" title="The Gates">
The Gates



</doc>
<doc id="2337745" url="https://pl.wikipedia.org/wiki?curid=2337745" title="Real Gangstaz">
Real Gangstaz

Real Gangstaz - drugi singiel promujący album pt "Amerikaz Nightmare", amerykańskiego duetu Mobb Deep. Utwór został wyprodukowany przez producenta Lil Jona. Do singla powstał teledysk. Jest on również kontynuacją poprzedniego teledysku do utworu "Got It Twisted".

</doc>
<doc id="2337750" url="https://pl.wikipedia.org/wiki?curid=2337750" title="J.R. Sakuragi">
J.R. Sakuragi

, urodzony jako Milton J.R. Henderson (ur. 30 października 1976 w Bakersfield) – amerykański koszykarz, grający na pozycjach niskiego lub silnego skrzydłowego, posiadający także japońskie obywatelstwo, były reprezentant tego kraju, obecnie zawodnik SeaHorses Mikawa.
Sakuragi wychowywał się i uczęszczał do szkoły w Bakersfield. W czasie studiów grał w lidze uniwersyteckiej NCAA, w drużynie Uniwersytetu Kalifornijskiego. 
W 1998 został wybrany do drużyny Vancouver Grizzlies, gdzie spędził jeden sezon. Przez kolejne dwa sezony grał w Las Vegas, w drużynach ligi francuskiej oraz w drużynach letniej ligi Portoryko i Filipin. 
W 2001 przeniósł się do japońskiej drużyny Aisin Seahorses. W 2007 złożył wniosek o nadanie mu japońskiego obywatelstwa. Wraz z obywatelstwem zmienił również nazwisko, z J.R. Henderson na J.R. Sakuragi. 
Zawodnik jest reprezentantem narodowym Japonii w koszykówce.

</doc>
<doc id="2337752" url="https://pl.wikipedia.org/wiki?curid=2337752" title="Ministrowie spraw zagranicznych Rosji">
Ministrowie spraw zagranicznych Rosji



</doc>
<doc id="2337754" url="https://pl.wikipedia.org/wiki?curid=2337754" title="Salmalia malabarica">
Salmalia malabarica



</doc>
<doc id="2337756" url="https://pl.wikipedia.org/wiki?curid=2337756" title="Skytrax">
Skytrax

Skytrax – firma konsultingowa z siedzibą w Wielkiej Brytanii, prowadząca badania pasażerskich linii lotniczych z całego świata. Każdego roku przyznaje odznaczenia dla Najlepszych Linii Lotniczych i Najlepszego Lotniska (1–5 gwiazdek). Firma posiada forum, na którym pasażerowie mogą wyrażać opinie na temat linii lotniczych i lotnisk. W toku badań marketingowych Skytrax ocenia elementy związane z transportem lotniczym, m.in. prezencję załogi, rozrywki na pokładzie (ang. "inflight entertainment") czy catering.

</doc>
<doc id="2337757" url="https://pl.wikipedia.org/wiki?curid=2337757" title="(9225) Daiki">
(9225) Daiki

(9225) Daiki – planetoida z pasa głównego okrążająca Słońce w ciągu 4 lat i 146 dni w średniej odległości 2,68 j.a. Została odkryta 10 stycznia 1996 roku w obserwatorium Ōizumi przez Takao Kobayashiego. Nazwa planetoidy pochodzi od Daiki Matsubayashiego (ur. 1961), członka Towarzystwa Astronomicznego Saga, zainteresowanego meteorami, kometami oraz fotografią zaćmień Słońca. Przed nadaniem nazwy planetoida nosiła oznaczenie tymczasowe (9225) 1996 AU.

</doc>
<doc id="2337758" url="https://pl.wikipedia.org/wiki?curid=2337758" title="Trzynastoksiąg konfucjański">
Trzynastoksiąg konfucjański

Trzynastoksiąg konfucjański () – kanon klasycznej literatury chińskiej wyróżniony w okresie Dynastii Song. Obejmuje niektóre dzieła "Pięcioksięgu", m.in.:

</doc>
<doc id="2337759" url="https://pl.wikipedia.org/wiki?curid=2337759" title="Throw Your Hands (In the Air)">
Throw Your Hands (In the Air)

Throw Your Hands (In the Air) - trzeci singiel promujący album pt "Amerikaz Nightmare", amerykańskiego duetu Mobb Deep.
Lista utworów.
Opracowano na podstawie źródła.

</doc>
<doc id="2337760" url="https://pl.wikipedia.org/wiki?curid=2337760" title="Antonio Somma">
Antonio Somma

Antonio Somma (ur. 28 sierpnia 1809 w Udine, zm. 8 sierpnia 1864 w Wenecji) – włoski poeta, librecista i prawnik.
Miejsce w historii zapewniło mu libretto do opery Giuseppe Verdiego "Bal maskowy". Somma wydawał także pismo "La favilla", a w latach 1840-1847 kierował Teatrem Wielkim w Trieście. Dla Verdiego przygotował także libretto do opery "Król Lear", projekt ten jednak nigdy nie doszedł do skutku.

</doc>
<doc id="2337761" url="https://pl.wikipedia.org/wiki?curid=2337761" title="Broń cywilna">
Broń cywilna

Broń cywilna – przeznaczona do obrony osobistej i ochrony mienia indywidualnego i społecznego.
Do najczęściej stosowanej broni cywilnej należy broń gazowa na której zakup i jej posiadanie niezbędne jest uzyskanie pozwolenia organów upoważnionych przez Ministra Spraw Wewnętrznych, a dla żołnierzy Ministra Obrony Narodowej. Nie wymagane jest zezwolenie na nabycie i posiadanie broni palnej wyprodukowanej przed 1850 rokiem. Użycie broni może nastąpić wyłącznie w obronie koniecznej lub w stanie wyższej konieczności i jeżeli jej użycie jest środkiem ostatecznym.
W obronie koniecznej używamy jej w przypadku odparcia bezpośredniego, bezprawnego i rzeczywistego zamachu na człowieka, dobro własne i innej osoby oraz dobro społeczne pozostające pod ochroną prawa oraz w celu przywrócenia porządku lub spokoju publicznego nawet wówczas gdy nie wynika to z obowiązku służbowego. Mieści się ona w ramach konieczności jeżeli zaatakowana osoba wybrała najłagodniejszy ze skutecznych sposobów obrony. Obrona może być uznana za czyn bezprawny, a nawet przestępczy wówczas gdy dysproporcja pomiędzy stopniem niebezpieczeństwa zamachu a intensywnością zastosowanej obrony była przekroczeniem jej granic. Stan wyższej konieczności zachodzi wówczas, kiedy jedynym sposobem ratowania dobra jednostki lub dobra społecznego przed grożącym im niebezpieczeństwem jest popełnienie czynu zabronionego przez ustawę karną, godzącą w inne dobro, jeżeli nie przedstawia ono wartości większej od dobra ratowanego.

</doc>
<doc id="2337763" url="https://pl.wikipedia.org/wiki?curid=2337763" title="(9226) Arimahiroshi">
(9226) Arimahiroshi

(9226) Arimahiroshi – planetoida z pasa głównego okrążająca Słońce w ciągu 4 lat i 307 dni w średniej odległości 2,86 j.a. Została odkryta 12 stycznia 1996 roku w obserwatorium Ōizumi przez Takao Kobayashiego. Nazwa planetoidy pochodzi od Hiroshiego Arimę (ur. 1958), architekta projektującego prywatne obserwatoria w Japonii. Przed nadaniem nazwy planetoida nosiła oznaczenie tymczasowe (9226) 1996 AB1.

</doc>
<doc id="2337764" url="https://pl.wikipedia.org/wiki?curid=2337764" title="Bezsenność (powieść)">
Bezsenność (powieść)

Bezsenność to powieść autorstwa Stephena Kinga wydana w 1994 roku. Akcja, podobnie jak dwóch innych książek Kinga – "To" oraz "Łowca snów", osadzona została w fikcyjnym mieście Derry w stanie Maine.
Pierwsze polskie wydanie ukazało się w 1996 roku nakładem wydawnictwa Prima w przekładzie Krzysztofa Sokołowskiego.
Treść.
Ralph Roberts jest emerytem i wdowcem, który zaczyna cierpieć na bezsenność. W miarę upływu czasu, Ralph zdaje sobie sprawę, że widzi rzeczy, które są niedostępne dla innych: kolorowe kształty otaczające ludzkie ciało – aury oraz niezidentyfikowane istoty, które nazwał "małymi łysymi doktorkami". Mężczyzna odkrywa, że jego przyjaciółka (późniejsza druga żona) Lois Chasse również cierpi na bezsenność. Oboje odkrywają, że zostali przeznaczeni przez wyższe istoty do pokonania przedstawicieli Karmazynowego Króla.
Ralph i Lois nazwali dobrych doktorków Kloto i Lachesis, a złego Atropos, kojarząc ich z mitologicznymi Mojrami. Atropos zostaje pokonany przez Ralpha i zmuszony do złożenia obietnicy, że będzie się trzymał od nich z daleka. Zły doktorek nie daje za wygraną i pokazuje mężczyźnie nieodległą przyszłość, w której w wypadku samochodowym ginie Natalie Deepneau – córka Helen, przyjaciółki Ralpha. Ralph podejmuje umowę z Klotem i Lachesisem, ofiarowując swoje życie za życie Natalie.
Historia osiąga swój punkt kulminacyjny, gdy Ed Deepneau, mąż Helen, kierowany przez Karmazynowego Króla, podejmuje próbę samobójczego zamachu na Centrum Obywatelskie, w którym dokonuje się między innymi zabiegów aborcji. Początkowo Ralph jest przekonany, że celem Eda jest zabicie tysięcy ludzi, którzy przyjdą na spotkanie z zagorzałą zwolenniczką aborcji Susan Day; dopiero później razem z Lois odkrywają, że tak naprawdę chodzi o zabicie jednego małego chłopca, imieniem Patrick Danville, któremu w przyszłości przeznaczone jest odegrać bardzo ważną rolę.
Ralphowi udaje się pokonać Karmazynowego Króla i zapobiec zniszczeniu Centrum Obywatelskiego oraz uratować życie Patricka. Chłopiec może wykonać swoje przeznaczenie. Bohater ten został umieszczony przez Kinga w siódmym tomie .
Powieść kończy się tragicznym wypadkiem, w którym ginie Ralph Roberts, ratując życie Natalie Deepneau i wypełniając umowę zawartą z Klotem i Lachesisem.
Film.
Adaptacja filmowa tego dzieła nie została oficjalnie potwierdzona, jednakże w jednym z wywiadów Rob Schmidt (Droga bez powrotu) powiedział "Robię ten film głównie z dlatego, że King był wielkim fanem Drogi bez powrotu!".

</doc>
<doc id="2337765" url="https://pl.wikipedia.org/wiki?curid=2337765" title="Win or Lose (singel Mobb Deep)">
Win or Lose (singel Mobb Deep)

Win or Lose – trzeci i ostatni singiel promujący album pt "Amerikaz Nightmare", amerykańskiego duetu Mobb Deep.

</doc>
<doc id="2337766" url="https://pl.wikipedia.org/wiki?curid=2337766" title="Guðmundur Reynir Gunnarsson">
Guðmundur Reynir Gunnarsson

Guðmundur Reynir Gunnarsson, (ur. 21 stycznia 1989) – islandzki piłkarz grający na pozycji pomocnika. Wychowanek Reykjavíkur, w którym występuje, z kilkumiesięczną przerwą, aż do chwili obecnej. W reprezentacji Islandii zadebiutował w 2008 roku. Ma na koncie trzy występy w kadrze.

</doc>
<doc id="2337768" url="https://pl.wikipedia.org/wiki?curid=2337768" title="Orange Warsaw Festival">
Orange Warsaw Festival

Orange Warsaw Festival (OWF) – festiwal muzyczny odbywający się w Warszawie od 2008. Sponsorem tytularnym jest Orange. Organizatorem oraz promotorem festiwalu w latach 2013-2015 była firma Rochstar Events, od 2016 jest to AlterArt. Festiwal aktualnie odbywa się na Torze Wyścigów Konnych Warszawa-Służewiec.
Pierwsza edycja festiwalu – 2008.
Pierwszy Orange Warsaw Festival odbył się 6 września 2008 na warszawskim Placu Defilad. Wydarzenie obejmowało sześć koncertów, w tym koncert otwarcia z artystami biorącymi udział w projekcie „W hołdzie Tadeuszowi Nalepie”. Na dużej scenie wystąpili między innymi Jan Borysewicz i Andrzej Nowak. Na scenie kameralnej wystąpili artyści tworzący projekt „Cafe Fogg”, będący hołdem dla Mieczysława Fogga, w tym m.in. Pinnawela, Mika Urbaniak, Sławek Uniatowski i Aleksandra Nieśpielak.
Następnie na dużej scenie pojawili się muzycy z brytyjskiego zespołu Apollo 440 i szwedzkiej grupy Teddybears oraz Kelly Rowland, byłej członkini grupy Destiny’s Child. Główną gwiazdą koncertu był Wyclef Jean, założyciel The Fugees.
Line up: Cafe Fogg, W hołdzie Tadeuszowi Nalepie, Apollo 440, Teddybears, Kelly Rowland, Wyclef Jean.
Druga edycja festiwalu – 2009.
4 i 5 września 2009 na Placu Defilad odbyła się druga edycja Orange Warsaw Festival. Ogółem w koncertach i dodatkowych przedsięwzięciach wzięło udział ponad 50 tys. widzów. 
Line up: Maria Sadowska, JaConfetti, Smolik, Razorlight, Afromental, June, The Crystal Method, N.E.R.D, Groove Armada, Out of Tune, Skinny Patrini, Plastic, Calvin Harris, MGMT
Trzecia edycja festiwalu – 2010.
Trzecia edycja Orange Warsaw Festival odbyła się 28-29 sierpnia 2010 na terenie Toru Wyścigów Konnych na Służewcu w Warszawie. Po raz pierwszy zorganizowano konkurs „Wow! Music Awards!”, w którym do wygrania był występ na festiwalu. W konkursie zwyciężyli The Boogie Town, Anna Bergendahl i zespół Afromental, który dodatkowo zdobyli statuetkę za wygraną w głosowaniu widzów TVN i słuchaczy Radia ZET. Na scenie pojawili się: Kumka Olik, Kim Nowak, White Lies, Hole, Edyta Bartosiewicz, Aura Dione, Lisa Hannigan, Monika Brodka, Mika (muzyk), Agnieszka Chylińska, Nelly Furtado.
Czwarta edycja festiwalu – 2011.
Czwarta edycja Orange Warsaw Festival odbyła się 17 i 18 czerwca 2011. Po raz pierwszy na Stadionie Wojska Polskiego. Na scenie pojawili się m.in. My Chemical Romance, Skunk Anansie, Moby, Jamiroquai i Plan B, a także Sistars, Michał Szpak oraz zespół FOX i Piotr Lisiecki, zwycięzcy drugiej edycji konkursu „Wow! Music Awards!”.
Piąta edycja festiwalu – 2012.
Piąty Orange Warsaw Festival odbył się 9 i 10 czerwca 2012. Na festiwalu wystąpili Clock Machine i Power of Trinity, laureaci konkursu „WOW! Music Award”, a także Fisz Emade Tworzywo, De La Soul, Garbage, Linkin Park, KAMP!, Ms. Lauryn Hill, The Prodigy i Groove Armada.
Szósta edycja festiwalu – 2013.
Szósta edycja Orange Warsaw Festival po raz pierwszy odbyła się w maju. Koncerty zagrano 25 i 26 maja 2013. W tym roku festiwal również przeniósł się na Stadion Narodowy.
Orange Warsaw Festival po raz pierwszy miało swoje miasteczko festiwalowe, które było otwarte już 24 maja.
Line-up:
18:30 – OCN
19:30 – Tinie Tempah
20:45 – Basement Jaxx
23:00 – Beyoncé
17:30 – Lipali
19:00 – Cypress Hill
21:00 – The Offspring
23:00 – Fatboy Slim
Siódma edycja festiwalu – 2014.
Orange Warsaw Festival 2014 odbył się od 13 do 15 czerwca na Stadionie Narodowym w Warszawie. Po raz pierwszy festiwal trwał trzy dni, a artyści wystąpili na dwóch scenach.
Scena „Orange Stage”: 
13 czerwca – Kings of Leon, Queens of the Stone Age, Pixies, French Films
14 czerwca – Florence and the Machine, The Kooks, The Wombats, Bombay Bicycle Club
15 czerwca – OutKast, David Guetta, Kasabian, Miles Kane
Scena „Warsaw Stage”: 
13 czerwca – Snoop Dogg, Lily Allen, Martin Garrix, The Pretty Reckless, Jamal, Ska-P
14 czerwca – Hurts, Chase &amp; Status, The Prodigy, Rita Ora, Ella Eyre, Skubas
15 czerwca – Bring Me the Horizon, I Am Giant, Limp Bizkit, Chemia
Po serii skarg ze strony mieszkańców okolic stadionu zdecydowano, że od kolejnej edycji Festiwal ponownie odbywać się będzie na terenie toru wyścigów konnych na Służewcu.
Ósma edycja festiwalu – 2015.
Orange Warsaw Festival 2015 odbył się w dniach 12-14 czerwca na Torze Wyścigów Konnych w Warszawie
12 czerwca – Afromental, Agyness B. Mary, Crystal Fighters, Gooral, Hey, Kari, Mela Koteluk, Noel Gallagher’s High Flying Birds, Papa Roach, Sheppard, Terrific Sunday, The Chemical Brothers, Three Days Grace, We Draw A, Wolf Alice
13 czerwca – Baasch, Big Sean, Carrion, Coria, FKA Twigs, Kamp!, Łąki Łan, Mark Ronson DJ, Molesta Ewenement, Katarzyna Nosowska, Palma Violets, Paloma Faith, Rusty Cage, Young Stadium Club
14 czerwca – Asking Alexandria, Bastille, Benjamin Clementine, Birth Of Joy, Bokka, Cosovel, Incubus, K Bleax, Kadebostany, Lari Lu, Maria Peszek, Metronomy, Muse, Parkway Drive, Zagi
Dziewiąta edycja festiwalu – 2016.
Orange Warsaw Festival 2016 odbył się 3 i 4 czerwca ponownie na Torze wyścigów konnych w Warszawie
Dziesiąta edycja festiwalu – 2017.
Orange Warsaw Festival 2017 odbył się 2 i 3 czerwca na Torze wyścigów konnych w Warszawie. Artyści wystąpili na dwóch scenach "Orange Stage" oraz "Warsaw Stage."
Jedenasta edycja festiwalu – 2018.
Orange Warsaw Festival 2018 ponownie odbył się 1 i 2 czerwca na Torze Wyścigów Konnych w Warszawie. Artyści wystąpili na dwóch scenach "Orange Stage" oraz "Warsaw Stage."
Dwunasta edycja festiwalu – 2019.
Orange Warsaw Festival 2019 odbył się 31 maja 1 czerwca na Torze wyścigów konnych w Warszawie. 

</doc>
<doc id="2337769" url="https://pl.wikipedia.org/wiki?curid=2337769" title="Fifth Avenue / 59th Street">
Fifth Avenue / 59th Street

Fifth Avenue / 59th Street – stacja metra nowojorskiego, na linii N, Q i R. Znajduje się w dzielnicy Manhattan, w Nowym Jorku i zlokalizowana jest pomiędzy stacjami Lexington Avenue / 59th Street i 57th Street – Seventh Avenue. Została otwarta 1 września 1919.

</doc>
<doc id="2337770" url="https://pl.wikipedia.org/wiki?curid=2337770" title="Puchar Świata w narciarstwie alpejskim kobiet 2011/2012">
Puchar Świata w narciarstwie alpejskim kobiet 2011/2012

Puchar Świata w narciarstwie alpejskim kobiet sezon 2011/2012 – była to 46. edycja tej imprezy. Cykl ten rozpoczął się w Sölden (Austria) 22 października 2011 roku, a zakończył się 18 marca 2012 roku w Schladming (Austria).

</doc>
<doc id="2337771" url="https://pl.wikipedia.org/wiki?curid=2337771" title="(9227) Ashida">
(9227) Ashida

(9227) Ashida – planetoida z pasa głównego okrążająca Słońce w ciągu 5 lat i 142 dni w średniej odległości 3,07 j.a. Została odkryta 26 stycznia 1996 roku w obserwatorium Ōizumi przez Takao Kobayashiego. Nazwa planetoidy pochodzi od Masafumiego Ashidy (ur. 1957), nauczyciel w Kioto, pasjonata astronomii, w 1974 roku redaktora naczelnego miesięcznika Towarzystwa Astronomicznego Kansai. Przed nadaniem nazwy planetoida nosiła oznaczenie tymczasowe (9227) 1996 BO2.

</doc>
<doc id="2337772" url="https://pl.wikipedia.org/wiki?curid=2337772" title="57th Street – Seventh Avenue">
57th Street – Seventh Avenue

57th Street – Seventh Avenue – stacja metra nowojorskiego, na linii N, Q i R. Znajduje się w dzielnicy Manhattan, w Nowym Jorku i zlokalizowana jest pomiędzy stacjami Fifth Avenue / 59th Street i 49th Street. Została otwarta 10 lipca 1919.

</doc>
<doc id="2337774" url="https://pl.wikipedia.org/wiki?curid=2337774" title="Księga pieśni">
Księga pieśni



</doc>
<doc id="2337776" url="https://pl.wikipedia.org/wiki?curid=2337776" title="Put Em in Their Place">
Put Em in Their Place

Put Em in Their Place – drugi singiel promujący album pt "Blood Money", amerykańskiego duetu Mobb Deep. Do utworu powstał teledysk.
Do singla powstał także remiks z gościnnym udziałem rapera Bun B. Znalazł się on na mixtape "More Money, More Murda" z roku 2008.

</doc>
<doc id="2337777" url="https://pl.wikipedia.org/wiki?curid=2337777" title="Księga Rytuałów">
Księga Rytuałów



</doc>
<doc id="2337779" url="https://pl.wikipedia.org/wiki?curid=2337779" title="Park stanowy Goosenecks">
Park stanowy Goosenecks

Park stanowy Goosenecks (ang. "Goosenecks State Park") – park stanowy leżący na południu amerykańskiego stanu Utah, niedaleko od granicy z Arizoną w hrabstwie San Juan, około 14 km na zachód od popularnej skały Mexican Hat i około 40 km na zachód od miasta Bluff. Na terenie parku rzeka San Juan meandruje na długości 8 km przy odległości w linii prostej wynoszącej 1,6 km. Park utworzono w 1962 roku, leży na wysokości 1372 m n.p.m. i zajmuje powierzchnię 4 hektarów.
Park nie ma miejsc biwakowych oraz brak jest udogodnień dla turystów (brak wody). W parku nie ma szlaków pieszych, a najbliższy dostęp do rzeki San Juan nazywa się Honaker Trail i znajduje się kilka kilometrów na północny zachód od parku.
Proces tworzenia charakterystycznie ukształtowanej powierzchni rozpoczął się miliony lat temu. Najstarsze odkryte skały datuje się na 300 mln lat. Powolne wynoszenie płaskowyżu Kolorado zmusiło rzekę San Juan do wycinania meandrów w płaskowyżu. Wynoszona płaszczyzna podlegała erozji wodnej, wiatrowej oraz na skutek mrozu i grawitacji w wyniku czego powstał 300-metrowej głębokości kanion.

</doc>
<doc id="2337780" url="https://pl.wikipedia.org/wiki?curid=2337780" title="Rezerwat przyrody Jeziora-Olszyny">
Rezerwat przyrody Jeziora-Olszyny

Rezerwat przyrody Jeziora-Olszyny – leśny rezerwat przyrody utworzony w 1995 r. na terenie gminy Pniewy w powiecie grójeckim. Rezerwat znajduje się w dolinie rzeki Jeziorki, w sąsiedztwie wsi Jeziórka i Zarębowo.
Celem ochrony jest zachowanie ze względów naukowych i dydaktycznych naturalnego siedliska grądowego.

</doc>
<doc id="2337784" url="https://pl.wikipedia.org/wiki?curid=2337784" title="Wsparcie społeczne">
Wsparcie społeczne

Wsparcie społeczne – pomoc dostępna jednostce w sytuacjach trudnych. Zachowania pomocne w zaspokajaniu potrzeb w trudnych sytuacjach oferowane przez osoby znaczące i grupy odniesienia danej osoby.
W ujęciu strukturalnym, wsparcie społeczne jest określane jako obiektywnie istniejąca i dostępna sieć społeczna, która wyróżnia się od innych tym, że poprzez fakt istnienia więzi, kontaktów społecznych, przynależności, pełni funkcję pomocną wobec osób znajdujących się w trudnych sytuacjach życiowych.
W ujęciu funkcjonalnym wsparciem społecznym nazywamy taki rodzaj interakcji społecznych, które zostają podjęte przez jednego lub obu (udzielającego wsparcia i odbierającego go) uczestników w sytuacji problemowej, trudnej, stresowej czy krytycznej.
Wsparcie społeczne jest rozumiane także jako ważny czynnik, wpływający na tzw. scenariusze biograficzne jednostek. Istnienie, oddziaływanie i dostępność takiego wsparcia wpływa na funkcjonowanie jednostki, na jej stosunek do problemów a także na zdrowie (patrz poniżej).
Rodzaj wsparcia.
Wsparcie jest szeroko rozumianą pomocą udzielaną przez jednostki będące z odbiorcą w sieci kontaktów i może przybierać formy:
Formą wsparcia rodzin przeżywających trudności w funkcjonowaniu określa się też rodziny zastępcze. Podejście takie odwołuje się do dogłębnego sensu umieszczania dzieci w rodzinach zastępczych - jako nastawionego na cel reintegracji z rodziną biologiczną, tak szybko jak tylko uzyska ona wydolność społeczno-wychowawczą.
Można wyróżnić także wsparcie spostrzegane, jako zbiór wiedzy i przekonań jednostki o tym skąd i od kogo może otrzymać pomoc w sytuacji trudnej. Zawiera także informacje odnośnie do dostępności tych źródeł pomocy. Wsparcie otrzymywane jest „ocenianym obiektywnie lub relacjonowane subiektywnie przez odbiorcę jako faktycznie otrzymany rodzaj i ilość wsparcia”. Przy ocenie uwzględniany jest fakt właściwego doboru (trafności), a także adekwatności wsparcia.
Wpływ wsparcia społecznego.
Wsparcie społeczne ma duży wpływ na zdrowie i samopoczucie człowieka. Sam fakt odczuwalnego wsparcia spostrzeganego buduje poczucie bezpieczeństwa. Wsparcie społeczne ma niezwykle pozytywny wpływ na zdrowie fizyczne i psychiczne.
Badania (Case, Moss, Case, 1992) wykazały większą umieralność (w tych badaniach z powodów kardiologicznych) u osób nie odczuwających obecności w ich najbliższym środowisku osób mogących im udzielić wsparcia społecznego.
Wyniki te potwierdziły badania (Berkman, Leo-Summers, Horwitz, 1992), w których stwierdzono, że „mniejsze szanse przeżycia zawału mięśnia sercowego mieli pacjenci o niższym poziomie wsparcia społecznego, nawet biorąc poprawkę na inne czynniki, jak ostrość choroby”.
Jak wynika z badań wsparcie społeczne jest elementem niezbędnym dla osób znajdujących się w stanach kryzysowych. Bez względu na przeżywane lub też nie, trudności życiowe, stany kryzysowe i innego rodzaju sytuacje problemowe, samo istnienie wsparcia społecznego, sieci mogącej nas wspomóc w sytuacji trudnej - wpływa na nasz rozwój, historię, scenariusz naszego życia (scenariusz biograficzny).

</doc>
<doc id="2337785" url="https://pl.wikipedia.org/wiki?curid=2337785" title="(9228) Nakahiroshi">
(9228) Nakahiroshi

(9228) Nakahiroshi – planetoida z pasa głównego okrążająca Słońce w ciągu 5 lat i 150 dni w średniej odległości 3,08 j.a. Została odkryta 11 lutego 1996 roku w obserwatorium Ōizumi przez Takao Kobayashiego. Nazwa planetoidy pochodzi od Hiroshiego Nakanishi (ur. 1936), japońskiego astronoma amatora. Przed nadaniem nazwy planetoida nosiła oznaczenie tymczasowe (9228) 1996 CG1.

</doc>
<doc id="2337789" url="https://pl.wikipedia.org/wiki?curid=2337789" title="Recoletos (stacja kolejowa)">
Recoletos (stacja kolejowa)

Recoletos (hiszp: "Estación de Recoletos") – stacja kolejowa w Madrycie, we wspólnocie autonomicznej Madryt, w Hiszpanii. Obsługiwana jest przez pociągi linii C-2, C-7, C-8 i C-10 Cercanías Madrid. Jest centralnie położona w Paseo de Recoletos, pomiędzy Plaza de Colón i Plaza de Cibeles, obok Biblioteki Narodowej. Jest to jedna z niewielu stacji podmiejskich w stolicy Madrytu, w której nie ma metra. 
Stacja znajduje się według Regionalnego Konsorcjum Transport, w strefi biletowej 0.

</doc>
<doc id="2337790" url="https://pl.wikipedia.org/wiki?curid=2337790" title="Tytanki">
Tytanki



</doc>
<doc id="2337791" url="https://pl.wikipedia.org/wiki?curid=2337791" title="Tytanka">
Tytanka



</doc>
<doc id="2337792" url="https://pl.wikipedia.org/wiki?curid=2337792" title="Parafia św. Mikołaja Biskupa w Przyszowej">
Parafia św. Mikołaja Biskupa w Przyszowej

Parafia św. Mikołaja Biskupa w Przyszowej - parafia rzymskokatolicka, należąca do dekanatu limanowskiego w diecezji tarnowskiej. Swoim zasięgiem obejmuje wsie Przyszowa oraz Stronie. Opiekę nad nią sprawują księża diecezjalni.
Odpust parafialny obchodzony jest dwukrotnie: 6 sierpnia - w święto Przemienienia Pańskiego, oraz 6 grudnia - w dniu wspomnienia św. Mikołaja. 
Proboszczem parafii od 2006 jest ks. Jan Gajda.
Historia.
Początki parafii sięgają XV w. - wspomina o niej w swoich zapiskach Jan Długosz. Wiadomo, że parafia już wówczas administrowała drewnianym kościołem, który w XVI w. został przekształcony w zbór braci polskich a następnie zniszczony. Ówcześni właściciele Przyszowej - rodzina Wierzbiętów, ufundowali dla parafii nowy kościół, który służył aż do początku XX w. (został rozebrany w 1906). Już kilka lat wcześniej rozpoczęto budowę świątyni murowanej, która zachowała się do dziś.
Kościół.
Funkcję kościoła parafialnego spełnia neogotycka murowana świątynia pw. św. Mikołaja.
Ponadto parafia administruje również znajdującą się we wsi Stronie kaplicą.
Grupy parafialne.
W parafii działa kilka grup i organizacji katolickich, wśród których należy wymienić m.in.:

</doc>
<doc id="2337793" url="https://pl.wikipedia.org/wiki?curid=2337793" title="Parafia św. Mikołaja w Przyszowej">
Parafia św. Mikołaja w Przyszowej



</doc>
<doc id="2337795" url="https://pl.wikipedia.org/wiki?curid=2337795" title="Klasyka chińska">
Klasyka chińska

Klasyka chińska – najważniejsze dzieła piśmiennictwa chińskiego okresu przedqinowskiego, tj. sprzed 221 r. p.n.e. Zwykle zawierają one w tytułach znak "jing" (經), oznaczający osnowę, co ma wyrażać ich fundamentalny charakter. W przeszłości Chińczycy układali kanony piśmiennicze, jak np. "Pięcioksiąg konfucjański" czy "Trzynastoksiąg konfucjański". Współczesna sinologia do klasyki zalicza więcej tytułów, także spoza nurtu konfucjańskiego, które są konieczne, aby zrozumieć antyczną cywilizację chińską.

</doc>
<doc id="2337798" url="https://pl.wikipedia.org/wiki?curid=2337798" title="Ludobójstwo Herero i Namaqua">
Ludobójstwo Herero i Namaqua

Ludobójstwo Herero i Namaqua – brutalne stłumienie przez wojska Cesarstwa Niemieckiego powstania afrykańskich ludów Herero i Namaqua, które uznawane jest za pierwsze ludobójstwo XX wieku.
Ludobójstwo miało miejsce w latach 1904–1907/1908 w Niemieckiej Afryce Południowo-Zachodniej (dzisiejsza Namibia) podczas tzw. wyścigu o Afrykę. Doprowadziło do prawie całkowitego wyniszczenia Hererów, których liczba zmniejszyła się w okresie trwania konfliktu z 80 tysięcy do około 15 tys. „wygłodzonych uchodźców”. Pod koniec 1905 roku powstanie wznieciło także plemię Nama, które spotkał podobny los.
Wybuch powstania.
W styczniu 1904 roku członkowie plemienia Herero pod wodzą Samuela Maharera zbuntowali się przeciwko niemieckiej ekspansji kolonialnej na tereny przez nie zamieszkane. Powstańcy zaatakowali osiedla niemieckich kolonistów, zabijając ponad 100 osób, w tym kobiety. W pierwszych tygodniach powstania przewaga Hererów była wyraźna. Zagrozili oni nawet stolicy Niemieckiej Afryki Południowo-Zachodniej – Windhuk.
W sierpniu 1904 w Afryce wylądował przysłany z Europy 15-tysięczny niemiecki korpus ekspedycyjny, na którego czele stanął generał Lothar von Trotha, który wydał pierwszy udokumentowany rozkaz ludobójstwa. Trotha głosił, że: „moja polityka polegała i polega na stosowaniu siły, skrajnego terroru, a nawet okrucieństwa”. W decydującej bitwie pod Waterbergiem Niemcy pokonali rebeliantów. Trotha rozmyślnie pozwolił wojownikom Herero wymknąć się z okrążenia wraz z towarzyszącymi im rodzinami, po czym wyparł ich na skraj pustyni Omaheke (zachodnia odnoga pustyni Kalahari), zagradzając równocześnie rebeliantom dostęp do źródeł wody.
Eksterminacja Herero i Namaqua.
Po zepchnięciu Herero na tereny pustynne Trotha rozkazał odczytać im proklamację, w której ogłaszał, że utracili oni status poddanych niemieckiego cesarza i muszą opuścić tereny Niemieckiej Afryki Południowo-Zachodniej. Zagroził jednocześnie, że każdy Herero, który pozostanie na terytorium kolonii zostanie zabity – bez względu na wiek czy płeć. W rozmowach z gubernatorem Niemieckiej Afryki Południowo-Zachodniej Trotha nie ukrywał, że jego celem jest całkowita eksterminacja zbuntowanego ludu.
Przez dwa miesiące Hererowie wegetowali na pustyni Omaheke. Niemieckie wojsko blokowało im dostęp do źródeł wody i zabijało każdego, kto usiłował się do nich zbliżyć. W efekcie tysiące Herero zginęło na skutek głodu i pragnienia. Pod wpływem protestów niemieckiej i międzynarodowej opinii publicznej cesarz Wilhelm II rozkazał przerwanie akcji pacyfikacyjnej. Wbrew dyrektywom z Berlina Trotha kontynuował jednak politykę represji. Pozostali przy życiu członkowie plemienia Herero zostali umieszczeni w obozach pracy, gdzie oznakowano ich literami GH (niem. "Gefangene Herero"). Byli zmuszani do katorżniczej pracy przy budowie linii kolejowej z Zatoki Lüderitza do Keetmanshoop, a niemieccy koloniści dokonywali na nich licznych mordów i gwałtów. Przede wszystkim zabijano niezdolnych do pracy Herero, których zakłuwano bagnetami, aby zaoszczędzić amunicję. Dużą część jeńców, którzy nie mogli pracować, została umieszczona na tzw. Shark Island w pobliżu miasta Lüderitz, gdzie znajdował się jeden z pierwszych na świecie obozów śmierci. W obozie tym zmarło ok. 3500 Afrykanów.
W Namibii niemieccy lekarze Eugen Fischer, Fritz Lenz, Erwin Baur oraz prowadzili na ocalałych z pogromu Herero rasowe badania medyczne. Niemieccy naukowcy analizowali w nich 778 głów Herero oraz Nama uciętych jeńcom, które posłużyły im jako pomoce naukowe w pseudonaukowych opracowaniach dotyczących teorii i higieny ras.
Polskie reakcje na działania Niemców wobec ludów Herrero i Nama.
Postępowanie władz niemieckich spotkało się z oburzeniem polskiej opinii publicznej. Krytykę niemieckiego wojska i administracji kolonialnej podjęto na łamach licznych polskich czasopism, niezależnie od zaboru i odcienia politycznego. Redakcja „Wielkopolanina” piętnując obłudę niemieckich dowódców pisała: 
Natomiast na łamach socjalistycznej „Trybuny” Władysław Gumplowicz (pseud. Górkowski), napisał:
Podsumowanie.
W wyniku tego konfliktu według różnych szacunków zginęło od 24 do ponad 100 tysięcy Herero oraz 10 tys. Nama. Po zakończeniu powstania przy życiu pozostawało zaledwie 15 tys. Herero. Zostali oni całkowicie wywłaszczeni, poddani nadzorowi policyjnemu i zmuszeni do przymusowej pracy na farmach należących do białych kolonistów. Jedną czwartą ocalałych wysiedlono do innych regionów Niemieckiej Afryki Południowo-Zachodniej lub do innych niemieckich posiadłości kolonialnych w Afryce.
Ludobójstwo to polegało na skazaniu całej społeczności na pewną śmierć poprzez wygnanie na pustynię Namib i blokowanie dostępu do żywności i źródeł wody.
W 1985 podkomisja praw człowieka Organizacji Narodów Zjednoczonych opublikowała tzw. Raport Whitakera, który określił eksterminację plemion Herero i Nama z Afryki Południowo-Zachodniej jako pierwsze ludobójstwo XX wieku na świecie. W 2004 roku niemiecki rząd przyznał się do odpowiedzialności za te wydarzenia i oficjalnie za nie przeprosił.
W czerwcu 2021 roku, po siedmiu latach negocjacji rządu RFN z rządem Namibii oraz przedstawicielami ludów Herero i Nama, strona niemiecka zobowiązała się do wypłacenia Namibii ponad miliarda euro zadośćuczynienia (oficjalnie „pomocy rozwojowej”), podkreślając przy tym, że nie są to reparacje bądź odszkodowania, ponieważ w takim wypadku mogłoby to stanowić precedens dla innych dawnych kolonii niemieckich. Przedstawiciele Herero i Nama odrzucili to porozumienie, gdyż domagali się kwoty 30 miliardów euro, a także otrzymania pieniędzy bezpośrednio.
Odniesienia.
W 2005 powstał film dokumentalny o eksterminacji namibijskich ludów pt. "Namibia. Genocide and the Second Reich" (pol. "Namibia. Ludobójstwo a II Rzesza") w reż. Davida A. Olusogiego.
Odniesienie do tego wydarzenia zawarto w utworze pt. „Extermination Order” na albumie "Wanderer" z 2016, niemieckiej grupy muzycznej Heaven Shall Burn.

</doc>
<doc id="2337801" url="https://pl.wikipedia.org/wiki?curid=2337801" title="Mimino">
Mimino

Mimino () – radziecki film komediowy z 1977 roku w reżyserii Gieorgija Danelii.
Opis fabuły.
Waliko Mizandari zwany Mimimo (w filmie jest wyjaśnienie, że to gruzińskie słowo oznacza sokoła, choć faktycznie oznacza krogulca (jastrzębia)) przewozi niewielkim śmigłowcem Mi-2 pocztę, zwierzęta i ludzi pomiędzy gruzińskimi wioskami. Marzy jednak o pilotowaniu nowoczesnego odrzutowca w międzynarodowych liniach lotniczych (w tej roli pokazano m.in. ponaddźwiękowy Tu-144). Decyduje się na zakończenie pracy w małym lotnictwie i wyrusza do Moskwy licząc na pomoc znajomych. W stolicy ZSRR, w hotelu Rossija, przypadkiem poznaje ormiańskiego kierowcę ciężarówki Rubika, z którym zaprzyjaźnia się. Marzenie o dalekich lotach nie jest w stanie pokonać przywiązania do rodzinnych stron.
Nagrody.
Źródło:

</doc>
<doc id="2337803" url="https://pl.wikipedia.org/wiki?curid=2337803" title="Muzeum Sił Powietrznych Sri Lanki">
Muzeum Sił Powietrznych Sri Lanki

Muzeum Sił Powietrznych Sri Lanki (Sri Lanka Air Force Museum) – muzeum sił powietrznych Sri Lanki położone na terenie bazy lotniczej Ratmalana.
Historia.
Muzeum zostało założone w 1993 roku na bazie Jednostki Przechowywania Statków Powietrznych ("Aircraft Preservation and Storage Unit"). Wystawa sprzętu lotniczego w ramach jednostki działała nieprzerwanie do 2008 roku kiedy to zamknięto ją na okres renowacji. Ponownie otwarte 5 listopada 2009 roku już jako "Sri Lanka Air Force Museum". Muzeum prezentuje typy samolotów i śmigłowców używane przez Siły Powietrzne Sri Lanki. Wiele z nich utrzymywanych jest w stanie lotnym. Na terenie obiektu znajdują się cztery hangary oraz ekspozycja zewnętrzna. Prezentowane są samoloty i śmigłowce używane od początku istnienia sił powietrznych. Wśród eksponatów można zobaczyć szkolne maszyny de Havilland Tiger Moth i de Havilland Canada DHC-1 Chipmunk. Poza samolotami pokazywane są również pojazdy wojskowe będące na wyposażeniu sił powietrznych, umundurowanie, zdjęcia i broń. W kadłubie samolotu Lockheed C-130 Hercules urządzone jest kino, w którym wyświetlane są filmy prezentujące historie i teraźniejszość lotnictwa wojskowego na Sri Lance oraz pozorowany lot transportowcem. Do ciekawszych eksponatów można zaliczyć sprzęt zdobyty w walkach z Tamilskimi Tygrysami. Wśród nich są ich pojazdy, broń jak również samolot Zlin 143 przystosowany do prowadzenia działań bojowych.

</doc>
<doc id="2337804" url="https://pl.wikipedia.org/wiki?curid=2337804" title="Uroczysko Kupały">
Uroczysko Kupały

Uroczysko Kupały (Park Leśny Kupały) – enklawa leśna Puszczy Wkrzańskiej wchodząca w skład lasów miejskich Szczecina, położona w północnej części miasta (Gocław i Bukowo) na stokach Wzgórz Warszewskich opadających tu stromo ku Dolinie Dolnej Odry.
Teren uroczyska zalesiony (dominuje buczyna), z licznymi wzgórzami poprzecinanymi dolinami niewielkich potoków, z których największe to Glinianka i Osiniec. Nazwane wzgórza to: Zielone Wzgórze (na szczycie Wieża Gocławska) i Leśne Wzgórze (pozostałości budynku restauracji). Na bezleśnym Wzgórzu Gajowym przy ul.Górskiej - punkt widokowy na Odrę, jezioro Dąbie i Wzgórza Bukowe. Przez uroczysko przechodzi Szlak Gocławski. U podnóża nad Odrą zlokalizowane są: przystań żeglarska "Marina Gocław", hotel i restauracja "Jachtowa" oraz pętla tramwajowa "Gocław". 

</doc>
<doc id="2337814" url="https://pl.wikipedia.org/wiki?curid=2337814" title="Księga gór i mórz">
Księga gór i mórz



</doc>
<doc id="2337815" url="https://pl.wikipedia.org/wiki?curid=2337815" title="Klub Dzikich Kotek">
Klub Dzikich Kotek

Klub Dzikich Kotek (ang. "Cougar Club") – amerykańska komedia z 2007 roku w reżyserii Christophera Duddy'ego. 
Opis fabuły.
Po ukończeniu college'u Spence Holmes (Jason Jurman) i jego kumpel Hogan (Warren Kole) zatrudniają się jako stażyści w tej samej kancelarii adwokackiej. Praca jest mało interesującą i słabo płatna, a do tego codziennie muszą znosić upokorzenia ze strony szefa. Przyjaciele wpadają więc na pomysł, żeby rozkręcić własny biznes – stworzyć klub dla młodych mężczyzn, w którym ci, po opłaceniu rocznego abonamentu, będą mogli uprawiać seks ze starszymi, bogatymi i bezpruderyjnymi paniami. Spence i Hogan szybko znajdują klientów, a pierwsze chętne do erotycznych figli to żony ich szefów z kancelarii oraz ich przyjaciółki.
Obsada.
i inni

</doc>
<doc id="2337817" url="https://pl.wikipedia.org/wiki?curid=2337817" title="(9231) Shimaken">
(9231) Shimaken

(9231) Shimaken – planetoida z pasa głównego okrążająca Słońce w ciągu 3 lat i 62 dni w średniej odległości 2,16 j.a. Została odkryta 29 stycznia 1997 roku w obserwatorium Ōizumi przez Takao Kobayashiego. Nazwa planetoidy pochodzi od grupy badawczej Shimaken, zajmującej się sejsmologią. Przed nadaniem nazwy planetoida nosiła oznaczenie tymczasowe (9231) 1997 BB2.

</doc>
<doc id="2337823" url="https://pl.wikipedia.org/wiki?curid=2337823" title="Marker stroboskopowy MS-2000M">
Marker stroboskopowy MS-2000M

Marker stroboskopowy MS-2000M - urządzenie sygnalizacyjne (znacznik) używane w armiach NATO, głównie przez oddziały naziemny i zestrzelonych członków załóg lotniczych w trakcie operacji poszukiwawczych (ang. Combat Search and Rescue (C-SAR)). Producentem jest firma ACR Electronics, Inc z Fort Lauderdale w stanie Floryda. Firma ACR Electronics, Inc produkuje również podobne modele markerów stroboskopowych na rynek cywilny np. Firefly 3.
Historia.
Marker MS-2000M wprowadzono w latach 1971-1972 aby zastąpić marker SDU-5/E, zasilany bateriami rtęciowymi BA-1574/U o napięciu znamionowym 5,2 V. Po wycofaniu baterii rtęciowych zaistniała pilna potrzeba modyfikacji urządzenia i dostosowania go do łatwiej dostępnych baterii AA (R6).
Budowa.
Elementem roboczym znacznika jest palnik ksenonowy (podobny do palników stosowanych w lampach błyskowych). Zasilany jest z dwóch baterii AA ("LR6" (alkalicznych) lub "FR6" (litowo-żelazowych)) umieszczony w wodoszczelnej komorze. Wyłącznik magnetyczny jest całkowicie zabezpieczony przed penetracja wody i wodoszczelny do 15,3 m (50 stóp). Znacznik emituje światło białe z natężeniem 250 lm i częstotliwością około 50 błysków na minutę (± 10 błysków). Kąt emisji światła białego i podczerwonego wynosi 180 stopni. Światło białe jest widzialne z odległości 9,6 km (6 mil) podczas ciemnej ale bezmgielnej nocy. 
Jeden komplet baterii alkalicznych wystarcza na około 8 godzin pracy (w temperaturze około 20 °C). Komplet baterii litowych pozwala na około 10 do 12 godzin pracy w temperaturze powyżej 15 °C lub 8 h w temperaturze 0 °C. 
Znacznik posiada filtr podczerwony nakładany na kopułę błyskową. Filtr ten stosowany jest głównie do skrytego powiadamiania sił własnych lub naprowadzania ich na cel. Drugim filtrem w jaki wyposażony jest marker jest filtr niebieski. Uruchamiany jest on przez wciągnięcie palnika ksenonowego do wnętrza obudowy. Przy zastosowaniu tego filtra kąt emisji światła to 30 stopni. Zastosowano niebieski kolor filtra aby odróżnić go od płomienia wylotowego z lufy broni palnej. Filtr niebieski stosowany jest głównie przez rozbitków przy podejmowaniu ich przez śmigłowce ratunkowe. Wymiary to 11,4 × 5,6 × 3,3 cm, masa bez baterii około 110 g. Obudowa wykonana jest z poliwęglanu odpornego na wysoki udar a filtr podczerwony z polimaślanu celulozy.
Wersje.
Marker stroboskopowy MS-2000
Produkowany jest w kilku wersjach:

</doc>
<doc id="2337824" url="https://pl.wikipedia.org/wiki?curid=2337824" title="(9233) Itagijun">
(9233) Itagijun

(9233) Itagijun – planetoida z pasa głównego okrążająca Słońce w ciągu 4 lat i 33 dni w średniej odległości 2,56 j.a. Została odkryta 1 lutego 1997 roku w obserwatorium Ōizumi przez Takao Kobayashiego. Nazwa planetoidy pochodzi od Juna Itagiego (ur. 1958), amatorsko propagującego astronomię, badacza meteorytów Mihonoseki i Tahara. Przed nadaniem nazwy planetoida nosiła oznaczenie tymczasowe (9233) 1997 CC1.

</doc>
<doc id="2337825" url="https://pl.wikipedia.org/wiki?curid=2337825" title="Puchar Świata w narciarstwie alpejskim mężczyzn 2011/2012">
Puchar Świata w narciarstwie alpejskim mężczyzn 2011/2012

Puchar Świata w narciarstwie alpejskim mężczyzn sezon 2011/2012 była to 46 edycja tej imprezy. Cykl ten rozpoczął się tradycyjnie w Sölden (Austria) 23 października 2011 roku, a zakończył się 18 marca 2012 roku w Schladming (Austria).

</doc>
<doc id="2337826" url="https://pl.wikipedia.org/wiki?curid=2337826" title="Hrabstwa Anglii">
Hrabstwa Anglii

Hrabstwa Anglii (ang. "counties") – jednostki podziału terytorialnego Anglii wykorzystywane na przestrzeni dziejów dla potrzeb administracyjnych, sądowniczych, politycznych oraz geograficznych. Ustanowione w XI wieku przez Normanów, hrabstwa wywodzą się od funkcjonujących już w czasach anglosaskich jednostek zwanych "shire". Współcześnie pojęcie hrabstwa może odnosić się do hrabstw metropolitalnych i niemetropolitalnych – jednostek podziału administracyjnego drugiego rzędu oraz hrabstw ceremonialnych mających znaczenie głównie geograficzne.
Hrabstwa historyczne.
Hrabstwa historyczne ("ancient counties") to dawne jednostki podziału terytorialnego Anglii, których granice zaczęły kształtować się w średniowieczu. Funkcjonowały one do 1889 roku, gdy ustawą "Local Government Act 1888" powołano hrabstwa administracyjne ("administrative counties"), których granice w znacznej mierze odpowiadały wcześniejszemu podziałowi i przetrwały do 1974 roku. Hrabstwa te przez wieki, poza pełnieniem funkcji administracyjnych, stanowiły istotny element tożsamości kulturowej ich mieszkańców oraz miały znaczenie geograficzne.
Łącznie w Anglii istniało 39 hrabstw historycznych, choć pomiędzy XVI a XX wiekiem za 40. hrabstwo uważane było czasem walijskie hrabstwo Monmouthshire. Wiele z nich przetrwało do dnia dzisiejszego jako hrabstwa administracyjne lub ceremonialne, jednak często w znacznie zmienionych granicach.
Hrabstwa administracyjne.
Hrabstwa administracyjne stanowią drugi, po regionach, szczebel podziału administracyjnego Anglii, ustanowiony w 1974 roku ustawą "Local Government Act 1972". Wyróżnia się wśród nich hrabstwa metropolitalne ("metropolitan counties"), obejmujące swoim obszarem większe aglomeracje miejskie oraz niemetropolitalne ("non-metropolitan counties") na pozostałych obszarach. Zadania powierzone władzom hrabstw obejmują m.in. planowanie strategiczne, zapewnianie edukacji i pomocy społecznej, utrzymywanie bibliotek, policji, straży pożarnej, transportu publicznego oraz dróg.
W momencie powołania hrabstw w 1974 roku obejmowały one cały obszar Anglii z wyjątkiem regionu Wielkiego Londynu oraz wysp Scilly. W 1986 roku zlikwidowane zostały władze w hrabstwach metropolitalnych, a ich kompetencje przejęte zostały przez znajdujące się niżej w hierarchii dystrykty metropolitalne, choć formalnie hrabstwa te nadal pozostają jednostkami administracyjnymi. Miejsce hrabstw niemetropolitalnych w znacznej części kraju zajęły natomiast jednostki typu unitary authority, które, łącząc w sobie kompetencje hrabstw oraz dystryktów niemetropolitalnych, zastąpiły na obszarach, gdzie je powołano, dwustopniowy podział administracyjny. Pierwsza jednostka tego typu – Isle of Wight – powstała w 1995 roku.
Obecnie (2021) w Anglii znajdują się 24 hrabstwa niemetropolitalne, 6 metropolitalnych oraz 58 jednostek typu unitary authority.
Hrabstwa ceremonialne.
Hrabstwa ceremonialne ("ceremonial counties") to obszary, których granice zdefiniowane zostały w ustawie "Lieutenancies Act 1997" i którym przydzieleni zostali ich administratorzy znani jako Lord-Lieutenant. Funkcja ta istniała już w średniowieczu, jednak aż do reformy administracyjnej w 1996 roku granice tych obszarów były tożsame, z nielicznymi wyjątkami, z granicami hrabstw administracyjnych. Jednostki te są obecnie powszechnie używane w kontekście geograficznym.
W odróżnieniu od hrabstw administracyjnych pokrywają one cały obszar Anglii, łącznie z Wielkim Londynem i wyspami Scilly. Hrabstwa ceremonialne obejmują zwykle hrabstwo administracyjne o tej samej nazwie oraz przylegające do niej jednostki typu unitary authority. Rzadziej – pojedyncze hrabstwo administracyjne lub jedną bądź kilka jednostek typu unitary authority. 
Obecnie w Anglii istnieje 48 hrabstw tego typu.

</doc>
<doc id="2337828" url="https://pl.wikipedia.org/wiki?curid=2337828" title="Ulica Kosmiczna w Katowicach">
Ulica Kosmiczna w Katowicach

Ulica Kosmiczna w Katowicach – ulica we wschodniej części Katowic, położona na całej swojej długości na obszarze dzielnicy Giszowiec. Łączy ona ulicę Mysłowicką z ulicą Górniczego Stanu. Początkowo droga ta stanowiła dukt, a obszar wokół niej rezerwę pod rozbudowę powstałego w 1907–1910 osiedla patronackiego Giszowiec. Pierwsza zabudowa powstała w latach 20. XX wieku (osiedle Neubau), a późniejsza po II wojnie światowej. Obecnie ulica Kosmiczna okala zabudowaną część Giszowca od wschodniej strony, a przy niej prócz domów mieszkalnych znajduje się m.in. szyb „Roździeński” likwidowanej kopalni „Wieczorek”. 
Przebieg.
Numeracja budynków przy ulicy Kosmicznej zaczyna się przy skrzyżowaniu z ulicą Mysłowicką i w kierunku południowym rośnie ona tylko po stronie zachodniej. Od tego miejsca droga ta na całej długości biegnie prostolinijnie w kierunku południowym. Do skrzyżowania z ulicą Górniczego Stanu, gdzie ulica Kosmiczna kończy swój bieg, od strony zachodniej łączy się z ulicami: Miłą, Sputników (dwa razy) i Pod Kasztanami. Na wysokości numerów 1–4 i 25 przy ulicy znajdują się przystanki autobusowe z obustronnymi stanowiskami. Od skrzyżowania z ulicą Górniczego Stanu numeracja budynków przy ulicy rośnie potem po wschodniej stronie w kierunku północnym.
Opis i dane techniczne.
Ulica Kosmiczna przebiega przez teren katowickiej dzielnicy (jednostki pomocniczej) Giszowiec na całej swojej długości. Jest to droga powiatowa o klasie drogi lokalnej. Długość ulicy Kosmicznej wynosi 772,5 m, a jej powierzchnia 4 590 m². Jest ona w administracji Miejskiego Zarządu Ulic i Mostów w Katowicach. W systemie TERYT ulica widnieje pod numerem 09437. Kod pocztowy dla adresów wzdłuż ulicy to 40-457. Wierni rzymskokatoliccy mieszkający przy ulicy Kosmicznej przynależą do obydwu giszowieckich parafii: numery 1-25 i 57-62 do parafii św. Barbary, natomiast 26-56 do wspólnoty parafialnej św. Stanisława Kostki.
Przez ulicę, na całej swej długości przebiega fragment czarnego Szlaku Dolinki Murckowskiej.
Ulicą kursują autobusy miejskiego transportu zbiorowego na zlecenie Zarządu Transportu Metropolitalnego. W ciągu ulicy zlokalizowane są dwa przystanki ze stanowiskami w obydwie strony: Giszowiec Kosmiczna i Giszowiec Szyb Roździeński. Według stanu z połowy listopada 2020 roku, z obydwu przystanków odjeżdżają następujące linie: 30, 72, 108, 223, 292, 674 (w kierunku południowym), 695 i 920. Linie te łączą bezpośrednio z większością dzielnic Katowic, a także z ościennymi miastami, w tym z Mikołowem, Mysłowicami i Siemianowicami Śląskimi. 
Przy ulicy Kosmicznej, według stanu z połowy listopada 2020 roku, znajdują się następujące przedsiębiorstwa i obiekty: zakład ogrodniczy (ul. Kosmiczna 58), salon meblowy (ul. Kosmiczna 60), szyb „Roździeński” Kopalni Węgla Kamiennego „Wieczorek” i Rodzinny Ogród Działkowy im. Staszica.
Historia.
Zanim została wytyczona ulica Kosmiczna, w przebiegu przyszłej ulicy ciągnął się dukt leśny, powstały pod koniec XIX wieku. Na zachód od przyszłej ulicy w latach 1907–1910 powstało osiedle patronackie Giszowiec z inicjatywy ówczesnego dyrektora generalnego spółki Georg von Giesches Erben – Antona Uthemanna, a architektami osiedla byli Georg i Emil Zillmannowie. Sam zaś obszar wzdłuż przyszłej ulicy Kosmicznej pozostawał niezabudowany – stanowił on pas rezerwowy o szerokości 130 metrów pod przyszłą rozbudowę osiedla.
Do rozbudowy wrócono po zakończeniu I wojny światowej, kiedy to w związku z panującą wówczas dobrą koniunkturą na węgiel kamienny, wzrosło zapotrzebowanie na nowych pracowników do kopalni „Giesche” (obecnie „Wieczorek”). W tym celu spółka Giesche przystąpiła do rozbudowy wschodniej części osiedla patronackiego Giszowiec, w terenie rezerwowym w rejonie obecnej ulicy Kosmicznej. Koncesję na budowę budynków uzyskano w 1920, 1921 i 1924 roku. Powstał wówczas kompleks szeregowej zabudowy z niewielkimi ogródkami. Osiedle mieszkańcy nazwali „Neubau” (pol. "nowa zabudowa"). W latach międzywojennych nadano obecnej trasy nazwę: "ulica Barbary". Na początku lat 20. XX wieku, w osi północ-południe równolegle do ulicy Barbary, powstała również odnoga linii wąskotorowej prowadzącej do cegielni i szybu "Wschodniego" kopalni „Giesche”. Droga w okresie niemieckiej okupacji Polski w latach 1939–1945 została przemianowana na "Barbarastraße".
Po II wojnie światowej przywrócono przedwojenną nazwę – "ulica Barbary". Przystąpiono również do dalszej rozbudowy Giszowca w rejonie ulicy Barbary. Do 1951 roku Zakład Budowy Osiedli Robotniczych dla kopalni „Wieczorek” zrealizował nowe budynki mieszkaniowe przy wschodniej stronie osiedla – wybudowano wówczas 31 budynków ze 116 mieszkaniami przy ulicach: Barbary (obecnie Kosmiczna), Projektowanej (obecnie Sputników) i Odrodzenia (obecnie Pod Kasztanami). Po stronie zachodniej ulicy Barbary powstały wówczas jednakowe domy dwurodzinne otoczone ogródkami, a po stronie wschodniej 13 ceglanych, jednakowych budynków. Architektonicznie budynki nawiązują do architektury sąsiedniej zabudowy z lat międzywojennych.
Po wschodniej stronie obecnej ulicy Kosmicznej zaczęły powstawać ogrody działkowe. Pierwsze zostały zagospodarowane w 1953 roku – powstały wówczas Pracownicze Ogródki Działkowe „Barbara”, które należały do kopalni „Wieczorek”. W latach 1969–1972 część z nich przydzielono pracownikom kopalni „Staszic”. W 1974 roku kopalnia ta pozyskała tereny na południe od szybu „Roździeński” kopalni „Wieczorek”. Założono wówczas POD Staszic. Obecnie Rodzinny Ogród Działkowy im. Staszica liczy 126 działek. 
W związku z włączeniem 31 grudnia 1959 roku Giszowca do Katowic i problemem powtarzających się nazw ulic (ówcześnie w Katowicach istniała już ulica Barbary), przemianowano obecny szlak na "ulicę Kosmiczną". W 1964 roku ukończono prace nad nowym szybem – „Roździeński”, o głębokości 580 metrów. Powstało wówczas nadszybie, dwa budynki z maszynami wyciągowymi, a także taśmociąg transportowy do sortowni „Pułaski”.
W latach 60. XX wieku, w związku z powstaniem w Giszowcu kopalni „Staszic”, zadecydowano o wyburzeniu unikatowego osiedla i postawieniu w jego miejscu nowego kompleksu złożonego z wielokondygnacyjnych bloków mieszkalnych. Na przełomie lat 60. i 70. XX wieku rozpoczęto wyburzanie osiedla Giszowiec. Wyburzeniu groziło całe osiedle, dlatego też rozpoczęto działania celem jego uratowania. Przetrwała jedynie jedna trzecia części zabytkowej zabudowy. Do wyburzenia przeznaczono również Neubau w zachodniej pierzei ulicy Kosmicznej. Ostatecznie, od wyburzenia uchroniono m.in. pierzeję ciągnącą się wzdłuż ulicy Kosmicznej. 18 sierpnia 1978 roku kompleks ten wraz z całym wschodnim układem urbanistycznym Giszowca wpisano do rejestru zabytków. 
W latach 2003–2004 w rejonie ulic Pod Kasztanami, Górniczego Stanu, Kosmicznej i Działkowej, wybudowano osiedle Pod Kasztanami, którego inwestorem było Katowickie Towarzystwo Budownictwa Społecznego. Osiedle składa się z dziewięciu budynków z 200 mieszkaniami, garażami i dwoma lokalami użytkowymi.
W 2007 roku przeprowadzono remont ulicy. Została wybudowana kanalizacja sanitarna i deszczowa oraz odwodnienie drogi. Położono także nową nawierzchnię asfaltobetonową, kostkę chodnikową, natomiast zatokę autobusową wybetonowano. Koszt inwestycji wyniósł 2 686 443,75 zł.
W dniach 28 i 29 września 2021 roku ze znajdującego się przy ulicy Kosmicznej wieży szybowej szybu „Roździeński” likwidowanej kopalni „Wieczorek” zdjęto wszystkie cztery koła linowe. Pod koniec 2021 roku rozpoczęła się renowacja zarządzanych przez Komunalny Zakład Gospodarki Mieszkaniowej w Katowicach zabytkowych budynków przy ulicy Kosmicznej 30-38 i 39-43.
Katowicki TBS po wschodniej części ulicy Kosmicznej zaplanował budowę osiedla ekologicznego. W tym celu został zorganizowany konkurs na koncepcję architektoniczno-urbanistyczną osiedla zrównoważonego. Wyniki konkursu ogłoszono 29 października 2021 roku w katowickiej galerii SARP, a pierwsze miejsce przyznano katowickiej pracowni K3Xmore. Według założeń, osiedle to ma łączyć w sobie cechy unikalnej formy architektoniczno-urbanistycznej, komfortu użytkowania, dostępności ekonomicznej, a także ekologii poprzez zapewnienie wysokiej efektywności energetycznej. Zaplanowano osiedle ze 110 lokalami mieszkalnymi o różnych metrażach, wyposażone w komórki lokatorskie, balkony, tarasy lub ogródki. Osiedla ma posiadać także stację ładowania pojazdów elektrycznych, stację rowerów miejskich oraz systemy retencji wody deszczowej, a budynki zielone dachy. Realizacja osiedla planowana jest na lata 2023–2024.
Obiekty zabytkowe.
Przy ulicy znajdują się historyczne budynki (fragment osiedla Neubau), wpisane do rejestru zabytków 23 czerwca 1987 roku (nr rej. A/1348/87), pochodzące z początku XX wieku – domy dwurodzinne i czterorodzinne oraz szeregowe domy robotnicze w ogrodach. Budynki te wzniesiono po zakończeniu I wojny światowej. Zabudowa prezentuje styl modernistyczny z elementami romantycznymi i klasycyzującymi oraz neobarokowymi i secesyjnymi. Wśród nich, przy ulicy Kosmicznej położone są następujące budynki:

</doc>
<doc id="2337831" url="https://pl.wikipedia.org/wiki?curid=2337831" title="Nagroda Gentnera-Kastlera">
Nagroda Gentnera-Kastlera

Nagroda Gentnera-Kastlera – nagroda przyznawana przez Niemieckie Towarzystwo Fizyczne i Francuskie Towarzystwo Fizyczne za osiągnięcia w dziedzinie fizyki, począwszy od 1986 roku. Laureaci otrzymują srebrny medal, certyfikat oraz pieniądze. Nazwa nagrody to nazwiska Wolfganga Gentnera i Alfreda Kastlera.

</doc>
<doc id="2337839" url="https://pl.wikipedia.org/wiki?curid=2337839" title="Parafia NMP Królowej Polski w Podłężu">
Parafia NMP Królowej Polski w Podłężu



</doc>
<doc id="2337840" url="https://pl.wikipedia.org/wiki?curid=2337840" title="Rezerwat przyrody Mingos">
Rezerwat przyrody Mingos

Rezerwat przyrody Mingos – leśny rezerwat przyrody utworzony w 1971 r., położony na terenie gminy Łyse, w powiecie ostrołęckim, w województwie mazowieckim. Znajduje się na gruntach leśnictwa Złota Góra, nadleśnictwa Nowogród. Zajmuje powierzchnię 13,46 ha.
Celem ochrony jest zachowanie ze względów naukowych i dydaktycznych fragmentu boru sosnowego charakterystycznego dla Puszczy Kurpiowskiej. Przedmiotem ochrony jest bór brusznicowy. 
Rezerwat jest ubogi florystycznie – stwierdzono tu występowanie jedynie 38 gatunków roślin, w tym 3 gatunków drzew, 2 gatunków krzewów oraz 33 gatunków roślin zielnych i mszaków. Górne piętra lasu w rezerwacie stanowi sosna. W warstwie krzewów dominuje jałowiec pospolity. W podszycie występują m.in. konwalia majowa, rokitnik zwyczajny i widłaki. W warstwie mszystej udokumentowano m.in. takie gatunki jak: gajnik lśniący, rokietnik pospolity i widłoząb. Na obrzeżu lasu udokumentowano gatunki rzadkie, tj. kruszyna pospolita, konwalia majowa, przetacznik kłosowy, łyszczec baldachogronowy, bodziszek czerwony oraz chronione tj. widłak jałowcowaty, widłak goździsty, sasanka wiosenna, arnika górska.
W północno-wschodniej części rezerwatu, na obszarze około 14 ha nie występuje podszyt, który został zniszczony w wyniku pożaru.

</doc>
<doc id="2337841" url="https://pl.wikipedia.org/wiki?curid=2337841" title="Port lotniczy Posadas">
Port lotniczy Posadas

Port lotniczy Posadas (IATA: PSS, ICAO: SARP) – port lotniczy położony 7,5 km na północny zachód od Posadas, w prowincji Misiones, w Argentynie.

</doc>
<doc id="2337842" url="https://pl.wikipedia.org/wiki?curid=2337842" title="Conleth Hill">
Conleth Hill

Conleth Hill (ur. 24 listopada 1964 w Ballycastle) – brytyjski i północnoirlandzki aktor teatralny, telewizyjny i filmowy.
Życiorys.
Jako aktor teatralny związany przede wszystkim z teatrem The Lyric w Belfaście. Grał w takich sztukach jak "Sen nocy letniej", "Czekając na Godota" i wielu innych. Występował również na scenach szkockich i angielskich (m.in. w londyńskim Royal National Theatre i w Theatre Royal przy Drury Lane). Na Broadwayu debiutował w głównej roli w sztuce "Stones in His Pockets" autorstwa Marie Jones. Otrzymał za nią w 2001 nagrody specjalne Drama Desk Award i Theatre World Award, a także nominację do Nagrody Tony dla najlepszego aktora. Wyróżnienia przyniósł mu także udział w przedstawieniu "The Seafarer" Conora McPhersona. W 2008 ponownie nominowany do Nagrody Tony, został też laureatem Drama Desk Award dla najlepszego aktora drugoplanowego.
W rolach telewizyjnych debiutował pod koniec lat 80. W 1994 zagrał jedną z głównych ról w serialu "Blue Heaven" emitowanym przez Channel 4. W 2009 wystąpił w filmie "Co nas kręci, co nas podnieca" w reżyserii Woody’ego Allena. W 2011 pojawił się w roli lorda Varysa w "Grze o tron" wyprodukowanej przez HBO.

</doc>
<doc id="2337844" url="https://pl.wikipedia.org/wiki?curid=2337844" title="Behelfs-Schützenmine A.200">
Behelfs-Schützenmine A.200

Behelfs-Schützenmine A.200 – niemiecka mina przeciwpiechotna z okresu II wojny światowej, zbudowana metodą fugasową. Mina ta była bardzo zbliżona do innej niemieckiej miny - Behelfs-Schützenmine S 150. Posiadała dwa typy zapalników - SF 5 i SF 6, które umieszczone były w gnieździe górnej pokrywy miny. Inicjacja wybuchu następowała pod naciskiem o sile 20 kg.

</doc>
<doc id="2337847" url="https://pl.wikipedia.org/wiki?curid=2337847" title="Macierz transmitancji">
Macierz transmitancji

Macierz transmitancji (operatorowych), macierz transmitancyjna – termin stosowany w teorii sterowania na określenie macierzy, która wiąże wejście z wyjściem w przypadku układów o wielu wejściach i wyjściach. Macierz transmitancji stanowi zatem rozszerzenie koncepcji transmitancji operatorowej na układy o wielu wejściach i wyjściach.
Jeśli formula_1 jest wektorem wyjść, a formula_2 wektorem wejść układu o wielu wejściach i wyjściach, to wielkości te wiąże macierz transmitancji formula_3 co można zapisać:
Jeśli wektor wejść jest wektorem o wymiarze formula_5 a wektor wyjść jest wektorem o wymiarze formula_6 wówczas macierz transmitancji ma wymiar formula_7 x formula_5 co można zapisać:
W przypadku układu z jednym wejściem i wyjściem otrzymuje się związek transmitancji z równaniami stanu:
Podobnie w przypadku układu o wielu wejściach i wyjściach można wyprowadzić związek macierzy transmitancji z równaniami stanu:
Wytłuszczenia symboli we wzorach wskazują, że chodzi o wektory (macierze), a nie o wartości skalarne.

</doc>
<doc id="2337848" url="https://pl.wikipedia.org/wiki?curid=2337848" title="Itanagra">
Itanagra

Itanagra – miasto i gmina w Brazylii, w stanie Bahia. Znajduje się w mezoregionie Metropolitana de Salvador i mikroregionie Catu.

</doc>
<doc id="2337854" url="https://pl.wikipedia.org/wiki?curid=2337854" title="Moszkva tér">
Moszkva tér



</doc>
<doc id="2337855" url="https://pl.wikipedia.org/wiki?curid=2337855" title="Fabryka obuwia Fagus w Alfeldzie">
Fabryka obuwia Fagus w Alfeldzie

Fabryka obuwia Fagus w Alfeldzie – kompleks dziesięciu zabudowań fabryki kopyt szewskich Fagus-Werk projektu Waltera Gropiusa i Adolfa Meyera w dolnosaksońskim Alfeldzie.
W 2011 fabryka została wpisana na listę dziedzictwa kulturowego UNESCO.
Historia.
Zabudowania fabryczne zostały wzniesione w latach 1911–1914 według projektu biur architektonicznych Waltera Gropiusa i Edwarda Wernera współpracujących z Adolfem Meyerem. Zleceniodawcą był przemysłowiec Carl Benscheidt. Budynki obejmują m.in. hale produkcyjne, maszynownie i biurowce. Kompleks w stylu modernistycznym miał być symbolem postępu technicznego.
W 2011 fabryka została wpisana na listę dziedzictwa kulturowego UNESCO.

</doc>
<doc id="2337856" url="https://pl.wikipedia.org/wiki?curid=2337856" title="Plac Kálmán Széll">
Plac Kálmán Széll



</doc>
<doc id="2337859" url="https://pl.wikipedia.org/wiki?curid=2337859" title="John Writer">
John Writer

John Henry Writer (ur. 17 września 1944 w Chigago) – amerykański strzelec sportowy. Dwukrotny medalista olimpijski.
Specjalizował się w karabinku małokalibrowym. Brał udział w dwóch igrzyskach (IO 68, IO 72), na obu zdobywał medale. Triumfował w 1972 w trzech postawach (50 m), cztery lata wcześniej zajął drugie miejsce w tej konkurencji. Stawał na podium mistrzostw świata w 1970 (m.in. złoto) oraz triumfował w igrzyskach panamerykańskich.

</doc>
<doc id="2337860" url="https://pl.wikipedia.org/wiki?curid=2337860" title="Józef Moczutkowski">
Józef Moczutkowski

Józef Bronisław Moczutkowski, Osip Osipowicz Moczutkowski (, ur. 7 sierpnia 1845, zm. w Pawłowsku) – rosyjski lekarz polskiego pochodzenia, autor prac z dziedziny bakteriologii, neurologii, psychiatrii, balneologii. Od 1893 profesor neurologii Instytutu Klinicznego w Sankt Petersburgu, działacz społeczny, radny Odessy. Pomysłodawca metody leczenia wiądu rdzenia podwieszaniem, spopularyzowanej przez Charcota i Tourette’a.
Życiorys.
Urodził się w guberni chersońskiej, był synem nauczyciela. Po nauce w II Gimnazjum w Kijowie rozpoczął studia medyczne na Uniwersytecie Kijowskim. W 1869 roku otrzymał dyplom lekarza, a w 1877 roku obronił dysertację na stopień doktora medycyny. Po ukończeniu studiów osiadł w 1870 roku w Odessie i praktykował jako ordynator nadetatowy w Szpitalu Miejskim (od 1877). W latach 1892–1894 redagował czasopismo „Jużno-Russkaja miedicinskaja gazieta”. W 1896 otrzymał nominacje na profesora zwyczajnego neurologii w Instytucie Klinicznym w Sankt Petersburgu.
W 1894 przeszedł udar mózgu z porażeniem połowiczym, po którym powrócił do pracy naukowej. W 1901 zrezygnował z katedry i zmarł dwa lata później po kolejnym udarze.
Był członkiem Towarzystwa Lekarskiego Warszawskiego (od 1883), Wileńskiego Towarzystwa Lekarskiego, Towarzystwa Lekarzy Odeskich, Towarzystwa Balneologicznego Odeskiego, Towarzystwa Lekarskiego Petersburskiego.

</doc>
<doc id="2337861" url="https://pl.wikipedia.org/wiki?curid=2337861" title="Mata de São João">
Mata de São João

Mata de São João – miasto i gmina w Brazylii, w stanie Bahia. Znajduje się w mezoregionie Metropolitana de Salvador i mikroregionie Catu.

</doc>
<doc id="2337862" url="https://pl.wikipedia.org/wiki?curid=2337862" title="802 (ujednoznacznienie)">
802 (ujednoznacznienie)

Rok:
Transport:
Astronomia:
Informatyka:
Technika:

</doc>
<doc id="2337864" url="https://pl.wikipedia.org/wiki?curid=2337864" title="Pojuca">
Pojuca

Pojuca – miasto i gmina w Brazylii, w stanie Bahia. Znajduje się w mezoregionie Metropolitana de Salvador i mikroregionie Catu.

</doc>
<doc id="2337865" url="https://pl.wikipedia.org/wiki?curid=2337865" title="Andrea Petkovic">
Andrea Petkovic



</doc>
<doc id="2337866" url="https://pl.wikipedia.org/wiki?curid=2337866" title="São Sebastião do Passé">
São Sebastião do Passé

São Sebastião do Passé – miasto i gmina w Brazylii, w stanie Bahia. Znajduje się w mezoregionie Metropolitana de Salvador i mikroregionie Catu.

</doc>
<doc id="2337867" url="https://pl.wikipedia.org/wiki?curid=2337867" title="Terra Nova (Bahia)">
Terra Nova (Bahia)

Terra Nova – miasto i gmina w Brazylii, w stanie Bahia. Znajduje się w mezoregionie Metropolitana de Salvador i mikroregionie Catu.

</doc>
<doc id="2337869" url="https://pl.wikipedia.org/wiki?curid=2337869" title="Acajutiba">
Acajutiba

Acajutiba – miasto i gmina w Brazylii, w stanie Bahia. Znajduje się w mezoregionie Nordeste Baiano i mikroregionie Alagoinhas.

</doc>
<doc id="2337874" url="https://pl.wikipedia.org/wiki?curid=2337874" title="Alagoinhas">
Alagoinhas

Alagoinhas – miasto i gmina w Brazylii, w stanie Bahia. Znajduje się w mezoregionie Nordeste Baiano i mikroregionie Alagoinhas.

</doc>
<doc id="2337876" url="https://pl.wikipedia.org/wiki?curid=2337876" title="Yuefu">
Yuefu

Yuefu – forma poezji chińskej wzorowanej na ludowej pieśni. Nazwa wywodzi się od Izby Muzyki, która była częścią rządu za kilku chińskich dynastii, m.in. Han, i która zajmowała się zbieraniem ludowych pieśni. Termin pojawił się po raz pierwszy za rządów dynastii Qin, a Izba Muzyki za Hanów powstała w 112 r. p.n.e. "Yuefu" nie jest terminem precyzyjnym, mogą się pod nim kryć wszelkiego rodzaju pieśni ludowe, jak też utwory typu ci lub qu. 
Wers "yuefu" ma nieparzystą liczbę sylab (znaków), najczęściej pięć lub siedem. Utwory tego typu przeznaczone są do śpiewania. Pod tą nazwą występują zarówno autentyczne ludowe utwory, jak też ich dworskie naśladownictwo oraz kompozycje znanych poetów z Li Baiem na czele. W Chinach ceni się "yuefu" z okresu dynastii Han oraz z epoki Tang, w czasach której żył mistrz gatunku - Li Bai. Prócz niego, do cenionych autorów należą Du Fu oraz Bai Juyi.

</doc>
<doc id="2337878" url="https://pl.wikipedia.org/wiki?curid=2337878" title="Yue fu">
Yue fu



</doc>
<doc id="2337884" url="https://pl.wikipedia.org/wiki?curid=2337884" title="Aporá">
Aporá

Aporá – miasto i gmina w Brazylii, w stanie Bahia. Znajduje się w mezoregionie Nordeste Baiano i mikroregionie Alagoinhas.

</doc>
<doc id="2337887" url="https://pl.wikipedia.org/wiki?curid=2337887" title="Cewka wzrostowa">
Cewka wzrostowa



</doc>
<doc id="2337888" url="https://pl.wikipedia.org/wiki?curid=2337888" title="NT Directory Service">
NT Directory Service



</doc>
<doc id="2337889" url="https://pl.wikipedia.org/wiki?curid=2337889" title="Araçás">
Araçás

Araçás – miasto i gmina w Brazylii, w stanie Bahia. Znajduje się w mezoregionie Nordeste Baiano i mikroregionie Alagoinhas.

</doc>
<doc id="2337891" url="https://pl.wikipedia.org/wiki?curid=2337891" title="(9234) Matsumototaku">
(9234) Matsumototaku

(9234) Matsumototaku – planetoida z pasa głównego okrążająca Słońce w ciągu 3 lat i 99 dni w średniej odległości 2,2 j.a. Została odkryta 3 lutego 1997 roku w obserwatorium Ōizumi przez Takao Kobayashiego. Nazwa planetoidy pochodzi od Takuya Matsumoto (ur. 1966), astronoma amatora, również dyrektora Towarzystwa Astronomicznego San-In. Przed nadaniem nazwy planetoida nosiła oznaczenie tymczasowe (9234) 1997 CH4.

</doc>
<doc id="2337893" url="https://pl.wikipedia.org/wiki?curid=2337893" title="Aramari">
Aramari

Aramari – miasto i gmina w Brazylii, w stanie Bahia. Znajduje się w mezoregionie Nordeste Baiano i mikroregionie Alagoinhas.

</doc>
<doc id="2337894" url="https://pl.wikipedia.org/wiki?curid=2337894" title="Grand Prix Danii na żużlu 2011">
Grand Prix Danii na żużlu 2011



</doc>
<doc id="2337896" url="https://pl.wikipedia.org/wiki?curid=2337896" title="Ruben Bemelmans">
Ruben Bemelmans

Ruben Bemelmans (ur. 14 stycznia 1988 w Genk) – belgijski tenisista, reprezentant w Pucharze Davisa.
Kariera tenisowa.
W gronie profesjonalistów Bemelmans jest od 2006 roku.
Występując jako deblista pierwszy finał w zawodach kategorii ATP World Tour Bemelmans osiągnął pod koniec lipca 2012 roku w Los Angeles, grając wspólnie z Xavierem Malissem. Pojedynek finałowy zwyciężyli z Jamiem Delgado i Kenem Skupskim.
W 2008 zadebiutował w reprezentacji w Pucharze Davisa przeciwko Czechom, podczas rywalizacji w I rundzie "grupy światowej". Swój singlowy pojedynek wygrał z Pavelem Víznerem.
Najwyżej w rankingu singlistów sklasyfikowany był na 84. miejscu (28 września 2015), a w rankingu deblistów na 128. pozycji (1 października 2012).

</doc>
<doc id="2337897" url="https://pl.wikipedia.org/wiki?curid=2337897" title="Siegfried Heine">
Siegfried Heine

Siegfried Heine (ur. 17 stycznia 1883 w Poczdamie, zm. 20 lutego 1975 w Sulzbach-Rosenberg) – Generalmajor, dowódca niemieckiego garnizonu wyspy Guernsey.
Wychowywał się w rodzinie o wyznaniu ewangelickim.
W marcu 1901 roku, w stopniu podporucznika, rozpoczął służbę w niemieckim wojsku (3 pułk grenadierów cesarza Wilhelma I). Podczas wybuchu I wojny światowej adiutant dowódcy 27 Brygady Piechoty. 6 stycznia 1915 roku awansował na stanowisko dowódcy rezerwowej kompanii 256 Pułku Piechoty. 4 kwietnia 1918 roku ranny na froncie, przebywał w szpitalu.
Podczas dwudziestolecia międzywojennego pracował w Ministerstwie Wojny.
Podczas II wojny światowej, dowódca 479 pułku 258 Dywizji Piechoty. W latach 1941–1942 dowodził 449 pułkiem 137 Dywizji Piechoty w Rosji. 1 października 1943 roku, objął stanowisko komendanta wyspy Guernsey. W roku 1944 przejął dowództwo nad wyspą Jersey. 9 maja 1945 roku, został aresztowany przed władze brytyjskie. Podpisał akt kapitulacji garnizonu na niszczycielu HMS Bulldog. Trafił do obozu jenieckiego nr. 11. 17 marca 1948 roku przeniesiony do Southampton. Zmarł w Bawarii.

</doc>
<doc id="2337898" url="https://pl.wikipedia.org/wiki?curid=2337898" title="Kaplica Miłosierdzia Bożego w Stroniu">
Kaplica Miłosierdzia Bożego w Stroniu

Kaplica Miłosierdzia Bożego w Stroniu – murowana świątynia rzymskokatolicka w miejscowości Stronie, będąca kościołem pomocniczym parafii pw. św. Mikołaja w Przyszowej.
Kamień węgielny pod budowę kaplicy poświęcił papież Jan Paweł II w 1991. Wmurował go 10 października 1993 tarnowski biskup ordynariusz Józef Życiński. 
Jest to świątynia murowana, kryta falistą blachą. Jej bryła nie posiada wyraźnych cech stylowych.
W ołtarzu głównym znajduje się prosty krzyż, obraz "Jezus Miłosierny", portret św. Faustyny oraz figura Matki Boskiej Fatimskiej. 

</doc>
<doc id="2337899" url="https://pl.wikipedia.org/wiki?curid=2337899" title="Mezoregion Centro-Norte de Mato Grosso do Sul">
Mezoregion Centro-Norte de Mato Grosso do Sul

Mezoregion Centro-Norte de Mato Grosso do Sul – mezoregion w brazylijskim stanie Mato Grosso do Sul, skupia 16 gminy zgrupowanych w dwóch mikroregionach. 

</doc>
<doc id="2337904" url="https://pl.wikipedia.org/wiki?curid=2337904" title="Karpackie lasy bukowe">
Karpackie lasy bukowe



</doc>
<doc id="2337906" url="https://pl.wikipedia.org/wiki?curid=2337906" title="Cyrille Pouget">
Cyrille Pouget

Cyrille Pouget (ur. 6 grudnia 1972 w Metz) – piłkarz francuski grający na pozycji napastnika. 3 razy wystąpił w reprezentacji Francji.
Kariera klubowa.
Karierę piłkarską Pouget rozpoczął w klubie FC Metz. W 1993 roku awansował do kadry pierwszego zespołu Metz, a 19 lutego 1994 zadebiutował w Ligue 1 w wygranym 1:0 wyjazdowym meczu z Le Havre AC. W sezonie 1994/1995 i 1995/1996 był podstawowym zawodnikiem Metz. W 1996 roku zdobył z Metz Puchar Francji.
Latem 1996 Pouget odszedł do szwajcarskiego Servette FC. Po pół roku gry w nim wrócił do Francji i został zawodnikiem Paris Saint-Germain. Wiosną 1997 został z PSG wicemistrzem Francji oraz wystąpił w przegranym 0:1 finale Pucharu Zdobywców Pucharów z Barceloną.
Latem 1997 Pouget przeszedł z Paris Saint-Germain do Le Havre AC. Grał w nim do końca 1999 roku, a na początku 2000 roku został piłkarzem Olympique Marsylia. W trakcie sezonu 2000/2001 odszedł z Olympique do szwajcarskiego drugoligowca AC Bellinzona. W sezonie 2001/2002 grał w Ligue 2, w AS Saint-Étienne, a w sezonie 2002/2003 - ponownie w FC Metz.
W 2003 roku Pouget został piłkarzem luksemburskiego Jeunesse Esch. W 2004 roku wywalczył z nim mistrzostwo Luksemburga, a w 2006 - wicemistrzostwo. W 2006 roku zakończył karierę sportową.
Kariera reprezentacyjna.
W reprezentacji Francji Pouget zadebiutował 24 stycznia 1996 roku w wygranym 3:2 towarzyskim meczu z Portugalią. W 1996 roku rozegrał jeszcze dwa towarzyskie mecze i w kadrze narodowej zagrał łącznie 3 razy.

</doc>
<doc id="2337907" url="https://pl.wikipedia.org/wiki?curid=2337907" title="NTDS">
NTDS



</doc>
<doc id="2337909" url="https://pl.wikipedia.org/wiki?curid=2337909" title="Active Directory Domain Services">
Active Directory Domain Services



</doc>
<doc id="2337910" url="https://pl.wikipedia.org/wiki?curid=2337910" title="Mezoregion Pantanais Sul-Mato-Grossenses">
Mezoregion Pantanais Sul-Mato-Grossenses

Mezoregion Centro-Norte de Mato Grosso do Sul – mezoregion w brazylijskim stanie Mato Grosso do Sul, skupia 7 gmin zgrupowanych w dwóch mikroregionach. 

</doc>
<doc id="2337912" url="https://pl.wikipedia.org/wiki?curid=2337912" title="Lista autostrad w Niemczech">
Lista autostrad w Niemczech



</doc>
<doc id="2337914" url="https://pl.wikipedia.org/wiki?curid=2337914" title="Lista autostrad i dróg ekspresowych na Słowacji">
Lista autostrad i dróg ekspresowych na Słowacji



</doc>
<doc id="2337915" url="https://pl.wikipedia.org/wiki?curid=2337915" title="Lista autostrad i dróg ekspresowych w Czechach">
Lista autostrad i dróg ekspresowych w Czechach



</doc>
<doc id="2337916" url="https://pl.wikipedia.org/wiki?curid=2337916" title="Mezoregion Sudoeste de Mato Grosso do Sul">
Mezoregion Sudoeste de Mato Grosso do Sul

Mezoregion Sudoeste de Mato Grosso do Sul – mezoregion w brazylijskim stanie Mato Grosso do Sul, skupia 38 gmin zgrupowanych w trzech mikroregionach. 

</doc>
<doc id="2337917" url="https://pl.wikipedia.org/wiki?curid=2337917" title="NT4">
NT4



</doc>
<doc id="2337918" url="https://pl.wikipedia.org/wiki?curid=2337918" title="Kościół św. Mikołaja w Przyszowej">
Kościół św. Mikołaja w Przyszowej

Kościół św. Mikołaja Biskupa w Przyszowej – murowana świątynia rzymskokatolicka w miejscowości Przyszowa w powiecie limanowskim, będąca kościołem parafialnym miejscowej parafii.
Kościół, cmentarz przykościelny oraz ogrodzenie zostały wpisane do rejestru zabytków nieruchomych województwa małopolskiego.
Historia.
Od początku swego istnienia parafia w Przyszowej administrowała dwoma drewnianymi kościołami. Drugi z nich, wzniesiony w 1621 roku, pod koniec XIX wieku popadał w ruinę. Dlatego właśnie podjęto starania o zezwolenie na budowę nowej świątyni. Środki na ten cel gromadzono z datków parafian, a także z darów kolatorskich, przeznaczonych na ten cel przez rodzinę Skarszewskich.
Budowę kościoła rozpoczęto w 1901 roku i trwała blisko 6 lat. Autorem projektu architektonicznego był profesor Politechniki Lwowskiej Teodor Talowski. Uroczystej konsekracji dokonał w 1913 roku biskup Leon Wałęga.
Prace nad wystrojem i kompletowanie wyposażenia świątyni trwały do połowy lat 50. XX wieku.
Architektura.
Kościół przyszowski wzniesiony został z cegły na planie krzyża w stylu neogotyckim. Jest to świątynia jednonawowa z kaplicami bocznymi o charakterze transeptu. W fasadzie wyraźnie wyodrębniona została kruchta i wejście główne. Powyżej znajduje się duże okno witrażowe. Dwuspadowy dach wieńczy attyka, na której umieszczono Krzyż z figurą Chrystusa Ukrzyżowanego.
Wnętrze.
Wnętrze świątyni nakryte jest ostrołukowymi sklepieniami neogotyckimi. Oświetla je światło padające przez duże okna witrażowe. Ściany i stropy pokrywa barwna polichromia, wykonana w latach 1936-1939 przez Adama Miksza najpierw kazeiną a następnie temperą. Szczególną uwagę przyciągają wizerunki św. Mikołaja, św. Józefa i Jezusa w cierniowej koronie.

</doc>
<doc id="2337919" url="https://pl.wikipedia.org/wiki?curid=2337919" title="Windows 2000 Server">
Windows 2000 Server



</doc>
<doc id="2337920" url="https://pl.wikipedia.org/wiki?curid=2337920" title="Mezoregion Leste de Mato Grosso do Sul">
Mezoregion Leste de Mato Grosso do Sul

Mezoregion Leste de Mato Grosso do Sul – mezoregion w brazylijskim stanie Mato Grosso do Sul, skupia 17 gmin zgrupowanych w czterech mikroregionach. 

</doc>
<doc id="2337922" url="https://pl.wikipedia.org/wiki?curid=2337922" title="Dawka epilacyjna">
Dawka epilacyjna

Dawka epilacyjna – dawka promieniowania jonizującego na skórę powodująca w określonym czasie tymczasową utratę owłosienia (epilację). Epilacja wywołana promieniowaniem, np. przy teleradioterapii chorób skóry, może powodować bujniejsze odrastanie włosów.
Dla człowieka jej wartość wynosi około 3-3,5 siwerta, dla promieniowania o niskich energiach.
Za próg trwałego wyłysienie przyjmowana jest dawka koło 5 Sv.

</doc>
<doc id="2337923" url="https://pl.wikipedia.org/wiki?curid=2337923" title="Paavo Siljamäki">
Paavo Siljamäki

Paavo Olavi Siljamäki (ur. 25 kwietnia 1977) - fiński DJ i producent muzyczny. Jest członkiem grupy Above &amp; Beyond.
Życiorys.
Zainteresowanie Siljamäki muzyką pojawiło się już we wczesnych latach jego życia. Gdy skończył 5 lat, zaczął grać na pianinie i wiolonczeli. Swój pierwszy utwór skomponował w wieku 15 lat. Następnie przeniósł się do Helsinek, gdzie uczęszczał tam do liceum muzycznego. Po kilku latach produkowania muzyki w rodzimym kraju wyjechał do Anglii na studia. Wydawał tam swoje produkcje pod pseudonimem Silky-Mac. Poznał tam Jonathana Granta, z którym stworzyli zespół pod nazwą Anjunabeats. Po tym, gdy dołączył do nich Tony McGuinness, grupa ostatecznie zmieniła nazwę na Above &amp; Beyond.
Dyskografia.
Współpraca.
Poniższa lista to produkcje Paavo i innych artystów pod różnymi aliasami:

</doc>
<doc id="2337924" url="https://pl.wikipedia.org/wiki?curid=2337924" title="Szadda">
Szadda



</doc>
<doc id="2337925" url="https://pl.wikipedia.org/wiki?curid=2337925" title="Windows NT Server">
Windows NT Server



</doc>
<doc id="2337926" url="https://pl.wikipedia.org/wiki?curid=2337926" title="Wyprawy łanowe">
Wyprawy łanowe

Wyprawy łanowe – piesze lub konne jednostki wojska złożone z rekrutów doraźnie powoływanych celem wzmocnienia sił zbrojnych w okresie I Rzeczypospolitej
Podstawę prawną ich powołania stanowiła ustawa sejmowa lub uchwały sejmików. Obejmowała ona zazwyczaj wszystkie rodzaje dóbr – królewszczyzny, duchowne i szlacheckie. Przewidywała też obowiązek wystawienia żołnierzy przez posiadaczy sum zastawnych.
Wystawiano po jednym rekrucie z odpowiedniej ilości łanów ziemi uprawnej.
Właściciele obowiązani byli dostarczyć rekrutów uzbrojonych, umundurowanych i z zapasem żywności na okres kampanii oraz pewną sumą pieniędzy.
W 1648 r. w województwie bełskim, a w następnym roku – w wołyńskim formowano oddziały jazdy łanowej. W 1653 r. król zażądał wystawienia konnych wypraw łanowych zamiast pospolitego ruszenia. Spodziewał się uzyskać w ten sposób 10 000 żołnierzy. Zmobilizowany miał być jeden rekrut z 10 łanów. W praktyce nie wszystkie województwa podjęły odpowiednie uchwały, niektóre wystawiły oddziały zaciężne, a liczba żołnierzy łanowych nie przekroczyła 5000 ludzi.

</doc>
<doc id="2337933" url="https://pl.wikipedia.org/wiki?curid=2337933" title="Śmierć cieplna Wszechświata">
Śmierć cieplna Wszechświata

Śmierć cieplna Wszechświata ("Wielki Chłód") – hipoteza zakładająca kres Wszechświata w wyniku osiągnięcia stanu termicznej równowagi. Stan ten jest konsekwencją dążenia entropii – w izolowanym układzie termodynamicznym – do stanu maksymalnego. Termin ten został po raz pierwszy użyty w 1854 przez Hermanna von Helmholtza na podstawie wniosków Rudolfa Clausiusa wynikających z II zasady termodynamiki.
W początkowych latach po opracowaniu hipotezy przeciwstawiał jej się jedynie William John Macquorn Rankine. Dopiero pod koniec lat 60. XX wieku pojawiać zaczęli się naukowcy odrzucający tę hipotezę, niekiedy proponując alternatywne. W podobnym okresie zaczęto wplatać prawa entropii w argumentację na rzecz stworzenia Wszechświata. Z największym sprzeciwem hipoteza śmierci cieplnej wszechświata spotkała się w Niemczech, gdzie nie przyjęła się ona ideologicznie i kulturowo. Nieco mniejszy, lecz również znaczący sprzeciw pojawił się w Wielkiej Brytanii.
Do szerszego grona odbiorców hipoteza dotarła w latach 20. XX wieku, gdy temat śmierci cieplnej Wszechświata podjęły media i literatura popularna. Pod koniec drugiej dekady XX wieku dyskurs naukowy szczególnie intensywnie roztaczał się wokół natury promieniowania kosmicznego. Debatę prowadziło głównie dwóch naukowców: James Hopwood Jeans i Robert Millikan. Według Millikana promieniowanie kosmiczne stanowiło znamienny przykład zamiany promieniowania w materię. Opracował teorię zakładającą cykliczność Wszechświata. Jeans podważył zarówno teorię samą w sobie, jak i pośrednio w niej wyrażone powątpiewanie w jednokierunkowy rozwój Wszechświata.

</doc>
<doc id="2337941" url="https://pl.wikipedia.org/wiki?curid=2337941" title="Stopa tonalna">
Stopa tonalna

Stopa tonalna – stosowana w poezji pisanej w językach tonalnych, np. w językach chińskich, nieco podobna do stopy metrycznej w poezji łacińskiej, greckiej itd. W chińskiej tradycji stopa tonalna składa się z tonów równych (平) lub nierównych (仄). W języku archaicznym istniały cztery tony, choć nie udało się ich zrekonstruować. Pierwszy był równy i nosił nazwę "píng" (平), pozostałe trzy - 上、去 i 入 - uznawano za nierówne. System tonalny we współczesnym języku chińskim (putonghua) różni się od klasycznego, dlatego stare wiersze czytane we współczesnej lekcji mogą mieć zakłóconą stopę tonalną. Niektóre dialekty (języki) chińskie zachowały większą zgodność z klasycznym systemem, np. kantoński. Uważa się, że stara poezja lepiej w brzmi odczytana w tych dialektach.
W zależności od liczby sylab w wersie istnieją dziesiątki stóp tonalnych, np. 平平仄仄仄平平, 平平平仄仄, 平平仄仄 itd. Stosowanie stopy tonalnej często polegało na inwersji, tj. jeżeli w pierwszym wersie (zwanym chuju, 出句) użyto stopy 仄仄平平仄 to w wierszu kolejnym (zwanym duiju, 對句) należy użyć jej przeciwieństwa, tj. 平平仄仄平. Przykładowo w wierszu 《春望》Du Fu użyta została taka właśnie technika wersyfikacji:
國破山河在
（仄仄平平仄）
城春草木深
（平平仄仄平）

</doc>
<doc id="2337942" url="https://pl.wikipedia.org/wiki?curid=2337942" title="Todiramphus">
Todiramphus

Todiramphus – rodzaj ptaka z podrodziny łowców (Halcyoninae) w rodzinie zimorodkowatych (Alcedinidae).
Zasięg występowania.
Rodzaj obejmuje gatunki występujące w Azji Południowej i Południowo-Wschodniej, Australii i Oceanii oraz plamowo na Półwyspie Arabskim i w północno-wschodniej Afryce.
Morfologia.
Długość ciała 16–30 cm; masa ciała 28–146 g.
Systematyka.
Podział systematyczny.
Do rodzaju należą następujące gatunki:

</doc>
<doc id="2337944" url="https://pl.wikipedia.org/wiki?curid=2337944" title="Zakrzówek-Wieś">
Zakrzówek-Wieś



</doc>
<doc id="2337946" url="https://pl.wikipedia.org/wiki?curid=2337946" title="Dońska Rada Państwowa">
Dońska Rada Państwowa



</doc>
<doc id="2337947" url="https://pl.wikipedia.org/wiki?curid=2337947" title="Łowiec czczony">
Łowiec czczony



</doc>
<doc id="2337948" url="https://pl.wikipedia.org/wiki?curid=2337948" title="Burgerbar">
Burgerbar

Burgerbar – czwarty album zespołu Koniec Świata, wydany w 2007 roku, nakładem wydawnictwa Lou &amp; Rocked Boys.
Lista utworów.
źródło:.
Twórcy.
źródło:.

</doc>
<doc id="2337951" url="https://pl.wikipedia.org/wiki?curid=2337951" title="(9388) Takeno">
(9388) Takeno

(9388) Takeno – planetoida z pasa głównego okrążająca Słońce w ciągu 3 lat i 135 dni w średniej odległości 2,25 j.a. Została odkryta 10 marca 1994 roku w obserwatorium Ōizumi przez Takao Kobayashiego. Nazwa planetoidy pochodzi od Hyoichiro Takeno (1910-2000) i jego syna Setsuo Takeno (ur. 1936), profesorów na uniwersytecie w Hiroszimie. Przed nadaniem nazwy planetoida nosiła oznaczenie tymczasowe (9388) 1994 EH2.

</doc>
<doc id="2337952" url="https://pl.wikipedia.org/wiki?curid=2337952" title="Bitwa pod Quifangondo">
Bitwa pod Quifangondo

Bitwa pod Quifangondo – starcie zbrojne, które miało miejsce w roku 1975. 
W roku 1975 dowódca FNLA (Narodowa Armia Wyzwolenia Angoli) Holden Roberto podjął decyzję o ataku na Luandę, drogą wzdłuż wybrzeża. Nadmorska droga biegła do jedynego mostu na rzece Bengo trzykilometrową groblą przecinającą bagna (dolina Quifangondo). Do pierwszego ataku na Quifangondo doszło 23 października 1975. Atak sił FNLA został jednak odparty przez siły MPLA (Ludowy Ruch Wyzwolenia Angoli – Partia Pracy) wspierane przez Kubańczyków. 
Kolejny atak zaplanowano na dzień 10 listopada. Siły obrońców liczyły 1 000 ludzi, przeciwko nim Holden Roberto skoncentrował 1500 bojowników FNLA, 150 portugalskich najemników oraz 200 żołnierzy zairskich dysponujących kilkunastoma samochodami pancernymi. Szturm nastąpił o świcie po uprzednim przygotowaniu artyleryjskim. Atakujący zostali jednak powstrzymani w połowie długości grobli celnymi salwami pocisków rakietowych. W tej sytuacji oddział szturmowy rozpoczął odwrót, który szybko zamienił się w ucieczkę. Straty oddziałów FNLA wyniosły 120 zabitych. Po stronie MPLA zginął jeden żołnierz, 2 było rannych. Wśród doradców 3 odniosło rany (w tym dwóch Kubańczyków).

</doc>
<doc id="2337956" url="https://pl.wikipedia.org/wiki?curid=2337956" title="Przyczynowość (automatyka)">
Przyczynowość (automatyka)



</doc>
<doc id="2337959" url="https://pl.wikipedia.org/wiki?curid=2337959" title="Puchar Anglii w piłce nożnej (2001/2002)">
Puchar Anglii w piłce nożnej (2001/2002)

Puchar Anglii w piłce nożnej (2001/2002) – 121 edycja rozgrywek. Puchar zdobył Arsenal pokonując 2-0 w finale Chelsea, dzięki bramkom Raya Parloura i Fredrika Ljungberga w ostatnich 20 minutach meczu.
Pierwsza runda.
Mecze zostały rozegrane 17 i 18 listopada, a powtórki 27 i 28 listopada.
Druga runda.
Mecze zostały rozegrane 8 i 9 grudnia, a powtórki 18 i 19 grudnia.
Trzecia runda.
Mecze zostały rozegrane 5 i 6 stycznia, a powtórki 15 i 16 stycznia.
Piąta runda.
Mecze zostały rozegrane 16 i 17 lutego, a powtórka 26 lutego.
West Bromwich Albion było jedynym zespołem spoza Premiership, który awansował do szóstej rundy.
Szósta runda.
Mecze zostały rozegrane 9 i 10 marca, a powtórki 23 marca.
Półfinały.
Mecze zostały rozegrane na neutralnych terenach 14 kwietnia 2002 roku.

</doc>
<doc id="2337964" url="https://pl.wikipedia.org/wiki?curid=2337964" title="Avangarda (konwent)">
Avangarda (konwent)

Avangarda – konwent fantastyki, odbywający się corocznie w Warszawie od 2005 roku (z wyjątkiem 2013 roku, kiedy odbył się w Warszawie Polcon), do 2015 roku, organizowany przez Stowarzyszenie Miłośników Fantastyki „Avangarda”. Od roku 2009 konwent jest imprezą czterodniową odbywająca się zwykle w lipcu. 
Przebieg.
Oferta programowa Avangardy jest bardzo różnorodna, w trakcie imprezy odbywają się:
Dodatkowo przez cały czas trwania konwentu dostępny jest "games room" przeznaczony do gier planszowych i karcianych.
Edycje.
W 2010 konwent przyciągnął ok. 1500 osób. Rok później, w trakcie siódmej edycji, jego motywem przewodnim konwentu byli szpiedzy. Do 2015 odbyło się 10 edycji konwentu Avangarda. W 2016 roku Stowarzyszenie Miłośników Fantastyki „Avangarda” zapoczątkowało nowy cykl konwentów „Bazyliszek”.

</doc>
<doc id="2337965" url="https://pl.wikipedia.org/wiki?curid=2337965" title="(9396) Yamaneakisato">
(9396) Yamaneakisato

(9396) Yamaneakisato – planetoida pasa głównego okrążająca Słońce w ciągu 5 lat i 157 dni w średniej odległości 3,09 j.a. Została odkryta 17 sierpnia 1994 roku w obserwatorium Ōizumi przez Takao Kobayashiego. Nazwa planetoidy pochodzi od Akisato Yamane (ur. 1949), astronoma amatora, członka Towarzystw Astronomicznych w Tokio oraz Shimane. Przed nadaniem nazwy planetoida nosiła oznaczenie tymczasowe (9396) 1994 QT.

</doc>
<doc id="2337966" url="https://pl.wikipedia.org/wiki?curid=2337966" title="Dawka głęboka">
Dawka głęboka

Dawka głęboka – dawka promieniowania jonizującego określająca ilość promieniowania pochłoniętą na danej głębokości napromieniowanego ciała. Może być wyrażana w procentach dawki na skórę.

</doc>
<doc id="2337969" url="https://pl.wikipedia.org/wiki?curid=2337969" title="Pałac w Lubaszu">
Pałac w Lubaszu

Pałac w Lubaszu - osiemnastowieczny, klasycystyczny pałac w Lubaszu, w powiecie czarnkowsko-trzcianeckim, w województwie wielkopolskim.
Pałac powstał w połowie XVIII wieku dla rodziny Wojciecha Miaskowskiego, wojewody kaliskiego, na terenie dawnego drewnianego dworu z XVI w. Zbudowany został w kształcie litery L. Nad podcieniem, wspartym na dziesięciu kolumnach, widnieją daty budowy dworu (1546), pałacu (1756) oraz jego ostatniej przebudowy (1911) przez rodzinę Szułdrzyńskich. Przy pałacu znajduje się park, a w nim klasycystyczna oficyna z pierwszej połowy XIX w.
Obecnie w rękach prywatnych.
Zobacz też.
Lubasz

</doc>
<doc id="2337971" url="https://pl.wikipedia.org/wiki?curid=2337971" title="Bębenek">
Bębenek



</doc>
<doc id="2337974" url="https://pl.wikipedia.org/wiki?curid=2337974" title="Super 8">
Super 8

Super 8 – amerykański film science-fiction w reżyserii J.J. Abramsa. Obraz był współprodukowany przez Stevena Spielberga. Główne role zagrali Joel Courtney, Elle Fanning i Kyle Chandler, a premiera w USA odbyła się 10 czerwca 2011 roku.
Fabuła.
Jest rok 1979. 14-letni Joe Lamb mieszkający w amerykańskim miasteczku Lillian, stracił matkę w wypadku. Louis Dainard pojawia się na stypie, jednak ojciec Joe, Jackson, funkcjonariusz policji, obwinia go o śmierć ukochanej. Kobieta zastępowała na zmianie w fabryce nietrzeźwego Louisa, gdy niefortunne zdarzenie miało miejsce. Jackson wyprowadza Dainarda z kajdankami na rękach.
Cztery miesiące później, przyjaciel Joe, Charles Kaznyk, obsadza córkę Dainarda, Alice, w niskobudżetowej, amatorskiej, powstającej na filmie Super 8 mm produkcji traktującej o zombie. Alice kradnie samochód ojca i razem z Joe, Charlesem, Prestonem, Martinem oraz Carym jadą na starą stację kolejową, która posłużyć ma za plan. Podczas kręcenia Joe zauważa wjeżdżającą na tory ciężarówkę, która zderzając się z jadącym z naprzeciwka pociągiem, powoduje jego wykolejenie. Dzieciaki wychodzą cało z wypadku, po czym przy wraku jednego z wagonów znajdują dziwne, małe, kostki. Następnie podchodzą do ciężarówki, która spowodowała wypadek. Znajduje się w niej Dr. Woodward, nauczyciel biologii w miejscowej szkole, który najwyraźniej był sprawcą wykolejenia pociągu. Mężczyzna nakazuje im nigdy nie wspominać o tym, co widzieli. W przeciwnym razie, dzieci oraz ich rodziny, zostaną pozbawione życia. Po chwili miejsce zdarzenia zabezpieczają żołnierze United States Air Force, młodym filmowcom udaje się jednak zbiec.
Produkcja.
Szczegóły fabuły projektu od początku były trzymane przez twórców w ścisłej tajemnicy. Podejrzewano, że "Super 8" będzie kontynuacją lub prequelem filmu z 2008 roku zatytułowanego "", jednak tym informacjom zaprzeczył szybko sam Abrams.
Podczas Comic-Con w lipcu 2010 Abrams oznajmił, że "Super 8" nie powstanie w 3D, ponieważ próby kręcenia obrazu w technologii trójwymiarowej wypadły nie najlepiej. Oznajmił również, że ogólnie nie jest wielkim entuzjastą 3D, co spotkało się z aplauzem publiczności zgromadzonej na konwencie.
Zdjęcia do filmu powstały w Follansbee, Weirton i Ohio County w Wirginii Zachodniej oraz w Los Angeles.
Przyjęcie.
"Super 8" otrzymało dość pozytywne recenzje w mediach. Na stronie Rotten Tomatoes produkcja uzyskała wynik 82% oparty na 208 recenzjach. Film otrzymał średnią notę 7,5.
Richard Corliss z „TIME” określił dzieło „najbardziej emocjonującym filmem roku”. „Abrams starał się nie kopiować kultowych obrazów Spielberga najprawdopodobniej już od momentu, kiedy po raz pierwszy wziął do ręki kamerę. Teraz, z błogosławieństwem mistrza, może żywo plagiatować”, napisał z kolei David Edelstein z magazynu „New York”, pozytywnie oceniając pracę reżysera. Negatywne opinie o "Super 8" dotyczyły przede wszystkim mało udanego według niektórych dziennikarzy zakończenia historii.
Box office.
Film został masowo wprowadzony do kin 10 czerwca 2011 roku. W Stanach Zjednoczonych i Kanadzie podczas weekendu otwierającego był wyświetlany w ponad trzech tysiącach kin i uzyskał przychód 35,5 miliona dolarów, plasując się na pierwszym miejscu w tamtejszym box office. Mimo iż był to najsłabszy wynik otwarcia spośród dotychczasowych reżyserskich projektów Abramsa, uznano go za bardzo dobry. Do 26 czerwca wpływy z tytułu sprzedanych biletów w całej Ameryce Północnej wyniosły 131 186 000 dolarów, co ponad trzykrotnie przewyższało koszty produkcji.

</doc>
<doc id="2337977" url="https://pl.wikipedia.org/wiki?curid=2337977" title="Dawka LD50">
Dawka LD50



</doc>
<doc id="2337981" url="https://pl.wikipedia.org/wiki?curid=2337981" title="Dawka LD100">
Dawka LD100



</doc>
<doc id="2337983" url="https://pl.wikipedia.org/wiki?curid=2337983" title="Kino Mockba">
Kino Mockba

Kino Mockba – trzeci album zespołu Koniec Świata, wydany w roku 2005, nakładem wydawnictw Lou &amp; Rocked Boys / Rockers Publishing.
Lista utworów.
źródło:.
Twórcy.
źródło:.

</doc>
<doc id="2337987" url="https://pl.wikipedia.org/wiki?curid=2337987" title="(10064) Hirosetamotsu">
(10064) Hirosetamotsu

(10064) Hirosetamotsu – planetoida z pasa głównego asteroid okrążająca Słońce w ciągu 4 lat i 186 dni w średniej odległości 2,73 j.a. Została odkryta 31 października 1988 roku w obserwatorium w "Chiyoda" przez Takuo Kojimę. Nazwa planetoidy pochodzi od "Tamotsu Hirose" (ur. 1931), znanego obserwatora plam słonecznych. Przed nadaniem nazwy planetoida nosiła oznaczenie tymczasowe (10064) 1988 UO.

</doc>
<doc id="2337993" url="https://pl.wikipedia.org/wiki?curid=2337993" title="Dawka na całe ciało">
Dawka na całe ciało

Dawka na całe ciało – dawka promieniowania jonizującego jaką pochłonie osobnik w przypadku równomiernej ekspozycji całego ciała. Dawka na całe ciało stanowi szczególne zainteresowanie dozymetrii i ochrony radiologicznej z uwagi na stwarzane zagrożenie, groźniejsze niż przy ekspozycji punktowej i czy ograniczonej do konkretnych narządów.

</doc>
<doc id="2337994" url="https://pl.wikipedia.org/wiki?curid=2337994" title="Rozmaryn (pieśń)">
Rozmaryn (pieśń)



</doc>
<doc id="2337997" url="https://pl.wikipedia.org/wiki?curid=2337997" title="Władisław Aczałow">
Władisław Aczałow

Władisław Aleksiejewicz Aczałow, ros. Владислав Алексеевич Ачалов; (ur. 13 listopada 1945 w Atamaszu, zm. 23 czerwca 2011 w Moskwie) – radziecki i rosyjski oficer służący w wojskach pancernych i powietrznodesantowych, w latach 1989−1990 dowódca wojsk powietrznodesantowych.
Życiorys.
W 1966 roku ukończył . Służbę w siłach zbrojnych rozpoczął jako dowódca plutonu czołgów, później dowodził kompanią czołgów ciężkich. 
W 1973, po ukończeniu Wojskowej Akademii Wojsk Pancernych im. Marszałka Związku Radzieckiego R.J. Malinowskiego, został mianowany zastępcą dowódcy, a w 1974 roku dowódcą pułku artylerii w 44 Dywizji Powietrznodesantowej. Od 1975 do 1977 roku był dowódcą gwardyjskiego pułku wojsk powietrznodesantowych, a następnie do 1978 roku zastępcą dowódcy 98 Gwardyjskiej Dywizji Powietrznodesantowej i do 1982 roku dowódcą 7 Dywizji Powietrznodesantowej.
W 1981 roku, w ramach planowanej wówczas przez konserwatywne kręgi radzieckich władz akcji pacyfikacyjnej Polski, miał dokonać desantu w Warszawie, jako dowódca stacjonującej w Kownie 7 Dywizji Powietrznodesantowej. W lutym 1981 roku przybył do Warszawy na rekonesans, a we wrześniu jego oddział brał udział w manewrach „Zapad-81”, podczas których ćwiczono m.in. masowy desant na tyły wroga.
Po ukończeniu ze złotym medalem Wojskowej Akademii Sztabu Generalnego Sił Zbrojnych ZSRR im. Klimenta Woroszyłowa w Moskwie, w 1984 roku został mianowany pierwszym zastępcą dowódcy 2 Gwardyjskiej Armii Pancernej, a rok później dowódcą 8 Gwardyjskiej Armii. Od 1987 do 1989 roku był szefem sztabu i pierwszym zastępcą dowódcy oraz członkiem Rady Wojskowej Leningradzkiego Okręgu Wojskowego.
Od stycznia 1989 do grudnia 1990 roku sprawował funkcję dowódcy wojsk powietrznodesantowych, a od grudnia 1990 do sierpnia 1991 roku był wiceministrem obrony ZSRR i członkiem Rady Najwyższej RFSRR w latach 1990–1993.
W sierpniu 1991 roku znalazł się wśród organizatorów i uczestników puczu Janajewa; opracowywał plany ataku na parlament Federacji Rosyjskiej. W październiku 1993 roku, podczas kryzysu konstytucyjnego, opowiedział się po stronie wiceprezydenta Aleksandra Ruckoja i parlamentu, za co otrzymał nominację na ministra obrony Rosji. Po zdławieniu przez wojska Jelcyna próby zamachu został aresztowany, ale zwolniono go na mocy amnestii w lutym 1994 roku.
W 2003 roku zajmował się szkoleniem irackich żołnierzy w ramach przygotowań do odparcia amerykańskiej inwazji, a także został przewodniczącym Centralnej Rady Wszechrosyjskiego Związku Organizacji Pozarządowych Weteranów Wojsk Powietrznodesantowych „Unia Spadochroniarzy Rosji”.
W 2010 i 2011 roku, jako przewodniczący związku weteranów, sprzeciwił się planom reformy armii, którą zainicjował minister obrony Anatolij Sierdiukow.
Zmarł 23 czerwca 2011 r. w szpitalu w Moskwie i został pochowany na tamtejszym Cmentarzu Trojekurowskim.
Odznaczenia.
I medale.

</doc>
<doc id="2337998" url="https://pl.wikipedia.org/wiki?curid=2337998" title="Dawka na gonady">
Dawka na gonady

Dawka na gonady – dawka promieniowania jonizującego pochłonięta przez gonady, narządy płciowe, osobnika.
Dawkę taką wyróżnia się z uwagi na to, że decyduje o skutkach genetycznych napromieniowania, szczególnie, gdy jej wartość przekroczy dawkę podwajającą.

</doc>
<doc id="2338001" url="https://pl.wikipedia.org/wiki?curid=2338001" title="Thomas Hunter">
Thomas Hunter

Thomas Vicars Hunter (ur. 2 kwietnia 1897 w Londynie, zm. 5 grudnia 1917 we Włoszech) – angielski as myśliwski okresu I wojny światowej. Odniósł 5 zwycięstw powietrznych. Pierwszy znany pilot wojskowy, który uzyskał licencję pilota oraz walczył na pierwszej linii frontu jako kaleka.
Thomas Vicars Hunter ukończył szkoły w Eton oraz Royal Military Academy Sandhurst. W 1914 roku został przydzielony do Rifle Brigade. Walczył na froncie we Francji, gdzie w styczniu 1915 roku stracił nogę. Po rekonwalescencji na własną prośbę został przeniesiony do Royal Flying Corps w 1917 roku.
Po przejściu szkoleń, w maju 1917, został przydzielony do No. 66 Squadron RAF, operującego wówczas w okolicach Ypres.
Pierwsze zwycięstwo powietrzne odniósł 12 lipca 1917 roku na samolocie Sopwith Pup. W okolicach Ypres zestrzelił niemiecki samolot Albatros D.III. Ostatnie piąte zwycięstwo odniósł nad niemieckim Albatrosem D.V 8 listopada. Na przełomie listopada i grudnia No. 66 Squadron RAF został przeniesiony na front włoski. 5 grudnia Hunter zginął w wypadku lotniczym, został pochowany na Carmignano Di Brenta Communal Cemetery.

</doc>
<doc id="2338003" url="https://pl.wikipedia.org/wiki?curid=2338003" title="Kościół św. Jakuba Apostoła w Sączowie">
Kościół św. Jakuba Apostoła w Sączowie

Kościół św. Jakuba Apostoła w Sączowie – kościół wzniesiony w 1872 roku w Sączowie, w powiecie będzińskim, wpisany do rejestru zabytków nieruchomych województwa śląskiego.
Via Regia.
Przy kościele znajduje się niezwykle ważny węzeł dwóch jakubowych szlaków; wschód-zachód czyli Drogi św. Jakuba - Via Regia, oraz północ - południe czyli Jasnogórskiej Drogi św. Jakuba.

</doc>
<doc id="2338007" url="https://pl.wikipedia.org/wiki?curid=2338007" title="Dawka na skórę">
Dawka na skórę

Dawka na skórę – dawka promieniowania jonizującego pochłonięta przez skórę osobnika na skutek celowego (teleradioterapia, epilacja) lub niepożądanego napromieniowania.

</doc>
<doc id="2338008" url="https://pl.wikipedia.org/wiki?curid=2338008" title="Lanny Bassham">
Lanny Bassham

Lanny Robert Bassham (ur. 2 stycznia 1947 w Comanche) – amerykański strzelec sportowy. Dwukrotny medalista olimpijski.
Specjalizował się w karabinku małokalibrowym. Brał udział w dwóch igrzyskach (IO 72, IO 76), na obu zdobywał medale. Triumfował w 1976 w trzech postawach (50 m), cztery lata wcześniej zajął drugie miejsce w tej konkurencji. Stawał na podium mistrzostw świata (m.in. złoto w 1974 i 1978) oraz triumfował w igrzyskach panamerykańskich.
Na igrzyskach w Monachium (1972) nie wytrzymał psychicznie, wskutek czego nie zdobył złotego medalu. Sfrustrowany, zainteresował się kursami na temat radzenia sobie w warunkach presji psychicznej. Ponieważ dostępne kursy go nie usatysfakcjonowały, zaczął przeprowadzać rozmowy ze złotymi medalistami olimpijskimi, żeby odkryć, co takiego robią inaczej, że daje im to zwycięstwa.
Na tej podstawie opracował technikę kontroli umysłu, którą nazwał "Mental Management System" (System zarządzania umysłem). Przez kolejne sześć lat dominował na świecie w swojej dyscyplinie, a na Igrzyskach Olimpijskich w Montrealu w 1976 roku zdobył upragniony złoty medal olimpijski.
Przez ostatnie 31 lat Bassham naucza swojego systemu zarządzania umysłem.

</doc>
<doc id="2338010" url="https://pl.wikipedia.org/wiki?curid=2338010" title="Obcy w Ameryce">
Obcy w Ameryce

Obcy w Ameryce (ang. "Aliens in America", 2007-2008) – amerykański serial komediowy nadawany przez stację The CW od 1 października 2007 roku do 18 maja 2008 roku. W Polsce premiera serialu odbyła się 17 kwietnia 2008 roku na kanale HBO Comedy. Od 21 września 2013 roku serial nadawany jest na kanale TVN 7.
Opis fabuły.
Justin Tolchuck (Dan Byrd) jest wrażliwym 16-latkiem, inteligentnym i obdarzonym dużym poczuciem humoru, ale nie radzi sobie w meandrach życia towarzyskiego. Pogodził się już z faktem, że nigdy nie zostanie jednym z „najfajniejszych kolesi” w szkole. Zawsze otrzymuje wsparcie od swojej życzliwej matki, Franny (Amy Pietz), aspirującego do pozycji biznesmena ojca, Gary'ego (Scott Patterson), oraz pięknej i lubianej przez wszystkich siostry, Claire (Lindsey Shaw).
Żeby pomóc synowi w zdobyciu nowych przyjaciół, matka zapisuje go do międzynarodowego programu wymiany licealistów. Jest przekonana, że nowy przyjaciel poprawi w okamgnieniu towarzyskie notowania syna. Gdy jednak pojawia się Raja Musharaff (Adhir Kalyan), 16-letni muzułmanin z małej wioski w Pakistanie, rodzina Tolchucków nie kryje rozczarowania.

</doc>
<doc id="2338012" url="https://pl.wikipedia.org/wiki?curid=2338012" title="Józef Chwiećkowski">
Józef Chwiećkowski

Józef Chwiećkowski (ur. 1821 w Przesławce, zm. 30 grudnia 1880 w Meranie) – polski lekarz i filozof przyrody, uczestnik powstania styczniowego, zesłaniec.
Życiorys.
Syn Pawła i Ewy Chwiećkowskich. Miał starszego brata Martyniana (zm. 1876), księdza. Ukończył gimnazjum w Białymstoku w 1842 roku, następnie podjął studia medyczne na Uniwersytecie Moskiewskim, tytuł lekarza uzyskując w 1847 roku. Praktykował jako lekarz powiatowy w Radomyślu i Lipowcu. W 1859 roku wyjechał za granicę uzupełniać studia. Od 1861 w Białymstoku. Brał udział w powstaniu styczniowym, skazany na zesłanie do Tomska. Od 1867 z powrotem w kraju, praktykował w Tykocinie, po 1870 we Włocławku, od 1876 w Warszawie. Cały majątek (60000 rubli) zapisał na cel krzewienia oświaty; ufundowano z niego m.in. stypendia dla studentów medycyny. W katedrze włocławskiej znajduje się pamiątkowa marmurowa tablica, ufundowana przez Towarzystwo Lekarskie Warszawskie.
Chwiećkowski był autorem dwutomowego dzieła "Siła i materya czyli Stopniowy rozwój pojęć o tych przedmiotach" (Warszawa, 1877).

</doc>
<doc id="2338016" url="https://pl.wikipedia.org/wiki?curid=2338016" title="Wyprawy dymowe">
Wyprawy dymowe

Wyprawy dymowe – piesze lub konne jednostki wojska złożone z rekrutów doraźnie powoływanych celem wzmocnienia sił zbrojnych w okresie I Rzeczypospolitej
Podstawę prawną ich powołania stanowiła ustawa sejmowa lub uchwały sejmików. Podstawę do określenia wysiłku mobilizacyjnego stanowiły taryfy podymnego. Rekruci liczeni byli od ilości dymów czyli gospodarstw. Właściciele obowiązani byli dostarczyć rekrutów uzbrojonych i umundurowanych, niekiedy z zapasem żywności na okres kampanii oraz pewną sumą pieniędzy. Powołano je już w 1673 roku, kiedy to dobra szlacheckie miały wystawić po jednym konnym z 30 dymów, a dobra duchowieństwa i królewszczyzny po jednym pieszym z 20 dymów. W 1676 wszystkie dobra obowiązane były wystawić po jednym pieszym z 28 dymów. Wyprawy z 1673 r. zorganizowane były na wzór jednostek wojsk komputowych. Uchwała 1676 r. przewidywała już wcielenie rekrutów do poszczególnych jednostek piechoty typu cudzoziemskiego. Na podstawie ilości dymów w poszczególnych województwach i ziemiach hetmani opracowywali odpowiedni plan wcielenia.

</doc>
<doc id="2338017" url="https://pl.wikipedia.org/wiki?curid=2338017" title="Samsung S3350 Ch@t 335">
Samsung S3350 Ch@t 335

Samsung S3350 Ch@t 335 – telefon komórkowy firmy Samsung.

</doc>
<doc id="2338019" url="https://pl.wikipedia.org/wiki?curid=2338019" title="Międzynarodowy Dzień Zapobiegania Narkomanii">
Międzynarodowy Dzień Zapobiegania Narkomanii

Międzynarodowy Dzień Zapobiegania Narkomanii, właśc. Międzynarodowy Dzień Przeciwdziałania Nadużywaniu Środków Odurzających i ich Nielegalnemu Handlowi – coroczne święto obchodzone 26 czerwca, ustanowione przez Zgromadzenie Ogólne ONZ 7 grudnia 1987 roku (rezolucja 42/112) na "Międzynarodowej Konferencji na temat Nadużywania Środków Odurzających i Leków oraz ich Nielegalnego Handlu", która odbyła się 26 czerwca 1987 roku.
Na konferencji przyjęto wszechstronny plan dalszych działań w zakresie zwalczania nadużywania środków odurzających i leków.
Obchody odbywają się przy wsparciu Biura Narodów Zjednoczonych do spraw Narkotyków i Przestępczości (UNODC). Mają na celu zwiększenie efektywności współpracy w zwalczaniu narkomanii i uzależnienia od leków psychotropowych oraz zwiększenie świadomości osób uzależnionych, że można powrócić do normalnego życia.
W Polsce obchody wspierało również Krajowe Biuro do Spraw Przeciwdziałania Narkomanii (od 2022 Krajowe Centrum Przeciwdzialaniu Uzależnieniom).
W Warszawie, na skrzyżowaniu ul. Górczewskiej i Al. Prymasa Tysiąclecia, odsłonięto 24 czerwca 2010 z tej okazji graffiti pod hasłem "Leczyć zamiast karać" na znak solidarności z osobami uzależnionymi od substancji psychoaktywnych.

</doc>
<doc id="2338020" url="https://pl.wikipedia.org/wiki?curid=2338020" title="Dawka naturalna">
Dawka naturalna

Dawka naturalna – dawka promieniowania jonizującego otrzymywana przez każdy żywy organizm z uwagi na promieniotwórczość naturalną, czyli pochodzącą z naturalnych źródeł promieniowania, takich jak promieniowanie kosmiczne, promieniotwórczość naturalna skorupy ziemskiej, naturalne izotopy promieniotwórcze w wytworach człowieka (np. farby świecące) lub nawozy fosforowe.
Przeciętny Polak otrzymuje roczną dawkę w wysokości ok. 3 mSv, z czego ok. 3/4 przypada na źródła naturalne, a reszta to głównie diagnostyka medyczna. Około połowy dawki naturalnej stanowi promieniowanie radonu. Najbogatsze w radon tereny Polski to Sudety (sztolnia w Kowarach), a także Górnośląskie Zagłębie Węglowe. Dawkę naturalną przyjmowaną przez człowieka w ciągu całego życia ocenia się na 150–300 mSv.

</doc>
<doc id="2338024" url="https://pl.wikipedia.org/wiki?curid=2338024" title="Grand Prix Wielkiej Brytanii 2011">
Grand Prix Wielkiej Brytanii 2011

Grand Prix Wielkiej Brytanii 2011 – dziewiąta runda Mistrzostw Świata Formuły 1 w sezonie 2011.
Wyniki.
Kwalifikacje.
Źródło: Wyprzedź Mnie!
Wyścig.
Źródło: Wyprzedź Mnie!
Najszybsze okrążenie.
Źródło: Wyprzedź Mnie!
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="2338025" url="https://pl.wikipedia.org/wiki?curid=2338025" title="Linha de Sines">
Linha de Sines

Linha de Sines – linia kolejowa w Portugalii, która łączy Port Sines z Linha do Sul (stacja Ermidas-Sado). Liczy około 50 km długości i końzy się w Ramal de Sines.

</doc>
<doc id="2338026" url="https://pl.wikipedia.org/wiki?curid=2338026" title="Dżalama (Palestyna)">
Dżalama (Palestyna)

Dżalama (arab. جلمه) – palestyńska wioska położona w muhafazie Dżanin, w Autonomii Palestyńskiej.
Położenie.
Wioska Dżalama jest położona u wlotu do wadi Ara z Doliny Jezreel, u zachodniego podnóża wzgórz Gilboa. Leży w odległości 5 kilometrów na północ od miasta Dżanin. Na północ od wioski przebiega mur bezpieczeństwa oddzielający terytoria Autonomii Palestyńskiej od Izraela. 
Demografia.
Według danych z 2007 do wsi należały ziemie o powierzchni 5 827 ha. We wsi mieszka 2 370 osób.
Gospodarka.
Gospodarka wioski opiera się na rolnictwie, sadownictwie i uprawach w szklarniach.
Komunikacja.
Przez wioskę przechodzi droga nr 60, którą jadąc na południe dojeżdża się do miasta Dżanin. Natomiast jadąc na północ dociera się do przejścia granicznego Dżalama, po którego przekroczeniu wjeżdża się na terytorium Izraela i można dojechać do miasta Afula w Dolinie Jezreel.

</doc>
<doc id="2338028" url="https://pl.wikipedia.org/wiki?curid=2338028" title="Dawka podwajająca">
Dawka podwajająca

Dawka podwajająca – dawka promieniowania jonizującego wywołująca podwojenie naturalnej częstości mutacji.
Stanowi ocenę skutków genetycznych ekspozycji na promieniowanie jonizujące. U ludzi ocenia się ją na 0,5 siwerta, przy napromieniowaniu całego ciała lub narządów płciowych.

</doc>
<doc id="2338029" url="https://pl.wikipedia.org/wiki?curid=2338029" title="Shinjuku Face">
Shinjuku Face

 – sala widowiskowa na siódmym piętrze budynku Humax Pavilion w dzielnicy Shinjuku w Tokio.
Opis.
Odbywają się tam przede wszystkim wydarzenia związane z zapasami puroresu (w tym kobiet, "joshi-puroresu"). Łączna liczba miejsc siedzących, stojących i dla osób niepełnosprawnych na wózku, w zależności od charakteru wydarzenia, wynosi: 511 dla walk zapaśniczych, 471 dla występów teatralnych.
W latach 1994–2004 mieścił się klub Liquid Room, który w 2004 roku został przeniesiony do dzielnicy Ebisu. Sala została odremontowana i przystosowana pod kątem organizacji wydarzeń sportowych, a następnie otwarta dla widzów 29 lipca 2005. Tego samego dnia odbyły się zawody W-FACE.

</doc>
<doc id="2338030" url="https://pl.wikipedia.org/wiki?curid=2338030" title="Joseph Deniker">
Joseph Deniker

Joseph Deniker (ur. 6 marca 1852 w Astrachaniu, zm. 18 marca 1918 w Paryżu) – francuski antropolog i przyrodnik pochodzenia rosyjskiego. Prowadził cykliczne badania nad naczelnymi, a także nad rasami ludzkimi. Zapoczątkował rozwój kierunku typologicznego w antropologii.
Deniker urodził się w Astrachaniu w Imperium Rosyjskim, zmarł zaś w Paryżu.

</doc>
<doc id="2338031" url="https://pl.wikipedia.org/wiki?curid=2338031" title="W matni (film 2007)">
W matni (film 2007)

W matni (ros. "Тиски", "Tiski") – rosyjski film sensacyjny z 2007 roku w reżyserii Walerija Todorowskiego.
Opis fabuły.
DJ Den wpada w kłopoty finansowe. Przyjaciele proponują mu interes – kradzież samochodu z narkotykami. Towar należy do Wernera (Fiodor Bondarczuk), który niebawem proponuje mu współpracę. Propozycję ma też dla niego ostatni w mieście nieskorumpowany major milicji. Denis (Maksim Matwejew) ma działać na dwóch frontach – jako szpieg i prawa ręka gangstera.
Obsada.
i inni

</doc>
<doc id="2338037" url="https://pl.wikipedia.org/wiki?curid=2338037" title="Park stanowy Coral Pink Sand Dunes">
Park stanowy Coral Pink Sand Dunes

Park stanowy Coral Pink Sand Dunes (ang. "Coral Pink Sand Dunes State Park", pol. (dosł. tłum) "Stanowy Park Koralowych Wydm Piaszczystych") - park stanowy leżący na południu amerykańskiego stanu Utah, przy granicy z Arizoną w hrabstwie Kane, na zachód i południe od drogi krajowej 89. 
Park jest znany z koralowo zabarwionych wydm poprzecinanych skałami z czerwonego piaskowca. Park utworzono w 1963 roku, leży na wysokości 1829 m n.p.m. i zajmuje powierzchnię 1,49 km² oraz 13,6 km² otuliny.
Wydmy utworzyły się w wyniku eolicznej erozji otaczających park skał nazywanych piaskowcami Nawaho. Wiatry przechodząc przez zwężenie pomiędzy górami Moquith i Moccasin Mountains ścierały je (Korazja) i opadały zgodnie z efektem Venturiego na rozszerzającej się płaszczyźnie. Wiek wydm ocenia się na 10 - 15 tys. lat. 
W parku żyje endemiczny chrząszcz "Cicindela albissima", przystosowany do życia na piaskach pustyni, nigdzie więcej nie występujący.
Po terenie parku dozwolone jest obozowanie i nocowanie, spacerowanie oraz poruszanie się samochodami terenowymi poza trasami. 

</doc>
<doc id="2338041" url="https://pl.wikipedia.org/wiki?curid=2338041" title="Gotowi? OK!">
Gotowi? OK!

Gotowi? OK! (ang. "Ready? OK!") – amerykańska komedia z 2008 roku w reżyserii Jamesa Vasqueza.
Opis fabuły.
Dziesięcioletni Joshua (Lurie Poston) chętnie bierze udział w treningach czirliderek, które odbywają się w szkole prowadzonej przez zakonnice. Zapracowana matka chłopca dopiero pod wpływem sugestii nauczycieli zaczyna się zastanawiać, czy z chłopcem wszystko jest w porządku. Prosi o pomoc sąsiada homoseksualistę.
Obsada.
i inni

</doc>
<doc id="2338042" url="https://pl.wikipedia.org/wiki?curid=2338042" title="Pokłon Trzech Króli (obraz Geertgena z Rijksmuseum)">
Pokłon Trzech Króli (obraz Geertgena z Rijksmuseum)

Pokłon Trzech Króli – obraz olejny niderlandzkiego malarza renesansowego Geertgena tot Sint Jansa.
Opis.
Tematem dzieła jest scena biblijna z Nowego Testamentu opisana w Ewangelii św. Mateusza (Mt 2,1–12). Pomimo że ewangelia mówi o mędrcach i nie określa jednoznacznie ich liczby, to od XII wieku w sztuce pojawiają się królowie z atrybutami władzy. Najczęściej jest ich trzech, młodzieniec, człowiek dojrzały i starzec, reprezentują trzy kontynenty, Europę, Azję i Afrykę.
Jest to ostatni z trzech znanych obrazów Geertgena przedstawiający motyw pokłonu. Scena przedstawiona jest zgodnie z tradycją ikonograficzną. Trzej królowie z dostojeństwem oddają cześć małemu Jezusowi. Malarz podzielił obraz na dwie części. Pierwsza, główna, widoczna jest na pierwszym planie, druga oddzielona od wydarzeń wodą stanowi wypełniające tło. Geertgen bardzo dokładnie przedstawił szczegóły: fakturę brokatu afrykańskiego króla i refleks szklanej kuli oraz odbicie krajobrazu w wodzie. Podobnie jak i na poprzednich jego dziełach ruiny widoczne po prawej stronie symbolizują stare czasy, podczas gdy narodziny Jezusa mają zapowiadać nadejście nowego świata chrześcijańskiego.
Na drugim planie widoczna jest świta królewska i mury Jerozolimy. Ciekawym szczegółem jest widoczny na stopach św. Józefa chodak z szerokim paskiem, będącym modnym obuwiem pod koniec XV wieku. Realizm sceny, a zarazem kontemplacyjny nastrój jest charakterystyczny dla ruchu odnowy religijnej popularnego w Holandii zwanego "devotio moderna".

</doc>
<doc id="2338043" url="https://pl.wikipedia.org/wiki?curid=2338043" title="Wojsko polskie w latach 1648–1699">
Wojsko polskie w latach 1648–1699

Wojsko I Rzeczypospolitej w latach 1648–1699 – siły zbrojne I Rzeczypospolitej w okresie panowania Jana II Kazimierza, Michała Korybuta Wiśniowieckiego i Jana III Sobieskiego.
Charakterystyka epoki.
We wspomniany okres Rzeczpospolita wchodziła posiadając bardzo ograniczone zasoby wojskowe. Stanowiły je ok. 4,5–5 tys. koni i porcji wojska kwarcianego, czyli ok. 4–4,5 tys. faktycznych żołnierzy, pod komendą hetmanów i w ramach załogi Kudaku (ok. 400-600); 6 tys. kozaków rejestrowych; regiment gwardii królewskiej (1 czerwca 1648 roku liczył on 1200 piechoty i 300 dragonów) oraz elitarny korpus artylerii. W razie nagłej potrzeby siły te uzupełniano wojskami prywatnymi i ordynackimi. Wyżej wymienione siły dotyczyły jedynie Korony. Litwa, w warunkach pokojowych, nie posiadała żadnych państwowych wojsk, które mogłyby zostać użyte do działań w polu. Twierdze, których od dziesięcioleci nie modernizowano, szły w ruinę i nie stanowiły poważniejszej przeszkody dla przeciwnika. Odbiegały od ogólnego obrazu nieliczne twierdze magnackie: Bychów, Dubrowna, Lachowicze, Mir, Nieśwież, Słuck. Siłami pomocniczymi na Litwie (oprócz prywatnych wojsk magnackich) byli m.in. Kozacy służebni w miastach Smoleńszczyzny, którzy zamiast żołdu otrzymywali grunty pod miastami zwolnione od wszelkich podatków. Posiadanie tak minimalnej armii możliwe było dzięki korzystnej sytuacji międzynarodowej i zabezpieczeniu granic traktatami: rozejm z Turcją w Chocimiu (X 1621; potwierdzony pokojem wieczystym w 1624), pokój wieczysty z Rosją w Polanowie (VI 1634), 26-letni rozejm ze Szwecją w Sztumskiej Wsi (IX 1635). Kryzys roku 1648 (powstanie Chmielnickiego) sprawił, że wszystkie te umowy zostały złamane, a druga połowa XVII wieku stała się dla Rzeczypospolitej Obojga Narodów okresem niemal nieustannych wojen z sąsiadami oraz konfliktów wewnętrznych (wojna polsko-rosyjska, potop szwedzki, rokosz Lubomirskiego, wojna polsko-turecka i wojna z Turcją w ramach Ligi Świętej). Efektem tego była potrzeba zwiększenia sił zbrojnych oraz ich reorganizacja (m.in. zamiana wojska kwarcianego na wojsko komputowe).
Formacje zbrojne.
W omawianym okresie wojsko Rzeczypospolitej dysponowało następującymi formacjami zbrojnymi:
Siły zbrojne ogólno-państwowe
Siły zbrojne niepaństwowe
W okresie zagrożenia Rzeczpospolita mogła liczyć też na zobowiązania lenne. Stosunek lenny między Rzecząpospolitą a Prusami Książęcymi został rozwiązany w traktacie welawskim. Na mocy jednak przymierza wieczystego zawartego w Bydgoszczy elektor obowiązany był dostarczać Polsce w razie potrzeby 1500 osobowy kontyngent wojska. W latach 1672 i 1674 i później mniejszy (1000 ludzi) w latach 1683 i 1684 zobowiązania te realizował. W latach następnych uchylał się od tego zobowiązania, zasłaniając się wysyłaniem wojsk posiłkowych dla cesarza na Węgry. Książę kurlandzki, jako lennik, wpłacał niekiedy pewne sumy pieniędzy do obrony Rzeczypospolitej. W 1684 roku dostarczył kontyngent wojskowy wcielony do komputu koronnego w ramach regimentu piechoty i pozostającego pod jego szefostwem.
Organizacja wojska.
Naczelne dowództwo.
Zwierzchnikiem sił zbrojnych Rzeczypospolitej był król. Władzę nad wojskiem zaciężnym sprawowali hetmani wielcy (hetman wielki koronny i hetman wielki litewski). Spełniali oni funkcje ministrów spraw wojskowych i naczelnych dowódców, organizowali i dowodzili wojskiem. Byli faktycznie niezależni od króla wskutek dożywotności urzędu. Decyzje o liczebności, składzie i sposobie utrzymania wojska należały do sejmu.
Królowie polscy bezskutecznie dążyli do osłabienia władzy hetmańskiej. Jan Kazimierz próbował znieść dożywotność urzędu i zrównać go z władzą hetmana polnego. Sejm reform tych nie przyjął.
W latach siedemdziesiątych stracił na znaczeniu urząd pisarza polnego. Zaprzysięganie rejestrów popisowych czyniono przez delegatów chorągwi, a popisy wojska odbywały się tylko przed wyruszeniem armii na kampanię. Strażnicy wielki i polni, podobnie jak oboźni wojskowi, stali się wyższymi oficerami do specjalnych poruczeń. Do końca XVII w. funkcjonował urząd kapitana wojskowego. Był nim z reguły dowódca straży przybocznej hetmana wielkiego. Urząd generała artylerii koronnej i litewskiej obsadzany był przez wybitnych dowódców mających duże doświadczenie wojskowe i zdolności organizatorskie.
W latach siedemdziesiątych XVII w utworzono urząd generała-prowiantmagistra. Był on pomocnikiem hetmana do spraw zaopatrzenia wojska w żywność i furaż. Pomagał on m.in. hetmanowi w organizacji zaopatrzenia garnizonów na pograniczu i w Mołdawii. W tym samym czasie pojawił się też nowy urząd generała-audytora. Był on doradcą hetmana w sprawach sądowych dla wojsk cudzoziemskiego autoramentu. W 1673 roku ustanowiono urząd generalnego chirurga wojskowego. Podlegali mu wszyscy chirurdzy, felczerzy i cyrulicy w jednostkach cudzoziemskiego i narodowego autoramentu. Powoływany był sporadycznie, przede wszystkim na większe kampanie. W 1661 roku powołano też generalnego architekta wojskowego, który kierował pracami nad budową umocnień polowych.
W drugiej połowie XVII w. przyjął się też zwyczaj mianowania regimentarzy. Byli to dowódcy partii wojska, głównie jazdy. Byli mianowani przez hetmanów jako okresowi ich zastępcy. Rozłożone na pograniczu partie prowadziły rozpoznanie, a regimentarze utrzymywali stały kontakt z hetmanem. Różnili się oni kompetencjami od regimentarzy mianowanych przez sejm, jako naczelnych dowódców wojska podczas nieobecności hetmanów lub przez króla jako samodzielnych dowódców wydzielonych grup wojska.
Jazda.
Jazda składała się z czterech zasadniczych typów: ciężkozbrojnej husarii, średniozbrojnych kozaków (od lat siedemdziesiątych zwani pancernymi), lekkozbrojnej jazdy typu tatarskiego i wołoskiego oraz kawalerii zorganizowanej według wzorów zachodnich – arkabuzerii i rajtarii. W jeździe litewskiej występował typ pośredni między husarzami a kozakami: jazda petyhorska.
Procentowy udział poszczególnych typów w całości jazdy był zmienny. Husaria, stosunkowo liczna w pierwszych latach wojny z Kozakami, uległa znacznemu osłabieniu po klęsce pod Batohem. Jej odsetek spadł z kilkunastu do 5–7%, a w końcowym etapie wojny z Rosją wynosił zaledwie około 1000 koni. Przy redukcji w 1667 roku pozostawiono ją bez zmiany, natomiast w czasie wojny z Turcją znacznie rozbudowano, ustalając w roku 1673 jej etat w Koronie na 1900 ludzi, a w 1676 roku na 2920. W latach drugiej wojny z Turcją etat jej podniesiono do 3500 koni. W kompucie litewskim udział jej był mniejszy.
Najliczniejszy typem jazdy byli kozacy i pancerni, którzy stanowili przeciętnie 60% konnicy koronnej. W 1673 roku powiększono jej liczebności do 9500 koni i wraz z chorągwiami dymowymi liczyła wtedy 13 700 żołnierzy.
Jazda lekka była w wojsku komputowym rozbudowano dopiero po Batohu. Rekrutowano ochotników w Mołdawii i spośród uciekinierów z Krymu. Jej udział jej w jeździe koronnej i litewskiej dochodził do 20%. Pełniła ona straż na pograniczu walcząc z podjazdami Tatarów. Łączna liczebność chorągwi wołoskich i tatarskich w samej armii koronnej dochodziła wówczas do 4000 koni.
Arkabuzeria w znaczeniu jazdy ciężkozbrojnej typu zachodnioeuropejskiego, występowała w Rzeczypospolitej w pierwszych latach wojny z Kozakami. Liczyła wówczas ok. 1000 koni. Później tą nazwą określano również rajtarię, czyli lżejszy typ jazdy zorganizowanej według wzorów cudzoziemskich. Szlachta w 1667 roku domagała się całkowitego zlikwidowania jednostek rekrutujących się z cudzoziemców i dowodzonych przez oddanych królowi oficerów. Ze względu na jej dużą siłę ogniową zaczęto ją jednak rozbudowywać. Podobnie zorganizowane były chorągwie jazdy dymowej formowane na wzór jazdy pancernej.
Jazda narodowego zaciągu zorganizowana była w chorągwie o różnej liczebności: najsilniejsze husarskie od 100 do 200 koni, słabsze liczebnie pancerne (ok. 100-konne, a w okresach pokojowych 60-konne) i najsłabsze lekkie (w czasie wojny 60-100 koni). Podobnie zorganizowane były chorągwie jazdy dymowej formowane na wzór jazdy pancernej.
Faktycznymi dowódcami chorągwi zazwyczaj porucznicy. Zastępowali oni rotmistrzów wywodzących się z przedstawicieli możnowładztwa. Rotmistrz stawał się szefem tytularnym. Zawierał on umowę z doświadczonym „towarzyszem”, w myśl której miał on zorganizować chorągiew i dowodzić nią podczas kampanii. W zamian za to towarzysz mianowany porucznikiem otrzymywał od rotmistrza jego poczet i dodatkową sumę za dowodzenie.
Jazda cudzoziemskiego autoramentu, zorganizowana była, w duże regimenty składające się ze sztabu i pięciu kompanii. W skład każdej kompanii wchodziły trzy kapralstwa, obejmujące po trzy roty, każda po sześciu żołnierzy. Od 1670 roku do końca XVII w. arkabuzerię tworzyły zazwyczaj małe jednostki liczące po 100-200 koni pod dowództwem pułkowników i kapitanów.
Piechota.
W skład wojsk walczących pieszo wchodziły oddziały piechoty cudzoziemskiej lub niemieckiej, piechoty polskiej lub węgierskiej, zorganizowane na ich wzór wypraw łanowych, dymowych i wybranieckich oraz dragonia.
Piechurów nazywano „ludem ognistym”, a ich stosunek liczebny do jazdy w omawianym okresie wynosił przeciętnie jak 1:1. Poniżej tego progu ilość piechoty spadła bezpośrednio po klęskach żółtowodzkiej i korsuńskiej.
Okres kryzysu przechodziły też formacje piesze w pierwszych latach wojny ze Szwecją; piechota polska poniosła w 1655 roku znaczne straty. Dopiero w 1658 roku odbudowano formacje piesze. W czasach wojen z Turcją piechota i dragonia odgrywały poważną rolę w działaniach i stanowiły niekiedy 60% armii.
W strukturze piechoty najliczniejsza była zawsze piechota typu niemieckiego. Stanowiła ona w latach pięćdziesiątych 55–65% składu formacji pieszych. Wiązało się to z jednoczesnym zanikiem piechoty typu polsko-węgierskiego, która stosunkowo licznie występowała jeszcze na początku wojen kozackich. Już w 1658 roku udział piechoty węgierskiej spadł do 5,5%, od roku 1665 zaś występuje zazwyczaj w ilości czterech jednostek. Dragonia stanowiła przeciętnie około 25% formacji pieszych, a swoje okresy rozkwitu przeżywała na przełomie 1659 i 1660 roku. Po kampaniach wojennych topniała wskutek utraty koni. Według przyjętego wówczas zwyczaju jednostki, które utraciły konie, zamieniano na regimenty piesze.
W czasie redukcji armii w 1667 roku regimenty piechoty poważnie zmniejszono. Utrzymano w stanie zmniejszonym wszystkie jednostki. Regimenty w czasie pokoju liczyły ok. 250 – 300 porcji. Wzrastał wtedy jednak odsetek „ślepych porcji” i wynosił ok. 15%. Utrzymanie struktur ułatwiało ewentualną mobilizację na czas wojny. Przy reorganizacji armii w 1673 roku utworzono tylko cztery nowe regimenty, podwajając jednocześnie stany liczebne w dziewiętnaście istniejących.
Artyleria.
Artyleria i wojska inżynieryjne tworzyły w Rzeczypospolitej od roku 1637, utrzymywane z odrębnych funduszów, osobne korpusy w Koronie i na Litwie z generałami artylerii koronnej i litewskiej na czele. Sztab generała składał się z kilku osób: zastępcy dowódcy, cejgmistrza, kapitana i inżyniera artylerii. Arsenałami zarządzali cejgwarci. Starszymi artylerzystami byli edelmanowie, obsługę dział stanowili puszkarze i ich pomocnicy, personel inżynieryjny składał się z baumistrza, miniera, fejerwerkerów (pirotechników), petardnika i rytownika (rytującego na miedzi plany i mapy). Personel uzupełniający stanowili rzemieślnicy (płatnerze, ślusarze, kowale, stelmachowie, cieśle, lontownicy), a wreszcie profosi i stróże.
W 1647 roku stały personel artylerii liczył 107 osób, by już w latach siedemdziesiątych i osiemdziesiątych powiększyć się do 160-180. W jego skład wchodzili też młodzi oficerowie (sztukjunkrzy). Personel stały w okresie zagrożenia pozostawał w twierdzach i cekhauzach. Na wojenne zaciągano dodatkowych puszkarzy, pomocników, specjalistów inżynieryjnych i rzemieślników. Na każdą wyprawę wynajmowano też woźniców z końmi. W artylerii litewskiej do transportu dział obowiązani byli osiedleni w Wielkim Księstwie Tatarzy. W latach sześćdziesiątych w artylerii koronnej sformowano pierwsze oddziały przeznaczone do jej osłony. Od 1661 roku w rejestrach spotykamy, 50 "dragonów artylerii", których zadaniem podczas wojen było konwojowanie taborów artyleryjskich, a w czasie pokoju egzekwowanie kwarty. Pełnili oni też funkcje rozpoznawcze, oraz zaopatrzeniowe w furaż i żywność, także zapewniali łączność. Dragoni artyleryjscy istnieli do czasów Stanisława Augusta Poniatowskiego. Osłonę artylerii w czasie przemarszu zapewniały także przydzielone jednostki piechoty. W 1673 roku utworzono specjalny regiment piechoty szefostwa generała artylerii koronnej. W czasie bitwy walczył on jednak w szyku bojowym armii. Od roku 1683 frejkompania dragońska generała artylerii weszła w skład komputu wojsk zaciężnych, pełniąc dalej swe funkcje przy artylerii. Oprócz nich do artylerii przydzielano też oddziały piechoty wybranieckiej, które pod kierunkiem inżynierów wojskowych budowały mosty i przeprawy oraz stanowiska ogniowe.
Działania militarne.
W 1648 roku wybuchło powstanie na Ukrainie. Na jego czele stanęła Kozaczyzna pod wodzą Bohdana Chmielnickiego. W maju 1648 powstańcy rozbili wojska koronne pod Żółtymi Wodami i Korsuniem. Pospiesznie odtworzone wojska koronne poniosły we wrześniu kolejną klęskę pod Piławcami. W 1649 roku kozaczyzna oblegała Zbaraż. Odsiecz pod dowództwem Jana Kazimierza walczyła bezskutecznie pod Zborowem. Doszło do podpisania ugody zborowskiej i na krótko przerwano działania wojenne. W 1651 roku wojska Rzeczypospolitej odniosły zwycięstwo w bitwie pod Beresteczkiem. Zawarto kolejną ugodę, tym razem w Białej Cerkwi. Również i tej nie przestrzegano, a działania wojenne wznowiono w 1652 roku. Wtedy to hetman Kalinowski nieskutecznie próbował przeszkodzić interwencji kozackiej na terenie Mołdawii. Kolejne wyprawy przeciw kozakom kończyły się niepowodzeniami wyniszczającymi armię koronną. W 1654 roku na radzie w Perejasławiu zadecydowano połączenie Ukrainy z Rosją. Rzeczpospolita weszła więc w stan wojny z tą ostatnią. Tatarzy natomiast z przeciwników, stali się sprzymierzeńcami Polski zawierając sojusz przeciw Rosji i Ukrainie.
Jesienią na Litwę wkroczyły wojska rosyjskie. W 1655 roku Rosjanie opanowali Wilno. Na Ukrainie wojska koronne wspierane przez Tatarów odniosły w zimie 1655 roku sukces pod Ochmatowem. Latem wojska rosyjskie i kozackie obległy Lwów i rozbiły grupę hetmana Potockiego w bitwie pod Gródkiem i opanowały Lubelszczyznę.

</doc>
<doc id="2338046" url="https://pl.wikipedia.org/wiki?curid=2338046" title="Jonathan Victor Barros">
Jonathan Victor Barros

Jonathan Victor Barros (ur. 30 stycznia 1984 w Guaymallén) – argentyński bokser, były zawodowy mistrz świata wagi piórkowej organizacji WBA.
Karierę zawodową rozpoczął 26 marca 2003. W latach 2007-2009 był w posiadaniu lokalnych tytułów w wadze piórkowej (FAB, WBO Latino).
27 marca 2010 stanął do walki z Kubańczykiem Yuriorkisem Gamboą o tytuł mistrza świata w wadze piórkowej organizacji WBA ale przegrał na punkty będąc w 8r. na deskach. W związku z pozbawieniem tytułu Gamboy, 4 grudnia 2010 stoczył w Las Heras (Argentyna) pojedynek o wakujący tytuł mistrza świata z Irvingiem Berrym z Panamy. Wygrał bez problemu przez techniczny nokaut w 7r i został mistrzem świata.
12 marca 2011 obronił po raz pierwszy tytuł z Meksykaninem Miguelem Romanem wygrywając wyraźnie na punkty. Ponownie obronił tytuł 2 lipca 2011 pokonując byłego mistrza świata wagi junior piórkowej Celestino Caballero z Panamy, niejednogłośnie na punkty. W 1 i 9r. był liczony a werdykt sędziów był bardzo kontrowersyjny. W związku z tym Caballero został wyznaczony jako obowiązkowy pretendent a do rewanżowego pojedynku doszło 14 października. Barros przegrał jednogłośnie na punkty i stracił pas mistrzowski.
18 sierpnia 2012 otrzymał kolejną szansę zdobycia tytułu mistrzowskiego, tym razem federacji IBF w kategorii junior lekkiej. Zmierzył się z broniącym tytułu Meksykaninem Juanem Carlosem Salgado przegrywając jednogłośnie na punkty.

</doc>
<doc id="2338047" url="https://pl.wikipedia.org/wiki?curid=2338047" title="Henri Deterding">
Henri Deterding

Henri Deterding (1866-1939) – holenderski finansista, założyciel koncernu Royal Dutch Petroleum Company. 
Deterding założył koncern Royal Dutch Petroleum Company w 1890 roku, zaś od 1901 roku przez kolejnych 36 lat był jego dyrektorem generalnym. W 1907 dokonał fuzji firmy z Shell Company w Royal Dutch Shell, który obecnie jest światowym liderem (wraz z ExxonMobil) w branży petrochemicznej.
Po I wojnie światowej Deterding popierał dążenia Niemiec do rewizji traktatu wersalskiego. Zmarł w Niemczech i został pochowany 10 lutego 1939 w swoim majątku Dobbin w Meklemburgii. Na jego grobie złożono wieniec od Hitlera.

</doc>
<doc id="2338049" url="https://pl.wikipedia.org/wiki?curid=2338049" title="Poliandria symetryczna">
Poliandria symetryczna

Poliandria symetryczna – jedna z form poliandrii, w której wszyscy mężczyźni mający wspólną żonę mają równe prawa.

</doc>
<doc id="2338051" url="https://pl.wikipedia.org/wiki?curid=2338051" title="Bogdaniec (stacja kolejowa)">
Bogdaniec (stacja kolejowa)

Bogdaniec – stacja kolejowa w Bogdańcu, w województwie lubuskim, w Polsce. Znajduje się na linii nr 203 Tczew – Küstrin Kietz.
W roku 2017 stacja obsługiwała 50–99 pasażerów na dobę.

</doc>
<doc id="2338052" url="https://pl.wikipedia.org/wiki?curid=2338052" title="Poliandria asymetryczna">
Poliandria asymetryczna

Poliandria asymetryczna – jedna z form poliandrii, w wśród mężczyzn mających wspólną żonę jeden z nich ma większe prawa od innych.

</doc>
<doc id="2338055" url="https://pl.wikipedia.org/wiki?curid=2338055" title="Havok (zespół muzyczny)">
Havok (zespół muzyczny)

Havok – thrashmetalowy zespół pochodzący z Denver. W 2009 roku wydał swoją debiutancką płytę Burn.
Członkowie grupy.
Byli.
Gitara basowa:
Perkusja:
Gitara:

</doc>
<doc id="2338059" url="https://pl.wikipedia.org/wiki?curid=2338059" title="Vina (instrument)">
Vina (instrument)



</doc>
<doc id="2338063" url="https://pl.wikipedia.org/wiki?curid=2338063" title="Dynamizm">
Dynamizm

Dynamizm (od gr. , trl. "dýnamis" – siła; ang. "dynamism") – każdy pogląd filozoficzny traktujący ruch, rozwój, zmienność lub stawanie się, w przeciwstawieniu do statyczności, jako pierwotny i podstawowy czynnik bytu.
Dynamizmem jest m.in. aktywizm i materializm dialektyczny.
Historyczne przykłady dynamizmów.
Dynamizm w pojmowaniu przyrody u Arystotelesa.
W koncepcji Arystotelesa przyroda jest dynamiczna – działają w niej samorzutne siły, związane z celowym dążeniem wszystkich ciał. Według niego aktywność, działanie stanowią istotę bytu. W substancji zachodzą procesy przemian, polegających na przechodzeniu ze stanów możności do aktu.
Dynamizm bytu u stoików.
Stoicy przyjmowali, że wszechświat jest jednorodny: jest tylko materią i nieodłącznym od niej ruchem, właściwym pneumie (obecnej we wszystkich ciałach). Ruch ten polega na napięciu (gr. , trl. "tonos") materii, jest wewnętrznym ruchem rzeczy. Od jego intensywności zależy stan pneumy: najmniej intensywny jest w ciałach martwych, najbardziej – w istotach rozumnych.
Dynamizm u Plotyna.
Według Plotyna istotę bytu stanowi ciągłe stawanie się. Jest jeden byt, rozwijający się i wyłaniający z siebie nowe, różnorodne postacie – emanacje.
Dynamistyczna koncepcja materii Leibniza.
Monady Leibniza stale się zmieniają – są to jednak zmiany wewnętrzne. Wzajemne oddziaływania między monadami są niemożliwe: monada może zmieniać jedynie samą siebie, a każda zmiana musi mieć wystarczający powód w zmianie poprzedniej. Kolejność zmian w obrębie monady tworzy nieprzerwany ciąg, a każdej zmianie w monadzie odpowiada stosowna zmiana we wszystkich innych monadach – ponieważ każda z monad zawiera w sobie potencjalnie wszystkie stany, które realizując się, stanowią właściwą reakcję na wszelkie inne zmiany w świecie.
Doktryna Leibniza przeciwstawna jest mechanicyzmowi Kartezjusza – błąd kartezjanizmu Leibniz widział właśnie w koncepcji materii nieuwzględniającej czynników dynamicznych.

</doc>
<doc id="2338067" url="https://pl.wikipedia.org/wiki?curid=2338067" title="Herb gminy Ruda Maleniecka">
Herb gminy Ruda Maleniecka

Herb gminy Ruda Maleniecka przedstawia w polu zielonym uszczerbione (o jedno dzwono dolne) koło wodne złote, pod którym takiż karp.
Symbolika.
Koło wodne nawiązuje do przemysłu, który rozwijał się na terenie dzisiejszej gminy w ramach Zagłębia Staropolskiego. Jednocześnie nawiązano do herbu powiatu koneckiego, na którego terenie leży gmina. Karp to symbol blisko stuletniej tradycji rybołówstwa jako jednego z zajęć mieszkańców gminy, w szczególności nawiązuje on do działalności miejscowej Stacji Doświadczalnej Rybackiej i jej wkładu w wyhodowanie "karpia królewskiego".
Historia herbu.
Przyjęty Uchwałą Nr IV/33/2011 Rady Gminy w Rudzie Malenieckiej z dnia 29 kwietnia 2011 r. Uchwałę podjęto w wyniku uzyskania pozytywnej opinii Komisji Heraldycznej nr 29-1701/O/2011 z dnia 14 stycznia 2011. Komisja zasugerowała jedynie niewielkie korekty w stosunku do nadesłanych projektów: zmiana barwy koła ze srebrnej na złotą (aby pełniej nawiązać do herbu powiatu koneckiego) oraz powiększenie kwadratowego otworu mocującego koło. Herb opracował we współpracy z Komisją powołaną w gminie heraldyk Krzysztof Dorcz.
Występowanie w innych symbolach.
Flaga gminy Ruda Maleniecka jest heraldyczna tzn. powtarza godło herbu na płacie barwy pola. Herb gminy widnieć będzie także na sztandarze oraz na głowicy drzewca sztandaru.

</doc>
<doc id="2338070" url="https://pl.wikipedia.org/wiki?curid=2338070" title="Tales of Monkey Island">
Tales of Monkey Island

Tales of Monkey Island – piąta gra przygodowa z serii "Monkey Island", wyprodukowana w 2009 roku przez wytwórnię Telltale Games i LucasArts. Gra została wydana stopniowo w okresie lipiec – wrzesień, w formie pięciu rozdziałów, stanowiących ciągłość fabuły. 
Fabuła.
Akcja ma miejsce parę lat po zakończeniu poprzedniej części z serii – Escape from Monkey Island. Gracz wciela się w rolę pirata Guybrusha Threepwooda, który, starając się zniszczyć swego prześladowcę, nieumarłego pirata LeChuck, przypadkowo uwalnia zaraźliwą chorobę na terenie całej zatoki "Melange". Lekarstwa szuka z pomocą żony, Elaine Marley-Threepwood.
W grze pojawiło się kilka postaci z wcześniejszych gier z serii Monkey Island: Lady Voodoo - tajemnicza kapłanka voodoo, Stan - handlarz i Murray - mówiąca czaszka. Do gry są wprowadzone też nowe postaci takie jak łowca nagród Morgan LeFlay, odkrywca Coronado DeCava oraz szlachcic i lekarz markiz de Singe.
Produkcja.
Grę wydały w kooperacji dwie wytwórnie: LucasArts i Telltale Games. Dyrektorem projektu był Dave Grossman z Telltale Games. W projekt gry był zaangażowany również twórca ich poprzednich części Ron Gilbert, który jednak nie miał wielkiego wpływu na proces produkcji.
Gra była wydana 7 lipca 2009 roku na system Windows i 20 dni później również na Wii. Gra była dostępna do ściągnięcia poprzez stronę producenta i przez Steam oraz w czasie późniejszym również poprzez Amazon.com. Rok później grę można było kupić również na systemy Mac OS i Playstation.
Oceny.
Gra stała się sukcesem komercyjnym i została uznana za najbardziej udany projekt wytwórni do czasu gry "", która ukazała się półtora roku później. Gra była również, przez kilka pierwszych dni, najlepiej sprzedająca się grą w systemie Steam.
Ogólne oceny jakie gra otrzymała wynosiły: w serwisie GameRankings – 86.67%, Metacritic – 86/100.

</doc>
<doc id="2338071" url="https://pl.wikipedia.org/wiki?curid=2338071" title="Everything Needs Love">
Everything Needs Love

Everything Needs Love – singel Shinichi Osawy wykonany z BoA wydany 20 listopada 2002 roku.
Singel został umieszczony na albumie Shinichi Osawy "Next Wave".

</doc>
<doc id="2338072" url="https://pl.wikipedia.org/wiki?curid=2338072" title="Steve Herelius">
Steve Herelius

Steve Herelius (ur. 15 lipca 1976 w Paryżu), francuski bokser zawodowy, były tymczasowy mistrz świata federacji WBA w wadze junior ciężkiej.
Kariera profesjonalna.
Na zawodowym ringu zadebiutował 10 maja 2002 roku wygrywając na punkty z Kenem Sharpe. 20 grudnia 2003 w swojej trzeciej walce zdobył mistrzostwo Francji w wadze ciężkiej pokonując Antoine Palatisa. 29 kwietnia 2004 w pierwszej obronie pokonał Thierryego Guezouli przez TKO w trzeciej rundzie. Sześć miesięcy później doszło do rewanżu w którym ponownie lepszym był Herelius wygrywając przez techniczny nokaut w czwartej rundzie. 8 czerwca 2007 roku w swoim piętnastym pojedynku przegrał przed czasem z Albertem Sosnowskim – była to pierwsza porażka na ringu zawodowym.
27 czerwca 2009 zdobył tymczasowe mistrzostwo świata federacji WBA pokonując Firata Arslana. Swój pas stracił już w pierwszej obronie, gdy został znokautowany w siódmej rundzie przez Yoana Pablo Hernandeza.

</doc>
<doc id="2338073" url="https://pl.wikipedia.org/wiki?curid=2338073" title="Pałac Wallensteina">
Pałac Wallensteina

Pałac Wallensteina (czeski: "Valdštejnský palác") – barokowy pałac położony w dzielnicy Malá Strana, w Pradze, obecnie siedziba Senatu Republiki Czeskiej. Kompleks pałacu składa się również z ogrodu Wallensteina i Szkoły Jazdy.
Senat zarządza również pobliskimi obiektami: Pałacem Kolovrat i Malý Fürstenberský palác.

</doc>
<doc id="2338074" url="https://pl.wikipedia.org/wiki?curid=2338074" title="Kosowianie">
Kosowianie



</doc>
<doc id="2338075" url="https://pl.wikipedia.org/wiki?curid=2338075" title="Paulina Brzeźna">
Paulina Brzeźna



</doc>
<doc id="2338076" url="https://pl.wikipedia.org/wiki?curid=2338076" title="The Love Bug (singel)">
The Love Bug (singel)

The Love Bug – singel m-flo wykonany z BoA (m-flo loves BoA) wydany 17 marca 2004 roku.
Singel został umieszczony na albumie m-flo "Astromantic".

</doc>
<doc id="2338078" url="https://pl.wikipedia.org/wiki?curid=2338078" title="Analiza wymagań">
Analiza wymagań



</doc>
<doc id="2338079" url="https://pl.wikipedia.org/wiki?curid=2338079" title="Plac I. P. Pawłowa">
Plac I. P. Pawłowa

Plac I. P. Pawłowa (czeski: "Náměstí I. P. Pavlova") – plac znajdujący się w Pradze, w dzielnicy Nowe Miasto, po wschodniej stronie graniczy z Vinohradami. Nazwa pochodzi od rosyjskiego naukowca Iwana Pietrowicza Pawłowa.
Pierwotnie nazwał się placem Piotra Oswobodziciela, ale w 1948 roku został nazwany na cześć rewolucji październikowej. Obecnie jest to duży węzeł transportu: jest węzłem komunikacji tramwajowej, znajduje się tu stacja metra oraz przebiega tędy ważna droga łącząca północne i południowe dzielnice. 

</doc>
<doc id="2338080" url="https://pl.wikipedia.org/wiki?curid=2338080" title="Madonna z Dzieciątkiem i Rodziną (obraz Geertgena tot Sint Jansa)">
Madonna z Dzieciątkiem i Rodziną (obraz Geertgena tot Sint Jansa)

Madonna z Dzieciątkiem i Rodziną ("Rodzina Marii") – obraz olejny niderlandzkiego malarza Geertgena tot Sint Jansa.
Opis.
Wątek przedstawiający Rodzinę Marii swoją popularność uzyskał w XV wieku. Prócz Marii z Dzieciątkiem przedstawia Świętą Annę, babkę Jezusa wraz z jej rodziną. Jej postać nie była wspomniana w Piśmie Świętym a jedynie w apokryfach: Protoewangelii Jakuba, z Ewangelii Pseudo-Mateusza, oraz z Ewangelii Marii. Wzmianki o życiu rodzinnym, mężu i ślubie Anny pojawiły się w legendach, tj. w "Złotej legendzie" Jakuba de Voragine, i "Speculum Historiae" Wincentego z Beauvais oraz z XIV-wiecznego pisma Ludolpha von Sachsena nazywanego "Vita Christi".
Wątek portretu rodzinnego został rozpowszechniony dzięki widzenia bł. Colette Boilet – przeoryszy klasztoru klarysek w Gandawie. Miało to miejsce w 1408. W tymże widzeniu Collette ukazała się święta Anna wraz z jej córkami, która opowiedziała zakonnicy swoje dzieje.
Geertgen umieścił portret rodzinny w nawie gotyckiego kościoła. Jego atmosfera przesiąknięta jest rodzinnym spokojem i dostojeństwem. Mężczyźni mają poważne wyrazy twarzy, kobiety nieco lalkowate a dzieci spokojnie zajęte są zabawą. Obok Marii z Dzieciątkiem, siedzi jej matka Anna. Na kolanach trzyma otwartą księgę religijną, a w dłoni trzyma lupę. Kobiety wokół to jej córki z różnych małżeństw w towarzystwie swoich mężów. Za Anną stoi święty Józef z lilią, symbolizująca czystość. Obok niego stoi Joachim, mąż Anny. Z prawej strony, kobieta patrząca na widza to święta Elżbieta z synem Janem Chrzcicielem. Pozostałe postacie to dalsza rodzina Marii.
Genealogia.
Według legendy Anna miała trzech mężów i z każdym córkę o imieniu Maria. Były to Maria Dziewica (córka Joachima), Maria Kleofasowa (córka Kleofasa) i Maria Salome (córka Salomasa). Trzy córki miały dzieci i tak Maria była matką Jezusa, Maria Kleofasowa i Alfeus mieli czwórkę dzieci: Siona, Jakuba Mniejszego, Judę Tadeusza i Józefa Sprawiedliwego. Maria Salome z mężem Zebedeuszem miała synów Jakuba Wielkiego i Jana Ewangelistę.
Obraz Geertgena został powielony w dziele Lambertsa pt. "Interieur Trippenhuis" z 1825 roku.

</doc>
<doc id="2338084" url="https://pl.wikipedia.org/wiki?curid=2338084" title="Mistrzostwa Kanady w Lekkoatletyce 2011">
Mistrzostwa Kanady w Lekkoatletyce 2011

Mistrzostwa Kanady w Lekkoatletyce 2011 – zawody lekkoatletyczne, które odbyły się w Calgary w dniach 22–25 czerwca.
Zwycięzca konkursu pchnięcia kulą mężczyzn – Dylan Armstrong trzykrotnie (21,75; 21,89 i 22,21) ustanawiał rekord kraju w tej konkurencji oraz został liderem list światowych.
Półmaraton.
Mistrzostwa Kanady w półmaratonie rozegrano 17 kwietnia w Montrealu.
Maraton.
Mistrzostwa Kanady w biegu maratońskim rozegrano 29 maja w Ottawie. W maratonie zwyciężyli: Kenijczyk Laban Moiben (2:10:18) i Etiopka Haile Kebelush (2:32:14).

</doc>
<doc id="2338086" url="https://pl.wikipedia.org/wiki?curid=2338086" title="Kulawizna">
Kulawizna

Kulawizna – u konia nierównomierność chodu, spowodowana odciążaniem jednej (lub więcej) bolejącej kończyny lub sztywnością kończyn. W większości przypadków, konie kuleją na przednie kończyny, ponieważ utrzymują one 60-65% ciężaru ciała konia, uczestnicząc też w ruchu naprzód. Najczęściej przyczyna kulawizny konia znajduje się w obszarze między kopytem a stawem nadgarstkowym. 
Objawy.
Istnieją dwa główne rodzaje kulawizny. Przy kulawiźnie "ostrej" koń nie jest w stanie postawić kończyny na ziemi. Przy kulawiźnie łagodniejszej koń chodzi, ale utyka. Kulawizna może być także niewyraźna i możliwa do rozpoznania jedynie przez lekarza weterynarii.
Obserwacja konia pod kątem kulawizny może polegać na:
Leczenie i pomoc.
W przypadku zauważenia u konia kulawizny, należy wezwać lekarza weterynarii. Należy pamiętać, że do postawienia właściwej diagozy, lekarz musi mieć możliwość zaobserwowania problemu, dlatego np. nie należy tuż przed jego przyjazdem uśmierzać bólu konia czy stosować środków przeciwzapalnych. Opiekun konia może pomóc w postawieniu diagnozy, informując lekarza o historii schorzenia i o towarzyszących zachorowaniu okolicznościach (rodzaj wysiłku, pożywienia, ewentualne wypadki itp.).

</doc>
<doc id="2338089" url="https://pl.wikipedia.org/wiki?curid=2338089" title="MOUS">
MOUS



</doc>
<doc id="2338091" url="https://pl.wikipedia.org/wiki?curid=2338091" title="Rodzinka Yamadów">
Rodzinka Yamadów

 – japoński pełnometrażowy film animowany z 1999 roku w reżyserii Isao Takahaty, wyprodukowany przez Studio Ghibli. Był to pierwszy film tej wytwórni zrealizowany w całości przy użyciu komputera.
Film powstał na podstawie pasków komiksowych (yonkoma) autorstwa Hisaichi Ishii i od strony wizualnej zachował styl pierwowzoru – całość narysowana została prostą kreską, co odróżnia go od pozostałych filmów Studia Ghibli. Nie posiada on ciągłej fabuły, lecz jest zbiorem niezależnych od siebie scen z życia tytułowych bohaterów, członków wielopokoleniowej japońskiej rodziny, przedstawionych w formie krótkich skeczy.

</doc>
<doc id="2338096" url="https://pl.wikipedia.org/wiki?curid=2338096" title="Porostnica różowa">
Porostnica różowa



</doc>
<doc id="2338097" url="https://pl.wikipedia.org/wiki?curid=2338097" title="After Love (First Boyfriend) / Girlfriend">
After Love (First Boyfriend) / Girlfriend

After Love (First Boyfriend) / Girlfriend – singel Crystal Kay wykonany z BoA wydany 12 sierpnia 2009 roku.
Singel umieszczono na albumie Crystal Kay "Spin the Music".

</doc>
<doc id="2338101" url="https://pl.wikipedia.org/wiki?curid=2338101" title="Dawka terapeutyczna">
Dawka terapeutyczna

Dawka terapeutyczna, dawka lecznicza (łac. "dosis therapeutica, DT", "dosis curativa, DC") – ilość substancji chemicznej lub promieniowania jonizującego, która podana powoduje zmiany czynnościowe w granicach fizjologicznych wywołując pożądany efekt leczniczy (terapeutyczny). 
Skrót DT używany jest również dla dawki toksycznej/trującej ("dosis toxica").

</doc>
<doc id="2338102" url="https://pl.wikipedia.org/wiki?curid=2338102" title="Stephan El Shaarawy">
Stephan El Shaarawy

Stephan Kareem El Shaarawy, (ur. 27 października 1992 w Savonie) – włoski piłkarz egipskiego pochodzenia występujący na pozycji napastnika we włoskim klubie AS Roma oraz reprezentacji Włoch.
Kariera klubowa.
Genoa.
El Shaarawy rozpoczął karierę w regionalnym klubie z Serie A, Genoa CFC. Dołączył do zespołu mając 14 lat. Swój debiut zaliczył 21 grudnia 2008 mając wtedy 16 lat i 55 dni.
Padova (wypożyczenie).
W czerwcu 2010 roku El Shaarawy został wypożyczony do klubu z Serie B. Szybko stał się kluczowym zawodnikiem zespołu i pod koniec sezonu został nominowany do nagrody najlepszego zawodnika Serie B.
Milan.
2011/2012.
25 czerwca 2011 roku El Shaarawy podpisał kontrakt z występującym w Serie A Milanem. Zadebiutował 18 września w wygranym 3:1 meczu z Napoli. Trzy dni później zastąpił kontuzjowanego Alexandre Pato. Swoją pierwszą bramkę zdobył w zremisowanym meczu z Udinese.
W ciągu pierwszych 6 miesięcy pobytu w klubie z Mediolanu El Shaarawy zagrał jeszcze w 7 spotkaniach.
2012/2013: Przełomowy sezon..
25 lipca 2012 El Shaarawy podpisał nowy 5-letni kontrakt z Milanem. 3 października strzelił swoją pierwszą bramkę w Lidze Mistrzów przeciwko Zenitowi stając się w wieku 19 lat i 242 dni najmłodszym strzelcem bramki dla Milanu w tych rozgrywkach. Strzelił dwa gole w derbach przeciwko SSC Napoli ratując Milan przed utratą 3 pkt. El Shaarawy kontynuował swoją znakomitą formę zdobywając dwa kolejne gole w meczu z Calcio Catania, który zakończył się wynikiem 1:3 na korzyść Milanu. Następnie dołożył po golu w wygranych meczach z Torino FC (4:2) i z Delfino Pescara 1936 (4:1). Zakończył pierwszą połowę sezonu jako król strzelców Serie A z 14 golami i 16 golami dla Milanu.
28 lutego 2013 przedłużył kontrakt do czerwca 2018 roku.
2013/2014: Sezon kontuzji
2 lipca 2013 mediolański klub oficjalnie ogłosił, że El Shaarawy nie odejdzie podczas letniego okienka transferowego. 20 sierpnia 2013 strzelił swojego pierwszego gola od czasu lutego 2013 przeciwko PSV Eindhoven w Fazie Kwalifikacyjnej Ligi Mistrzów. Z powodu wielu kontuzji w pierwszej połowie sezonu wystąpił tylko 7 razy dla Milanu. 28 grudnia, z powodu operacji stopy, nie grał przez kolejne dziesięć tygodni.
Powrócił do gry 11 maja 2014, zagrał w meczu z Atalanta BC przegranym dla Milanu 1:2.
2014/2015
W pierwszym meczu nowego sezonu El Shaarawy asystował Hondzie w meczu przeciwko S.S. Lazio. Dnia 8 listopada 2014 zdobył bramkę po 622 dniach bez gola, zawodnik celebrując bramkę padł na kolana ze łzami w oczach. Niedługo potem ponownie doznał kontuzji. 24 maja 2015 roku, po długiej nieobecności na boisku El Shaarawy trafił dwukrotnie do bramki Torino. Mecz zakończył się zwycięstwem Milanu 3-0.
Monaco.
13 lipca 2015 roku, po przejściu testów medycznych oficjalnie został zawodnikiem klubu z księstwa. Zadebiutował 28 lipca w meczu 3 rundy kwalifikacyjnej Ligi Mistrzów przeciwko BSC Young Boys. W rewanżu zdobył swoją pierwszą bramkę. Przed rozpoczęciem styczniowego okna transferowego El Shaarawy po rozegraniu 24 oficjalnych spotkań został odsunięty od zespołu aby nie rozegrać 25 spotkania, które aktywowałoby klauzulę wykupu zawodnika.
Roma.
26 stycznia 2016 roku, El Shaarawy dołączył do AS Romy na zasadzie wypożyczenia do 30 czerwca 2016. Umowa zawiera opcję pierwokupu skrzydłowego za 13 milionów euro przez zespół z Rzymu po zakończeniu obecnego sezonu.
Shanghai Shenhua.
8 lipca 2019 roku, chiński klub Shanghai Shenhua wykupił El Shaarawyego z AS Romy za 16 milionów euro a sam piłkarz podpisał 3 letni kontrakt dzięki któremu otrzyma 15 milionów euro na sezon.
Kariera reprezentacyjna.
Debiut w reprezentacji Włoch U-17 zaliczył w październiku 2008 roku. Występował w Mistrzostwach Europy U-17 oraz w Mistrzostwach Świata U-17.
15 sierpnia 2012 zadebiutował w dorosłej reprezentacji w towarzyskim meczu z Anglią (1:2). 14 listopada 2012 zdobył swoją pierwszą bramkę w drużynie narodowej. W towarzyskim spotkaniu pokonał trafieniem prawą nogą bramkarza reprezentacji Francji Hugo Llorisa.
Z powodu wielu kontuzji i ominięcia większości sezonu 2013-2014, nie został powołany do kadry Włoch na Mistrzostwa Świata w Piłce Nożnej 2014.
Styl gry.
Od przełomowego sezonu 2012/13 El Shaarawy uznawany jest za zawodnika z dużym potencjałem. Gra przeważnie na lewym skrzydle, ale może grać również jako ofensywny pomocnik lub cofnięty napastnik. Jest znany ze swojego przyśpieszenia, zwinności, dryblingu i umiejętności technicznych. Potrafi potężnie uderzyć spoza pola karnego jest on również znany z precyzyjnych podań i tworzenia przestrzeni dzięki solidnemu „first-touch”.
Jego styl gry porównywany jest nieco do Cristiano Ronaldo. El Shaarawy cytuje, że jego wzorem do naśladowanie jest były rozgrywający Milanu, Kaká. Była legenda Milanu José Altafini porównuje El Shaarawego do Neymara oraz siedmiokrotnego zdobywcy złotej piłki Lionela Messiego. „El Shaarawy przypomina mi Neymara i Messiego. Mają niskie położenie środka ciężkości. Grają z piłką przyklejoną do ich stóp. On już udowodnił, że jest dobrym graczem. Ważne, aby nie dać mu za dużo luzu.”
Sponsoring.
W 2012 roku, El Shaarawy podpisał umowę sponsorską z amerykańskim dostawcą sprzętu i odzieży sportowej, Nike. Pojawił się on także w reklamie Nike Green Speed II wraz z takimi zawodnikami jak Mario Götze, Eden Hazard, Raheem Sterling, Christian Eriksen i Theo Walcott w listopadzie 2012.
25 lipca 2013 roku EA Sports za pośrednictwem strony na Facebooku ogłosiło, że El Shaarawy pojawi się na włoskiej okładce gry FIFA 14.

</doc>
<doc id="2338104" url="https://pl.wikipedia.org/wiki?curid=2338104" title="Grupa Odwodów „Kutno”">
Grupa Odwodów „Kutno”

Grupa Odwodów Naczelnego Wodza „Kutno” (GO „Kutno”) – odwód Naczelnego Wodza.
Historia GO „Kutno”.
Polski plan operacyjny „Zachód”, w wersji z marca 1939 roku, przewidywał skoncentrowanie w rejonie Kutno-Włocławek-Płock odwodu Naczelnego Wodza w sile trzech dywizji piechoty. Według pułkownika dyplomowanego Józefa Jaklicza, ówczesnego II zastępcy szefa Sztabu Głównego, zakładano dwa warianty działania zgrupowania:
Z kolei ówczesny szef Sztabu Głównego, generał brygady Wacław Stachiewicz tak scharakteryzował zadania odwodu: „Wielkie Jednostki odwodu N.W. (Naczelnego Wodza), w rejonie Kutno-Płock-Włocławek, miały być użyte do osłony tyłów Armii Poznań i Pomorze, zasadniczo przez wzmocnienie obrony Wisły na skrzydłach wewnętrznych Armii Modlin i Armii Pomorze, mogły być również użyte częściowo dla wsparcia wewnętrznych skrzydeł Armii Poznań i Armii Łódź na Warcie. Nie było przewidziane zwarte użycie tego odwodu jako grupy operacyjnej i wskutek tego nie miał on wspólnego dowódcy. Poszczególne dywizje miały być w miarę rozwoju działań oddane do dyspozycji odnośnych dowódców Armii.”
W skład zgrupowania miały wejść: 13 Kresowa Dywizja Piechoty (rejon koncentracji - Włocławek), 19 Dywizja Piechoty (Płock) i 22 Dywizja Piechoty Górskiej (Kutno).
Zgodnie z planem mobilizacyjnym „W” 13 i 19 DP były mobilizowane w alarmie, w grupie jednostek oznaczonych kolorem czerwonym, natomiast 22 DPG mobilizowała się w I rzucie mobilizacji powszechnej. Wszystkie dywizje, po zakończeniu mobilizacji, musiały być przetransportowane koleją do wyznaczonych rejonów koncentracji: 13 DP z Okręgu Korpusu Nr II, 19 DP z Okręgu Korpusu Nr III i 22 DPG z Okręgu Korpusu Nr X.
Latem 1939 roku Sztab Główny dokonał korekt w planie operacyjnym „Z”. Pochodną tych korekt były zmiany w Ordre de Bataille poszczególnych związków operacyjnych i odwodów NW, w tym także GO „Kutno”. 13 i 19 DP zostały podporządkowane dowódcy Armii „Prusy”, a 22 DPG dowódcy Armii „Łódź”, natomiast w skład odwodu „Kutno” włączono 5 Dywizję Piechoty (z Armii „Pomorze”) i 24 Dywizję Piechoty (z Armii „Łódź”).
Dokonane zmiany zredukowały siły zgrupowania do dwóch dywizji piechoty oraz obniżyły jego gotowość bojową. Obie wielkie jednostki piechoty mobilizowane były w I rzucie mobilizacji powszechnej. Ten sam termin mobilizacji przewidziany był dla 9 pac. Wyjątkiem był 19 pułk piechoty, który razem z I dywizjonem 5 pułku artylerii lekkiej mobilizował się w alarmie, w grupie jednostek oznaczonych kolorem czerwonym.
Wieczorem 27 sierpnia 1939 roku rozpoczęła się mobilizacja części alarmowej 5 DP (19 pp i I/5 pal). Zgodnie z planem mobilizacja 19 pp miała być ukończona w ciągu 36 godzin od jej zarządzenia, natomiast I/5 pal w ciągu 40 godzin. 3 września 1939 roku wymienione oddziały dotarły transportem kolejowym do Kutna, a następnego dnia do Włocławka. We Włocławku 19 pp i I/5 pal weszły w skład Armii „Pomorze”, jako Oddział Wydzielony podpułkownika Sadowskiego. Były to jedyne oddziały ze składu Odwodu „Kutno”, które dotarły na miejsce koncentracji.
30 sierpnia 1939 roku została zarządzona mobilizacja powszechna. 31 sierpnia 1939 roku był pierwszym dniem mobilizacji dla pozostałych jednostek 5 DP oraz wszystkich oddziałów 24 DP. Pierwsze pododdziały z obu dywizji ukończyły mobilizację 3 września, a ostatnie dwa dni później. 3 września 1939 roku z garnizonów wyruszyły pierwsze transporty kolejowe do miejsc koncentracji.
Niekorzystna sytuacja Wojska Polskiego na froncie zmusiła Naczelnego Wodza do rezygnacji z Odwodu „Kutno”. 3 września 1939 roku 24 DP została podporządkowana dowódcy Armii „Karpaty”. Następnego dnia 5 DP została oddana do dyspozycji dowódcy Armii „Modlin”. Dowództwo 5 DP zostało przekształcone w Dowództwo Grupy Operacyjnej gen. Zulaufa. Gros oddziałów 5 DP wzięła udział w obronie Warszawy. W skład Armii „Warszawa” weszło także dowództwo 9 pac i jej pierwszy dywizjon. Drugi dywizjon 9 pac walczył w składzie Armii „Lublin”. Wreszcie 71 dal, po zakończeniu mobilizacji, wszedł 3 września 1939 roku w skład załogi przedmościa „Płock”.

</doc>
<doc id="2338105" url="https://pl.wikipedia.org/wiki?curid=2338105" title="I See Me">
I See Me

I See Me – singel koreańskiej piosenkarki BoA. Singel został wydany 6 grudnia 2010 roku.

</doc>
<doc id="2338106" url="https://pl.wikipedia.org/wiki?curid=2338106" title="Yamaha MOX">
Yamaha MOX

MOX (lub MoX) – seria syntezatorów, produkowana przez firmę Yamaha od 2011 roku, jako następca modeli MO6 i MO8.
Opis.
Klawiatura.
Seria MOX, będąc następcą serii MO, występuje także w dwóch wersjach klawiszowych: MOX6 posiada 61 klawiszy syntezatorowych, a MOX8 - 88 klawiszy fortepianowych GHS. Oba instrumenty obsługują Initial Touch.
Brzmienia.
MOX posiada 1024 brzmienia fabryczne i 64 zestawy perkusyjne znane z modeli Motif XS, i tyle samo próbek dźwiękowych - 2670 waveforms, zajmujących 355MB pamięci. Użytkownik ma do dyspozycji 384 miejsca na swoje brzmienia (3x128) i 32 na zestawy perkusyjne. Brzmienia General Midi to 128 barw + 1 zestaw perkusyjny.
Pozostałe parametry.
Synteza, polifonia, sekwencer.
MoX bazuje na silniku syntezy AWM2 z Rozszerzoną Artykulacją (z ang.: "AWM2 with Expanded Articulation"), znaną chociażby ze wspomnianego wcześniej Motif XS, a także jego następca - seria Motif XF. 
Nowa seria syntezatorów Yamahy posiada 64 głosy polifonii - tyle samo, co poprzednik - MO. 
Sekwencer MoX zapisze maksymalnie 226 000 nut, w tempie od 5 do 300bpm.
Ekran, kontrolery.
MoX wyposażono w wyświetlacz LCD, o rozdzielczości 240x64 piksele, podobny jak w Motif, Motif ES i MO, ale jest on kolorowy (a nie jak tamte, czarno-zielony).
Brzmienie modelu MOX kontroluje się za pomocą kółek Pitch Bend, Modulation, a także ośmiu programowalnych pokręteł na lewo od ekranu, oraz samego wyświetlacza (w ustawieniach dźwięku) i siedmiu programowalnych przycisków.
Złącza.
MoX posiada 13 złącz: 3xMIDI (Out, Thru, In), 2xFoot Switch (Assignable, Sustain), Foot Controller, 2xOutput (L/mono, R), 2xA/D Input (L, R), phones oraz 2xUSB (To Host, To Device). MOX ma także złącze do prądu DC, 12V.

</doc>
<doc id="2338113" url="https://pl.wikipedia.org/wiki?curid=2338113" title="Ulica Kijowska w Katowicach">
Ulica Kijowska w Katowicach

Ulica Kijowska w Katowicach − jedna z ulic w katowickiej dzielnicy Panewniki. Łączy Nowe Panewniki z Kokocińcem. Rozpoczyna swój bieg w Panewnikach, przy skrzyżowaniu z ul. Panewnicką i ul. Medyków. Następnie krzyżuje się m.in. z ulicami Braci Wieczorków i Stanisława Hadyny.
Opis.
Droga, biegnąca śladem dzisiejszej ul. Kijowskiej, istniała już w XIX wieku jako jeden ze szlaków do huty "Ida". Do początków XX wieku droga ta nosiła nazwę "Huty "Idy"" (dzisiejsze ul. Kijowska i ul. Upadowa), a w czasie II wojny światowej "Szczeponik Straße". W latach siedemdziesiątych XX wieku w rejonie ul. Kijowskiej, ul. Zielonej, ul. J. Wybickiego i ul. Kruczej wzniesiono osiedle Kokociniec, dla pracowników kopalni „Śląsk” w Rudzie Śląskiej. Między 1980 a 1982 pomiędzy ul. Kruczą i ul. Kijowską wybudowano siedem wieżowców o dziesięciu kondygnacjach.
Pomiędzy ul. Kijowską a ul. Stanisława Hadyny zlokalizowany jest cenny obszar przyrodniczy – dolina potoku Kokociniec z zachowanymi płatami lasu i zarośli olchowo-wierzbowych.
Przy ulicy Kijowskiej znajdują się następujące historyczne obiekty:
Droga posiada długość 1254 m i powierzchnię 9969 m2. Ulicą kursują linie autobusowe ZTM. Planowane jest przedłużenie drogi na północ.
Przy ulicy Kijowskiej swoją siedzibę mają: firmy handlowo-usługowe, niepubliczny zakład opieki zdrowotnej, wspólnoty mieszkaniowe.

</doc>
<doc id="2338114" url="https://pl.wikipedia.org/wiki?curid=2338114" title="Grupa Operacyjna &quot;Kutno&quot;">
Grupa Operacyjna &quot;Kutno&quot;



</doc>
<doc id="2338115" url="https://pl.wikipedia.org/wiki?curid=2338115" title="Anjunabeats">
Anjunabeats

Anjunabeats – brytyjska wytwórnia płytowa założona przez Tony'ego McGuinnessa, Paavo Siljamäkiego i Jonathana Granta w 2000 roku.

</doc>
<doc id="2338116" url="https://pl.wikipedia.org/wiki?curid=2338116" title="Andrei Mureșanu">
Andrei Mureșanu

Andrei Mureşanu (też: "Mureşianu"; ur. 16 listopada 1816 w Bystrzycy, zm. 12 października 1863 w Braszowie) – rumuński poeta, publicysta i tłumacz z Siedmiogrodu, rewolucjonista i działacz narodowy.
Pochodził z rodziny chłopskiej. Od 1825 r. uczęszczał do gimnazjum pijarskiego w rodzinnej Bystrzycy. Od 1832 r. studiował filozofię i teologię w Blaju, gdzie jego profesorami byli m.in. Timotei Cipariu i George Bariţ. W 1838 r. został profesorem w Braszowie. Wcześnie zaczął pisać poezje, które publikował w czasopiśmie „Foaia pentru Minte, Inima şi Literatură” („Pismo dla Ducha, Serca i Literatury”). Jednocześnie tłumaczył na rumuński utwory takich poetów niemieckojęzycznych, jak Friedrich Schiller, Christoph Martin Wieland, Gottfried August Bürger czy Jean Paul.
Był mocno zaangażowany w życie polityczne Siedmiogrodu. Reprezentował przy tym poglądy stosunkowo zachowawcze, silnie narodowe. Wziął aktywny udział w wydarzeniach Wiosny Ludów, m.in. w maju 1848 r. został delegatem miasta Braszowa na wielki wiec narodowy w Blaju. Napisany w tym czasie w Braszowie wiersz "Un răsunet" do melodii anonimowego kompozytora (śpiewano do niej przedtem hymn religijny pt. "Din sânul maicii mele"), zdobył niespodziewanie wielką popularność. Rozpowszechniony pod tytułem "Deşteaptă-te, române!" (pol. "Przebudź się, Rumunie!"), został nazwany przez Nicolae Bălcescu „rumuńską Marsylianką”. W 1990 r. utwór ten został przyjęty przez Rumunów jako ich hymn narodowy.
Wiosną 1849 r. schronił się w Ploeszti, a zaraz potem wyjechał na Bukowinę. Po upadku Wiosny Ludów pracował jako tłumacz w Sybinie i jednocześnie publikował w czasopiśmie „Telegraful Român”. W 1862 r. wydany został tom jego poezji.

</doc>
<doc id="2338117" url="https://pl.wikipedia.org/wiki?curid=2338117" title="Madonna Tronująca z Przyszowej">
Madonna Tronująca z Przyszowej

Madonna Tronująca z Przyszowej – gotycka rzeźba Madonny, pochodząca z kościoła w Przyszowej, obecnie eksponowana w zbiorach Muzeum Diecezjalnego w Tarnowie.
Opis.
Figura Madonny Tronującej wykonana została z drewna lipowego. Jest figurą przeznaczoną do umieszczenia przy ścianie - od tyłu jest wydrążona. Przedstawia siedzącą postać Maryi, trzymającą na lewym ręku Dzieciątko Jezus. Wywodzi się z kultury spisko–sądeckiej. Poprzez specyficzne rysy nawiązuje do prostej „wiejskiej” urody i wzorem dla niej mogły być postacie miejscowych dziewcząt. Uwagę zwraca specyficzny uśmiech Madonny.
Przedstawienie Madonny określane jest jako koncepcja tronująca. Taka koncepcja jest bardzo rzadka w Polsce. Eksponuje majestat i godność Maryi – wybranej z ludu przez dziewicze macierzyństwo do roli Matki i Królowej.
Historia.
Powstanie figury datowane jest na koniec XIV wieku. Nieznany jest artysta, który ją stworzył, co jest charakterystyczne dla średniowiecznego podejścia do indywidualności. Rzeźba wykorzystywana była jako figura w feretronie w kościele w Przyszowej. W 1956 wypożyczono ją jako depozyt na wystawę maryjną z okazji 100-lecia ogłoszenia dogmatu o Niepokalanym Poczęciu Maryi, do Muzeum Diecezjalnego w Tarnowie. W latach 1959-1960 poddana została zabiegom konserwatorskim w Pracowni Konserwacji Zabytków w Krakowie, które usunęły polichromowany retusz. Po konserwacji zdecydowano o pozostawieniu figury w zbiorach tarnowskiego muzeum, a do macierzystej parafii wykonano kopię.

</doc>
<doc id="2338119" url="https://pl.wikipedia.org/wiki?curid=2338119" title="Burn (album Havok)">
Burn (album Havok)

Burn – debiutancki album zespołu Havok. Na płycie znajdują się szybkie kompozycje z melodyjnymi solówkami.

</doc>
<doc id="2338123" url="https://pl.wikipedia.org/wiki?curid=2338123" title="4-AcO-DET">
4-AcO-DET



</doc>
<doc id="2338125" url="https://pl.wikipedia.org/wiki?curid=2338125" title="Wilhelm Fojcik">
Wilhelm Fojcik

Wilhelm Fojcik (ur. 6 czerwca 1879 w Przegędzy, zm. 3 października 1970 w Katowicach) – członek władz powstańczych, działacz plebiscytowy, poseł na sejm II RP.
Życiorys.
Ukończył gimnazjum w Bytomiu i rozpoczął studia weterynaryjne w Berlinie, których jednak nie ukończył. Podjął pracę w kolejnictwie na Górnym Śląsku. W dniu zakończenia I wojny światowej był już kierownikiem biura rozkładów jazdy w Katowicach. Niedługo po wojnie wstąpił do Polskiej Organizacji Wojskowej Górnego Śląska, w której przygotowywał kolejarzy do powstania. Ponadto przekazywał tej organizacji informacje dotyczące funkcjonowania ruchu kolejowego. 15 sierpnia 1919 został aresztowany i skazany na 2,5 roku więzienia. Pod warunkiem opuszczenia Górnego Śląska został zwolniony i udał się do Poznania. Tam odbył szkolenie z zakresu polskiej administracji kolejowej. 1 kwietnia 1920 został kierownikiem Wydziału Kolei i Poczt w Polskim Komisariacie Plebiscytowym. W czasie III powstania śląskiego był członkiem Naczelnej Rady Kolejowej. W 1922 został wybrany na posła I kadencji sejmu II RP. Był członkiem klubu Chrześcijańsko-Narodowego Stronnictwa Pracy. W 1924 zrzekł się mandatu. W 1925 został zastępcą burmistrza Rybnika. W okresie międzywojennym pracował również w kolejnictwie. Po wybuchu II wojny światowej kierował ewakuacją ludności ze Śląska, a następnie pracował w Urzędzie Miasta w Chrzanowie. Po wojnie ponownie pracował na kolei. W 1957 przeszedł na emeryturę. Był autorem wspomnień zatytułowanych „Służba kolejowa w akcji powstańczej”, opublikowanych w „Pamiętnikach powstańców śląskich” (tom I, 1957).

</doc>
<doc id="2338128" url="https://pl.wikipedia.org/wiki?curid=2338128" title="The Biggest Ragga Dancehall Anthems">
The Biggest Ragga Dancehall Anthems

The Biggest Ragga Dancehall Anthems – seria dwupłytowych składanek z muzyką ragga i dancehall, wydawana przez londyńską wytwórnię Greensleeves Records. Ukazywała się corocznie w latach 1999-2006, a w okrojonej do jednego krążka wersji także w roku 2007, 2009 i 2011.

</doc>
<doc id="2338129" url="https://pl.wikipedia.org/wiki?curid=2338129" title="Czułowice (obwód lwowski)">
Czułowice (obwód lwowski)



</doc>
<doc id="2338137" url="https://pl.wikipedia.org/wiki?curid=2338137" title="Arabbuna">
Arabbuna

Arabbuna (arab. عربّونه) – palestyńska wioska położona w muhafazie Dżanin, w Autonomii Palestyńskiej.
Położenie.
Wioska Arabbuna jest położona na południowych stokach wzgórz Gilboa, w odległości 11 kilometrów na północny wschód od miasta Dżanin. Na północ i wschód od wioski przebiega mur bezpieczeństwa oddzielający terytoria Autonomii Palestyńskiej od Izraela.
Według danych z 2007 do wsi należały ziemie o powierzchni 6 772 ha. We wsi mieszka 638 osób.
Gospodarka.
Gospodarka wioski opiera się na rolnictwie, sadownictwie, uprawach w szklarniach i hodowli drzewek oliwnych.

</doc>
<doc id="2338138" url="https://pl.wikipedia.org/wiki?curid=2338138" title="Andrij Portnow">
Andrij Portnow



</doc>
<doc id="2338140" url="https://pl.wikipedia.org/wiki?curid=2338140" title="Burn">
Burn



</doc>
<doc id="2338144" url="https://pl.wikipedia.org/wiki?curid=2338144" title="Międzynarodowy Dzień Wdów">
Międzynarodowy Dzień Wdów

Międzynarodowy Dzień Wdów, ang "International Widows Day" - coroczne święto ustanowione przez Zgromadzenie Ogólne ONZ w grudniu 2010 roku (rezolucja A/RES/65/189).
Obchody mają na celu zwrócenia szczególnej uwagi krajów członkowskich ONZ, organizacji międzynarodowych i regionalnych na sytuację wdów po śmierci swoich mężów (niezależnie od wieku i pochodzenia) i ich dzieci. Dość często zdarza się, że pozostają one bez podstawowych środków do przeżycia. Organizacja Narodów Zjednoczonych wzywa, aby przestrzegano Konwencję w sprawie likwidacji wszelkich form dyskryminacji kobiet (CEDAW z 18 grudnia 1979) i inne traktaty dotyczące praw człowieka.

</doc>
<doc id="2338145" url="https://pl.wikipedia.org/wiki?curid=2338145" title="Układ regulacji z modelem">
Układ regulacji z modelem

Układ regulacji z modelem (lub "układ regulacji z modelem obiektu", ang. "model-reference control system") – w teorii sterowania to układ, w którym w celu wygenerowania sygnałów sterujących porównywane są wyjścia (ustalana jest też ich różnica) z modelu odniesienia (obiektu) i z samego obiektu.
Układy regulacji z modelem obiektu projektuje się w przypadku gdy zachodzi potrzeba uzyskania zadowalającego sterowania w trudnych przypadkach, gdy występują nieliniowości i zmiany parametrów w czasie.
Sterowanie w takim układzie wymaga więc wyspecyfikowania modelu układu, który wiąże jego wejścia z jego wyjściami. Model taki nie musi być urządzeniem typu hardware, wystarczy model matematyczny symulujący układ rzeczywisty na komputerze. Oczekuje się, że rzeczywisty układ będzie zbieżny z przyjętym modelem układu. Problem projektowy polega zwykle na tym by dokonać syntezy regulatora tak by zawsze generował on sygnał sterujący, który wymusza stan rzeczywistego układu zbieżny ze stanem modelu.
Układ regulacji z modelem obiektu, choć może się tak wydawać, nie jest strukturą adaptacyjną, gdyż w czasie sterowania zarówno algorytm sterowania, jak i jego parametry pozostają stałe mimo zmian parametrów procesu i/lub zakłóceń. Układ regulacji z modelem można sprowadzić do zwykłego układu regulacji ze swego rodzaju filtrem wejściowym.
Układy z modelem wykazują podobne własności do regulatorów adaptacyjnych, ale osiąga się je w prostszym układzie. Zwykle można dzięki nim uzyskać bardzo dobre tłumienie zakłóceń. Wykazują też wysoką odporność na perturbacje występujące w sterowanym obiekcie.
Możliwe są różne konfiguracje układu regulacji z modelem. W kontekście tym mówi się więc o następujących sposobach sterowania: 
Strukturą pokrewną do MFC jest zmodyfikowany układ regulacji automatycznej z predyktorem Smitha.

</doc>
<doc id="2338146" url="https://pl.wikipedia.org/wiki?curid=2338146" title="Dajr Ghazala">
Dajr Ghazala

Dajr Ghazala (arab. دير غزالة) – palestyńska wioska położona w muhafazie Dżanin, w Autonomii Palestyńskiej.
Położenie.
Wioska Dajr Ghazala jest położona u podnóża południowych stoków wzgórz Gilboa, w odległości 9 kilometrów na północny wschód od miasta Dżanin.
Według danych z 2007 do wsi należały ziemie o powierzchni 6 588 ha. We wsi mieszka 850 osób.
Gospodarka.
Gospodarka wioski opiera się na rolnictwie, sadownictwie i hodowli drzewek oliwnych.

</doc>
<doc id="2338147" url="https://pl.wikipedia.org/wiki?curid=2338147" title="Brzezinski Bogumił">
Brzezinski Bogumił



</doc>
<doc id="2338150" url="https://pl.wikipedia.org/wiki?curid=2338150" title="Network file system">
Network file system



</doc>
<doc id="2338154" url="https://pl.wikipedia.org/wiki?curid=2338154" title="Uzbrojenie defensywne">
Uzbrojenie defensywne



</doc>
<doc id="2338155" url="https://pl.wikipedia.org/wiki?curid=2338155" title="Pierre Simon Fournier">
Pierre Simon Fournier

Pierre-Simon Fournier (ur. 15 września 1712, zm. 8 października 1768) – francuski rytownik, giser i drukarz. 
Był właścicielem odlewni czcionek, którą przejął od swojego ojca w 1736 roku. Był autorem nowych kroi pism: antykwy i czcionek nutowych. Jest również wynalazcą systemu mierzenia jednostek typograficznych w 1737 roku, które po ulepszeniu przez Didodów jest używany do dzisiaj. Tworzył artystyczne ozdobniki drukarskie: winiety, kwiatony. 
Autor m.in. "Modeles des caracteres de l'omprimerie" (1742) oraz "Manuel typographique" w dwóch tomach (1764 - 1766), gdzie poruszał problematyki sztuki drukarskiej, drzeworytniczej i o odlewaniu czcionek.

</doc>
<doc id="2338156" url="https://pl.wikipedia.org/wiki?curid=2338156" title="Uzbrojenie obronne">
Uzbrojenie obronne



</doc>
<doc id="2338157" url="https://pl.wikipedia.org/wiki?curid=2338157" title="Network File System">
Network File System



</doc>
<doc id="2338160" url="https://pl.wikipedia.org/wiki?curid=2338160" title="Kobylany-Kolonia">
Kobylany-Kolonia

Kobylany-Kolonia – wieś w Polsce położona w województwie mazowieckim, w powiecie radomskim, w gminie Skaryszew.
W latach 1975–1998 miejscowość należała administracyjnie do województwa radomskiego.

</doc>
<doc id="2338163" url="https://pl.wikipedia.org/wiki?curid=2338163" title="Thomas Bergersen">
Thomas Bergersen

Thomas Bergersen (ur. 4 lipca 1980 w Trondheim) – norweski kompozytor, multiinstrumentalista oraz współzałożyciel firmy produkującej muzykę do zwiastunów filmowych – tzw. "trailer music", o nazwie Two Steps from Hell.
Swoją karierę muzyczną zaczynał jako demoscener, pisząc trackery i moduły muzyczne pod pseudonimem "LioZ".

</doc>
<doc id="2338164" url="https://pl.wikipedia.org/wiki?curid=2338164" title="Kosowarzy">
Kosowarzy



</doc>
<doc id="2338165" url="https://pl.wikipedia.org/wiki?curid=2338165" title="Thorbjön Olaf Bergman">
Thorbjön Olaf Bergman



</doc>
<doc id="2338169" url="https://pl.wikipedia.org/wiki?curid=2338169" title="Co się zdarzyło w Seattle">
Co się zdarzyło w Seattle



</doc>
<doc id="2338170" url="https://pl.wikipedia.org/wiki?curid=2338170" title="Herb gminy Skórzec">
Herb gminy Skórzec

Herb gminy Skórzec przedstawia w polu czerwonym chorągiew kościelną trzystrefową złotą z zaćwieczonym takimż krzyżem kawalerskim (godło herbu Radwan), pod którym lilia srebrna z trzema pręcikami, na takiejż łodyżce z dwoma listkami (po jeden na stronę).
Symbolika.
Wykorzystując godło herbu Radwan projektanci nawiązali do osoby ojca Józefa Przygodzkiego, fundatora pierwszego kościoła i klasztoru w Skórcu. Lilia naturalna symbolizować ma zakon Marianów, obecny tutaj od 1711.
Historia herbu.
Przyjęty Uchwałą z 31 maja 2011. Uchwałę podjęto w wyniku uzyskania pozytywnej opinii Komisji Heraldycznej.

</doc>
<doc id="2338173" url="https://pl.wikipedia.org/wiki?curid=2338173" title="Andrij Portnow (historyk)">
Andrij Portnow (historyk)

Andrij Wołodymyrowycz Portnow (, ur. 17 maja 1979 w Dniepropietrowsku) – ukraiński historyk, publicysta, redaktor. Profesor historii Ukrainy na Uniwersytecie Europejskim Viadrina (Frankfurt nad Odrą), dyrektor PRISMA UKRAЇNA Research Network Eastern Europe w Berlinie.
Życiorys.
Został absolwentem Narodowego Uniwersytetu w Dniepropietrowsku (magister historii z wyróżnieniem, 2001) i Uniwersytetu Warszawskiego (magister kulturoznawstwa z wyróżnieniem, 2003). Następnie odbył aspiranturę w Instytucie Ukrainoznawstwa Narodowej Akademii Nauk Ukrainy we Lwowie i w 2005 uzyskał stopień kandydata nauk ze specjalnością „historia Ukrainy” na podstawie pracy poświęconej naukowo-oświatowej działalności emigracji ukraińskiej w międzywojennej Polsce (promotor prof. Jaroslav Isaievych).
Był pracownikiem naukowym i stypendystą na Uniwersytecie w Trewirze (2004–2006), Centrum Studiów Holokaustu i Ludobójstwa w Amsterdamie (2007), Instytucie Studiów Europejskich Narodowej Akademii Nauk Ukrainy w Kijowie (2007–2008), Narodowym Instytucie Studiów Strategicznych w Kijowie (2008–2010), Centrum Studiów Rosyjskich, Kaukaskich i Europy Środkowej (CERCEC) w Paryżu (2010).
Od 2006 do 2010 był redaktorem naczelnym czasopisma „Ukraina Moderna”. W latach 2012–2017 2012 był współredaktorem webportalu Historians.in.ua.
W latach 2012–2014 został stypendystą w Berlińskim Instytucie Studiów Zaawansowanych (Wissenschaftskolleg zu Berlin), w 2014–2016 stypendystą Fundacji Alexandra von Humboldta w Instytucie Studiów Słowiańskich na Uniwersytecie Humboldta w Berlinie oraz Centrum Historii Współczesnej (ZZF) w Poczdamie. W latach 2016–2017 był pracownikiem naukowym na Uniwersytecie Genewskim.
W latach 2012–2020 Portnow prowadził zajęcia z historii i kultury Ukrainy i Europy Wschodniej na Uniwersytecie Humboldta w Berlinie, Wolnym Uniwersytecie w Berlinie, Wolnym Uniwersytecie w Brukseli, Uniwersytecie w Bazylei, Liońskim Instytucie Studiów Politycznych. W latach 2017 i 2019 został krótkoterminowym stypendystą w Instytucie Nauk o Człowieku (IWM) w Wiedniu.
W 2015 Portnow zainicjował i został dyrektorem Berlińsko-Brandenburskiej Ukraińskiej Inicjatywy Badawczej, która przekształciła się w 2017 w sieć badawczą PRISMA UKRAЇNA Eastern Europe w Berlinie.
W maju 2018 Portnow został profesorem historii Ukrainy na Uniwersytecie Europejskim Viadrina (Frankfurt nad Odrą).
W 2019 został również zaproszony jako profesor gościnny na Uniwersytecie w Poczdamie.
Prof. Portnow jest członkiem ukraińskiego PEN Clubu oraz Deutsche Gesellschaft für Osteuropakunde (DGO).
Publikacje naukowe.
Andrij Portnow opublikował sześć monografii, ponad 200 artykułów, rozdziałów i recenzji książek. W pracy naukowo-badawczej zajmuje się polsko-rosyjsko-ukraińskim trójkątem historii i pamięci, badaniami nad ludobójstwem i pamięcią, historiografią ukraińską i sowiecką, emigracją ukraińską w międzywojennej Europie, rozbiorami Polski i ukraińską polityką Imperium Rosyjskiego, historią Dniepra, osobowościami takich intelektualistów, jak Wołodymyr Parchomenko, Wjaczesław Zajikyn, Wiktor Petrow, Mykoła Kowalski, Omelan Pricak i inni.
Jego teksty naukowe są publikowane w językach ukraińskim, rosyjskim, polskim, angielskim, niemieckim, francuskim, japońskim, czeskim, bułgarskim, węgierskim i białoruskim.
Wideoblogi.
W latach 2011–2016 Portnow nakręcił 99 wideoblogów dotyczących różnych zagadnień humanistyki międzynarodowej (m.in. wywiady z Anne Applebaum, Wołodymyrem Kułykiem, Jurijem Slozkinem, Marią Lewicką, Alvydasem Nikžentaitisem, Simonem Gerhardem i innymi) dla portalu internetowego abimperio.net (już nie istnieje). Większość z nich można zobaczyć na osobistym kanale Portnowa na You-Tube. W 2018 roku powstał kanał You-Tube Katedry Historii Ukrainy, na którym znajdują się zarówno nagrania wideo z różnych konferencji Katedry, szkół letnich i kolokwiów, jak i nowe wideoblogi prof. Portnowa.

</doc>
<doc id="2338175" url="https://pl.wikipedia.org/wiki?curid=2338175" title="Mitrofan (Gutowski)">
Mitrofan (Gutowski)

Mitrofan, imię świeckie Michał Gutowski (ur. 1897 na Wołyniu, zm. 12 września 1959 w Kujbyszewie) – biskup Rosyjskiego Kościoła Prawosławnego.
Urodził się w rodzinie duchownego prawosławnego na Wołyniu. W 1904 wstąpił jako posłusznik do monasteru św. Onufrego w Jabłecznej. Razem z mnichami tejże wspólnoty w 1915 wyjechał na bieżeństwo, z którego powrócił trzy lata później. W 1919 ukończył prawosławne seminarium duchowne w Krzemieńcu, zaś w 1931 – magisterskie studia w zakresie teologii prawosławnej w Studium Teologii Prawosławnej Uniwersytetu Warszawskiego. Rok przed uzyskaniem dyplomu złożył wieczyste śluby mnisze w Ławrze Poczajowskiej. Był przełożonym jej placówki filialnej w Zdołbunowie, a następnie ekonomem Ławry.
Najpóźniej w 1926 na nowo zamieszkał w monasterze w Jabłecznej i w wymienionym roku objął obowiązki jego ekonoma. W latach 1932–1934, już jako ihumen, został skierowany do prowadzenia nielegalnej pracy duszpasterskiej w tych miejscowościach powiatu włodawskiego, gdzie władze państwowe nie pozwoliły na otwarcie prawosławnych cerkwi. Od 1934 był przełożonym monasteru w Jabłecznej i kierownikiem prowadzonych w klasztorze kursów dla psalmistów i diakonów, z godnością archimandryty.
W 1945 w ramach przymusowych wyjazdów Ukraińców i Białorusinów-przedwojennych obywateli II Rzeczypospolitej wyjechał do Białoruskiej SRR. Został wyznaczony na rektora kursów teologicznych przy monasterze Zaśnięcia Matki Bożej w Żyrowiczach, zaś od 1947 – rektora seminarium duchownego w Mińsku oraz przełożonego monasteru w Żyrowiczach.
5 lipca 1953 w Mińsku został wyświęcony na biskupa bobrujskiego, wikariusza eparchii mińskiej i białoruskiej, przez metropolitę krutickiego i kołomieńskiego Mikołaja, biskupa smoleńskiego Sergiusza oraz innych konsekratorów. Od 1955 do 1956 był biskupem orłowskim i briańskim, następnie od 1956 do swojej śmierci w 1959 – kujbyszewskim i syzrańskim.

</doc>
<doc id="2338181" url="https://pl.wikipedia.org/wiki?curid=2338181" title="Opór hydrodynamiczny">
Opór hydrodynamiczny



</doc>
<doc id="2338182" url="https://pl.wikipedia.org/wiki?curid=2338182" title="Parotia berlepschi">
Parotia berlepschi



</doc>
<doc id="2338185" url="https://pl.wikipedia.org/wiki?curid=2338185" title="Invincible (album Two Steps from Hell)">
Invincible (album Two Steps from Hell)

Invincible – debiutancki album studyjny Two Steps from Hell wydany 1 maja 2010 roku. Zawiera 22 utwory skomponowane przez Thomasa J. Bergersen oraz Nicka Phoeniksa. Wszystkie utwory poza „Am I Not Human?” oraz „To Glory” pochodzą z ich wcześniejszych wydań.

</doc>
<doc id="2338188" url="https://pl.wikipedia.org/wiki?curid=2338188" title="Książka broszurowa">
Książka broszurowa

Książka broszurowa – blok książki zszyty maszynowo lub klejony, najczęściej z miękką okładką nakładową. Książka taka nie posiada materiału grzbietowego, jest wklejona w okładki kartonowe. Książki broszurowe są nietrwałe. 

</doc>
<doc id="2338189" url="https://pl.wikipedia.org/wiki?curid=2338189" title="Charilaos Trikoupis">
Charilaos Trikoupis



</doc>
<doc id="2338190" url="https://pl.wikipedia.org/wiki?curid=2338190" title="Optoizolator">
Optoizolator



</doc>
<doc id="2338195" url="https://pl.wikipedia.org/wiki?curid=2338195" title="Pałac w Pomarzanowicach">
Pałac w Pomarzanowicach

Pałac w Pomarzanowicach - zabytkowy neorenesansowy pałac z 1891 r., znajdujący się w Pomarzanowicach, w powiecie poznańskim, w województwie wielkopolskim.
Dobra w Pomarzanowicach do połowy XIX wieku należały do rodziny Daleszyńskich. W 1850 roku majątek odkupił Maksymilian Jackowski. Pałac został wybudowany pod koniec XIX wieku, według projektu Kazimierza Skórzewskiego. Budynek stanął w miejscu dawnego dworu, dla prezesa Centralnego Towarzystwa Gospodarczego dla Wielkiego Księstwa Poznańskiego, Tadeusza Jackowskiego. Gościem pałacu w tym okresie była m.in. Helena Modrzejewska. W latach 20. XX wieku, gdy właścicielem był syn Tadeusza, Tadeusz Junior, majątek liczył 520 hektarów. Na początku lat 70. XX w. zespół pałacowy wszedł w posiadanie Państwowego Gospodarstwa Rolnego. Wówczas pałac przeszedł remont i został podzielony na biura oraz mieszkania pracownicze. 
Pałac zbudowano w stylu neorenesansowym. Środkową część wieńczy dwuspadowy dach ze szczytami z wolutami i sterczynami. Frontowa elewacja poprzedzona jest czterokolumnowym portykiem toskańskim.
Pałac otacza zabytkowy park o powierzchni 4 ha.

</doc>
<doc id="2338196" url="https://pl.wikipedia.org/wiki?curid=2338196" title="Dustin Jonas">
Dustin Jonas



</doc>
<doc id="2338200" url="https://pl.wikipedia.org/wiki?curid=2338200" title="Bogusławice-Kolonia (województwo mazowieckie)">
Bogusławice-Kolonia (województwo mazowieckie)

Bogusławice-Kolonia – kolonia w Polsce położona w województwie mazowieckim, w powiecie radomskim, w gminie Skaryszew.
W latach 1975–1998 miejscowość należała administracyjnie do województwa radomskiego.

</doc>
<doc id="2338201" url="https://pl.wikipedia.org/wiki?curid=2338201" title="Wilhelm Braun">
Wilhelm Braun

Wilhelm Braun (ur. 6 lutego 1902 w Ravensburgu, zm. 22 stycznia 1943 w Stalingradzie) – często odznaczany major Wehrmachtu podczas II wojny światowej.
Przed wojną był policjantem. Brał udział w kampanii francuskiej 1940 roku, odpieraniu ofensywy Armii Czerwonej na Charków w 1942 roku i bitwie stalingradzkiej. Został odznaczony m.in. Krzyżem Rycerskiego Krzyża Żelaznego za odwagę i dowodzenie podczas bitew. Zginął 22 stycznia 1943 roku pod Stalingradem i został pośmiertnie awansowany do podpułkownika.

</doc>
<doc id="2338202" url="https://pl.wikipedia.org/wiki?curid=2338202" title="Katsumi Anma">
Katsumi Anma

Katsumi Anma (ur. 1914 w Shizuoka, zm. 8 kwietnia 1942) – japoński as myśliwski okresu II wojny światowej. Odniósł prawdopodobnie 32 zwycięstwa powietrzne. 
Katsumi Anma ukończył studia w akademii wojskowej w 1936 roku. W 1938 r. został przydzielony do jednostki dowodzonej przez Tateo Katō, walczącej w Chinach. 20 maja 1938 r. odniósł pierwsze zwycięstwo. Zestrzelił chiński samolot I-15 w Lanfeng.
W lipcu 1939 r. został przydzielony do jednostki 64 Sentai. W czasie bitwy nad Chałchin-Goł zestrzelił 4 samoloty radzieckie.
W sierpniu 1940 r. objął dowództwo 3 eskadry w 64 Sentai. Walcząc przeciwko lotnictwu chińskiemu zestrzelił prawdopodobnie 27 samolotów. 8 kwietnia 1942 r. w walce ponad Loiwing w Chinach z samolotami Curtiss P-40 Warhawk, pilotowany przez Anma Nakajima Ki-43 został zestrzelony, a Anma zginął w wypadku.

</doc>
<doc id="2338203" url="https://pl.wikipedia.org/wiki?curid=2338203" title="Zbrodnie w Świętocinie">
Zbrodnie w Świętocinie

Zbrodnie w Świętocinie – zbrodnie dokonane w 1943 podczas rzezi wołyńskiej na ludności polskiej w kolonii Świętocin położonej w gminie Werba w powiecie włodzimierskim województwa wołyńskiego przez oddziały Ukraińskiej Powstańczej Armii oraz ludność ukraińską. Według obliczeń Władysława i Ewy Siemaszko łącznie w kilku napadach zginęło 144 Polaków.
Ludność Świętocina, który liczył około 60 gospodarstw, długo przed rozpoczęciem zbrodni była kontrolowana przez wartowników ukraińskich, będących prawdopodobnie partyzantami UPA. Polacy byli zmuszani przez partyzantów do przewożenia ich zaprzęgami konnymi (tzw. podwodami). Latem 1943 roku trzech Polaków nie powróciło z podwodów.
29 sierpnia 1943 roku rano Świętocin został opanowany przez miejscowych Ukraińców ubranych w mundury polskie i niemieckie. Polaków wyłapywano i zabijano na miejscu, bądź prowadzono do lasu przyległego do wsi i tam mordowano w okolicach leśniczówki. Ofiary wrzucano do kilku przygotowanych dołów. Zabijano z broni palnej, bądź przy użyciu różnych narzędzi. Tego dnia zginęło około 80 osób. Część mieszkańców kolonii zdołała zbiec do lasu; tam Ukraińcy urządzali na nich obławy. Oprawcy oszczędzili schwytaną 5-osobową rodzinę Nowakowskich, która przed niedoszłą egzekucją zaintonowała modlitwę. Niektórym Polakom udało się uciec do Maciejowa. W samej miejscowości przy życiu pozostawiono tylko Polaków będących wyznawcami sztundyzmu, o pacyfistycznych przekonaniach oraz kilku katolików, którzy się u nich schronili. 
Kilka dni po tej zbrodni upowcy rozstrzelali w leśniczówce dwadzieścia kilka osób, pojmanych uciekinierów ze Świętocina i pobliskiej Głęboczycy, również zaatakowanej przez UPA. 2 września 1943 roku w Świętocinie Ukraińcy zabili uderzeniami orczyka w głowę kolejne schwytane osoby (18 osób z czterech rodzin). Do ich pochowania zmuszono sztundystę Wiktora Kozaka.
Ostatnią zbrodnią UPA na Polakach w Świętocinie było wymordowanie 11 listopada 1943 roku w sąsiadującym z kolonią lesie wszystkich miejscowych sztundystów, tj. 23 osoby.

</doc>
<doc id="2338205" url="https://pl.wikipedia.org/wiki?curid=2338205" title="Cool James &amp; Black Teacher">
Cool James &amp; Black Teacher

Cool James &amp; Black Teacher lub Cool James and Black Teacher – szwedzka nieistniejąca grupa muzyczna w skład której wchodzili Tanzańczyk Cool James (James Dandu Maligisa) i Black Teacher (Nsundi Masena).
James Dandu Maligisa (Cool James), zginął w wypadku samochodowym w rodzinnym kraju Tanzanii 27 sierpnia 2002 roku.

</doc>
<doc id="2338206" url="https://pl.wikipedia.org/wiki?curid=2338206" title="Dąbrówka Makowska">
Dąbrówka Makowska

Dąbrówka Makowska – kolonia w Polsce położona w województwie mazowieckim, w powiecie radomskim, w gminie Skaryszew.
W latach 1975–1998 miejscowość administracyjnie należała do województwa radomskiego.

</doc>
<doc id="2338207" url="https://pl.wikipedia.org/wiki?curid=2338207" title="Kyau &amp; Albert">
Kyau &amp; Albert

Kyau &amp; Albert – robocza nazwa dwóch producentów z Niemiec Ralpha Kyau i Stevena Moebiusa Alberta. Dawniej znanych jako Kyau vs. Albert.
Historia.
Pierwsze poważne produkcje Ralpha Kyau muzyki elektronicznej sięgają początku lat 90, jego pierwszy album "Modulation Experiments"
został wydany w 1993 roku. W tym samym roku razem z DJ-em Shandym założyli label Harmony Recordings do którego przyłączył się m.in. Micro De Govia. Latem 1994 roku spotkał Stevena Moebiusa Alberta z którym postanowił tworzyć muzykę. Wynikiem ich owocnej współpracy był singiel "Let me in" wydany w 1996 roku. Od tamtego czasu byli znani jako Kyau Vs.Albert. W następnym roku powstał label Euphonic Records, do którego dołączyli Rough Mullar (znany jako Sonorus) oraz Ronski Speed. Dzięki Euphonic Steven i Ralph byli gotowi, aby zaprezentować swoje pomysły szerszej publiczności.
Już w 1998 roku ukazała się pierwsza składanka Euphonic "We Come In Peace", dzięki czemu duet zaczął być coraz bardziej popularny. Natomiast rok później produkcja Moebius AG "Do What I Want" stała się klubowym hitem bez jakichkolwiek wcześniejszych promocji czy obecności na niemieckiej liście Dance Charts.
W styczniu 2000 roku singiel "Great/Loebau" wszedł na niemiecką listę przebojów, dzięki promocji kilku niemieckich radiostacji. Pierwszą ważną wytwórnią płytową, która zainteresowała się muzyką Kyau vs. Albert była WEA Records Warner Music Germany, z którą współpracowali przez następne 3 lata. W 2001 roku ukazał się singiel "Outside" wraz z klipem wideo, który emitowany był w telewizji. Sam Paul Van Dyk kilkakrotnie grał ten singiel, oraz zaprosił twórców do swojego radiowego show. "Outside" stał się radiowym hitem i uplasował się na 74 pozycji niemieckiej listy najlepiej sprzedających się singli. Na początku następnego roku został wydany singiel "Save Me", który po kilku miesiącach wszedł na 44 pozycje najlepiej sprzedających się singli. W marcu 2003 roku została wydana kompilacja pt. "Review" - zbiór najlepszych produkcji i remixów. Ich Płyta stała się "Płytą miesiąca" w magazynie "German Raveline" oraz "Albumem tygodnia" według dobrze wszystkim znanej rozgłośni radiowej Sunshine Live. Kolejny wydany przez nich singiel "Velvet Morning" również zdobył popularność, zajmując 74 miejsce najlepiej sprzedających się singli. Po roku ciężkiej pracy debiutancki album Kyau &amp; Albert pt. "Here We Are Now" został wydany w Niemczech.
W 2005 roku label Euphonic wydał w Niemczech singiel "Made Of Sun/Falling Anywhere", który stał się klubowym hitem i był jednym z największych ich dotychczasowych osiągnięć muzycznych. Na wiosnę tego roku ukazała się pierwsza zremiksowana składanka "Positive Ways 4". Kolejną zremiksowaną kompilacją była seria "Technoclub". Album "Here We Are Now" ukazał się w Stanach Zjednoczonych, Rosji i krajach azjatyckich, przynosząc nową rzesze fanów. Na wiosnę 2006 roku ukazał się kolejny podwójny singiel "Walk Down/Kiksu", który był zapowiedzią drugiego albumu pt. "Worldvibe", który ukazał się jesienią tego samego roku. Ponadto od niedawna duet zmodyfikował swój pseudonim, który teraz brzmi Kyau &amp; Albert, a nie jak poprzednio Kyau vs. Albert. W 2008 roku Ralph i Steven przypomnieli się swoim fanom podwójnym singlem "Neo Love/Orange Bill", który przygotowali razem z Marc Marbergiem. Na początku 2009 roku ukazał się ich album "Best Of 2002-2009", który zawiera najlepsze single plus nowy utwór "Be There 4 U". 

</doc>
<doc id="2338209" url="https://pl.wikipedia.org/wiki?curid=2338209" title="(10853) Aimoto">
(10853) Aimoto

(10853) Aimoto – planetoida z pasa głównego asteroid okrążająca Słońce w ciągu 3 lat i 190 dni w średniej odległości 2,31 j.a. Została odkryta 6 lutego 1995 roku w obserwatorium w "Chiyoda" przez Takuo Kojimę. Nazwa planetoidy pochodzi od "Minoru Aimoto" (ur. 1965), starszego pracownika naukowego w Obserwatorium Saji. Przed nadaniem nazwy planetoida nosiła oznaczenie tymczasowe (10853) 1995 CW.

</doc>
<doc id="2338210" url="https://pl.wikipedia.org/wiki?curid=2338210" title="Modrzejowice-Kolonia">
Modrzejowice-Kolonia

Modrzejowice-Kolonia – kolonia w Polsce położona w województwie mazowieckim, w powiecie radomskim, w gminie Skaryszew.
W latach 1975–1998 miejscowość administracyjnie należała do województwa radomskiego.
Modrzejowice-Kolonia razem z Modrzejowicami i Modrzejowicami-Kątami zamieszkuje ok. 300 osób (2009 r.).

</doc>
<doc id="2338211" url="https://pl.wikipedia.org/wiki?curid=2338211" title="Bruno di Montegnacco">
Bruno di Montegnacco

Bruno di Montegnacco (ur. 30 lipca 1910 w Tricesimo, zm. 13 kwietnia 1938) – włoski pilot wojskowy i sportowy, as myśliwski okresu wojny domowej w Hiszpanii, odznaczony pośmiertnie Medaglia d'oro al valore aeronautico.
Życiorys.
Bruno (Brunetto) di Montegnacco pochodził z włoskiej rodziny arystokratycznej z Friuli. Wstąpił jako ochotnik do Regia Aeronautica, kończąc szkołę lotniczą z jedną z czołowych lokat, co przyniosło mu przydział do elitarnego 1 pułku myśliwskiego ("1° Stormo Caccia") bazującego w Campoformido, jednej z pierwszych jednostek lotnictwa włoskiego wyposażonych w samoloty myśliwskie Fiat CR.32. Był członkiem zespołu akrobacyjnego. W sierpniu 1936 roku zgłosił się jako ochotnik do organizowanego Aviazione Legionaria i został wysłany do Hiszpanii, pod fałszywym nazwiskiem Antonio Romualdi.
Pierwsze zwycięstwo powietrzne odniósł 22 września 1936 roku, zestrzeliwując samolot Loire 46, pilotowany przez Brytyjczyka Edwarda Downesa Martina z "Escuadra Internacional". Walcząc w składzie 1, 3 i 26 eskadr myśliwskich, odniósł łącznie do lata 1937 roku 14 pewnych i jedno prawdopodobne zwycięstwo powietrzne. Po powrocie do Włoch został awansowany do stopnia oficerskiego ("Sottotenente", odpowiednik podporucznika) oraz odznaczony Medaglia d'argento al valor militare. Powrócił w skład "1° Stormo Caccia" i zespołu akrobacyjnego. 13 kwietnia 1938 roku, podczas ćwiczeń akrobacji zespołowej w pobliżu Gorycji, zderzył się w czasie wykonywania pętli z drugim samolotem formacji i zginął w rozbitej maszynie. Pośmiertnie został odznaczony Medaglia d'oro al valore aeronautico.

</doc>
<doc id="2338213" url="https://pl.wikipedia.org/wiki?curid=2338213" title="Sparta/Unifreeze Brodnica">
Sparta/Unifreeze Brodnica



</doc>
<doc id="2338217" url="https://pl.wikipedia.org/wiki?curid=2338217" title="Rezerwat przyrody Modrzewina">
Rezerwat przyrody Modrzewina

Rezerwat przyrody Modrzewina – leśny rezerwat przyrody utworzony w 1959 r. na gruntach miejscowości Mała Wieś w gminie Belsk Duży.
Rezerwat znajduje się na terenie Nadleśnictwa Grójec. Celem ochrony jest zachowanie na Wysoczyźnie Rawskiej najbardziej na północ wysuniętego stanowiska modrzewia europejskiego – podgatunek modrzew polski, cennego ze względów przyrodniczych i naukowych. Modrzewie dorastają tu do wysokości 40 metrów i osiągają pierśnicę nawet 120 cm.
Historia.
Uroczysko leśne, w którym znajduje się rezerwat jest związane z pobliskim majątkiem Mała Wieś. Źródła historyczne wskazują, że tutejsze modrzewie podziwiał król Stanisław August Poniatowski dnia 21 lipca 1787 r. Rezerwat, jeszcze na gruntach prywatnych, za zgodą właścicieli utworzono w 1927 r. na powierzchni 7,44 ha w oddziałach: 15a,b,c. W okresie II wojny światowej udało się uratować kompleks przed dewastacją i wycięciem, a nawet później zwiększono powierzchnię chronioną do 67 hektarów (okupant uznał tutejsze modrzewie za znaczące dla Rzeszy). Po wojnie powołano rezerwat przyrody na powierzchni 336,15 ha (Zarządzenie nr 157 Ministra Leśnictwa i Przemysłu Drzewnego z dnia 5.05.1959 r), by ostatecznie objąć ochroną powierzchnię 332,15 ha w wyniku aktualizacji i zarządzeń Wojewody Mazowieckiego (nr 274 z dnia 12.12.2001 r. oraz nr 60 z dnia 6.06.2005 r.).

</doc>
<doc id="2338219" url="https://pl.wikipedia.org/wiki?curid=2338219" title="Novell Groupwise">
Novell Groupwise



</doc>
<doc id="2338221" url="https://pl.wikipedia.org/wiki?curid=2338221" title="FK Kłajpeda">
FK Kłajpeda



</doc>
<doc id="2338223" url="https://pl.wikipedia.org/wiki?curid=2338223" title="Search Engine Optimization">
Search Engine Optimization



</doc>
<doc id="2338225" url="https://pl.wikipedia.org/wiki?curid=2338225" title="LLNL">
LLNL



</doc>
<doc id="2338227" url="https://pl.wikipedia.org/wiki?curid=2338227" title="Szczekuszka ałtajska">
Szczekuszka ałtajska

Szczekuszka ałtajska ("Ochotona alpina") – gatunek ssaka z rodziny szczekuszkowatych (Ochotonidae).
Zasięg występowania.
Szczekuszka ałtajska występuje w środkowej Azji zamieszkujący w zależności od podgatunku:
Taksonomia.
Gatunek po raz pierwszy naukowo opisał w 1773 roku niemiecki przyrodnik Peter Simon Pallas nadając mu nazwę "Lepus alpinus". Holotyp pochodził z obszaru górnego biegu rzeki Inia, w górach Tigirek, w Kraju Ałtajskim, w Rosji.
"O. alpina" należy do podrodzaju podrodzaju "Pika". "O. alpina" jest sympatryczny z "O. hyperborea" w Sajanie Zachodnim i Wschodnim, Changaj i górach Tannu-Oła (Tuva, Rosja). Na podstawie badań morfologicznych "O. alpina" obejmuje taksony "atra", "changaica", "nanula", "nitida", "sayanica" i "sushkini" – z których "changaica" i "sayanica" są uznawane za podgatunki. Autorzy "Illustrated Checklist of the Mammals of the World" rozpoznają trzy podgatunki.
Morfologia.
Długość ciała 190–250 mm, długość ucha 20–30 mm, długość tylnej stopy 26–39 mm; masa ciała 150–360 g.
Ekologia.
Środowisko.
Szczekuszki północne zamieszkują wyżynne stepy, a także obszary skaliste w terenach o klimacie kontynentalnym. Szata roślinna w tych rejonach jest raczej uboga, składają się na nią przede wszystkim trawy, zioła oraz niskie krzewy.
Zachowanie.
Za schronienie bardzo często służą im nory pozostawione przez inne gatunki ssaków. Zajęte przez nie stanowisko wypełniają sianem. Przeciętna nora składa się z jednej komory i z 3-5 korytarzy prowadzących na powierzchnię. Zwierzęta te żyją w koloniach, komunikują się wzajemnie oraz ostrzegają przed niebezpieczeństwem za pomocą dźwięków słyszanych z dużej odległości. Osobniki tego gatunku charakteryzuje także duża odporność na niskie temperatury, jednak w przypadku wyjątkowo srogiej zimy zapadają w krótki sen. Rzadko chodzą po ziemi, zazwyczaj skaczą.
Pożywienie.
Szczekuszki są roślinożerne i żywią się najczęściej różnymi gatunkami traw i ziół, a także liśćmi i gałązkami krzewów. Przez cały okres wegetacji roślin zbierają zimowe zapasy, które mogą ważyć nawet 20 kg.
Rozmnażanie.
Maksymalnie w ciągu roku szczekuszka może mieć 3 mioty, a w każdym z nich może znajdować się do 13 młodych. Ciążą trwa 20-24 dni. Pierwszy poród zazwyczaj pojawia się w maju. Zwierzęta z pierwszego miotu nawet w tym samym roku mogą przystąpić do rozrodu. Wysoka rozrodczość tych ssaków związana jest wysokim poziomem śmiertelności populacji. Żyją 3 lata.

</doc>
<doc id="2338231" url="https://pl.wikipedia.org/wiki?curid=2338231" title="Ochotona alpina">
Ochotona alpina



</doc>
<doc id="2338232" url="https://pl.wikipedia.org/wiki?curid=2338232" title="Gheorghe Magheru">
Gheorghe Magheru

Gheorghe Magheru (ur. 8 kwietnia 1802 r. w Bârzeiu de Gilort w okręgu Gorj – zm. 23 marca 1880 r. w Bukareszcie) – rumuński dowódca wojskowy, rewolucjonista, działacz niepodległościowy i polityk na Wołoszczyźnie.
Karierę wojskową rozpoczął już podczas powstania Tudora Vladimirescu w Oltenii w 1821 r. Jako dowódca oddziałów wołoskich walczył po stronie Rosji w wojnie rosyjsko-tureckiej 1828-1829. Od 1831 r. był starostą ówczesnego okręgu Romanaţi we wschodniej Oltenii – dzięki jego przychylności 21 czerwca 1848 r. w Islaz odbył się wielki wiec ludności, na którym uchwalono manifest, nazwany przez lud „konstytucją”, będący podstawą żądań wysuniętych 2 dni później na wielkiej manifestacji w Bukareszcie.
Magheru został wówczas ministrem finansów w rewolucyjnym rządzie Wołoszczyzny. Jednocześnie energicznie przeciwstawiał się kontrrewolucyjnym działaniom pułkownika Odobescu i metropolity Neofita. Mianowany generałem, organizował oddziały wojskowe ochotników (pomocą służyło mu kilku oficerów Polaków, głównie dezerterów z armii carskiej), zakładając m.in. „obóz Trajana” w Rîureni nad Alutą. Po wkroczeniu wojsk tureckich do Oltenii pod koniec września nie zdecydował się jednak na stawienie im czoła w nierównej walce. Po dłuższych wahaniach, pod wpływem perswazji konsula angielskiego i wybranej 9 sierpnia regencji, 10 października rozwiązał swój obóz. Wyjechał do Siedmiogrodu, następnie do Triestu, a w końcu do Wiednia.
Po dziewięcioletniej emigracji wrócił do ojczyzny. Został deputowanym z okręgu Gorj do tymczasowego Zgromadzenia Narodowego, a następnie do rumuńskiego parlamentu.
Jego imię nosi "Bulevardul Magheru" – jedna z ważniejszych arterii komunikacyjnych Bukaresztu.

</doc>
<doc id="2338237" url="https://pl.wikipedia.org/wiki?curid=2338237" title="Jean-Luc Dogon">
Jean-Luc Dogon

Jean-Luc Dogon (ur. 13 października 1967 w Valognes) – piłkarz francuski grający na pozycji napastnika. 1 raz wystąpił w reprezentacji Francji.
Kariera klubowa.
Karierę piłkarską Dogon rozpoczął w klubie Stade Lavallois. W 1984 roku awansował do kadry pierwszego zespołu Stade Lavallois, a 29 marca 1984 zadebiutował w Ligue 1 w wygranym 1:0 domowym meczu z Matrą Racingiem Paryż. W Stade Lavallois grał do 1988 roku. Wtedy też na jeden sezon odszedł do Matry Racingu.
Latem 1989 Dogon odszedł do Girondins Bordeaux. W 1990 roku wywalczył z Bordeaux wicemistrzostwo Francji, jednak rok później spadł z tym klubem do Ligue 2. W 1992 roku wygrał z Bordeaux rozgrywki drugiej ligi i powrócił do Ligue 1. W 1996 roku wystąpił w przegranym 0:2 finale Pucharu UEFA z Bayernem Monachium. W Girondins Bordeaux grał do końca sezonu 1995/1996.
Latem 1996 Dogon przeszedł z Girondins Bordeaux do RC Strasbourg, z którym w 1997 roku zdobył Puchar Ligi Francuskiej. W 1998 roku został zawodnikiem Stade Rennais, gdzie grał przez 2 lata. W sezonie 2000/2001 występował w drugoligowym US Créteil-Lusitanos, w którym zakończył karierę piłkarską.
Kariera reprezentacyjna.
Swój jedyny mecz w reprezentacji Francji Dogon rozegrał 28 lipca 1993 roku przeciwko Rosji. Było to towarzyskie spotkanie, które Francja wygrała 3:1.

</doc>
<doc id="2338240" url="https://pl.wikipedia.org/wiki?curid=2338240" title="Juozapas Matulaitis">
Juozapas Matulaitis

Juozapas Matulaitis (ur. 8 marca 1936 w Užgirėlis) – litewski duchowny rzymskokatolicki, biskup diecezjalny koszedarski w latach 1991-2012, od 2012 biskup senior.
Święcenia kapłańskie otrzymał 25 marca 1964. 10 marca 1989 papież Jan Paweł II mianował go administratorem apostolskim diecezji koszedarskiej, przydzielając mu stolicą tytularną "Sicilibba". Sakry biskupiej udzielił mu kard. Vincentas Sladkevicius.
24 grudnia 1991 został mianowany biskupem diecezjalnym tej diecezji. 11 lutego 2012 przeszedł na emeryturę.

</doc>
<doc id="2338245" url="https://pl.wikipedia.org/wiki?curid=2338245" title="Test Draize’a">
Test Draize’a

Test Draize’a – badanie toksyczności ostrej opracowane w 1944 roku przez toksykologów Johna H. Draize’a i Jacoba M. Spinesa z amerykańskiej Agencji Żywności i Leków, stosowane najczęściej podczas testowania kosmetyków. 
Standardowo polega na umieszczeniu 0,5 ml lub 0,5 g substancji na oku lub – rzadziej – skórze unieruchomionego i przytomnego zwierzęcia, a następnie odstawieniu go na pewien czas przed spłukaniem i nagraniem efektów. Następnie zwierzę obserwuje się przez 14 dni na okoliczność wykrycia ewentualnych rumieni, obrzęków, zaczerwień, wydzielin, owrzodzeń, krwawień, zachmurzeń czy wręcz ślepoty. Najczęściej wykorzystuje się króliki albinosy, choć zdarzają się inne gatunki zwierząt, w tym psy. W przypadku nieodwracalnych uszkodzeń oczu lub skóry zwierzę się uśmierca. Jeśli do znacznych podrażnień nie doszło, zwierzę może zostać wykorzystane ponownie.
Testy Draize’a budzą kontrowersje. Krytycy postrzegają je jako okrutne, a także jako nienaukowe ze względu na istotne różnice między okiem królika a okiem człowieka; wskazuje się też, że wizualna ocena efektów ma charakter subiektywny. Niemniej FDA wspiera badania twierdząc, że nie opracowano dotąd żadnej alternatywy zaakceptowanej przez większość środowiska naukowego. Wymienione obiekcje wpłynęły jednak na zmniejszenie liczby testów Draize’a w ostatnich latach w Stanach Zjednoczonych i Europie; obniża się także dawki badanej substancji i niekiedy podaje się zwierzętom doświadczalnym środki znieczulające.
Historia.
John Henry Draize (1900–1992) uzyskał licencjat w dziedzinie chemii i doktorat z farmakologii. Następnie na University of Wyoming badał rośliny trujące dla zwierząt (zwłaszcza bydła) i ludzi. W 1935 roku Armia Stanów Zjednoczonych zatrudniła Draize’a do badań nad działaniem gazu musztardowego i innych chemikaliów.
W 1938 roku – kiedy odkryto, że smoła pogazowa obecna w tuszu do rzęs powoduje ślepotę – Kongres Stanów Zjednoczonych uchwalił "Federalną ustawę o żywności, lekach i kosmetykach", sankcjonując tym samym konieczność kontroli wprowadzanych na rynek kosmetyków. W następnym roku Draize dołączył do FDA, gdzie poświęcił się badaniom na temat testowania efektów ubocznych kosmetyków. Wspólna praca Draize’a i jego podwładnych z działu "Dermal and Ocular Toxicity Branch" FDA zaowocowała powstaniem raportu Draize’a, w którym opisano, jak oceniać ostrą, tymczasową i notoryczną ekspozycję kosmetyku na skórę, penisa lub oko królika. Raport stał się podstawą dla działań FDA i przy pomocy jego zaleceń oceniano bezpieczeństwo substancji takich jak środki owadobójcze czy substancje chroniące przed słońcem – a później także wiele innych związków. Mimo że żadna technika opisana w raporcie nie została ochrzczona nazwiskiem Draize, to przylgnęło ono do tego typu procedur.
Miarodajność.
W 1971 roku, 10 lat przed wejściem w życie w nowoczesnego protokołu Draize’a, toksykolodzy Carrol Weil i Robert Scala z Carnegie Mellon University przesłali trzy substancje do analizy porównawczej do 24 różnych uniwersytetów i stanowych laboratoriów. Badania wykazały znacząco różne oceny toksyczności dla tych samych substancji – przykładowo, gdzie jeden ośrodek nie zaobserwował żadnego podrażnienia, tam inny odnotował podrażnienie poważne. W roku 2004 Naukowy Komitet Doradczy Stanów Zjednoczonych ds. Alternatywnych Metod Toksykologicznych przebadał nowoczesny test Draize’a. Odkryto, co następuje:
Podzielone zdania.
Przeciw.
Według Amerykańskiego Stowarzyszenia Przeciwko Wiwisekcji (National Anti-Vivisection Society) testowane substancje umieszcza się bezpośrednio na oku zwierzęcia, co może powodować intensywne pieczenie, swędzenie i ból. Powieki zwierzęcia przytrzymuje się klipsami, co uniemożliwia zamknięcie oczu podczas badań. Może to trwać do kilku dni, na tak długo bowiem króliki są unieruchomione. Substancje często powodują owrzodzenia i krwawienia. W przypadku badania podrażnień skóry jest ona uprzednio golona, ścierana, a następnie przykrywana warstwą folii.
Za.
Brytyjskie Stowarzyszenie Obrony Badań (Research Defence Society) uważa obecną formę testów Draize’a za stosunkowo łagodną; według tej organizacji obecnie stosuje się małą ilość substancji i jest ona wypłukiwana przy pierwszych oznakach podrażnienia. Profesor Andrew Huxley wystosował list do czasopisma naukowego „Nature” w odpowiedzi na artykuł sugerujący, że test Draize’a nie zmienił się znacząco od roku 1940, w którym napisał: "Substancje, które ze względu na swą chemiczną naturę mogą powodować poważny ból, nie mogą być badane w ten sposób. Oczny wariant testu Draize’a dopuszcza się tylko wtedy, gdy już wykazano, że środek nie powoduje podrażnienia skóry, zaleca się ponadto wcześniejsze testy in vitro, w tym badanie na wyizolowanym i perfundowanym oku. Pozwolenia na użycie kilku zwierząt udziela się tylko wtedy, gdy przetestowano już jedno zwierzę i przez 24 godziny nie odnotowano żadnego urazu".
Różnice pomiędzy okiem królika a okiem ludzkim.
Kirk Wilhelmus, profesor Wydziału Okulistyki na Baylor College of Medicine, przeprowadził w roku 2001 kompleksowe badanie ocznego wariantu testu Draize’a. Wykazał, że ze – względu na anatomiczne i biochemiczne różnice między okiem ludzkim a okiem królika – wnioskowanie o szkodliwym działaniu na człowieka jest poważnie utrudnione. Stwierdził też, że "oczy królików są zasadniczo bardziej podatne na drażniące substancje niż oczy ludzi" oraz że "oczny wariant testu Draize’a z pewnością zapobiega cierpieniu ludzi", jednak przewiduje, że zostanie w przyszłości zastąpiony przez badania "in vitro" lub inne metody.
Alternatywne metody.
Przemysł i instytucje zajmujące się zdrowiem poszukują alternatywnych metod niewymagających użycia zwierząt w eksperymentach. Do roku 2009 Organizacja Współpracy Gospodarczej i Rozwoju nie zaaprobowała żadnych alternatywnych metod badania podrażnień oczu i skóry, jednak od roku 2000 zatwierdza alternatywne testy na korozyjność, to znaczy dotyczące kwasowości, dzięki czemu żrące substancje nie wymagają już testu Draize’a.

</doc>
<doc id="2338250" url="https://pl.wikipedia.org/wiki?curid=2338250" title="Francisco Faa di Bruno">
Francisco Faa di Bruno



</doc>
<doc id="2338251" url="https://pl.wikipedia.org/wiki?curid=2338251" title="Karl Leisner">
Karl Leisner



</doc>
<doc id="2338252" url="https://pl.wikipedia.org/wiki?curid=2338252" title="Targówek Przemysłowy">
Targówek Przemysłowy



</doc>
<doc id="2338253" url="https://pl.wikipedia.org/wiki?curid=2338253" title="Very Long Instruction Word">
Very Long Instruction Word



</doc>
<doc id="2338262" url="https://pl.wikipedia.org/wiki?curid=2338262" title="Peter Bürger">
Peter Bürger

Peter Bürger (ur. 6 grudnia 1936 w Hamburgu, zm. 11 sierpnia 2017)) – niemiecki krytyk literacki, teoretyk sztuki. 
Życiorys.
Peter Bürger ukończył studia na uniwersytecie w Monachium, natomiast pracę habilitacyjną obronił na uniwersytecie w Erlangen-Nürnberg. W latach 1971–1998 pracował w Bremie na wydziale wiedzy o literaturze (Literaturwissenschaft). Od lat 90. zajmuje się przede wszystkim relacjami między modernizmem a postmodernizmem (książki "Das Verschwinden des Subjekts" oraz "Alternde Moderne. Schriften zur bildenden Kunst" wydane w 2001 roku). W 1998 roku przeszedł na emeryturę. Wydana w 1976 roku "Teoria awangardy" przyniosła mu międzynarodową sławę i ugruntowała pozycję jednego z najważniejszych teoretyków sztuki. 
Teoria awangardy.
W tej wydanej w 1976 roku pracy (polskie tłumaczenie Jadwigi Kuty-Huber w 2005) Bürger stara się stworzyć taki model teorii estetycznej, który byłby wartościowy "rozważając historyczny rozwój swojego przedmiotu". Chodzi mu przede wszystkim o włączenie do myślenia o sztuce przekonania o historycznej zmienności materiału badawczego. Opiera się w niej głównie na dziełach niemieckich filozofów wyrastających z tradycji heglowskiej: Karola Marksa, Waltera Benjamina, Jürgena Habermasa i Theodora Adorno. Zaproponowana przez Bürgera teoria sztuki ma przede wszystkim wymiar krytyczny, tzn. uwzględnia społeczne motywacje oraz kontekst sztuki. 
Jego zdaniem awangarda – jako pewna formacja artystyczna oraz sposób pojmowania samej sztuki – jest wynikiem pojawienia się burżuazyjnej samokrytyki, która pozwoliła na zrozumienie współczesności jako pewnego momentu we wciąż rozwijającej się historii, a nie jako punktu jej dojścia (status quo). Analogicznie do tego, dopiero kiedy sztuce uda się dokonać samokrytyki, obiektywizuje ona swój przedmiot i jest również w stanie krytycznie rozumieć własną historię. Samokrytyka sztuki różni się od obecnej już wcześniej „krytyki immanentnej” (tutaj jako przykład Bürger podaje np. spór o Cyda we Francji) przekraczając instytucjonalne ramy. Dyskutowane nie są już tylko same style, rozwiązania formalne i idee, ale także instytucja sztuki jako taka. 
Drugim warunkiem awangardy było oddzielenie sztuki od funkcji użytkowej. Pierwszy krok w tym kierunku został poczyniony już w epoce Renesansu, kiedy to anonimowy rzemieślnik stał się znanym z imienia i nazwiska artystą, a dzieło znalazło swoje miejsce poza przestrzeniami sakralnymi (m.in. w płacach bogatych marszandów). Drugim krokiem w tym kierunku były przemiany zachodzące pod koniec XIX wieku, kiedy zanegowany został związek sztuki ze społeczeństwem (idea "l'art pour l'art"). Naczelną ideą estetyzmu było zniesienia podziału na treść i formę, czyli na temat (o czym się mówi) i sposób przedstawiania (jak się mówi). Sztuka końca wieku zaczęła bowiem komentować siebie samą: swój własny autonomiczny status. Estetyzm jest ostatnim stadium sztuki mieszczańskiej i zarazem na prawach dialektyki początkiem swojej negacji. 
Kluczowym pojęciem w dyskusji nad awangardą jest pojęcie autonomii sztuki i, jak wskazuje autor, dotychczasowe próby jego konceptualizacji były niezadowalające. Zdaniem Bürgera sztuka mieszczańska, będąca przedmiotem krytyki i naturalnym wrogiem awangardzistów, fałszywie próbuje oddalić od siebie faktyczność życia społecznego. Awangarda atakuje przede wszystkim owo oderwanie od praktyki życiowej oraz związany z tym kult indywidualizmu. Gdy w 1913 roku Duchamp wysyła na wystawę swoje prace (m.in. słynny urynał), sygnuje je jako produkty seryjne, manifestując jednocześnie „utowarowienie” jako duch swojej epoki.
Język awangardy.
W sztuce awangardowej pozycja dzieła zostaje w radykalny sposób przewartościowana. Bürger nie stara się jednak formułować radykalnych tez o „końcu dzieła sztuki”. Pokazuje przede wszystkim, jak pewne zabiegi i prowokacje awangardzistów wciąż nawiązywały do tradycyjnych definicji: "ready mades Duchampa mają sens tylko w odniesieniu do kategorii dzieła sztuki". Ponadto atak Duchampa, Cage’a i innych artystów awangardowych nie zakończył się pełnym sukcesem i sztuka nie została przeniesiona do praktyki życiowej – wciąż funkcjonuje w ramach pewnej instytucji. Rzeczywistym skutkiem ruchu było natomiast poszerzenie rozumienia sztuki jako takiej. 
W powszechnie panującym mniemaniu drugą cechą szczególną dla awangardy jest pojmowanie dążenia do nowości jako podstawowego impulsu artystycznego. Jak pokazuje Bürger, każda dotychczasowa praktyka artystyczna stawiała sobie za cel stworzenie czegoś nowego: dworski poeta zawsze pisać chciał nowe pieśni wprawiając tym w zachwyt wybranki swego serca, nowości poszukuje teatralny (i filmowy) widz, który chce zostać oszukany i zadziwiony przez fabułę, rosyjscy formaliści myśleli nad nowymi formami, które, zanim zamarły w postaci wyświechtanych konwencji, mogłyby jeszcze zaskakiwać odbiorcę. W oparciu o "Teorię estetyczną" Adorna Bürger pisze, że nowość u awangardzistów polega na przełamaniu, a nie kontynuacji tradycji (taka nowość byłaby sprzymierzeńcem kapitalistycznej nowości rynkowej). Kategoria nowości, która po pierwsze związana jest z logiką kapitalizmu, po drugie z historycznym następstwem, okazuje się niewystarczająca – w tym momencie chodzi przede wszystkim o załamanie tradycji. "Kategoria ta prawie w ogóle nie nadaje się do opisu dzieł awangardowych; i to nie tylko dlatego, że jest zbyt ogólna i nieokreślona, lecz przede wszystkim dlatego, że nie pozwala na dokonanie rozróżnienia między innowacją modną (dowolną) a historycznie konieczną".
Kolejnym terminem wymagającym rewizji jest przypadkowość, która, w głównej mierze przez dadaistów i surrealistów, uznawana była za naczelną zasadę sztuki, wolną od jakiejkolwiek ideologii. Ta jednak nigdy nie była ideą czystą, wolną od innego ideologicznego uwarunkowania, bowiem przypadek również można produkować. W przypadku surrealistów apologia przypadku niebezpiecznie zamieniała się w anarchistyczny gest odrzucenia jakiejkolwiek organizacji społecznej. 
Burger w zamian proponuje rozumienie awangardowego dzieła sztuki jako alegorii w benjaminowskim duchu, którą autor "Pasaży" rozumiał jako element wyrwany ze swojego życiowego kontekstu, pozbawiony swoich pierwotnych funkcji, następnie umieszczony w sąsiedztwie innych fragmentów nadających mu zupełnie nowy i niezależny sens. Teoria ta pozwala "oddzielić od siebie aspekty twórczo-estetyczne od aspektów recepcyjno-estetycznych oraz jednocześnie pomyśleć je jako jedność". Fragmentaryzacja prowadzi do radykalnie innego sposobu pojmowania dzieła, nie w kategoriach natury (jak chciał Kant), a materiałów – elementów, które nie muszą tworzyć totalnej całości. 
Bürger zauważa, że awangardzie atak na autonomię dzieła i artysty nie udał się w pełni. Artysta i dzieło nie zostały zepchnięte z piedestału podstawowych kategorii estetycznych. Lekcja awangardy pozwoliła jednak zobaczyć w sztuce również pewną instytucję. Pozwoliła ona także na otwarcie galerii i muzeum na radykalnie odmienne wytwory: np. na tzw. objet trouvé (przedmioty znalezione), które nie pełnią funkcji antysztuki, a są raczej dziełem autonomicznym, demokratycznie współegzystującym obok wielu innych. Teoria awangardy nie jest tylko teorią pewnego nurtu w sztuce, ale także teorią samej estetyki, gdyż głównym osiągnięciem takich twórców jak Duchamp było równouprawnienie "różnych stylów i form, z których żaden nie może sobie uzurpować prawa do obowiązywania jako styl najbardziej zaawansowany".

</doc>
<doc id="2338265" url="https://pl.wikipedia.org/wiki?curid=2338265" title="Royal Engineers A.F.C.">
Royal Engineers A.F.C.

Royal Engineers Association Football Club - drużyna piłkarska reprezentująca Korpus Inżynierów Królewskich Armii Brytyjskiej. W XIX wieku była jedną z najlepszych drużyn w angielskiej piłce nożnej, wygrywając FA Cup w 1875 roku i awansując do finałów tych rozgrywek cztery razy w pierwszych ośmiu sezonach. "The Engineers" byli pionierami gry kombinacyjnej, w której piłkarze podawali piłkę między sobą, zamiast wykopywać piłkę pod bramkę przeciwnika.
Klub został założony w 1863 roku. 

</doc>
<doc id="2338270" url="https://pl.wikipedia.org/wiki?curid=2338270" title="Nikt tylko Ty – Echa melodii zapomnianej">
Nikt tylko Ty – Echa melodii zapomnianej

Echa melodii zapomnianej - Nikt tylko Ty – album Hanny Banaszak. Płyta składa się z 16 utworów. Wydana nakładem wytwórni Soliton
Repertuar płyty to współczesne wersje przebojów okresu międzywojennego, wykonywanych niegdyś między innymi przez Hankę Ordonównę. Na płycie znalazły się takie szlagiery jak: "Miłość ci wszystko wybaczy", „Piosenka o zagubionym sercu”, „Nie raz, nie dwa, nie trzy”, "Nikt tylko ty".
Do nagrania albumu w poznańskich studiach nagraniowych Hanna Banaszak zaprosiła m.in. aktora Jana Nowickiego oraz hrabiego Wojciecha Dzieduszyckiego.
Wykonawcy / wokal.
Hanna Banaszak (tracks: 1,3,4,5,8,9,10,11,13,14,15)
Hanna Banaszak &amp; Jan Nowicki (track: 6)
Hanna Banaszak &amp; Wojciech Dzieduszycki (track: 16)
Wojciech Dzieduszycki (tracks: 2,12)
Jan Nowicki (track: 7)
Gościnnie zaproszeni muzycy.
Andrzej Mazurek (perkusja i instrumenty perkusyjne)
Piotr Wiśniewski (bass)
Jacek Skowroński (fortepian)
Wojciech Winiarski (gitara, banjo)
Jacek Mackiewicz, Paweł Matz , Tomasz Kostanecki (chór męski)
Maria Matuszewska (skrzypce, tracks: 5, 7, 12, 13,14, 16)
Artur Banaszkiewicz (skrzypce, tracks: 3, 9, 11)
Renata Mazurek (wiolonczela, tracks: 3, 7)
Leszek Kubiak (trąbka, tracks: 4, 5, 6, 9, 11, 14, 16)
Paweł Drobnik (klarnet, tracks: 3, 12, 13)
Janusz Brych (sax tenor, tracks: 11)
Piotr Podlipniak (flet, tracks: 10)
Wiesław Prządka (akordeon, tracks: 1, 5, 9, 12, 14, 16)
Przemysław Ślużyński (mastering)
Hanna Banaszak (redakcja albumu)
Linki zewnętrzne.
Streaming albumu w YouTube - Hanna Banaszak - Nikt tylko Ty - Echa melodii zapomnianej

</doc>
<doc id="2338273" url="https://pl.wikipedia.org/wiki?curid=2338273" title="Eliezer Yudkowsky">
Eliezer Yudkowsky

Eliezer Shlomo Yudkowsky (ur. 11 września 1979) – amerykański badacz sztucznej inteligencji, szczególnie technologicznej osobliwości i propagator "Friendly artificial intelligence" (przyjaznej sztucznej inteligencji).
Yudkowsky jest samoukiem - nie uczył się w szkole średniej ani na uniwersytecie.. Nie stosuje się do systemu akademickiego.
Jest współzałożycielem i badaczem w Machine Intelligence Research Institute (MIRI). Yudkowsky jest autorem następujących publikacji MIRI: „Creating Friendly AI” (2001), „Levels of Organization in General Intelligence” (2002), „Coherent Extrapolated Volition” (2004), and „Timeless Decision Theory” (2010).
Badania Yudkowsky’ego skupiają się na tych aspektach sztucznej inteligencji, które pomagają w zrozumieniu samego siebie, modyfikacji samego siebie, i okresowemu samodoskonaleniu (seed AI); oraz na architekturze sztucznej inteligencji sprzyjającej stabilnym dobrowolnym strukturom motywacyjnym (Friendly AI, a szczególnie "Coherent Extrapolated Volition"). Poza pracami badawczymi, Yudkowsky pisze, używając języka nie-akademickiego, artykuły wyjaśniające rozmaite kwestie filozoficzne, zwłaszcza na temat racjonalności, np. „An Intuitive Explanation of Bayes' Theorem”.
Yudkowsky jest też autorem kilku dzieł science fiction i innych z gatunku fikcji literackiej. Jego historia o Harrym Potterze z gatunku fan fiction, "Harry Potter and the Methods of Rationality", dotycząca kwestii kognitywistyki i racjonalizmu, zyskała przychylną recenzję pisarza Davida Brina a także programisty Erica S. Raymonda. "Harry Potter and the Methods of Rationality" jest jedną z najpopularniejszych książek na portalu "FanFiction.net", budzącą kontrowersje wśród fanów Harry’ego Pottera.
Jest autorem dwóch rozdziałów w tomie "Global Catastrophic Risks", pod redakcją filozofa z Oxfordu Nicka Bostroma oraz Milana Ćirkovicia.
Yudkowsky, wraz z Robinem Hansonem, był jednym z głównych autorów bloga "Overcoming Bias" sponsorowanego przez Future of Humanity Institute (Instytut Przyszłości Ludzkości) na Oxford University. Z początkiem 2009 pomógł w założeniu "Less Wrong", „bloga społecznościowego poświęconego kształtowaniu sztuki ludzkiej racjonalności” ("„community blog devoted to refining the art of human rationality”").
Mieszka w Redwood City w Kalifornii.

</doc>
<doc id="2338274" url="https://pl.wikipedia.org/wiki?curid=2338274" title="Singularity Summit">
Singularity Summit

Singularity Summit – doroczna konferencja zorganizowana w 2006 przez Singularity Institute for Artificial Intelligence (Instytut Osobliwości na rzecz Sztucznej Inteligencji), w 2012 przejęta przez Singularity University. Celem spotkania jest „poprawa postrzegania przyszłości i wzrost społecznej świadomości na temat rozwijających się radykalnych technologii i przekształceń z nich wynikających jako części większego procesu” ("„to improve people’s thinking about the future and increasing public awareness of radical technologies under development today and of the transformative implications of such technologies understood as part of a larger process.”").
Pierwsza konferencja miała miejsce 13 maja 2006 na Stanford University, a jej inicjatorami byli Ray Kurzweil, Eliezer Yudkowsky, i założyciel PayPal Peter Thiel.
Kolejne konferencje odbyły się w 2007 (San Francisco, 1000 uczestników), 2008 (San Jose (Kalifornia)), 2009 (Nowy Jork, 900 uczestników), i 2010 (San Francisco). Mówcami byli m.in. Nick Bostrom, Peter Norvig, David Chalmers, CEO i założyciel Wolfram Research Stephen Wolfram, Peter Diamandis, Cory Doctorow, Marshall Brain, CTO firmy Intel Justin Rattner, Ed Boyden, biogerontolog Aubrey de Grey, Philip Tetlock, Ben Goertzel, James Randi.
Na konferencji 15–16 października 2011 w Nowym Jorku wśród potwierdzonych mówców znaleźli się m.in.: futurolog Ray Kurzweil, neurolog Christof Koch, założyciel PayPal Peter Thiel, kosmolog MIT Max Tegmark, badacz sztucznej inteligencji Eliezer Yudkowsky, twórca Skype Jaan Tallinn, zwycięzca turnieju telewizyjnego Jeopardy! Ken Jennings, ekonomista Tyler Cowen, prezenter telewizyjny i model Jason Silva, profesorowie robotyki James McLurnkin i Robin Murphy.
Ostatnia konferencja odbyła się 13–14 października 2012 w San Francisco i zgromadziła ponad 800 uczestników.

</doc>
<doc id="2338275" url="https://pl.wikipedia.org/wiki?curid=2338275" title="(10744) Tsuruta">
(10744) Tsuruta

(10744) Tsuruta – planetoida z pasa głównego asteroid okrążająca Słońce w ciągu 4 lat i 55 dni w średniej odległości 2,58 j.a. Została odkryta 5 grudnia 1988 roku w obserwatorium w "Chiyoda" przez Takuo Kojimę. Nazwa planetoidy pochodzi od "Masatoshiego Tsuruty" (ur. 1938), prezesa Towarzystwa Astronomicznego Saga. Przed nadaniem nazwy planetoida nosiła oznaczenie tymczasowe (10744) 1988 XO.

</doc>
<doc id="2338276" url="https://pl.wikipedia.org/wiki?curid=2338276" title="2011 MD">
2011 MD

2011 MD – planetoida bliska Ziemi, należąca do grupy Amora. Została odkryta 22 czerwca 2011 roku w ramach obserwacji w programie LINEAR. Jej rozmiar szacuje się na 5–20 metrów.
27 czerwca 2011 planetoida przeleciała bardzo blisko Ziemi, zbliżając się do niej na odległość około 12,3 tysięcy kilometrów od jej powierzchni (około 1/31 odległości Księżyca od Ziemi).

</doc>
<doc id="2338278" url="https://pl.wikipedia.org/wiki?curid=2338278" title="(9943) Bizan">
(9943) Bizan

(9943) Bizan – planetoida z pasa głównego asteroid okrążająca Słońce w ciągu 4 lat i 80 dni w średniej odległości 2,61 j.a. Została odkryta 29 października 1989 roku w obserwatorium w "Tokushima" przez Masayukiego Iwamoto i Toshimasa Furutę. Nazwa planetoidy pochodzi od góry "Bizan" (277 m n.p.m.) w prefekturze Tokushima, której nazwa nawiązuje do podobieństwa góry do brwi. Przed nadaniem nazwy planetoida nosiła oznaczenie tymczasowe (9943) 1989 UG3.

</doc>
<doc id="2338282" url="https://pl.wikipedia.org/wiki?curid=2338282" title="Marian Siejkowski">
Marian Siejkowski

Marian Siejkowski (ur. 29 sierpnia 1940 w Poznaniu, zm. 31 października 1990 tamże) – polski wioślarz, trener, olimpijczyk z Tokio 1964 i Monachium 1972.
Kariera.
Wychowanek TW Polonia Poznań, potem zawodnik AZS Wrocław.
Uczestnik mistrzostw świata w roku:
Uczestnik mistrzostw Europy w roku:
Na igrzyskach olimpijskich startował dwukrotnie :
Po zakończeniu kariery sportowej podjął pracę trenera. Był m.in. głównym trenerem reprezentacji Niemiec. Zginął w wypadku drogowym. Został pochowany na cmentarzu Miłostowo w Poznaniu (pole 44, kwatera 4).

</doc>
<doc id="2338291" url="https://pl.wikipedia.org/wiki?curid=2338291" title="Dangerous Game">
Dangerous Game



</doc>
<doc id="2338296" url="https://pl.wikipedia.org/wiki?curid=2338296" title="Cool James and Black Teacher">
Cool James and Black Teacher



</doc>
<doc id="2338300" url="https://pl.wikipedia.org/wiki?curid=2338300" title="Dr. Feelgood (singel Cool James &amp; Black Teacher)">
Dr. Feelgood (singel Cool James &amp; Black Teacher)

"Dr. Feelgood" – piąty singel szwedzkiej grupy eurodance Cool James &amp; Black Teacher. Singel został wydany w 1994 roku.

</doc>
<doc id="2338308" url="https://pl.wikipedia.org/wiki?curid=2338308" title="Godfather">
Godfather

"Godfather" – szósty singel szwedzkiej grupy eurodance Cool James &amp; Black Teacher. Singel został wydany w 1994 roku.

</doc>
<doc id="2338310" url="https://pl.wikipedia.org/wiki?curid=2338310" title="Mikołaj z Drezna">
Mikołaj z Drezna

Mikołaj z Drezna (Mikuláš z Drážďan, zm. 1417) – prawnik, teolog, husycki kaznodzieja. Zwolennik radykalnych przemian społecznych, walki z Kościołem i szlachtą. Uwikłany w spory teologiczne między różnymi odłamami husytyzmu opuścił Czechy. Został spalony na stosie w Miśni.

</doc>
<doc id="2338312" url="https://pl.wikipedia.org/wiki?curid=2338312" title="49th Street">
49th Street

49th Street – stacja metra nowojorskiego, na linii N, Q i R. Znajduje się w dzielnicy Manhattan, w Nowym Jorku i zlokalizowana jest pomiędzy stacjami 57th Street – Seventh Avenue i Times Square – 42nd Street. Została otwarta 10 lipca 1919.

</doc>
<doc id="2338318" url="https://pl.wikipedia.org/wiki?curid=2338318" title="The Rhythm of the Tribe">
The Rhythm of the Tribe

"The Rhythm of the Tribe" – siódmy singel szwedzkiej grupy eurodance Cool James &amp; Black Teacher. Singel został wydany w 1994 roku.

</doc>
<doc id="2338319" url="https://pl.wikipedia.org/wiki?curid=2338319" title="28th Street (stacja metra na Broadway Line)">
28th Street (stacja metra na Broadway Line)

28th Street – stacja metra nowojorskiego, na linii N, Q i R. Znajduje się w dzielnicy Manhattan, w Nowym Jorku i zlokalizowana jest pomiędzy stacjami 34th Street – Herald Square i 23rd Street. Została otwarta 5 stycznia 1918.

</doc>
<doc id="2338321" url="https://pl.wikipedia.org/wiki?curid=2338321" title="Parafia Pasiene">
Parafia Pasiene



</doc>
<doc id="2338323" url="https://pl.wikipedia.org/wiki?curid=2338323" title="Aikikai Hombu Dojo">
Aikikai Hombu Dojo



</doc>
<doc id="2338324" url="https://pl.wikipedia.org/wiki?curid=2338324" title="Metropolia bukowińska">
Metropolia bukowińska

Metropolia bukowińska – administratura prawosławna grupująca parafie na terytorium Bukowiny i Dalmacji w granicach Austrii. Działała w latach 1873–1944.
Pierwsza prawosławna eparchia na ziemiach Bukowiny została erygowana w 1399 (według innego źródła – w 1401), po powstaniu niepodległej Mołdawii. Siedzibą jej ordynariusza była Suczawa. Metropolia podlegała Patriarchatowi Konstantynopolitańskiemu. Związek ten został zerwany w 1439, gdy patriarcha Konstantynopola poparł unię florencką; metropolia bukowińska odrzuciła jej postanowienia i podporządkowała się Arcybiskupstwu Ochrydzkiemu. Po podboju Mołdawii i Wołoszczyzny przez Turcję osmańską administraturę ponownie podporządkowano patriarchom konstantynopolitańskim, przy czym była to zależność jedynie nominalna i ograniczała się do potwierdzania wyboru kolejnego metropolity, wyznaczanego przez sobór duchowieństwa i świeckich, z udziałem miejscowej arystokracji. W 1564 rezydencja zwierzchnika eparchii została przeniesiona do Jass.
Po wojnie turecko-austriackiej Bukowina została włączona do Austrii. Ludność prawosławna, narodowości rumuńskiej i ruskiej, stanowiła na jej obszarze bezwzględną większość. Na mocy patentu tolerancyjnego Józefa II z 1781 wyznawcy prawosławia i protestantyzmu zostali w Austrii zrównani w prawach z katolikami (choć katolicyzm pozostał religią państwową). Obszar anektowany przez Austrię należał do dwóch eparchii – jasskiej i radowieckiej. Józef II zdecydował o utworzeniu jednej eparchii ze stolicą w Czerniowcach i podporządkowaniu jej metropolii karłowickiej oraz likwidacji większości klasztorów (z 21 pozostały trzy), których mienie włączono do funduszu religijnego – źródła finansowania prawosławnych placówek duszpasterskich w regionie. W Czerniowcach powstała również akademia teologiczna.
W eparchii czerniowieckiej ścierały się wpływy ruchu na rzecz budowy jednolitego Rumuńskiego Kościoła Prawosławnego pod przywództwem metropolity Siedmiogrodu oraz budowy jednego Kościoła prawosławnego w Austrii, z metropolitą karłowickim jako zwierzchnikiem. Projekt reorganizacji eparchii przedstawił biskup Eugeniusz (Hakmann), argumentując, iż powinna ona zostać podniesiona do rangi metropolii i włączona do jednolitego Kościoła prawosławnego w Austrii. Ostatecznie w 1873 rząd austriacki zdecydował o powołaniu metropolii bukowińskiej (bukowińsko-dalmatyńskiej) obejmującej zarówno Bukowinę, jak i jedyną parafię prawosławną w Galicji oraz Dalmację, w jurysdykcji Serbskiego Kościoła Prawosławnego. Eugeniusz (Hakmann) został podniesiony do godności metropolity, lecz zmarł przed intronizacją; jego następcą został Teofil (Bendela).
Według danych z 1895 metropolia bukowińska liczyła 478 118 wiernych, z czego 259 955 deklarowało się jako Rusini, zaś 218 163 – Rumuni. Pięć lat później spis państwowy ustalił, iż z 730 195 mieszkańców Bukowiny prawosławie wyznawało 500 262. W 1902, według danych metropolii, na Bukowinie żyło 512 553 prawosławnych, prowadzone były 384 parafie administrowane przez 340 białych duchownych i 43 hieromnichów, istniały trzy klasztory. Metropolia była zamożna, uzyskując roczny dochód w granicach 900 tys. guldenów, z czego finansowano klasztory i duchowieństwo, szkoły prawosławne oraz remonty świątyń. Wyższe organy kierownicze metropolii oraz kadra naukowa wydziału teologicznego uniwersytetu w Czerniowcach były zdominowane przez Rumunów.
Skład etniczny wiernych metropolii stał się przyczyną konfliktów w miarę rozwoju ruchów narodowych Ukraińców i Rumunów. Ci ostatni stale wysuwali koncepcję podporządkowania metropolii eparchii siedmiogrodzkiej i nadania jej charakteru rumuńskiego (działania na rzecz realizacji tego celu podjęto w części parafii). Duchowieństwo pochodzenia ukraińskiego opowiadało się przeciwko tym planom i starało się im przeciwdziałać. Dla zakończenia sporów powstał nawet projekt podziału metropolii na dwie, ruską i rumuńską. Ruch ukraiński nie był jednak jednorodny: część jego działaczy poparło ideologię moskalofilską, część opowiedziała się za budową narodu ukraińskiego. Zwolennicy orientacji prorosyjskiej doszli do porozumienia z Rumunami; ukrainofile, związani z ośrodkami tegoż ruchu w Galicji, byli przez nich oskarżani o promowanie unii kościelnej i Kościoła greckokatolickiego. W związku z obawami o napływanie z Galicji agitacji na rzecz unii, łączonej z promocją ukraińskiej idei narodowej, w 1894 metropolita bukowińsko-dalmatyński Sylwester (Morar-Andrijewicz) zabronił czytania książek i pism drukowanych w Galicji. Rusofile zachowali jednak pozycję dominującą do końca pierwszej dekady XX wieku, gdy ruch moskalofilów został poddany represjom przez władze austriackie. Wówczas ich miejsce zajęli duchowni ukrainofilscy.
Po rozpadzie Austro-Węgier i włączeniu Bukowiny w granice Rumunii metropolia bukowińska stała się jedną z administratur Rumuńskiego Kościoła Prawosławnego jako jedna z pięciu eparchii na prawach metropolii. Parafie na Bukowinie zostały poddane rumunizacji, zaś w 1928 administratura, podobnie jak cały Kościół, przyjęła kalendarz gregoriański. Metropolia działała w tym kształcie do wejścia Armii Czerwonej na Bukowinę w 1940. Patriarchat Moskiewski ogłosił wówczas przejęcie struktur prawosławnych na Bukowinie jako eparchii czerniowieckiej Egzarchatu Ukraińskiego. Rumuński Kościół Prawosławny przejął kontrolę nad administraturą ponownie w 1941 po dołączeniu Rumunii do państw Osi. W 1944 Armia Czerwona ponownie zajęła Bukowinę północną, która stała się częścią Ukraińskiej SRR, a po 1991 – niepodległej Ukrainy. Podział Bukowiny oznaczał likwidację metropolii bukowińskiej w jej dotychczasowym kształcie. Współcześnie terytorium Bukowiny północnej należy do eparchii czerniowieckiej Ukraińskiego Kościoła Prawosławnego Patriarchatu Moskiewskiego, zaś południowej – do metropolii Mołdawii i Bukowiny Rumuńskiego Kościoła Prawosławnego.

</doc>
<doc id="2338325" url="https://pl.wikipedia.org/wiki?curid=2338325" title="Yoan Pablo Hernández">
Yoan Pablo Hernández

Yoan Pablo Hernández (ur. 28 października 1984 w Pinar del Río) – kubański bokser, były mistrz świata federacji IBF w wadze junior ciężkiej.
Kariera zawodowa.
Na zawodowych ringach zadebiutował 20 marca 2005 pokonując przez techniczny nokaut w drugiej rundzie Davida Vicene. W swoim piętnastym pojedynku 29 marca 2008 doznał pierwszej porażki ulegając przez TKO w trzeciej rundzie z byłym mistrzem WBC Wayne’em Braithwaite’em tracąc pasy WBA Fedelatin oraz WBC Latino. 17 października 2009 zdobył pas IBF Inter-Continental pokonując Enada Licinę. 12 lutego 2011 znokautował w siódmej rundzie Steve’a Hereliusa odbierając mu tymczasowe mistrzostwo federacji WBA. 1 października 2011 pokonał przez techniczną decyzję mistrza świata federacji IBF Steve Cunninghama odbierając mu pas. Walka została przerwana w szóstej rundzie ze względu na rozcięcia twarzy Hernándeza, a o wyniku zadecydowali sędziowie którzy punktowali 57-56 dla Cunninghama oraz 58-55 i 59-54 dla Hernandeza. 4 lutego 2012 doszło do pojedynku rewanżowego, w którym ponownie pokonał Amerykanina, tym razem przez jednogłośną decyzję, broniąc mistrzostwo IBF oraz zdobywając wakujący pas mistrzowski magazynu "The Ring".
15 września 2012 w Stechert Arena w Bambergu, w drugiej obronie pasa mistrza świata federacji IBF, pokonał na punkty Kanadyjczyka Troya Rossa (25-2, 16 KO).
23 listopada 2013 w Stechert Arena w Bambergu, zmierzył się z Rosjaninem Aleksandrem Aleksiejewem. Po bardzo dobrym pojedynku Hernández wygrał przez nokaut w 10-tej rundzie, broniąc po raz trzeci mistrzowski pas.
16 sierpnia 2014 w Erfurcie w kolejnej obronie pasa mistrza świata Hernandez zmierzył się z reprezentantem Niemiec Firatem Arslanem (34-8-2), wygrywając niejednogłośnie na punkty. Sędziowie punktowali 113:115, 115:113 i 116:113 dla Kubańczyka.
We wrześniu 2015 władze federacji IBF pozbawiły Kubańczyka tytułu. Powodem decyzji było po raz kolejny przesunięcie terminu walki z Victorem Emilio Ramirezem (22-2, 17 KO). Hernández posiadał tytuł mistrzowski od 2011, broniąc go czterokrotnie.

</doc>
<doc id="2338328" url="https://pl.wikipedia.org/wiki?curid=2338328" title="Northallerton (stacja kolejowa)">
Northallerton (stacja kolejowa)

Northallerton (ang: "Northallerton railway station") – stacja kolejowa w Northallerton, w hrabstwie North Yorkshire, w Anglii, w Wielkiej Brytanii. Stacja leży na East Coast Main Line 48 km na północ od Yorku. Teraz jest zarządzana przez First TransPennine Express i obsługiwany jest również przez Grand Central i East Coast.
Stacja ta jest bardzo popularna wśród miłośników kolei, ponieważ stacja znajduje się na jednym z najszybszych części East Coast Mainline, a pociągi kursują tędy z prędkością 125 mph.

</doc>
<doc id="2338329" url="https://pl.wikipedia.org/wiki?curid=2338329" title="(9945) Karinaxavier">
(9945) Karinaxavier

(9945) Karinaxavier – planetoida z pasa głównego asteroid okrążająca Słońce w ciągu 3 lat i 106 dni w średniej odległości 2,21 j.a. Została odkryta 21 maja 1990 roku w Obserwatorium Palomar przez Eleanor Helin. Nazwa planetoidy pochodzi od "Kariny Xavier" (ur. 1977), doktora literatury włoskiego renesansu. Przed nadaniem nazwy planetoida nosiła oznaczenie tymczasowe (9945) 1990 KX.

</doc>
<doc id="2338330" url="https://pl.wikipedia.org/wiki?curid=2338330" title="Związek 17 Października">
Związek 17 Października



</doc>
<doc id="2338331" url="https://pl.wikipedia.org/wiki?curid=2338331" title="Natalia Bamber">
Natalia Bamber



</doc>
<doc id="2338333" url="https://pl.wikipedia.org/wiki?curid=2338333" title="Asteroida Eros">
Asteroida Eros



</doc>
<doc id="2338335" url="https://pl.wikipedia.org/wiki?curid=2338335" title="Port lotniczy Chifeng">
Port lotniczy Chifeng

Port lotniczy Chifeng (IATA: CIF, ICAO: ZBCF) – port lotniczy położony w Chifeng, w regionie autonomicznym Mongolia Wewnętrzna, w Chińskiej Republice Ludowej.

</doc>
<doc id="2338341" url="https://pl.wikipedia.org/wiki?curid=2338341" title="Wibracja">
Wibracja



</doc>
<doc id="2338351" url="https://pl.wikipedia.org/wiki?curid=2338351" title="Muzyka w środowisku pracy">
Muzyka w środowisku pracy

Muzyka w środowisku pracy – stosowana w celu zintensyfikowania wydajności człowieka oraz kontroli stanu umysłu w trakcie wykonywania zadań i współdziałania z innymi ludźmi. 
Tło muzyczne a muzyka przemysłowa.
Wyróżnia się dwa sposoby zastosowania muzyki:
Podczas gdy muzyka przemysłowa może być tłem muzycznym, zależność odwrotna nie zawsze jest możliwa. Od tła muzycznego muzyka przemysłowa różni się głównie tym, że nie jest nadawana przez cały czas. Ekspozycja ciągła stwarza monotonię i sama w sobie może być źródłem stresu. Dlatego też z samego założenia tło muzyczne ma działać raczej na przechodnich gości, a nie na stałe przebywających w danym środowisku pracowników lub inne osoby. 
Muzykę przemysłową uważa się za czynnik niepożądany w zadaniach wymagających skupienia i wysiłku psychicznego. W takich instytucjach jak banki i biura projektowe stosuje się background music. Muzyka przemysłowa, której definicja jest do pewnego stopnia antytezą tła muzycznego, jest ściśle zaprogramowana do określonego rozkładu lub planu pracy. Poszczególnymi cechami muzyki przemysłowej są głośność, która musi istotnie przewyższać ogólny poziom tła akustycznego hałasu oraz wokaliza, która musi być immanentną częścią większości partii muzycznych. O ile tło muzyczne może być prawie anonimowe, o tyle muzyka przemysłowa powinna zawierać dobrze znane standardy muzyki popularnej.
Zastosowanie muzyki przemysłowej.
Muzyka przemysłowa może do pewnego stopnia kompensować brak wewnętrznych wartości samej pracy, dostarczając substratu do budowania indywidualnej i grupowej tożsamości pracowników. Najczęściej wymienia się bezpośrednie korzyści muzyki przemysłowej, tj. wzrost wydajności. Ale nie jest to korzyść jedyna, bo korzyścią pośrednią i nie mniej ważną jest spadek fluktuacji, który w badanej londyńskiej fabryce zmniejszył się z poziomu aż 87% do zaledwie 28%.
Nadawanie muzyki wpływa pozytywnie na jakość wykonywanych zadań. Wedle badań amerykańskiej firmy Muzak Corporation (specjalizującej się w nagrywaniu teł akustycznych, wykorzystując wyłącznie popularne utwory instrumentalne z pominięciem tych wszystkich fragmentów, które uwagę słuchacza skupiają na detalu) muzyka powinna zajmować zawsze 42% czasu pracy. Powinna ona być jedynie przerywnikiem w środowisku pracy i spełniać warunek stosowności treści. Głośność muzyki przemysłowej powinna przewyższać o 5 dB (A) tło akustyczne hałasu. W sumie jednak hałas i muzyka nie powinny przekraczać granicy 80 dB (A). W warunkach przemysłowych jedynym możliwym sposobem spełnienia tego wymogu jest zastosowanie słuchawek z wmontowanym odbiornikiem radiowym.
Historia muzyki w środowisku pracy.
W starożytnej Grecji większość trudnych i monotonnych prac była rytmizowana w takt dźwięków muzyki. We wczesnych latach trzydziestych XX wieku miały miejsce pierwsze próby naukowego zastosowania muzyki do praktyki przemysłowej. Jednak owe pierwsze zastosowania i wyjaśnienia z punktu widzenia korzyści psychologicznych nie przekroczyły progu dawnych intuicji, że „muzyka jest przyjacielem w pracy, ponieważ zmniejsza jej ciężar, uspokaja nerwy i dodaje ducha”. W latach trzydziestych pojawiły się pierwsze obiektywne badania nad znaczeniem muzyki w pracy i w życiu codziennym. W badaniach nad wydajnością stwierdzono wzrost produktywności kobiet od 6,2% do 11,3%, który przypisano emitowaniu muzyki. Według autorów badań muzyka jest dobrym antidotum na nudę (Torington, 1936). Wpłynęło to na decyzję BBC wprowadzenia podczas II wojny światowej muzycznych programów radiowych zatytułowanych „Muzyka w pracy” (Music while you work). W latach 1950-70 transmisje muzyczne osiągnęły takie rozmiary, że trudno byłoby wskazać dziedziny pracy i życia, wolne od tego środka oddziaływania na psychikę człowieka. 
Emocjonalne oddziaływanie muzyki.
Jak się wyraził kiedyś francuski antropolog Claude Lévi-Strauss, muzyka jest najsubtelniejszym misterium wiedzy ludzkiej, przez co stanowi klucz do zrozumienia wszystkich innych obszarów psychiki człowieka. Dotychczas nikomu nie udało się przekonująco wytłumaczyć, jaka jest wartość adaptacyjna muzyki w życiu człowieka. 
Muzyka może:
Emocjonalne oddziaływanie muzyki zależy od dwóch czynników. Środowiska kulturowego, które modeluje oczekiwania ludzi wobec określonych układów dźwięków. Kiedy muzyka spełnia oczekiwania słuchacza, staje się źródłem pozytywnych emocji, przyczynia się do rozluźnienia organizmu i odwrotnie – odstępstwa od oczekiwań rodzą stany rozdrażnienia i napięcia. Obok nabytych właściwości emocjonalnego przeżywania muzyki, istnieją także cechy bardziej uniwersalne – związane z właściwościami dźwięku, a więc „skończoność-jednostajność” oraz „tempo-powolność”. 
Muzyka od niepamiętnych czasów była używana w charakterze środka terapii i środka sprawowania kontroli nad zachowaniami ludzi. Mimo braku naukowych podstaw rozwija się i święci tryumfy psychoterapia oparta na środkach muzycznych, która pomaga szczególnie w takich przypadkach, jak depresje, spadek morale, brak uspołecznienia.
Badanie wpływu muzyki.
Na Uniwersytecie Stanforda przeprowadzono badania, z których wynika, że muzyka jest najsilniejszym źródłem wzruszeń. Goldstein przebadał grupę osób, które oceniały 18 różnych sytuacji bodźcowych pod względem ich emocjonalnej wartości. 96% respondentów wskazało muzykę jako najważniejszego „dreszczowca”, co w porównaniu z 70% wskazań dla aktywności seksualnej jest wskaźnikiem wielce wymownym.

</doc>
<doc id="2338357" url="https://pl.wikipedia.org/wiki?curid=2338357" title="Ulica Kijowska">
Ulica Kijowska



</doc>
<doc id="2338358" url="https://pl.wikipedia.org/wiki?curid=2338358" title="Abell 2744">
Abell 2744

Abell 2744 (Gromada Pandora) – gromada galaktyk znajdująca się w gwiazdozbiorze Rzeźbiarza. Gromada ta powstała na skutek zderzenia czterech gromad galaktyk, które trwało przez 350 mln lat.
Badania gromady Abell 2744 prowadzone za pomocą Very Large Telescope, japońskiego Teleskopu Subaru, Kosmicznego Teleskopu Hubble’a oraz Obserwatorium Rentgenowskiego Chandra wykazały, że jedynie 5% masy gromady stanowią galaktyki. Brakującą masę gromady uzupełnia w 20% gorący gaz widoczny jedynie w zakresie promieni Rentgena oraz w 75% całkowicie niewidzialna, hipotetyczna ciemna materia. By lepiej poznać przebieg zderzenia, wykonano mapę rozmieszczenia tych trzech typów materii.
By poznać rozmieszczenie ciemnej materii, badacze wykorzystali zjawisko soczewkowania grawitacyjnego. Dzięki analizie serii zniekształceń obrazu galaktyk tła na zdjęciach wykonanych VLT i teleskopem Hubble’a sporządzono dokładną mapę rozmieszczenia ciemnej materii. Wykorzystanie teleskopu Chandra umożliwiło określenie, gdzie znajduje się gaz oraz ujawniło kąty i prędkości, z jakimi łączyły się poszczególne składniki gromady.
Olbrzymie i skomplikowane zderzenie gromad doprowadziło do odseparowania pewnej części gorącego gazu i ciemnej materii, wskutek czego znajduje się ona w pewnym oddaleniu od widzialnych galaktyk, reszty gazu i ciemnej materii. W pobliżu centrum powstałej gromady znajduje się „pocisk”, w którym gaz jednej gromady zderzył się z drugim, wywołując falę uderzeniową. Ciemna materia pozostała jednak nienaruszona. Podobny efekt obserwowano w gromadzie Pocisk.
W innym miejscu gromady odnaleziono galaktyki oraz ciemną materię, jednak tylko ze śladowymi ilościami gorącego gazu. Przypuszczalnie gaz mógł zostać wyrzucony podczas zderzenia.
W zewnętrznych częściach gromady znaleziono obszar, który zawiera dużą ilość ciemnej materii, a równocześnie nie ma w nim widocznych galaktyk ani gorącego gazu. Odosobniony obłok, zamiast podążać za ciemną materią, został wyrzucony i ją poprzedza. Przyczyny tego ostatniego zjawiska nie udało się ustalić.

</doc>
<doc id="2338361" url="https://pl.wikipedia.org/wiki?curid=2338361" title="Wayne Braithwaite">
Wayne Braithwaite

Wayne Braithwaite (ur. 9 sierpnia 1975 w Georgetown) – gujański bokser zawodowy, były mistrz świata federacji WBC w wadze junior ciężkiej.
Kariera zawodowa.
Na zawodowych ringach zadebiutował 28 lutego 1997 roku pokonując przez techniczny nokaut w czwartej rundzie Johna Douglasa. 25 lipca 1998 pokonał przez TKO w siódmej rundzie Wayne Harrisa zdobywając mistrzostwo Gujany w wadze półciężkiej. 29 lipca 1999 zdobył pas WBC International w wadze junior ciężkiej pokonując już w drugiej rundzie Tosca Petridisa. 12 lutego 2000 pokonał przez TKO w ósmej rundzie Dale Browna broniąc swój pas jednocześnie zdobywając tytuł NABF. 17 listopada 2001 znokautował w trzeciej rundzie Louisa Azille zostając oficjalnym pretendentem do pasa WBC, który był w posiadaniu Juana Carlosa Gomeza, jednakże Gomez zrezygnował z mistrzowskiego tytułu zmieniając kategorię wagową na wyższą więc zmierzył się o wakujący pas z Vincenzo Cantatore pokonując go przez techniczny nokaut w dziesiątej rundzie. W swojej pierwszej obronie 21 lutego 2003 znokautował w czwartej rundzie Ravea Springsa a dziesięć miesięcy później pokonał przez techniczny nokaut w pierwszej rundzie Luisa Andresa Pinedę. 17 kwietnia 2004 doszło do pojedynku rewanżowego z Louisem Azille, którego pokonał jednogłośną decyzją. Swój tytuł stracił 2 kwietnia 2005 w pojedynku unifikacyjnym z mistrzem federacji WBA Jean-Marc Mormeckiem. W swoim kolejnym pojedynku 3 września 2005 przegrał przez techniczny nokaut z Guillermo Jonesem, stawką pojedynku był status oficjalnego pretendenta do pasa WBA. 21 lipca 2007 przegrał z mistrzem WBO Enzo Maccarinellim. W swoim kolejnym pojedynku 29 marca 2008 pokonał Yoana Pablo Hernandeza zdobywając pasy WBA Fedelatin oraz WBC Latino. 11 lipca 2009 zmierzył się w pojedynku o status oficjalnego pretendenta do pasa IBF z Steve Cunninghamem przegrywając jednogłośną decyzją. Na ring powrócił 6 marca 2010 pokonując przez techniczny nokaut w pierwszej rundzie Adama Harissa.

</doc>
<doc id="2338367" url="https://pl.wikipedia.org/wiki?curid=2338367" title="Arrana">
Arrana

Arrana (arab. عرّانه) – palestyńska wioska położona w muhafazie Dżanin, w Autonomii Palestyńskiej.
Położenie.
Wioska Arrana jest położona u podnóża południowych stoków wzgórz Gilboa, w odległości 4 kilometrów na północny wschód od miasta Dżanin.
Według danych z 2007 do wsi należały ziemie o powierzchni 7 866 ha. We wsi mieszka 2 205 osób.
Gospodarka.
Gospodarka wioski opiera się na rolnictwie, sadownictwie i hodowli drzewek oliwnych.

</doc>
<doc id="2338369" url="https://pl.wikipedia.org/wiki?curid=2338369" title="Lusławice (przystanek kolejowy)">
Lusławice (przystanek kolejowy)

Lusławice – przystanek kolejowy w Lusławicach, w województwie śląskim, w Polsce. Obsługuje lokalny ruch pasażerski do Kielc, Włoszczowy i Częstochowy.
W roku 2017 przystanek obsługiwał 10–19 pasażerów na dobę.

</doc>
<doc id="2338374" url="https://pl.wikipedia.org/wiki?curid=2338374" title="Kusięta Nowe">
Kusięta Nowe

Kusięta Nowe – przystanek kolejowy w Kusiętach, w województwie śląskim, w Polsce. Obsługuje lokalny ruch pasażerski do Kielc, Włoszczowy i Częstochowy.
W roku 2017 przystanek obsługiwał 10–19 pasażerów na dobę.
Przystanek leży na trasie turystycznego Szlaku Orlich Gniazd.

</doc>
<doc id="2338376" url="https://pl.wikipedia.org/wiki?curid=2338376" title="Muzeum Farmacji Wielkopolskiej Okręgowej Izby Aptekarskiej w Poznaniu">
Muzeum Farmacji Wielkopolskiej Okręgowej Izby Aptekarskiej w Poznaniu

Muzeum Farmacji Wielkopolskiej Okręgowej Izby Aptekarskiej – muzeum farmacji mieszczące się na skraju Starego Miasta w Poznaniu przy alejach Marcinkowskiego 11. 
Charakterystyka.
Powstało w czerwcu 1989 z inicjatywy Sekcji Historii Farmacji Oddziału Poznańskiego Polskiego Towarzystwa Farmaceutycznego. Początkowo muzeum mieściło się w kamienicy nr 41 na Starym Rynku w Poznaniu (apteka "Pod Białym Orłem"). Pierwszym kustoszem został Jan Majewski. Uroczystość otwarcia odbyła się w pobliskim Pałacu Działyńskich. Utworzenie muzeum sfinansowane zostało dzięki Przedsiębiorstwu Zaopatrzenia Farmaceutycznego "Cefarm". Eksponaty do muzeum pozyskano z Muzeum Farmacji Uniwersytetu Jagiellońskiego w Krakowie oraz dzięki darom i depozytom wielkopolskich farmaceutów i ich spadkobiercom. W 1992 roku eksponaty muzeum przejęła Wielkopolska Okręgowa Izba Aptekarska. W 1996 r. siedziba muzeum została przeniesiona na al. Marcinkowskiego 11 i po pracach remontowych udostępnione zwiedzającym w 2000 r. Wśród eksponatów znajduje się zabytkowe wyposażenie aptek z przełomu XIX i XX wieku z apteki w Miłosławiu. Najstarszy eksponat pochodzi z końca XVII w. Muzeum posiada też księgozbiór, wraz z kilkoma starodrukami, na temat farmacji liczący ok. 1200 tomów.

</doc>
<doc id="2338377" url="https://pl.wikipedia.org/wiki?curid=2338377" title="Let the Guilt Go">
Let the Guilt Go

Let the Guilt Go – drugi singiel zespołu Korn pochodzący z płyty Korn III - Remember Who You Are.
Singiel został wydany 26 lipca 2010 roku, nakręcono do niego teledysk, który ukazał się 2 września 2010 roku.

</doc>
<doc id="2338378" url="https://pl.wikipedia.org/wiki?curid=2338378" title="Muzeum Farmacji w Poznaniu">
Muzeum Farmacji w Poznaniu



</doc>
<doc id="2338379" url="https://pl.wikipedia.org/wiki?curid=2338379" title="Burkin">
Burkin

Burkin (arab. برقين) – palestyńskie miasto położone w muhafazie Dżanin, w Autonomii Palestyńskiej, znane z jednego z najstarszych istniejących kościołów na świecie (kościół św. Grzegorza), według tradycji ufundowanego w IV wieku n.e. przez świętą Helenę w miejscu uzdrowienia 10 trędowatych przez Jezusa.
Położenie.
Miasto Burkin jest położone w południowej części doliny Jezreel, w odległości 5 kilometrów na południowy zachód od miasta Dżanin.
Według danych z 2007 do miasta należały ziemie o powierzchni 19 447 ha. W mieście mieszka 6062 mieszkańców.

</doc>
<doc id="2338381" url="https://pl.wikipedia.org/wiki?curid=2338381" title="Turów (stacja kolejowa)">
Turów (stacja kolejowa)

Turów – stacja kolejowa w Turowie, w województwie śląskim, w Polsce. Obsługuje lokalny ruch pasażerski do Kielc, Włoszczowy i Częstochowy.
W 2017 roku stacja obsługiwała 20–49 pasażerów na dobę.
Przystanek zbudowano pod nazwą "Olsztyn" i pod nią funkcjonował on do lat 60., kiedy wprowadzono obecną nazwę.

</doc>
<doc id="2338382" url="https://pl.wikipedia.org/wiki?curid=2338382" title="Stanisław Fudakowski">
Stanisław Fudakowski

Stanisław Jan Fudakowski (ur. 17 sierpnia 1948 w Gdyni) – polski psycholog, działacz opozycji antykomunistycznej, związkowiec i działacz społeczny.
Życiorys.
W 1973 ukończył studia z zakresu psychologii na Katolickim Uniwersytecie Lubelskim. W tym samym roku został zatrudniony w Pracowni Psychologii Pracy w Gdańsku. W sierpniu 1980 uczestniczył w strajku w Stoczni Gdańskiej. Od września tego samego roku działał w NSZZ „Solidarność”. Został wiceprzewodniczącym komisji zakładowej związku. W lipcu 1981 wszedł w skład Prezydium Zarządu Regionu „Solidarności”. Był delegatem i członkiem Prezydium na I Krajowym Zjeździe Delegatów.
13 grudnia 1981 został przewodniczącym komitetu strajkowego strajku w Stoczni Gdańskiej przeciwko stanowi wojennemu. Po jego pacyfikacji ukrywał się. 15 marca 1982 został aresztowany. 1 czerwca tego roku Sąd Wojewódzki w Gdańsku skazał go na karę 3,5 roku pozbawienia wolności i 3 lata pozbawienia praw publicznych. 28 marca 1983 został zwolniony na mocy aktu łaski Rady Państwa, która zawiesiła mu wykonanie kary na okres próby 4 lat. W latach 90. XX w. otrzymał odszkodowanie i zadośćuczynienie za działalność przeciwko systemowi komunistycznemu. W 2014 r. Sąd Okręgowy w Gdańsku przyznał zadośćuczynienie ponownie.
Od 1989 do 1991 był z ramienia pomorskiej „Solidarności” sędzią społecznym w Społecznej Komisji Pojednawczej. W 1993 objął funkcję sekretarza Stowarzyszenia Godność. Działa też w Stowarzyszeniu „Solidarni z Kolebki”. W 2011 wszedł w skład Rady Stowarzyszenia Solidarni 2010.
30 listopada 2017 powołany przez wojewodę pomorskiego Dariusza Drelicha w skład Pomorskiej Wojewódzkiej Rady Konsultacyjnej ds. Działaczy Opozycji Antykomunistycznej oraz Osób Represjonowanych z Powodów Politycznych.
Odznaczenia.
W 2006, "za wybitne zasługi w działalności na rzecz przemian demokratycznych w Polsce, za osiągnięcia w pracy zawodowej i społecznej", został odznaczony przez prezydenta Lecha Kaczyńskiego Krzyżem Oficerskim Orderu Odrodzenia Polski.

</doc>
<doc id="2338394" url="https://pl.wikipedia.org/wiki?curid=2338394" title="Englebert">
Englebert

Englebert – były belgijski producent opon.
Przedsiębiorstwo zostało założone w 1868 roku przez Oscara Engleberta. Po II wojnie światowej w 1958 roku, przedsiębiorstwo podpisało umowę partnerską z Uniroyal. Dziesięć lat później nazwa przedsiębiorstwa została zmieniona na Uniroyal Englebert, a w 1979 roku przedsiębiorstwo zostało przejęte przez Continental. Marka Uniroyal została zachowana, jednak marka Englebert zniknęła z rynku.
Przedsiębiorstwo dostarczało swoje opony dla samochodów Formuły 1. Pierwszym wyścigiem w tej roli było Grand Prix Monako 1950, a ostatnim Grand Prix Maroka 1958. W sezonie 1956 – Juan Manuel Fangio, a w 1958 – Mike Hawthorn zdobywali tytuły mistrza świata kierowców prowadząc bolid wyposażony w opony Englebert.

</doc>
<doc id="2338397" url="https://pl.wikipedia.org/wiki?curid=2338397" title="Gary Anderson (strzelec)">
Gary Anderson (strzelec)

Gary Lee Anderson (ur. 8 października 1939 w Holdrege) – amerykański strzelec sportowy. Dwukrotny medalista olimpijski.
Specjalizował się w karabinku małokalibrowym i karabinie. Brał udział w dwóch igrzyskach (IO 64, IO 68), na obu zdobywał medale. W 1964 w trzech postawach na dystansie 300 m, cztery lata później obronił tytuł. Stawał na podium mistrzostw świata (m.in. siedem złotych medali) oraz triumfował w igrzyskach panamerykańskich. Sportową karierę zakończył w 1969.

</doc>
<doc id="2338400" url="https://pl.wikipedia.org/wiki?curid=2338400" title="Paul Lotman">
Paul Lotman

Paul Michael Lotman (ur. 3 listopada 1985) – amerykański siatkarz, gra na pozycji przyjmującego. Od sezonu 2011/2012 do sezonu 2014/2015 grał w Asseco Resovii. Obecnie występuje w indyjskiej drużynie Calicut Heroes.
W reprezentacji narodowej rozegrał 150 spotkań.
Życie prywatne.
W sierpniu 2011 ożenił się z Jasmine.
Sukcesy reprezentacyjne.
Letnia Uniwersjada: 
Puchar Panamerykański:
Liga Światowa: 
Puchar Świata:
Sukcesy klubowe.
Puchar CEV:
Mistrzostwo Polski: 
Superpuchar Polski: 
Liga Mistrzów: 
Puchar Niemiec:
Mistrzostwo Niemiec:

</doc>
<doc id="2338401" url="https://pl.wikipedia.org/wiki?curid=2338401" title="Gary Anderson">
Gary Anderson



</doc>
<doc id="2338403" url="https://pl.wikipedia.org/wiki?curid=2338403" title="Gmina Rebild">
Gmina Rebild

Gmina Rebild (duń. "Rebild Kommune") – gmina w Danii w regionie Jutlandia Północna.
Gmina powstała w 2007 roku na mocy reformy administracyjnej z połączenia gmin Støvring, Skørping i Nørager.
Siedzibą gminy jest miasto Støvring.

</doc>
<doc id="2338404" url="https://pl.wikipedia.org/wiki?curid=2338404" title="Michelangelo Cerquozzi">
Michelangelo Cerquozzi

Michelangelo Cerquozzi, zw. Michelangelo delle Bataglie lub Michelangelo delle Bambocciate (ur. 18 lutego 1602 w Rzymie, zm. 6 kwietnia 1660 tamże) – włoski malarz okresu baroku.
Życiorys.
Był uczniem Giuseppe Cesariego i flamandzkiego malarza scen bitewnych Jacoba de Haase. Pod wpływem Pietera van Laera zaczął skłaniać się ku malarstwu rodzajowemu i tworzyć tzw. bambocciaty.
Malował monumentalne płótna religijne, sceny rodzajowe i batalistyczne oraz martwe natury.

</doc>
<doc id="2338407" url="https://pl.wikipedia.org/wiki?curid=2338407" title="Pociąg (film 1973)">
Pociąg (film 1973)

Pociąg (fr. "Le Train", wł. "Noi due senza domani") – francusko-włoski dramat wojenny z 1973 roku w reż. Pierre Granier-Deferre'a na podstawie powieści Georges'a Simenona pod tym samym tytułem.
Opis fabuły.
Wiosna 1940 roku, niemiecka agresja na Francję. Julien Maroyeur wraz z ciężarną żoną Monique zostaje ewakuowany przed szybko zbliżającym się frontem. W pociągu ewakuacyjnym zostają rozdzieleni, Julien musi odbywać podróż wraz z pozostałymi mężczyznami w wagonie towarowym. Tam, jego uwagę zwraca piękna Anna, która stara się pozostawać nie zauważona. To Niemka i zarazem Żydówka, bez dokumentów, która uciekła z nazistowskich Niemiec przed reżimem Hitlera. Wspólna, pełna niebezpieczeństw podróż zbliża do siebie podróżujących razem pasażerów wagonu, w szczególności Juliena i Annę. Z czasem pomiędzy tym dwojgiem ludzi wybucha namiętne uczucie. Po dotarciu do celu ewakuacji – La Rochelle – Julien podaje władzom dane personalne swojej żony w imieniu nieposiadającej żadnych dokumentów Anny. Umożliwia jej tym samym uzyskanie tymczasowego dokumentu tożsamości, co ma szczególne znaczenie wobec faktu, że znajdują się już na terytorium zajętym przez Niemców. Obydwoje próbują też odnaleźć ciężarną żonę Juliena. Natrafiają na nią w jednym z miejskich szpitali, właśnie urodziła. Julien jest w rozterce – kocha Annę i chce być z nią, jednak poczucie przyzwoitości nie pozwala mu opuścić leżącej w szpitalu żony z nowo narodzonym dzieckiem. Anna, rozumiejąc całą sytuację, wymyka się niepostrzeżenie ze szpitala.
Mijają trzy lata. W 1943 roku Julien, uznany radiotechnik wiodący spokojny żywot głowy rodziny, zostaje pewnego dnia doprowadzony do Gestapo celem udzielania wyjaśnień w sprawie pewnej kobiety schwytanej przez nazistów i posługującej się dokumentami na nazwisko żony Juliena. Julien weryfikuje przedstawione mu dokumenty ze zdjęciem Anny jako należące do nieznanej mu osoby, ale nie do jego żony. W momencie konfrontacji z Anną, jaką w perfidny sposób organizuje francuski urzędnik Gestapo, Julien na jedno jej spojrzenie nie jest w stanie dalej wypierać się znajomości z nią. Obydwoje kochankowie padają sobie w ramiona, przypieczętowując tym samym swój los.

</doc>
<doc id="2338409" url="https://pl.wikipedia.org/wiki?curid=2338409" title="Jeździectwo na Letnich Igrzyskach Olimpijskich 1960">
Jeździectwo na Letnich Igrzyskach Olimpijskich 1960

Jeździectwo na Letnich Igrzyskach Olimpijskich 1960 w Rzymie rozgrywane było w dniach 5 - 10 września. Rywalizowano w 5 konkurencjach - nie rozegrano drużynowego konkursu ujeżdżenia. W zawodach wzięło udział 159 jeźdźców (w tym 8 kobiet) z 29 krajów. Polskę reprezentowało czterech zawodników, którzy wystartowali w indywidualnym i drużynowym WKKW.

</doc>
<doc id="2338415" url="https://pl.wikipedia.org/wiki?curid=2338415" title="CEED Institute">
CEED Institute

CEED Institute ("Central and Eastern Europe Development Institute") – międzynarodowy think tank, którego celem jest promocja osiągnięć i potencjału gospodarczego państw Europy Środkowo-Wschodniej (Bułgaria, Chorwacja, Czechy, Estonia, Litwa, Łotwa, Polska, Rumunia, Słowacja, Słowenia, Węgry). Zajmuje się promocją wartości wolnorynkowych, takich jak innowacyjność, nowoczesność i konkurencyjność. Fundatorem CEED Institute był polski przedsiębiorca dr Jan Kulczyk.
Instytut jest również wspierany przez kluczowych przedsiębiorców z Europy Środkowej i Wschodniej, członków Rady Programowej CEED Institute. Wśród nich jest m.in.: Zdeněk Bakala – czeski biznesmen i finansista, współzałożyciel funduszu BXR, Sandor Demjan, prezes TriGranit, estoński bankier Indrek Neivelt, czy Arūnas Šikšta - przewodniczący rady doradców przy Premierze Litwy ds. restrukturyzacji spółek skarbu państwa. Honorowym ambasadorem CEED Institute jest były polski prezydent i laureat Pokojowej Nagrody Nobla Lech Wałęsa.

</doc>
<doc id="2338416" url="https://pl.wikipedia.org/wiki?curid=2338416" title="Orlikowski">
Orlikowski

Orlikowski (Raduń-Orlikowski, Nowina odmienny) – kaszubski herb szlachecki, według Przemysława Pragerta odmiana herbu Nowina.
Opis herbu.
Opis z wykorzystaniem klasycznych zasad blazonowania:
"W polu srebrnym rzeka błękitna w poprzek. Klejnot: nad hełmem w koronie noga zbrojna z ostrogą, wsparta na kolanie. labry prawdopodobnie błękitne, podbite srebrem."
Najwcześniejsze wzmianki.
Herb opisany słownie przez Żernickiego ("Der polnische Adel", 1900) zapewne za pieczęcią z XVIII wieku.
Herbowni.
Orlikowski z przydomkiem Raduń, nazwisko z przydomkiem wzmiankowane jedynie przez Żernickiego. Orlikowscy z Orlika na Zaborach zaliczani są przeważnie do herbownych herbu Nowina, dotyczy to wszystkich wymienionych przedstawicieli. Żaden Orlikowski używający w herbie rzeki nie jest znany z imienia. Członkowie tego samego rodu odnotowani zostali również z herbami Orlikowski II i Orlikowski III.
Rodzina Orlikowskich.
Rodzina wywodząca się ze wsi Orlik koło Brus na Zaborach. Pierwsza wzmianka dotycząca nazwiska pochodzi z 1570 (Jan Orlikowski). Kolejne wzmianki pochodzą z lat 1682 (Bartłomiej, Wojciech Orlikowski, posiadali już tylko dział w gniazdowej wsi), 1763-1774 (Franciszek Orlikowski, ławnik ziemski tucholski), 1753, 1755, 1763 (Jerzy Bogusław Orlikowski), 1764 (Jan i Jakub Orlikowscy), 1772 (Franciszek, Józef, Łukasz Orlikowski). Orlikowscy z przydomkiem Raduń, noszący wedle Żernickiego w herbie rzekę, notowani są, jak podaje autor, od 1750 roku. Rodzina oprócz działu w gniazdowej wsi posiadała od XVIII części w innych wioskach: Lutom, Zapędowo, Czarnoszyce, Czarnowo, Małe Chełmy, Piechowice, Wysoka Zaborska.

</doc>
<doc id="2338417" url="https://pl.wikipedia.org/wiki?curid=2338417" title="Grabos">
Grabos

Grabos (IV w. p.n.e.) – król iliryjskich Dardanów w latach ok. 358-335 p.n.e. Prawdopodobnie syn Bardylisa I, króla Dardanów.
Jego imię najwyraźniej nawiązywało do dynastycznego imienia występującego w rodzinie królewskiej Grabejów (Ilirowie, którzy żyli wokół Jeziora Szkodra w północnej Albanii). 
Poświadczony w r. 356 p.n.e., kiedy to Ateny, widząc zagrożenie ze strony króla Macedonii Filipa II zorganizowały przeciwko niemu koalicję wojskową. Do niej należeli, oprócz Aten, trzej królowie. Ketriporis, król tracki, postanowił przystąpić do koalicji z powodu działań Filipa na wschód od Amfipolis. Drugim królem był Lippeos z Pajonii, który odzyskiwał siły po poprzedniej porażce. Trzecim był Grabos, który był zaniepokojony działaniami Filipa w rejonie jeziora Lichnitis. Ateńczycy zamiast zorganizować od razu walkę z Macedonią, podjęli przygotowania do walki na morzu ze swymi dawnymi sprzymierzeńcami latem r. 356 p.n.e. Ilirowie i Pajonowie mieli trudności z prowadzeniem działań z powodu nowego systemu obronnego w północno-zachodniej Macedonii. Grabos nie mógł połączyć swych wojsk z Lippeosem. W środku lata Parmenion, wódz macedoński, pokonał Grabosa „w wielkiej bitwie”, zapewne z użyciem falangi uzbrojonej w sarissy. Parmenion na cześć swego zwycięstwa napisał pracę o wojnie iliryjskiej. Pokonany Grabos był zmuszony służyć, jako wasal macedoński.

</doc>
<doc id="2338418" url="https://pl.wikipedia.org/wiki?curid=2338418" title="Roztoka (Góry Leluchowskie)">
Roztoka (Góry Leluchowskie)

Roztoka (795 m) – bezleśne wzgórze w Górach Leluchowskich. Znajduje się w bocznym i w większości bezleśnym grzbiecie, który od Barwinka opada do doliny Muszynki. Grzbiet ten oddziela dolinę potoku Stupne od doliny Wojkowskiego Potoku. Nie prowadzi tędy żaden szlak turystyczny, ale można tutaj wyjść polną drogą z Wojkowej. Wzgórze Roztoka pokrywają duże, należące do Wojkowej łąki, więc rozciągają się stąd szerokie widoki, szczególnie na Pasmo Jaworzyny i Góry Lubowelskie. Prowadzący zaś przez pobliski Barwinek żółty szlak turystyczny jest pozbawiony widoków, gdy z prowadzi cały czas przez las.
Nazwa "roztoka" jest pochodzenia słowiańskiego i jest często spotykana w Karpatach. Oznacza dolinę potoku, potok lub miejsce połączenia się potoków. Tutaj wyjątkowo odnosi się do wzniesienia. Jest to zapewne nazwa przeniesiona na wzgórze z "roztoki" dopływu potoku Stupne, którego dolina wcina się w północno-zachodnie stoki tego wzgórza.

</doc>
<doc id="2338420" url="https://pl.wikipedia.org/wiki?curid=2338420" title="Klejtos z Ilirii">
Klejtos z Ilirii

Klejtos (gr.: "Κλείτος", "Kléítos") (IV w. p.n.e.) – król iliryjskich Dardanów w latach ok. 356-335 p.n.e. Syn Bardylisa I, króla Dardanów.
Kleitos wzmiankowany w r. 335 p.n.e., kiedy to zbuntował się wraz z Glaukiasem, królem Taulantiów, przeciwko Macedonii. W tym czasie wczesnym latem tego roku Aleksander Macedoński powracał ze swoją armią znad Dunaju do Macedonii. Po drodze zatrzymał się w kraju Agrianów, gdzie rządził król Langaros, przyjaciel macedoński. Dalszy marsz był utrudniony z powodu otrzymanych wieści o wystąpieniu Klejtosa. Tego wsparli król Glaukias oraz plemię Autariatów. Aleksander, dowiadując się o tym, postanowił szybko zareagować. Wysłał sojusznika Langarosa z częścią Agrianów, by zaatakował plemię Autariatów. Ten pokonując ich i pustosząc kraj, uniemożliwił im w ten sposób połączenie się ze swymi sojusznikami. Aleksander Macedoński przez Pajonię podążyć w górę rzeki Erigon (ob. Crna), by zaatakować i okrążyć Klejtosa, przebywającego w twierdzy Pellion na terenie Linkos. Barbarzyńscy, po złożeniu ofiar ludzkich, zaatakowali Macedończyków, ale wycofali się do twierdzy. Aleksander miał trudności z przeprowadzeniem oblężenia, bowiem następnego dnia nadeszły duże oddziały Taulantiów. Macedończycy, znajdując się pomiędzy wrogimi armiami, wycofali się bez strat. Sam zaś Aleksander Macedoński miał zostać ugodzony kamieniem i maczugą. Armie Klejtosa i Glaukiasa mogły się w końcu połączyć. Ci uważając, że Macedończycy uciekli do domu, poczuli się bezpiecznie. Nie zabezpieczyli obozu oraz nie wystawiali straży. Macedończycy wykorzystując tę okazję, trzeciego dnia uderzyli na Ilirów. Zaatakowali wrogów porą nocną, zabijając wielu uciekających z obozu. Klejtos postanowił opuścić Pellion, które podpalił, oraz uciec do Taulantiów. Pokonani Ilirowie do końca panowania Aleksandra nie zagrażali już granicom Macedonii. Klejtos prawdopodobnie pozostawił po sobie syna i następcę, Bardylisa II.

</doc>
<doc id="2338421" url="https://pl.wikipedia.org/wiki?curid=2338421" title="Glaukias">
Glaukias

Glaukias (gr.: "Γλαυκίας", "Glaukías") – król iliryjskich Taulantiów w latach ok. 335-302 p.n.e.
Glaukias pierwszy raz wzmiankowany w r. 335 p.n.e., kiedy to brał udział w buncie Klejtosem, królem Dardanów, przeciwko Macedonii. W tym czasie wczesnym latem tego roku Aleksander Macedoński powracał ze swoją armią znad Dunaju do ojczyzny. Po drodze zatrzymał się w kraju Langarosa, króla Agrianów, który był przyjacielem macedońskim. Dalszy marsz był utrudniony z powodu otrzymanych wieści o wystąpieniu Klejtosa. Glaukias postanowił wesprzeć go wojskowo. Do nich dołączyło się także inne plemię iliryjskie, Autariatowie. Aleksander, dowiadując się o tym, postanowił zorganizować szybki kontratak, by nie doszło do połączenia armii wrogów. Wysłał sojusznika Langarosa z częścią Agrianów, by zaatakował plemię Autariatów. Ci pokonani nie mogli połączyć się ze swymi sojusznikami. Aleksander Macedoński przez Pajonię podążył w górę rzeki Erigon (ob. Crna), by zaatakować i okrążyć Klejtosa, przebywającego w twierdzy Pellion na terenie Linkos. Barbarzyńscy, po złożeniu ofiar z ludzi, zaatakowali Macedończyków, ale wycofali się do twierdzy. Aleksander miał trudności z przeprowadzeniem oblężenia, bowiem nadeszły następnego dnia duże oddziały Taulantiów. Macedończycy w ten sposób znaleźli się pomiędzy wrogimi armiami. Glaukias organizował ciągłe próby złapania wrogów w pułapkę w górzystym terenie. Aleksander Macedoński postanowił wykorzystać doświadczenie żołnierzy, by wycofać się z pułapki przez wzgórza zajęte przez Taulantiów. Ci, będąc wystraszeni zmianami szyku przeciwnika, nie podjęli z nimi walki. Macedończycy, wycofując się, doszli do rzeki Eordiakos, którą przeszli pod osłoną łuczników i machin miotających. Wycofali się praktycznie bez strat. Aleksander zaś miał zostać ugodzony kamieniem i maczugą. Armie Klejtosa i Glaukiasa mogły się w końcu połączyć. Ci, uważając, że Macedończycy uciekli do domu, poczuli się bezpiecznie. Nie zabezpieczyli obozu oraz nie wystawiali straży. Macedończycy, wykorzystując tę okazję, trzeciego dnia uderzyli na wrogów porą nocną. Zabili ich wielu w tym uciekających z obozu w góry. Klejtos postanowił opuścić Pellion, które podpalił, oraz uciec do Taulantiów. Pokonani Ilirowie do końca panowania Aleksandra nie zagrażali już granicom Macedonii.
W r. 317 p.n.e. król Epiru Ajakides, ojciec Pyrrusa, został wypędzony z kraju w wyniku rozruchów przez Lykiskosa, macedońskiego gubernatora Epiru. Gdy dochodziło do aresztowań i mordowania stronników króla, nieletni Pyrrus został zabrany przez Adroklejdesa i Angelosa z pomocą towarzyszy do Ilirii, do Glaukiasa. Niebawem wrogowie zażądali chłopczyka, nawet za cenę dwustu talentów. Król nie zgodził się na ich żądania, ponieważ jego żona Beroe była krewną chłopca. W r. 313 p.n.e. ojciec Pyrrusa odzyskał tron. Niezbyt długo rządził, bowiem pod Ojniadami (miasto w Akarnanii) został zraniony i niedługo potem zmarł w r. 312 p.n.e. Epiroci wezwali wówczas na tron Alketasa II, starszego brata zmarłego. Ten po pięciu latach został zamordowany przez Epirotów. Wówczas Glaukias, zawierając przymierze z Epidamnos, Apollonią i Korkyrą, osadził na tronie epirockim dwunastoletniego Pyrrusa w 307 p.n.e. Później poparł Demetriusza I Poliorketesa, który przygotowywał się do wyprawy na północną Grecję wiosną r. 306 p.n.e.

</doc>
<doc id="2338422" url="https://pl.wikipedia.org/wiki?curid=2338422" title="Stadion Olimpijski w Londynie">
Stadion Olimpijski w Londynie

London Stadium, dawniej Stadion Olimpijski (), Stadion Parku Królowej Elżbiety () – wielofunkcyjny stadion w Londynie, w północno-wschodniej części gminy Newham, na terenie Parku Olimpijskiego. Został wybudowany w latach 2007–2011 z myślą o igrzyskach olimpijskich 2012, których był główną areną. Odbyły się na nim ceremonie otwarcia i zamknięcia igrzysk oraz zawody w większości konkurencji lekkoatletycznych. Te same role pełnił również w czasie igrzysk paraolimpijskich. 
Pojemność stadionu wyniosła 80 000 widzów, a jego budowa, wraz z zakupem gruntu oraz parkiem olimpijskim pochłonęła 537 mln funtów. Estetyka obiektu bywa przedmiotem krytyki. Stadion prezentował się znacznie ubożej od pierwotnie prezentowanych koncepcji. Innym mankamentem był również fakt zadaszenia jedynie 60% widowni. Z powodów oszczędnościowych zrezygnowano m.in. z utworzenia elewacji zakrywającej surowy szkielet, która ostatecznie pojawiła się w formie pionowych pasów z materiału dzięki środkom pochodzącym od prywatnego sponsora. Mimo to budowa stadionu była bardzo droga, a poniesione koszty były o wiele większe niż przy budowie Stadionu Narodowego w Pekinie.
Stadion po zakończeniu Igrzysk Olimpijskich.
Po igrzyskach planowana była przebudowa obiektu i przekazanie go jednemu z londyńskich klubów piłkarskich. Zgodnie z tymi planami w marcu 2013 podjęto decyzję o oddaniu stadionu pod opiekę klubowi West Ham United (choć zainteresowanie wyraziły także Leyton Orient F.C. i Tottenham Hotspur F.C.), który podjął się odpowiedniej przebudowy areny. Klub rozpoczął rozgrywanie swoich spotkań na przebudowanym obiekcie od sezonu 2016/2017 Premier League. 
W 2017 roku obiekt był areną lekkoatletycznych mistrzostw świata.

</doc>
<doc id="2338424" url="https://pl.wikipedia.org/wiki?curid=2338424" title="Parafia Nawiedzenia Najświętszej Maryi Panny w Długołęce-Świerkli">
Parafia Nawiedzenia Najświętszej Maryi Panny w Długołęce-Świerkli

Parafia Nawiedzenia Najświętszej Maryi Panny w Długołęce-Świerkli – parafia rzymskokatolicka, należąca do dekanatu Nowy Sącz Zachód w diecezji tarnowskiej. Opiekę nad nią sprawują księża diecezjalni.
Odpust parafialny obchodzony jest w dniu 31 maja. 
Proboszczem parafii jest ks. Marcin Zawiślak.
Historia.
Pierwsza wzmianka o istnieniu w Długołęce-Świerkli parafii znajduje się w dokumentach z lat 1325-1327. Na przełomie XV i XVI wieku wieś poustoszała, ale jeszcze w roku 1527 istniałą tu parafia, należąca do dekanatu sądeckiego. W kolejnych latach wieś należała kolejno do parafii w Podegrodziu i w Przyszowej. 
W latach 1982-1988 wybudowano we wsi nowy kościół i ponownie erygowano samodzielną parafię.

</doc>
<doc id="2338427" url="https://pl.wikipedia.org/wiki?curid=2338427" title="Zepter">
Zepter



</doc>
<doc id="2338428" url="https://pl.wikipedia.org/wiki?curid=2338428" title="Dziewica konsekrowana">
Dziewica konsekrowana



</doc>
<doc id="2338430" url="https://pl.wikipedia.org/wiki?curid=2338430" title="Mowa tronowa">
Mowa tronowa

Mowa tronowa – uroczyste przemówienie panującego monarchy w formie orędzia wygłaszane w obecności członków parlamentu (zgromadzenia narodowego) zwykle z okazji rozpoczęcia nowej, rocznej sesji parlamentu. Obecnie, w Europie, zwyczaj ten jest praktykowany w Wielkiej Brytanii przez Króla Karola III , w Holandii przez Króla Wilhelma-Aleksandra i w Norwegii przez Króla Haralda V. Monarcha w mowie tronowej, zwykle przygotowanej przez urzędującego premiera, przedstawia założenia działań rządu w zakresie polityki, gospodarki i spraw socjalnych na nadchodzący rok.

</doc>
<doc id="2338433" url="https://pl.wikipedia.org/wiki?curid=2338433" title="Andriej Fietisow">
Andriej Fietisow



</doc>
<doc id="2338434" url="https://pl.wikipedia.org/wiki?curid=2338434" title="Physalis philadelphica">
Physalis philadelphica



</doc>
<doc id="2338435" url="https://pl.wikipedia.org/wiki?curid=2338435" title="Gladiator (ścieżka dźwiękowa)">
Gladiator (ścieżka dźwiękowa)

Gladiator – Music From The Motion Picture – płyta zawierająca ścieżkę dźwiękową do filmu Gladiator. Muzykę skomponowali Hans Zimmer i Lisa Gerrard, otrzymując za nią Złoty Glob oraz nominacje do nagrody BAFTA i Oskara. Album został wydany w 2001 roku.
Lista utworów.
Opracowano na podstawie materiału źródłowego.

</doc>
<doc id="2338437" url="https://pl.wikipedia.org/wiki?curid=2338437" title="Pomnik Policjanta Polskiego w Katowicach">
Pomnik Policjanta Polskiego w Katowicach

Grób Policjanta Polskiego w Katowicach − policyjny znak pamięci zlokalizowany na dziedzińcu Komendy Wojewódzkiej Policji w Katowicach. Jest to pomnik−grób, w którym spoczywają szczątki policjanta, ekshumowanego w Miednoje.
Zgodnie z wykazem cmentarzy, kwater i grobów wojennych na terenie województwa śląskiego posiada numer ewidencyjny: 15/015. 
Uchwałę o budowie Grobu Policjanta Polskiego na dziedzińcu Komendy Wojewódzkiej Policji w Katowicach podjęto w 1992. W styczniu tego roku powołano komitet budowy grobu, w skład którego weszli: Witold Banaś (przewodniczący komitetu), Wanda Kustro, Danuta Nerlewska, Maria Nowak, Genowefa Ziomek, Emilia Wośko, A. Stefańczuk, Jacenty Solejdowicz, Antoni Duda, W. Janiszewski, Ryszard Mastalerz, A. Głowacz, projektant inż. Maria Polańska, Jan Jesionek, prof. płk Bronisław Młodziejowski.
Budowę honorowym patronatem objęli: ks. abp Damian Zimoń, Zenon Smolarek, Jacek Jagodziński (dyrektor huty Baildon) oraz Andrzej Przewoźnik.
Budowa pomnika trwała do 1993. Spoczęły w nim szczątki nieznanego policjanta (trumnę na szczątki wykonała huta Baildon). Prace wspomógł Urząd Miasta Katowice i Rada Miasta Katowice. 17 września 1993 w grobie złożono, ekshumowane w Miednoje, szczątki nieznanego policjanta. Odprawiono uroczystą mszę św. pod przewodnictwem Damiana Zimonia. W lipcu 1995 wokół grobu umieszczono płyty nagrobne z nazwiskami zamordowanych w 1940 przez NKWD i zmarłych policjantów, służących w dwudziestoleciu międzywojennym.
W 2000 drewniany krzyż obok pomnika zastąpiono krzyżem stalowym, a w 2003 zamontowano specjalne oświetlenie.
W 2018 w ramach prac zleconych przez Oddział IPN w Katowicach wykonano renowację i wypoziomowanie elementów granitowych, uzupełnienie liternictwa oraz przebudowę wiecznego znicza.

</doc>
<doc id="2338439" url="https://pl.wikipedia.org/wiki?curid=2338439" title="Irena Jun">
Irena Jun

Irena Jun (ur. 17 października 1935 w Hrubieszowie) – polska aktorka teatralna i filmowa, reżyser.
Życiorys.
W 1958 ukończyła studia w Państwowej Wyższej Szkole Teatralnej im. Ludwika Solskiego w Krakowie, a 31 maja tego roku zadebiutowała w teatrze. Aktorka Teatru Studio im. Stanisława Ignacego Witkiewicza w Warszawie. Prowadzi także Jednoosobowy Teatr Poezji Ireny Jun w Warszawie.
Występowała w Teatrze Telewizji, m.in. w spektaklach: "Mąż i żona" Aleksandra Fredry w reż. Ireny Babel (1969), "Błękitne miasta" Aleksieja N. Tołstoja w reż. Ireny Wollen (1969), "Letnicy" Maksima Gorkiego w reż. Bronisława Dąbrowskiego (1979), "Poletko Pana Boga" Erskine Caldwella w reż. Ireneusza Kanickiego (1971) oraz w "Weselu" Stanisława Wyspiańskiego w reż. Lidii Zamkow (1972), "Balu u Salomona" Konstantego Ildefonsa Gałczyńskiego w reż. własnej (1980), "Elektrze" Eurypidesa w reż. Piotra Chołodzińskiego (1995) i w przedstawieniu "Agnes" Catherine Anne w reż. Anny Augustynowicz (2001).
Grała również w Teatrze Polskiego Radia, m.in. w słuchowiskach "Ojciec" Brunona Schulza w reż. Zdzisława Dąbrowskiego (1980) oraz "Matka odchodzi" Tadeusza Różewicza (2000), "Gdzie jest ten tani kupiec" Alicji Bykowskiej-Salczyńskiej (2005), "Chłopcy malowani, chłopcy wybierani" Małgorzaty Szymankiewicz (2006) i "Okno" Anny Mentlewicz jako siostra Hortensja (2009) – wszystkie w reż. Waldemara Modestowicza. 24 grudnia 2008 wystąpiła w słuchowisku "Pastorałka wędrowna" według własnego scenariusza, które również wyreżyserowała.

</doc>
<doc id="2338444" url="https://pl.wikipedia.org/wiki?curid=2338444" title="Dyskografia Gosi Andrzejewicz">
Dyskografia Gosi Andrzejewicz

Dyskografia Gosi Andrzejewicz obejmuje pięć albumów studyjnych (w tym jedną reedycję), jeden album kompilacyjny, trzydzieści cztery single i osiemnaście teledysków. Artykuł zawiera informacje o datach premiery, wytwórniach muzycznych, nośnikach, pozycjach na listach przebojów, sprzedaży i certyfikatach Związku Producentów Audio-Video.

</doc>
<doc id="2338445" url="https://pl.wikipedia.org/wiki?curid=2338445" title="Baza lotnicza RAF Mukajbila">
Baza lotnicza RAF Mukajbila

Baza Lotnicza RAF Mukajbila (ang. "Muqeible Airfield") - opuszczona wojskowa baza Royal Air Force położona przy wiosce Mukajbila, na północ od miasta Dżanin w Dolinie Jezreel (obecnie w północnej części Autonomii Palestyńskiej).
Historia.
Podczas II wojny światowej Brytyjczycy założyli niewielką bazę wojskową Royal Air Force, która była położona na południe od wioski Mukajbila. Nazwa bazy pochodziła od nazwy wioski - RAF Muqeible. Było to niewielkie lotnisko o dwóch betonowych pasach startowych. Podczas wojny w Afryce Północnej z bazy korzystały także siły United States Army Air Forces. Lotnisko było wykorzystywane do przyjmowania samolotów i ich montażu przed przeniesieniem w strefę walk do Egiptu. Lądowały tutaj samoloty 9. Armii Lotniczej (ang. "9th Air Force"):
Po wojnie lotnisko zostało opuszczone. Na początku I wojny izraelsko-arabskiej w dniu 3 czerwca 1948 opuszczoną bazę lotniczą zajęli Izraelczycy. Prawdopodobnie było ono sporadycznie wykorzystywane przez Siły Powietrzne Izraela. Po wojnie lotnisko zostało zapomniane. Obecnie nawierzchnie obu pasów startowych są zniszczone, a większość terenów zajmują pola uprawne.

</doc>
<doc id="2338448" url="https://pl.wikipedia.org/wiki?curid=2338448" title="Kaingang">
Kaingang



</doc>
<doc id="2338449" url="https://pl.wikipedia.org/wiki?curid=2338449" title="Pomnik Policjanta Polskiego">
Pomnik Policjanta Polskiego



</doc>
<doc id="2338450" url="https://pl.wikipedia.org/wiki?curid=2338450" title="Eparchia czerniowiecko-bukowińska">
Eparchia czerniowiecko-bukowińska

Eparchia czerniowiecko-bukowińska – jedna z eparchii Ukraińskiego Kościoła Prawosławnego Patriarchatu Moskiewskiego. Jej obecnym zwierzchnikiem jest metropolita czerniowiecki i bukowiński Melecjusz (Jehorenko), zaś funkcję katedry pełni sobór Zstąpienia Świętego Ducha w Czerniowcach.
Eparchia została sformowana w latach 1944–1945 na ziemiach północnej Bukowiny anektowanych przez ZSRR kosztem Rumunii. Tym samym przejęła znajdujące się w rejonie struktury metropolii bukowińskiej – 370 parafii oraz dwa klasztory (monaster św. Jana Teologa w Chreszczatyku oraz monaster Wprowadzenia Matki Bożej do Świątyni w Czerniowcach) z 200 duchownymi. Na przełomie lat 50. i 60. XX wieku rząd radziecki pod przywództwem Nikity Chruszczowa przeprowadził w całym kraju kampanię antyreligijną, która objęła również Bukowinę; w tym okresie zamknięto obydwa monastery oraz ok. 100 cerkwi. Do 1988 w regionie nie zarejestrowano żadnej nowej parafii. Sytuacja ta zmieniła się po obchodach tysiąclecia chrztu Rusi, które stały się momentem zmiany kursu państwa wobec Rosyjskiego Kościoła Prawosławnego. W eparchii czerniowieckiej otwarto szereg nowych parafii.
Od 1990 obok eparchii czerniowieckiej na Bukowinie działał niekanoniczny Ukraiński Autokefaliczny Kościół Prawosławny, który w 1992 posiadał w regionie dziesięć parafii. Od wymienionego roku w obwodzie czerniowieckim swoje struktury zaczął tworzyć, z poparciem władz państwowych, również Ukraiński Kościół Prawosławny Patriarchatu Kijowskiego, którego przedstawiciele siłowo odebrali część świątyń eparchii, tworząc ok. 50 parafii.
W 2012 eparchia czerniowiecka zmieniła nazwę na "czerniowiecko-bukowińska".
W ramach eparchii działają następujące klasztory:

</doc>
<doc id="2338451" url="https://pl.wikipedia.org/wiki?curid=2338451" title="Drużynowy Puchar Świata na Żużlu 2011">
Drużynowy Puchar Świata na Żużlu 2011

Drużynowy Puchar Świata 2011 – jedenasta edycja turnieju, mająca na celu wyłonić najlepszą żużlową reprezentację świata – drużynowego mistrza świata. Złoty medal obroniła reprezentacja Polski.
Eliminacje.
W eliminacjach wystartują zespoły, które w zeszłorocznym DPŚ zajęły 7. i 8. miejsce (Finlandia i Czechy) oraz wszystkie inne reprezentacje, które zgłoszą się do rozgrywek.
Lonigo (1).
17 kwietnia 2011 - Lonigo
Landshut (2).
7 maja 2011 - Landshut
Półfinały.
Po raz ósmy turniej finałowy DPŚ składa się z ośmiu drużyn narodowych. Podobnie jak przed rokiem, półfinały zostaną rozegrane na terenie krajów startujących w tych półfinałach (Dania i Wielka Brytania) a baraż i finał na terenie innego (Polska).
Zwycięzcy półfinałów awansują do finału. Drużyny z 2. i 3. miejsca w półfinale pojadą w barażu, z którego dwie reprezentacje uzupełnią skład finałowy.
Vojens (1).
9 lipca 2011 - Vojens
King’s Lynn (2).
11 lipca 2011 - King’s Lynn
Baraż.
W zawodach barażowych startują drużyny, które w półfinałach zajęły drugie i trzecie miejsca. Dwie najlepsze reprezentacje z barażu awansują do finału.
Gorzów Wielkopolski (baraż).
14 lipca - Gorzów Wielkopolski 
Finał.
W finale startuje dwóch zwycięzców półfinałów oraz dwie najlepsze reprezentacje z zawodów barażowych.
Gorzów Wielkopolski (Finał).
16 lipca - Gorzów Wielkopolski

</doc>
<doc id="2338458" url="https://pl.wikipedia.org/wiki?curid=2338458" title="Gmina Egedal">
Gmina Egedal

Gmina Egedal (duń. "Egedal Kommune") - gmina w Danii w regionie Stołecznym.
Gmina powstała w 2007 roku na mocy reformy administracyjnej z połączenia gmin Ledøje-Smørum, Stenløse i Ølstykke.
Siedzibą gminy jest miasto Stenløse.

</doc>
<doc id="2338461" url="https://pl.wikipedia.org/wiki?curid=2338461" title="Lones Wigger">
Lones Wigger

Lones Wesley Wigger Jr (ur. 25 sierpnia 1937 w Great Falls, zm. 14 grudnia 2017 w Colorado Springs) – amerykański strzelec sportowy. Trzykrotny medalista olimpijski.
Życiorys.
Specjalizował się w karabinku małokalibrowym i karabinie. Brał udział w trzech igrzyskach (IO 64, IO 68, IO 72), na dwóch zdobywał medale. W 1964 triumfował w trzech postawach na dystansie 50 m oraz był drugi w pozycji leżącej. Osiem lat później zdobył tytuł w trzech postawach na dystansie 300 metrów, kiedy ta konkurencja była ostatni raz w programie igrzysk. Stawał na podium mistrzostw świata (m.in. zdobył dwa złote medale w konkurencjach indywidualnych – 1974 w Thun w karabinku małokalibrowym stojąc na 50 m oraz w 1978 w Seulu w karabinie dowolnym w trzech postawach na 300 m) oraz triumfował w igrzyskach panamerykańskich.
Jego córka Deena jest olimpijką z Seulu (1988).

</doc>
<doc id="2338462" url="https://pl.wikipedia.org/wiki?curid=2338462" title="Kościół św. Kazimierza w Nowej Wilejce">
Kościół św. Kazimierza w Nowej Wilejce

Kościół św. Kazimierza w Nowej Wilejce – jeden z dwu kościołów katolickich pod wezwaniem św. Kazimierza w Wilnie.
Historia.
Po złagodzeniu rygorów dotyczących traktowania Polaków i katolików po rewolucji 1905 r. miejscowa wspólnota dynamicznie rozwijającego się węzła kolejowego podjęła w 1906 r. inicjatywę budowy świątyni na wysokim prawym brzegu Wilejki, która została wyświęcona w październiku 1911 r. Powstała piękna neogotycka budowla, która jasną, strzelistą bryłą góruje nad Nową Wilejką. Jej głównym architektem był Antoni Adam Filipowicz-Dubownik. Obecnie kościół jest ogrzewany geotermicznie, a jego główne elementy architektoniczne zostały wyeksponowane przez podświetlenie.
Przez 90 lat była to jedyna parafia w miasteczku Nowa Wilejka, a później w dzielnicy Wilna. Msze święte w kościele odbywają się w języku polskim.
Architektura.
Kościół jest zbudowany na planie krzyża, trójnawowy, przy czym, co jest zagadkowe, boczne ołtarze Matki Bożej Ostrobramskiej i św. Antoniego są bardziej okazałe od ołtarza głównego i swymi wieżyczkami sięgają sklepienia. Nawy boczne oddzielone są od głównej kolumnami. Nad głównym ołtarzem znajduje się obraz przedstawiający św. Kazimierza modlącego się przed zamkniętymi drzwiami kościoła. Ze składanych w ciągu wieku historii wotów polskich parafian część tylko się zachowała w związku z burzliwą historią tej ziemi.

</doc>
<doc id="2338464" url="https://pl.wikipedia.org/wiki?curid=2338464" title="Duma Państwowa (Imperium Rosyjskie)">
Duma Państwowa (Imperium Rosyjskie)

Duma Państwowa () – izba niższa parlamentu Imperium Rosyjskiego w latach 1906–1917.
Geneza, historia.
Z powodu kryzysu państwa wywołanego przez rewolucję 1905 roku, car Mikołaj II zmuszony był zgodzić się na ustanowienie Dumy; miała ona pełnić funkcję parlamentu w Rosji, rządzonej dotychczas na zasadzie nieograniczonego carskiego absolutyzmu (samodzierżawie). Duma została powołana na mocy manifestu cesarza z .
Pierwsza Duma zebrała się w kwietniu 1906 (). W skład pierwszej Dumy wchodziło 478 posłów, w tym 54 posłów polskich (36 posłów z guberni Królestwa Polskiego, w tym 34, którzy utworzyli Koło Polskie i 19 posłów z Koła Kresowego). Stosunkowo wolne wybory wprowadziły do niej wielu posłów o poglądach socjalistycznych i liberalnych, którzy domagali się dalszych reform, m.in. prawa do mianowania ministrów. W izbie dominowała liberalna Partia Konstytucyjno-Demokratyczna, która zdobyła 179 mandatów (37,4%). Duma została rozwiązana przez cara zaledwie 10 tygodni po rozpoczęciu funkcjonowania.
Druga Duma, zebrana 5 marca 1907, była jeszcze bardziej radykalna i również trwała krótko. Druga Duma liczyła 518 posłów, w tym 46 posłów polskich (35 posłów z Królestwa i 11 posłów z Koła Kresowego).
Wybory do Trzeciej Dumy odbyły się przy zmienionej ordynacji wyborczej, ograniczającej poprzez system kurialny reprezentację robotników, chłopów i nierosyjskich narodowości Imperium; umożliwiły one większą reprezentację warstw społeczeństwa przychylnych absolutyzmowi monarchy. Dopiero ta Trzecia Duma, dużo bardziej konserwatywna od poprzednich, przetrwała pełną kadencję, od 1907 do 1912. W jej skład weszło 12 posłów z Królestwa Polskiego i 6 z ziem zabranych.
Czwarta Duma, w latach 1912–1917, była właściwie tylko klubem dyskusyjnym i oferowała bardzo ograniczoną krytykę rządów cara. W jej skład weszło 9 posłów z Królestwa Polskiego i 4 z ziem zabranych. W czasie rewolucji lutowej Duma wyłoniła tzw. Komitet Tymczasowy Dumy, który w porozumieniu z Radą Delegatów Robotniczych i Żołnierskich w Piotrogrodzie powołał 15 marca 1917 Rząd Tymczasowy. Od marca 1917 Duma nie zebrała się ani razu, choć regularnie zbierał się Komitet Tymczasowy Dumy. 8 października 1917 Duma została rozwiązana przez Rząd Tymczasowy w związku z ogłoszeniem Rosji republiką i przygotowaniem do wyborów Zgromadzenia Konstytucyjnego (Konstytuanty) Rosji.
Miejscem obrad Dumy był Pałac Taurydzki w Sankt Petersburgu.

</doc>
<doc id="2338465" url="https://pl.wikipedia.org/wiki?curid=2338465" title="Piotr Probosz">
Piotr Probosz

Piotr Probosz (ur. 13 maja 1956 w Cieszynie) – polski aktor teatralny i filmowy, reżyser.
Życiorys.
Syn Stanisława i Franciszki Proboszów, ma dwóch braci aktorów – Marka i Adama.
Przerwał studia w krakowskiej Państwowej Wyższej Szkole Teatralnej. W 1982 zdał egzamin eksternistyczny dla aktorów teatru i estrady przed Państwową Komisją w Warszawie. Współpracował z kabaretem „Piwnica pod Baranami”. Występował w licznych spektaklach Teatru Adekwatnego w Warszawie. Grał Amigo w musicalu Jonasza Kofty „Kompot”, Bałandaszka w musicalu „They”.
W 1999 odbyła się premiera jego sztuki „Essie i Jerzy” w TR Warszawa. 4 marca 2000 wystawił na deskach Teatru im. Cypriana Kamila Norwida w Jeleniej Górze własny spektakl pt. "Dziecko zwane szczęście", który również wyreżyserował. Był także autorem scenografii i opracowania muzycznego tego przedstawienia.
W Teatrze Telewizji wystąpił w spektaklu „Pyłek w oku” w reż. Jerzego Wójcika, Sceny Faktu "Śmierć rotmistrza Pileckiego" w reż. Ryszarda Bugajskiego – jako przechodzień (2006).

</doc>
<doc id="2338466" url="https://pl.wikipedia.org/wiki?curid=2338466" title="Stadion Centralny w Tarazie">
Stadion Centralny w Tarazie

Stadion Centralny – wielofunkcyjny stadion w Tarazie, w Kazachstanie. Został wybudowany w 1976 roku. Swoje mecze rozgrywa na nim drużyna FK Taraz. Obiekt może pomieścić 12 525 widzów.

</doc>
<doc id="2338467" url="https://pl.wikipedia.org/wiki?curid=2338467" title="Duma Państwowa Federacji Rosyjskiej">
Duma Państwowa Federacji Rosyjskiej

Duma Państwowa Zgromadzenia Federalnego Federacji Rosyjskiej (, , ) – nazwa izby niższej parlamentu Federacji Rosyjskiej (Zgromadzenia Federalnego). Składa się z 450 deputowanych wybieranych w demokratycznych wyborach na 5-letnią kadencję.
Charakterystyka.
Obecnie zasiada w niej 326 deputowanych z partii "Jedna Rosja", 57 z partii komunistycznej ("Komunistyczna Partia Federacji Rosyjskiej"), 28 z partii "Sprawiedliwa Rosja", 21 z "Liberalno-Demokratycznej Partii Rosji" (Władimira Żyrynowskiego), 15 z partii "Nowych Ludzi", 1 z "Rodina", 1 z "Partii Wzrostu", 1 z "Platformy Obywatelskiej" oraz 1 niezrzeszony. Duma Państwowa wraz z Radą Federacji tworzy Zgromadzenie Federalne (parlament). Duma jako parlament Rosji została reaktywowana po rozwiązaniu Związku Radzieckiego. Pierwsze wybory do Dumy odbyły się 12 grudnia 1993 wraz z wyborami do Rady Federacji i referendum konstytucyjnym. Kadencja pierwszej Dumy trwała 2 lata. Kolejne wybory odbywały się w 1995, 1999 i 2003 r.
W 2007 wybory odbyły się po raz pierwszy spośród kandydatów z list partyjnych, przy progu wyborczym 7% – do 2005 próg wynosił 5%, a deputowani byli wybierani po połowie z list partyjnych i według ordynacji większościowej w okręgach jednomandatowych.
Pracami Dumy kieruje przewodniczący i jego zastępcy, przy czym każda frakcja lub grupa deputowanych może wysunąć zastępcę przewodniczącego.

</doc>
<doc id="2338474" url="https://pl.wikipedia.org/wiki?curid=2338474" title="Teodozjusz (Kowernynski)">
Teodozjusz (Kowernynski)

Teodozjusz, imię świeckie Jewfimij Pawłowicz Kowerninski (ur. 20 stycznia 1895 w Kożance, zm. 27 maja 1980 w Monasterze Pskowsko-Pieczerskim) – ukraiński biskup prawosławny.
W 1916 ukończył seminarium duchowne w Kijowie. Po ukończeniu nauki przyjął święcenia kapłańskie. W 1923 był już protoprezbiterem. W wymienionym roku dołączył do ruchu Żywej Cerkwi. Działalność duszpasterską prowadził do 1937, gdy został uwięziony i skazany na dziesięć lat łagrów. Po rewizji wyroku został on skrócony do pięciu lat. Duchowny odbył całość kary. W 1945 złożył akt pokutny i został ponownie przyjęty do Rosyjskiego Kościoła Prawosławnego. Powierzono mu następnie funkcję dziekana parafii w anektowanej w 1944 Bukowinie północnej. 22 lutego 1945 ks. Kowernynski złożył wieczyste śluby mnisze, przyjmując imię Teodozjusz. Otrzymał następnie godność archimandryty i w trzy dni później został wyświęcony na biskupa czerniowieckiego i bukowińskiego. W ceremonii jako konsekratorzy wzięli udział metropolita kijowski i halicki Jan, biskup wołyński Mikołaj oraz biskup żytomierski i owrucki Antoni. Po dwóch latach został przeniesiony na katedrę kirowohradzką i nikołajewską. W 1949 przeniesiony w stan spoczynku. W 1953 wyznaczony na biskupa archangielskiego i chołmogorskiego, kierował eparchią do 1956, gdy z powodu choroby odszedł w stan spoczynku. Zamieszkiwał odtąd w Monasterze Pskowsko-Pieczerskim. Tam też zmarł w 1980.

</doc>
