<doc id="2378153" url="https://pl.wikipedia.org/wiki?curid=2378153" title="Sinan Şamil Sam">
Sinan Şamil Sam

Sinan Şamil Sam (ur. 23 czerwca 1974 we Frankfurcie, zm. 30 października 2015 w Stambule) − turecki bokser, mistrz świata amatorów w wadze superciężkiej (1999), dwukrotny zawodowy mistrz Europy w wadze ciężkiej (2002-2004, 2008).
Sportowa kariera.
Boks amatorski.
Urodził się w Niemczech, w rodzinie tureckich imigrantów. W 1992 roku w Edynburgu zdobył srebrny medal mistrzostw Europy juniorów w wadze średniej (75 kg), przegrywając jedynie z Wasilijem Żyrowem. W tym samym roku w Montrealu został mistrzem świata juniorów w wadze półciężkiej (81 kg), pokonując w finale Portorykańczyka Alexandra Gonzaleza.
Wśród seniorów startował od 1993 roku. W maju 18-letni Turek zadebiutował na mistrzostwach świata w Tampere − dotarł do ćwierćfinału wagi półciężkiej. Cztery miesiące później, na mistrzostwach Europy w Bursie awansował do finału (eliminując po drodze m.in. Svena Ottke), w którym uległ mistrzowi Rosji, Igorowi Kszyninowi.
W 1994 roku przeszedł do wagi ciężkiej (91 kg). W następnym roku zdobył brązowy medal rozgrywanych w Berlinie mistrzostw świata (porażka w półfinale z Luanem Krasniqim). W 1996 roku został wyeliminowany z mistrzostw Europy już w pierwszej walce i tym samym nie zakwalifikował się na igrzyska olimpijskie w Atlancie.
Od 1997 roku walczył w wadze superciężkiej (ponad 91 kg). W nowej kategorii zdobył brązowy medal mistrzostw Europy w Mińsku (porażka w półfinale z obrońcą tytułu, Aleksiejem Lezinem).
Największy sukces w amatorskiej karierze odniósł w sierpniu 1999 roku, podczas mistrzostw świata w Houston. Zdobył wtedy złoty medal, pokonując kolejno: Tomasza Bonina, Audleya Harrisona, Feliksa Diaczuka i w wyrównanej walce finałowej Muchtarchana Dyldäbekowa.
Boks zawodowy.
Po wywalczeniu amatorskiego mistrzostwa świata podpisał kontrakt z niemiecką grupą promotorską Universum i przeszedł na zawodowstwo. Trenował w Hamburgu pod kierunkiem Fritza Sdunka.
Po wygraniu 15 walk z rzędu, 12 października 2002 roku zmierzył się w Schwerinie z mistrzem Europy EBU wagi ciężkiej, Przemysławem Saletą (41-4-0). Turek odebrał tytuł Polakowi, pokonując go przez techniczny nokaut w 7. rundzie (wcześniej 4 nokdauny Salety). W 2003 roku dwukrotnie obronił pas, wygrywając przed czasem z Brytyjczykami Dannym Williamsem (27-1-0) i Juliusem Francisem (23-10-1).
We wrześniu 2003 roku walczył jedyny raz w USA, gdy zmierzył się w Buffalo z ówcześnie również niepokonanym Juanem Carlosem Gómezem (36-0-0), byłym mistrzem świata WBC w wadze juniorciężkiej. Sam przegrał z Kubańczykiem zdecydowanie na punkty. Drugą porażkę w zawodowej karierze poniósł 14 lutego 2004 roku w Stuttgarcie, gdy w trzeciej obronie mistrzostwa Europy uległ przez decyzję większości Luanowi Krasniqiemu (25-1-0).
W listopadzie 2004 roku zdobył interkontynentalne mistrzostwo WBC, pokonując przez techniczny nokaut Rosjanina Dienisa Bachtowa (19-2-0). Po zwycięstwie nad Peterem Okhelo (17-3-0), 12 listopada 2005 roku Sam walczył w Hamburgu z Olegiem Maskajewem (31-5-0) o prawo zmierzenia się z mistrzem świata WBC, Hasimem Rahmanem. Rosjanin wygrał przez jednogłośną decyzję sędziów.
W 2006 roku Sam wygrał trzy walki, po czym w czerwcu 2007 roku wystąpił w Ankarze w kolejnym eliminatorze do walki o mistrzostwo WBC. Jego przeciwnikiem był Oliver McCall (50-8-0). Turek ponownie został pokonany przez jednogłośną decyzję.
W maju 2008 roku miał walczyć w Stambule z Mattem Skeltonem o mistrzostwo Europy, jednak najpierw pojedynek przełożono ze względu na kontuzję ręki Turka, a następnie odwołano z powodu choroby Anglika. Ostatecznie Sam walczył o tytuł 4 lipca w Ankarze z byłym mistrzem, Paolo Vidozem (25-4-0). Walka zakończyła się kontrowersyjnym remisem (114:114, 115:113, 115:115); wielu neutralnych obserwatorów uważało, że zwyciężył Vidoz. Tydzień później EBU zmieniła wynik na 114:114, 115:113, 115:114 − jednak nie na rzecz Włocha, a Turka. Jeden z sędziów punktowych, Francuz Robin Dolpierre, przyznał się bowiem do rzekomej pomyłki, punktując ostatnią rundę 10:9 dla Vidoza, zamiast 10:10. Tym samym Sam odzyskał po 4 latach mistrzostwo Europy. EBU zobligowała go jdnak do przyznania Vidozowi rewanżu. Nie doszło do niego, gdyż Turek wkrótce potem zrezygnował z tytułu.
Walka z Vidozem była nieoczekiwanie ostatnią w karierze Sama. Kolejny pojedynek miał stoczyć w 2009 roku przeciwko Kaliemu Meehanowi, jednak z udziału w nim wykluczyła go operacja usunięcia kamieni żółciowych. W grudniu 2010 roku został ponownie hospitalizowany po tym, jak zaczął wymiotować krwią. Umieszczono go na oddziale intensywnej terapii w jednym ze stambulskich szpitali, gdzie zdiagnozowano marskość wątroby. Stan boksera lekarze oceniali początkowo jako "krytyczny". Mimo to poprawił się on na tyle, iż po niecałym miesiącu leczenia pięściarz został zwolniony do domu. Przewidywano jednak, iż będzie w przyszłości musiał się poddać transplantacji wątroby. Ostatecznie Sam nie odzyskał zdrowia i w dniu 30 października 2015 roku zmarł z powodu niewydolności wątroby i nerek.

</doc>
<doc id="2378154" url="https://pl.wikipedia.org/wiki?curid=2378154" title="Sinan Samil Sam">
Sinan Samil Sam



</doc>
<doc id="2378156" url="https://pl.wikipedia.org/wiki?curid=2378156" title="Vicente Aranda">
Vicente Aranda

Vicente Aranda Ezquerra (ur. 9 listopada 1926 w Barcelonie, zm. 26 maja 2015 w Madrycie) – hiszpański reżyser, scenarzysta oraz producent filmowy. Jeden z prekursorów nurtu filmowego nazywanego barcelońską szkołą filmową. W wielu jego filmach wystąpiła Victoria Abril.

</doc>
<doc id="2378157" url="https://pl.wikipedia.org/wiki?curid=2378157" title="Benoît Broutchoux">
Benoît Broutchoux

Benoît Broutchoux (ur. 7 listopada 1879 - zm. 2 czerwca 1944) - francuski anarchista przeciwnik reformisty Emile Basly w czasie strajku w północnej Francji, w 1902 roku.
Życiorys.
Urodził się w Essertenne, Saône-et-Loire, niedaleko Montceau-les-Mines, najstarszy z ośmiorga dzieci Sébastien Broutchoux, hutnika.
W 1898 roku znalazł się w Paryżu, pracował na placu budowy drogi zwanej "Subway". To właśnie wtedy zaczął obracać się kręgach związkowców i anarchistów.
Wrócił do Monceau-les-Mines wiosną 1900 roku, będąc nadal zwolennikiem ruchu anarcho-związkowego. W dniu 2 czerwca 1900, po gwałtownej przemowie na pogrzebie przyjaciela został aresztowany i skazany za obrazę rządu.
W 1902 roku został zatrudniony pod fałszywym nazwiskiem w Lens. W październiku tego roku wybuchł strajk na 8 godzin. Był przeciwnikiem związków "starych" górników ruchów reformatorskich kontrolowanych przez Emile'a Basly. Był ponownie skazany za "naruszenie wolności do pracy" i "kradzieży tożsamości".
Został zwolniony z więzienia w 1903 roku, a następnie zaangażował się w redakcję gazet "Le Réveil Syndical" "L'Action Syndicale". W 1906 roku wziął udział w Kongresie Amiens organizowanym przez Confédération générale du travail (CGT), dotyczącym związków zawodowych, z Georges'em Dumoulinem i Pierre'em Monatte'em.
W sierpniu 1907 roku brał udział w Międzynarodowym Kongresie Anarchistycznym w Amsterdamie. Kongres skupiał się na relacji pomiędzy związkami zawodowych i anarchizmem. Był świadkiem silnej opozycji między Monate i Errico Malatesta: Monate obrońca rewolucyjnego ruchu związkowego z jednej strony, a Malatesta, twierdzący, że ruch związkowy może być tylko reformistyczny z drugiej.
Krótko przed Kongresem uciekł policji po spotkaniu, które odbyło się w proteście przeciwko aresztowaniu jego przyjaciela André Lorulot. W styczniu 1912 r. został skazany na rok więzienia po ucieczce z kolonii karnej, jednak wyszedł z aresztu po siedmiu miesiącach, w wyniku amnestii.
Aresztowany ponownie w 1914 roku, po odnotowaniu "Livret B"(nielegalnych listów związanych z ruchem anarchistycznym). Brał udział w Lille Congress CGT w 1921 r.
W 1925 roku jego stan zdrowia pogorszył się. W 1931 roku, jego syn, Germinal, został zabity przez policję w wieku 26 lat.
W 1940 roku, zubożały i schorowany, schronił się w Villeneuve-sur-Lot i zmarł w dniu 2 czerwca 1944 roku.

</doc>
<doc id="2378158" url="https://pl.wikipedia.org/wiki?curid=2378158" title="Ptasie Gniazda (Karkonosze)">
Ptasie Gniazda (Karkonosze)

Ptasie Gniazda (niem. "Vogelsteine", "Vogelneststeine") – grupa granitowych skałek w Sudetach Zachodnich, w polskiej części pasma Karkonoszy, na zachód od szczytu Babińca, na wysokości ok. 985 m n.p.m.
Składają się z paru granitowych ostańców o wysokości kilku m. Można tu obserwować spękania biegnące w trzech kierunkach oraz nieregularne (cios granitowy). Miejscami gęsto przebiegający cios odprężeniowy doprowadził do powstania form "wietrzenia materacowego". Na niektórych skałkach występują kociołki wietrzeniowe.
Turystyka.
Na północ od skałek i dużo niżej przechodzi szlak turystyczny:
Skałki stanowią punkt widokowy, z którego roztacza się panorama na Góry Izerskie.

</doc>
<doc id="2378159" url="https://pl.wikipedia.org/wiki?curid=2378159" title="Monad Shell">
Monad Shell



</doc>
<doc id="2378161" url="https://pl.wikipedia.org/wiki?curid=2378161" title="La fuerza del destino">
La fuerza del destino



</doc>
<doc id="2378163" url="https://pl.wikipedia.org/wiki?curid=2378163" title="Randy Mamola">
Randy Mamola

Randy Mamola (ur. 10 października 1959 w San Jose) - amerykański motocyklista. Uważany za jednego z najlepszych zawodników w historii MMŚ, którzy nigdy nie zdobyli tytułu mistrza świata.
Kariera.
250 cm³.
W MMŚ Randy zadebiutował w 1979 roku, w pośredniej kategorii 250 cm³. Reprezentując ekipę Zago-Yamaha, wystartował w dziewięciu wyścigach, po raz pierwszy w inauguracyjnej sezon rundzie o GP Wenezueli. Mamola we wszystkich eliminacjach znalazł się w czołowej dziesiątce, trzykrotnie przy tym stając na średnim stopniu podium. Zdobyte punkty sklasyfikowały go na 4. pozycji.
500 cm³.
Po raz pierwszy w najwyższej kategorii 500 cm³ Mamola pojawił się w 1979 roku, podczas GP Holandii. W ekipie Zago-Suzuki wystartował łącznie w pięciu rundach, spośród których dwukrotnie uplasował się na drugiej pozycji. W klasyfikacji generalnej znalazł się na 8. miejscu.
Sezon 1980 był pierwszym dla Randy'ego w pełnym wymiarze. Podpisał wówczas kontrakt z zespołem Heron-Suzuki. Mamola już w pierwszym podejściu walczył o tytuł mistrzowski ze swoim rodakiem Kenny Robertsem. Ostatecznie musiał jednak uznać Kalifornijczyka, zostając wicemistrzem świata. W trakcie zmagań Amerykanin czterokrotnie plasował się w czołowej trójce, z czego dwukrotnie na najwyższym stopniu, podczas GP Belgii oraz Wielkiej Brytanii. Dwa razy startował również z pole position - na belgijskim obiekcie Spa-Francorchamps oraz Hockenheimringu.
W kolejnym roku startów Randy ponownie brał udział w walce o mistrzostwo. Tym razem jego największym rywalem okazał się Włoch Marco Lucchinelli. Sezon rozpoczął bardzo dobrze, od zwycięstwa w GP Australii. Dzięki temu został pierwszym liderem mistrzostw. W dalszej fazie mistrzostw lepszy okazał się jednak Lucchinelli i to on sięgnął po koronę. Mamola po raz drugi zmagania zakończył na drugim miejscu. Randy siedmiokrotnie zameldował się na podium, a drugi triumf odniósł na torze w Jugosławii.
W sezonie 1982 Amerykanin przeniósł się do ekipy HB-Suzuki. Rezultaty Amerykanina odbiegały jednak od oczekiwanych. W wyniku urazu nie wziął udziału w trzech rundach z rzędu. Dzięki świetnej postawie w ostatnich dwóch wyścigach (drugie miejsce i zwycięstwo odpowiednio w GP San Marino oraz Niemiec) w klasyfikacji generalnej uplasował się na 6. lokacie.
W drugim roku współpracy z zespołem, wyniki Mamoli wyraźnie się poprawiły. W trakcie sezonu Randy pięciokrotnie znalazł się w czołowej trójce. Nie udało mu się jednak wygrać wyścigu, głównie ze względu na dominację rodaków Freddie Spencera oraz Eddie Lawsona. Ostatecznie rywalizację ukończył na 3. pozycji.
W 1984 roku Mamola po raz trzeci w karierze liczył się w walce o tytuł mistrzowski, pomimo absencji w dwóch pierwszych eliminacjach sezonu. W ciągu dziesięciu wyścigów aż dziewięciokrotnie stawał na podium, odnosząc przy tym trzy zwycięstwa. Na koniec sezonu został wicemistrzem globu, za Lawsonem.
Sezon 1985 był wyraźnie słabszy w wykonaniu Mamoli. W pierwszej trójce znalazł się trzykrotnie, a podczas GP Holandii po raz dziewiąty stanął na najwyższym stopniu. Uzyskane punkty usytuowały go na 6. miejscu.
W roku 1986 Amerykanin podpisał kontrakt ze stajnią Lucky Strike-Yamaha, której szefem był jego były rywal Kenny Roberts. Mamola powrócił do rywalizacji o tytuł, jednak ostatecznie przegrał ją z Lawsonem oraz Wayne'em Gardnerem. Kalifornijczyk znalazł się na podium w siedmiu wyścigach, a na belgijskim torze Spa odnotował jedynie zwycięstwo w sezonie.
Rok 1987 był najlepszym sezonem w karierze Mamoli. Pomimo tego po raz czwarty musiał uznać wyższość rywala, tym razem Gardnera. Randy aż dwunastokrotnie plasował się w pierwszej trójce, z czego trzykrotnie na pierwszym miejscu. Ostatnie zwycięstwo w karierze odniósł na torze w San Marino (tam również ustanowił ostatnie najszybsze okrążenie wyścigu), natomiast pole position w Portugalii.
W sezonie 1988 Amerykanin opuścił czołową stajnię i rozpoczął współpracę z mniej konkurencyjną ekipą Cagiva. Jego osiągi uległy więc wyraźnemu pogorszeniu. Wystąpiwszy w dwunastu wyścigach, w sześciu dojechał do mety, zajmując najniższy stopień podium podczas GP Belgii. Rywalizację ukończył na 12. pozycji.
Sezon 1989 był jeszcze słabszy w wykonaniu Mamoli. W ciągu trzynastu eliminacji, sześciokrotnie sięgał po punkty, będąc tylko w jednym wyścigu w czołowej dziesiątce. W GP Jugosławii uplasował się wtedy na siódmym miejscu. Zdobyte punkty sklasyfikowały go na 18. lokacie.
W ostatnim roku współpracy z tą ekipą Randy w ciągu czternastu rund siedmiokrotnie znalazł się w czołowej piętnastce. Najwyższą pozycją okazała się lokata, uzyskana podczas GP Wielkiej Brytanii. W klasyfikacji generalnej zajął 14. miejsce.
Po sezonie przerwy, Amerykanin powrócił do serii, nawiązując współpracę z zespołem Budweiser-Yamaha. We wszystkich wyścigach, w których dojechał do mety, uplasował się w czołowej dziesiątce. Podczas GP Węgier po raz ostatni w karierze stanął na podium, zajmując trzecią lokatę. Zmagania zakończył na 10. pozycji. Po tym roku Randy ostatecznie zakończył karierę sportową.
Randy Mamola był bardzo lubianym zawodnikiem i to nie tylko ze względu na swą charyzmatyczność i wspaniałą jazdę. Amerykanin angażował się również w cele charytatywne. W 1986 roku zbierał fundusze na organizację "Save the Children". Był jednym założycieli organizacji "Riders for Health", która zapewniała szkolenie oraz motocykle medyczne dla narodu afrykańskiego. Brał udział również w wielu festiwalach charytatywnych, również w Afryce. W 2000 roku został wprowadzony do "AMA Motorcycle Hall of Fame".
Statystyki liczbowe.
System punktowy od 1969 do 1987:
System punktowy od 1988 do 1992:

</doc>
<doc id="2378164" url="https://pl.wikipedia.org/wiki?curid=2378164" title="Bhartender Singh">
Bhartender Singh

Bhartender Singh (ur. 23 października 1988) – hinduski lekkoatleta specjalizujący się w wielobojach.
W skoku w dal odpadł w eliminacjach mistrzostw świata juniorów młodszych. Czwarty zawodnik mistrzostw Azji w 2009 oraz ósmy igrzysk Wspólnoty Narodów w 2010. Nie ukończył rywalizacji wieloboistów podczas igrzysk azjatyckich w 2010. Brązowy medalista mistrzostw Azji w Kobe (2011).
Rekord życiowy: 7658 pkt. (12 czerwca 2011, Bengaluru), jest to rekord Indii.

</doc>
<doc id="2378168" url="https://pl.wikipedia.org/wiki?curid=2378168" title="Instytut Ekologii Społecznej">
Instytut Ekologii Społecznej

Instytut Ekologii Społecznej (ang. Institute for Social Ecology) – instytucja edukacyjna w Stanach Zjednoczonych, oferująca kursy dotyczące ekologii społecznej – antykapitalistycznej i antyautorytarnej formy wolnościowego socjalizmu. Instytut został założony w 1974 roku przez Murraya Bookchina i Daniela Chodorkoffa; jest pionierem w zakresie badań nad ekologicznymi metodami produkcji żywności i alternatywnymi źródłami pozyskiwania energii.
Historia.
Założona w 1974 roku ISE jest niezależną instytucją szkolnictwa wyższego, prowadzącą badania z zakresu ekologii społecznej, filozofii, teorii politycznej i społecznej, antropologii, historii, ekonomii, nauk przyrodniczych i feminizmu. ISE oferuje kursy wakacyjne, studia roczne, warsztaty w kwestiach takich jak biotechnologia, jesienią i zimą serie wykładów i staży. Ponadto ISE jest zaangażowany w badania, jak również serię projektów naukowych.

</doc>
<doc id="2378173" url="https://pl.wikipedia.org/wiki?curid=2378173" title="Twarożnik">
Twarożnik

Twarożnik (niem. "Quargsteine", "Quarksteine", czes. "Tvarožník") – skałka granitowa w Sudetach Zachodnich, w paśmie Karkonoszy.
Twarożnik położony jest na granicy polsko-czeskiej, w Sudetach Zachodnich, w zachodniej części Karkonoszy, w zachodniej części Śląskiego Grzbietu, pomiędzy Szrenicą a Sokolnikiem, powyżej Mokrej Przełęczy, właściwie na zachodnim zboczu Sokolnika, na wysokości ok. 1320 m n.p.m.
Jest to spora skałka, o wysokości 12,5 m, z charakterystycznym, płaskim blokiem na szczycie.
Można tu obserwować nieregularne spękania (cios granitowy).
Szlaki turystyczne.
Obok skałki przechodzi polsko-czeski szlak turystyczny:
Od strony południowej biegnie czeski szlak turystyczny:

</doc>
<doc id="2378178" url="https://pl.wikipedia.org/wiki?curid=2378178" title="Kukułcze Skały (Karkonosze)">
Kukułcze Skały (Karkonosze)

Kukułcze Skały (niem. "Kuckuckssteine") – grupa granitowych skałek w Sudetach Zachodnich, w paśmie Karkonoszy.
Kukułcze Skały położone są w południowo-zachodniej Polsce, w Sudetach Zachodnich, w zachodniej części Karkonoszy, na północnym zboczu Śląskiego Grzbietu, pomiędzy dolinami Szrenickiego Potoku i Bystrego Potoku, na wysokości ok. 1053-1125 m n.p.m.
Jest to zgrupowanie trzech skałek w kształcie 3 baszt o wysokości ok. 7 m oraz leżących wokół licznych granitowych bloków skalnych. Można tu obserwować wyraźne spękania biegnące w trzech kierunkach (cios granitowy). Skały stanowią teren wspinaczkowy, przez który prowadzi kilka krótkich ale trudnych tras.
Turystyka.
Obok skałek przechodzi szlak turystyczny:

</doc>
<doc id="2378179" url="https://pl.wikipedia.org/wiki?curid=2378179" title="Tottenham">
Tottenham

Tottenham (wym. ) – dzielnica Londynu, położona w północnej części miasta, na terenie gminy Haringey. Dzielnica jest jednym z najbardziej zróżnicowanych etnicznie miejsc w Wielkiej Brytanii i charakteryzuje się wysokimi wskaźnikami bezrobocia i ubóstwa.
W dzielnicy znajduje się stadion klubu piłkarskiego Tottenham Hotspur F.C. – Tottenham Hotspur Stadium, a także Cmentarz Tottenham.
Urodziła się tutaj wokalistka Adele, a owa dzielnica jest tytułowym miastem chwały w napisanym przez nią utworze "Hometown Glory".
W Tottenhamie, przy 7 Bruce Grove mieszkał Luke Howard, twórca współczesnego nazewnictwa chmur. Na budynku będącym zabytkiem II klasy znajduje się jedyna w dzielnicy niebieska tablica, zaś pomimo planów renowacji ten zbudowany w stylu georgiańskim dom miejski jest w tak złym stanie, że w 2015 Tottenham Civic Society zgłosiło publiczną petycję do właściciela o ratowanie budynku przed zawaleniem.
Transport.
Dzielnica obsługiwana jest przez dwie linie metra: Piccadilly (stacja Turnpike Lane) oraz Victoria (stacje Seven Sisters i Tottenham Hale). Dodatkowo przez Tottenham przebiega linia Gospel Oak – Barking (stacja South Tottenham), należąca do London Overground. W dzielnicy znajduje się pięć stacji kolejowych zarządzanych przez National Rail: Seven Sisters, Tottenham Hale (wspólne z metrem), Bruce Grove, White Hart Lane i Northumberland Park.

</doc>
<doc id="2378185" url="https://pl.wikipedia.org/wiki?curid=2378185" title="Autoportret (obraz Amedeo Modiglianiego)">
Autoportret (obraz Amedeo Modiglianiego)

 Autoportret – obraz olejny namalowany w 1919 w Paryżu przez włoskiego malarza Amedeo Modiglianiego. Nr kat.: Ceroni 337.
Historia i opis.
Modigliani, który w ciągu swego życia zajmował się malowaniem portretów, samego siebie sportretował dopiero w 1919, na krótko przed śmiercią. Obraz jest utrzymany w jasnych, pastelowych kolorach i ukazuje artystę siedzącego na krześle, ubranego w grubą kurtkę, z szalikiem zawiązanym pod szyją i. W prawej ręce trzyma on paletę, wypełnioną różnokolorowymi farbami. Głowa artysty jest lekko odchylona do tylu. Smukła twarz jest nieprzenikniona i nieprzystępna. Uwagę zwracają oczy, ani otwarte, ani zamknięte, potęgujące wrażenie osamotnienia. 
Autoportret zainspirował pisarzy, którzy byli zafascynowani jego romantyzmem, do obszernych spekulacji co do jego przesłania. Nawet jeśli większość tych interpretacji leży w sferze przypuszczeń, uważa się, iż szczupłość i wychudzenie twarzy, jak również jej bladość i spokój, mogły być spowodowane gruźlicą.
Portret bardzo przypomina maski afrykańskie, którymi Modigliani z powodu ich prostoty i spójności zawsze był zafascynowany. Wydaje się, że artysta uchwycił tu istotę samego siebie. Zwrócił się do swoich korzeni, żeby oddać frapujących odcieni typowych dla objawów gruźlicy, sięgnął do rzeźb swego przyjaciela Brâncușiego dla oddania wystudiowanego spokoju i wreszcie do własnych emocji, żeby wyrazić głębię ciemności kryjącej się w stylizowanych oczach. Chcąc nie chcąc artysta namalował coś więcej niż własną twarz – namalował oblicze gruźlicy.

</doc>
<doc id="2378186" url="https://pl.wikipedia.org/wiki?curid=2378186" title="Bazylika św. Marii w Bangalore">
Bazylika św. Marii w Bangalore

Bazylika św. Marii w Bengaluru – rzymskokatolicka bazylika w Bengaluru, w archidiecezji Bangalore.
Bazylika została wzniesiona w latach 1875–1882 na miejscu kilku starszych świątyń. Jej poświęcenia dokonał 8 września 1882 Joannes Maria Coadou, apostolski wikariusz Mysore. W ceremonii udział wzięło 35 innych kapłanów oraz czterotysięczna społeczność katolicka Bangalore. W końcu XIX wieku w oknach bazyliki umieszczono wykonane we Francji witraże. Zostały one zdemontowane w czasie II wojny światowej i zainstalowane ponownie w 1947.
26 września 1973 papież Paweł VI nadał świątyni tytuł bazyliki mniejszej.
W związku ze wzrostem liczby ludności Bangalore i popularności sanktuarium wśród wiernych, w II poł. XX wieku świątynia została rozbudowana. W latach 2005–2007 miał miejsce całkowity remont obiektu.
Bazylika reprezentuje styl neogotycki i jest wzniesiona na planie krzyża. Długość kościoła wynosi 172 stopy, szerokość – 50. Wieża budynku wznosi się na wysokość 60 stóp.
Głównym przedmiotem kultu w kościele jest figura Matki Boskiej z Dzieciątkiem.

</doc>
<doc id="2378195" url="https://pl.wikipedia.org/wiki?curid=2378195" title="Rudolf Wacker">
Rudolf Wacker

Rudolf Wacker (ur. 25 lutego 1893 w Bregencji, zm. 19 kwietnia 1939 tamże) – austriacki malarz, należący do nurtów ekspresjonizmu i Nowej Rzeczowości.
Rozpoczął studia w Szkole Grafiki Użytkowej w Bregencji, następnie kształcił się 1910/1911 w prywatnej szkole artystycznej Bauera w Wiedniu i 1911-1914 w Akademii Sztuk Pięknych w Weimarze u Albina Egger-Lienza i Waltera Klemma.
Podczas I wojny światowej został powołany do wojska i w roku 1915 dostał się do niewoli rosyjskiej. Spędził 5 lat w Tomsku, gdzie był świadkiem wydarzeń rewolucyjnych. Uczestniczył tam w wystawie obrazów. 
Po powrocie do Niemiec zamieszkał w Berlinie, gdzie od 1922 zajął się malarstwem. Pod wpływem Ericha Heckela zainteresował się ekspresjonizmem. Później zapoznawszy się z malarstwem Maurice Utrillo wytworzył własny styl, zaliczany do realizmu magicznego. Po powrocie do Austrii stał się zwolennikiem Nowej Rzeczowości. W roku 1934 uczestniczył w Biennale w Wenecji. 
W latach 1936–1938 wykładał jako docent rysunku aktu w Szkole Rzemiosł w Bregencji. Po przyłączeniu Austrii do III Rzeszy oskarżono go o sprzyjanie komunizmowi. Wskutek zorganizowanych przez Gestapo rewizji i przesłuchań uległ dwukrotnie zawałom serca i wkrótce potem zmarł w domu rodzinnym w Bregencji.

</doc>
<doc id="2378197" url="https://pl.wikipedia.org/wiki?curid=2378197" title="Borówczane Skały (Karkonosze)">
Borówczane Skały (Karkonosze)

Borówczane Skały () – grupa granitowych skałek w Sudetach Zachodnich, w paśmie Karkonoszy.
Borówczane Skały położone są w południowo-zachodniej Polsce, w Sudetach Zachodnich, w zachodniej części Karkonoszy, na północnym zboczu Śląskiego Grzbietu, na grzbiecie odchodzącym na północ od Łabskiego Szczytu, pomiędzy dolinami Polskiego Potoku i Płócznika. Leżą na wysokości 1000–1060 m n.p.m.
Tworzą duże zgrupowanie granitowych skałek, ciągnących się na długości ok. 300–400 m i o wysokości dochodzącej do ok. 12 m. Można tu obserwować wyraźne spękania biegnące w trzech kierunkach oraz nieregularne (ciosy granitowe). Na niektórych skałkach występują kociołki wietrzeniowe. Wokół nich i poniżej leżą liczne bloki granitu.

</doc>
<doc id="2378199" url="https://pl.wikipedia.org/wiki?curid=2378199" title="Szponiastonóg rudoplamy">
Szponiastonóg rudoplamy

Szponiastonóg rudoplamy, frankolin rudoplamy ("Pternistis griseostriatus") − gatunek średniej wielkości afrykańskiego ptaka z rodziny kurowatych (Phasianidae). Jest endemitem zachodniej Angoli. Osiadły.
Systematyka.
Gatunek monotypowy.
Morfologia.
Wygląd zewnętrzny: Ptak o pokroju zbliżonym do kuropatwy. Od pokrewnych gatunków odróżnia się rdzawo kreskowaną piersią, płaszczem i pokrywami skrzydłowymi.
Rozmiary: długość ciała: ok. 33 cm.
Masa ciała: samiec około 430 g, samica około 390 g.
Występowanie.
Środowisko.
Lasy galeriowe i inne lasy z gęstym podszytem, 800 do 1200 m n.p.m.
Zasięg występowania.
Zachodnia Angola.
Pożywienie.
Najprawdopodobniej bezkręgowce, pędy roślin i nasiona.
Rozród.
Brak dostępnych informacji.
Status, zagrożenie i ochrona.
IUCN od 2012 uznaje szponiastonoga rudoplamego za gatunek najmniejszej troski (LC – "least concern"); wcześniej – od 2006 miał on status „bliski zagrożenia” (NT – "near threatened"), od 1994 – status narażonego na wyginięcie (VU – "vulnerable"), a od 1988 uznawany był za gatunek bliski zagrożenia (NT). Wielkość populacji jest szacowana na 7–35 tysięcy dorosłych osobników i spada. Główne zagrożenie to wycinka i degradacja lasów. Gatunek wykazuje większą tolerancję dla środowisk zmodyfikowanych przez człowieka, niż wcześniej sądzono, spotykany jest np. na polach uprawnych.

</doc>
<doc id="2378200" url="https://pl.wikipedia.org/wiki?curid=2378200" title="Pternistis griseostriatus">
Pternistis griseostriatus



</doc>
<doc id="2378201" url="https://pl.wikipedia.org/wiki?curid=2378201" title="Frankolin rudoplamy">
Frankolin rudoplamy



</doc>
<doc id="2378202" url="https://pl.wikipedia.org/wiki?curid=2378202" title="Francolinus griseostriatus">
Francolinus griseostriatus



</doc>
<doc id="2378204" url="https://pl.wikipedia.org/wiki?curid=2378204" title="Pasjans na dwóch">
Pasjans na dwóch

Pasjans na dwóch – album Grzegorza Turnaua oraz Andrzeja Sikorowskiego z 2007 roku. Płyta ta jest zapisem koncertu obydwu artystów, który miał miejsce 26 października 2006 roku w Poznaniu w klubie Pod Pretekstem

</doc>
<doc id="2378205" url="https://pl.wikipedia.org/wiki?curid=2378205" title="Mazirbe">
Mazirbe

Mazirbe (liw. "Irē", niem. "Klein-Irben") – wieś w północno-zachodniej Łotwie, w gminie Dundaga, położona na Półwyspie Kurlandzkim, w pobliżu przylądka Kolka, nad Morzem Bałtyckim. W 2005 roku wieś liczyła 134 mieszkańców.

</doc>
<doc id="2378206" url="https://pl.wikipedia.org/wiki?curid=2378206" title="Gave d’Ossau">
Gave d’Ossau

Gave d’Ossau – rzeka w południowo-zachodniej Francji o długości 48,5 km i powierzchni dorzecza 488 km². Rzeka powstaje w miejscowości Gabas w gminie Laruns w departamencie Pireneje Atlantyckie, jako połączenie wód rzek Gave de Bious i Gave du Brousset, spływających po dwóch stronach góry Pic du Midi d’Ossau. Przepływa przez Dolinę Ossau. W miejscowości Oloron-Sainte-Marie, w departamencie Pireneje Atlantyckie, łączy się z rzeką Gave d’Aspe, tworząc rzekę Gave d’Oloron.
Główne dopływy.
lewe: Arrec de Gaziès, Arrec de Gaziès, Arriou Beigt.
prawe: Valentin, Lau, Arrigastoû.
Ważniejsze miejscowości.
Aste-Béon, Louvie-Soubiron, Oloron-Sainte-Marie.

</doc>
<doc id="2378208" url="https://pl.wikipedia.org/wiki?curid=2378208" title="Kazimierz Pułaski (ujednoznacznienie)">
Kazimierz Pułaski (ujednoznacznienie)



</doc>
<doc id="2378209" url="https://pl.wikipedia.org/wiki?curid=2378209" title="W ciemną noc">
W ciemną noc

W ciemną noc - singel zespołu Feel z albumu "Feel", wydany w styczniu 2008 roku.
Utwór był promowany wyłącznie w wybranych rozgłośniach radiowych, zajął m.in. 2. miejsce na liście "Top 15" Wietrznego Radia.

</doc>
<doc id="2378211" url="https://pl.wikipedia.org/wiki?curid=2378211" title="Czołgi Białej Armii">
Czołgi Białej Armii

Czołgi Białej Armii – historia czołgów używanych przez wojska Białej Armii, podczas wojny domowej w Rosji w latach 1917–1923. Większość czołgów była produkcji brytyjskiej i francuskiej. Czołgi używane były głównie w operacjach wojskowych przeciwko Armii Czerwonej.
Historia.
Pierwsze czołgi na polach bitew podczas rosyjskiej wojny domowej zostały użyte 13 kwietnia 1919, kiedy do miasta Batumi przybył brytyjski Królewski Korpus Pancerny pod dowództwem majora H. McMikinga. Dostarczone zostały tam pierwsze 6 czołgów typu Mark V i 6 Mark A („Whippet”). Następnie czołgi zostały przydzielone Siłom Zbrojnym Południa Rosji. Pod koniec kwietnia 1919 korpus brytyjsko-francuski założył szkołę oficerską, której celem było szkolenie białogwardzistów. W okresie od czerwca do grudnia wyszkolono około 200 oficerów-czołgistów.
1 Dywizjon Czołgów Sił Zbrojnych Południa Rosji.
Po dostarczeniu czołgów i wyszkoleniu czołgistów 29 kwietnia 1919 Siły Zbrojne Południa Rosji utworzyły 1 Dywizjon Czołgów, składający się z 4 jednostek po 4 czołgi w każdej. I i III jednostka wyposażone zostały w modele Mark V, uzbrojone w armaty kalibru 57 mm i lekkie karabiny maszynowe. II i IV jednostka otrzymały modele Mark A – mające na uzbrojeniu tylko lekkie karabiny maszynowe. Na początku maja 1919 dywizjon czołgów został wysłany na front, gdzie wspomagał piechotę Armii Ochotniczej. W maju dywizjon wziął udział w bitwie o Donbas, w walkach na stacjach: Chanżonkow – Jasynuwata – Popasna. Na początku czerwca dywizjon został przerzucony pod Carycyn. Czołgi znacząco przyczyniły się do sukcesu szturmu białych na Carycyn 30 czerwca 1919 r..
Armia Rosyjska Wrangla.
Po klęskach odniesionych na przełomie 1919–1920 Siły Zbrojne Południa Rosji ewakuowały się z Noworosyjska na Krym. 4 kwietnia 1920 generał Anton Denikin przekazał obowiązki głównodowodzącego generałowi baronowi Piotrowi Wranglowi. Nastąpiło przeorganizowanie wojsk, a w maju 1920 utworzono 1 Dywizjon Czołgów pod dowództwem pułkownika Boczarowa. I i III oddział otrzymał po 6 czołgów typu Mark V, a oddziały II i IV po 4 czołgi typu Mark A. Dodatkowo do oddziału dołączono jeszcze 2 francuskie czołgi lekkie typu Renault FT, dywizjon łącznie liczył więc 22 pojazdy pancerne. Baza dywizjonu mieściła się w Sewastopolu.
Armia Północno-Zachodnia.
Uderzeniowy batalion czołgów Armii Północno-Zachodniej został utworzony w sierpniu 1919. W październiku dowódcą batalionu został pułkownik Chomutow, zaś w grudniu 1919 nowym dowódcą został kapitan pierwszej rangi Sziszko. Batalion był niezależną częścią Armii Północno-Zachodniej. Na początku października 1919 batalion liczył 6 czołgów i 350 żołnierzy. W grudniu 1919 w batalionie służyło 56 oficerów.
Czołgi Białej Armii jako pomniki.
Do dziś w niektórych miastach Rosji i Ukrainy stoją czołgi-pomniki. W 1938 na rozkaz Ludowego Komisarza Obrony ZSRR Klimienta Woroszyłowa wystawiono 4 pomniki-trofea Armii Czerwonej z czasów rosyjskiej wojny domowej.
W Ługańsku stoją dwa czołgi-pomniki o numerach seryjnych 9186 i 9344. W Archangielsku wystawiono jeden czołg-pomnik o numerze 9303. Kolejnymi są czołgi w Charkowie na Placu Konstytucji i Kubince w Muzeum Czołgów, jednakże numery seryjne tych ostatnich nie są znane.

</doc>
<doc id="2378212" url="https://pl.wikipedia.org/wiki?curid=2378212" title="Morgan Lander">
Morgan Lander

Morgan Lander (ur. 6 stycznia 1982 w London) – kanadyjska muzyk, kompozytorka, wokalistka i autorka tekstów. Morgan Lander znana jest przede wszystkim z występów w grupie muzycznej Kittie, której była współzałożycielką. W zespole występuje wraz z siostrą Mercedes, która gra na perkusji. Do 2011 roku wraz z Kittie nagrała sześć albumów studyjnych: "Spit" (1999), "Oracle" (2001), "Until the End" (2004), "Funeral for Yesterday" (2007), "In the Black" (2009) oraz "I've Failed You" (2011).
W latach 2005-2013 Lander była współwłaścicielką linii odzieżowej Poisoned Black Clothing.

</doc>
<doc id="2378217" url="https://pl.wikipedia.org/wiki?curid=2378217" title="Bazylika św. Tomasza w Santhome">
Bazylika św. Tomasza w Santhome

Bazylika św. Tomasza w Santhome – neogotycki kościół w Santhome w Ćennaju, katedra katolickiej archidiecezji Madras-Mylapore.
Bazylika została wzniesiona na miejscu, gdzie według tradycji został pochowany apostoł Tomasz. W podziemiach świątyni znajduje się kaplica jego grobu. Świątynia na miejscu grobu św. Tomasza znajdowała się w miejscu dzisiejszego kościoła od czasów starożytnych. Kolejne świątynie na tym miejscu wznoszone były w średniowieczu i w 1523 (po przybyciu Portugalczyków do Mylapore). Współcześnie istniejący obiekt zbudowano po 1893 w okresie sprawowania urzędu biskupa Mylapore przez Henrique'a Jose'a Reda De Silvę. Poświęcenie kościoła miało miejsce 1 kwietnia 1896. W latach 2002-2004 budynek był remontowany.
16 marca 1956 papież Pius XII nadał katedrze św. Tomasza tytuł bazyliki mniejszej.
Obiekt reprezentuje styl neogotycki. Jego wymiary to 112 stóp długości, 33 szerokości oraz 155 wysokości. We wnętrzu znajduje się figura św. Tomasza, zaś w oknach witraże z postaciami apostołów. Na ścianie wschodniej trzy witraże przedstawiają scenę spotkania Tomasza ze zmartwychwstałym Chrystusem. Przed przechowywaną w kościele figurą Matki Boskiej z Mylapore modlił się święty Franciszek Ksawery. 
Przy bazylice działa muzeum i teatr, w których gromadzone są przedmioty związane z dziejami kościoła i z osobą św. Tomasza oraz wyświetlany poświęcony mu film.
Od 2006 kościół nosi tytuł Narodowej Świątyni św. Tomasza, nadany przez katolicką konferencję episkopatu Indii.

</doc>
<doc id="2378218" url="https://pl.wikipedia.org/wiki?curid=2378218" title="Maria Magdalena (ujednoznacznienie)">
Maria Magdalena (ujednoznacznienie)

Osoby:
Dzieła:

</doc>
<doc id="2378219" url="https://pl.wikipedia.org/wiki?curid=2378219" title="Institute for Social Ecology">
Institute for Social Ecology



</doc>
<doc id="2378221" url="https://pl.wikipedia.org/wiki?curid=2378221" title="Avondale (Arizona)">
Avondale (Arizona)

Avondale – miasto w Stanach Zjednoczonych, w stanie Arizona, w hrabstwie Maricopa.

</doc>
<doc id="2378223" url="https://pl.wikipedia.org/wiki?curid=2378223" title="HS Papanikolis (2004)">
HS Papanikolis (2004)

HS Papanikolis (S120) – grecki okręt podwodny typu "214", wybudowany na zamówienie przez niemiecką stocznię HDW w Kilonii. „Papanikolis” jest pierwszą z czterech jednostek tego typu budowanych dla Grecji, pozostałe trzy zaś budowane są przez stocznię grecką. W służbie marynarki wojennej Grecji, wyposażone w oparty na ogniwach paliwowych pomocniczy układ AIP jednostki typu "214", noszą miano typu "Katsonis". Wybudowaną w Kilonii jednostkę trapią liczne problemy techniczne, skutkiem czego grecka marynarka wojenna odmawiała początkowo jej odbioru, twierdząc że okręt w tym stanie nie nadaje się do eksploatacji. Stocznia HDW przyjęła okręt do naprawy, po jej ukończeniu jednak wady ujawniły się ponownie podczas rejsu powrotnego do Grecji. „Papanikolis” jest okrętem prototypowym skonstruowanego dla celów eksportowych typu "214". Według informacji prasowych, Grecja zamierza przyjąć okręt do służby po czym sprzedać go, a jednym z zainteresowanych nabyciem jednostki ma być polskie ministerstwo obrony.
Problemy techniczne.
Po rozpoczęciu testów „Papanikolisa” w 2006 roku, grecka marynarka wojenna odkryła w nim szereg problemów technicznych, wśród których znajdowały się problemy z wydajnością opartego na ogniwach paliwowych niezależnego od dostępu powietrza systemu zasilania energią. Układ AIP okrętu ma bowiem mniejszą od przewidzianej specyfikacją systemu moc wyjściową, a ponadto na skutek wyższej niż prawidłowa temperatury układu, system musi być wyłączany już po kilku godzinach pracy.
Okręt borykał się także z problemami zintegrowanego bojowego systemu sensorów podwodnych (Integrated Sensor Underwater System - ISUS), zwłaszcza burtowymi antenami sonarów, poważnymi problemami ze stabilnością okrętu podczas rejsu na powierzchni morza, a także problemami z nieszczelnymi systemami hydraulicznymi okrętu. Stwierdzenie tych problemów pociągnęło za sobą odmowę odbioru okrętu przez nabywcę, i powrót jednostki do niemieckiej stoczni. Poważnymi wadami obciążone były także wywołująca nadmierną kawitację śruba okrętowa oraz peryskop, który przy prędkościach większych niż 3 węzły podlegał wibracjom.
Producent okrętu podjął się naprawy jednostki, jednakże przez dłuższy czas „Papanikolis” stał w doku w Kilonii, grecka marynarka wojenna odmawiała bowiem odbioru jednostki, mimo twierdzenia stoczni iż problemy techniczne zostały już usunięte. Dowództwo greckiej floty wysuwało zarzuty, iż okręt wymaga przeprowadzenia kilku doraźnych modyfikacji w celu uniknięcia konieczności rozbiórki jednostki, a także wynikające z nadmiernego zużycia niektórych urządzeń pokładowych na skutek konieczności przeprowadzenia większej liczby testów okrętu. Podnoszono także argumenty oparte na tradycjach morskich, które nie są bez znaczenia w praktyce, bowiem problemy techniczne jednostki przyniosły jej wśród marynarzy złą sławę „okrętu pechowego”. Nadto, jak ujawniło greckie ministerstwo obrony, już podczas rejsu okrętu z Kilonii do greckiej stoczni w Skaramangas ujawniły się poważne problemy techniczne czyniące okręt niezdolnym do służby operacyjnej. 2 listopada 2010 roku, pod silną presją polityczną i po dwukrotnej zmianie przewodniczącego komisji odbiorczej, „Papanikolis” został jednak przyjęty w skład greckiej marynarki wojennej, następnie gruntownie przebudowany w stoczni Skaramangas. Koszt projektu i wykonawstwa przebudowy pokryła firma niemiecka, strona grecka pokryła koszt importu wymienianych podzespołów okrętu. Kolejne okręty typu 214, budowane następnie w Turcji, różnią się od greckich już także zewnętrznymi wymiarami geometrycznymi 
Oferta sprzedaży Polsce.
W styczniu 2009 roku, rzecznik polskiego Ministerstwa Obrony Narodowej potwierdził, że niemiecka stocznia złożyła Polsce ofertę zakupu okrętu wraz z zapewnieniem iż jednostka jest całkowicie sprawna,za kwotę 2 mld zł w całości, bądź za 1,5 mld zł w postaci konstrukcji pozbawionej głównych systemów zarządzania i walki. 29 października 2010 roku grecki minister obrony Ewangelos Wenizelos ponowił ofertę sprzedaży „Papanikolisa” w rozmowie z polskim ministrem obrony Bogdanem Klichem. 

</doc>
<doc id="2378225" url="https://pl.wikipedia.org/wiki?curid=2378225" title="Paciorki (Karkonosze)">
Paciorki (Karkonosze)

Paciorki (niem. "Korallenstein") – grupa granitowych skałek w Sudetach Zachodnich, w paśmie Karkonoszy.
Paciorki położone są w zachodniej części Karkonoszy, na północnym zboczu Śląskiego Grzbietu, na grzbiecie odchodzącym na północ od Śmielca, pomiędzy dolinami Szklarki i Wrzosówki. Leżą na wysokości od 1010 do ok. 1080 m n.p.m..
Wszystkie skałki zbudowane są z porfirowatej odmiany granitu karkonoskiego, w jego obrębie stwierdzono żyły kwarcu, aplitu i gniazda pegmatytu, te ostatnie ze śladami eksploatacji. Można tu obserwować wyraźne spękania biegnące w trzech kierunkach (cios granitowy) oraz nieregularne . Paciorki tworzą zgrupowanie 14 skałek, ciągnących się na długości ponad 200 m, skałki mają wysokość 4 - 11 m (jedna do 15 m) i długość kilkanaście do ponad 50 m. Wśród skałek wyróżniono takie formy jak baszty, ambony, mury skalne, okna i okapy. Na niektórych skałkach występują kociołki wietrzeniowe. Wokół skałek i poniżej leżą liczne bloki granitu. Pod względem genezy skałki są ostańcami.
Szlaki turystyczne.
Obok Paciorków przechodzi szlak turystyczny:

</doc>
<doc id="2378226" url="https://pl.wikipedia.org/wiki?curid=2378226" title="Bösendorfer">
Bösendorfer

L. Bösendorfer Klavierfabrik GmbH („Fabryka fortepianów L. Bösendorfer”), pot. Bösendorfer – austriackie przedsiębiorstwo produkujące fortepiany. Zostało założone 25 lipca 1828 r. przez Ignaza Bösendorfera. W 2008 zostało przejęte przez Yamahę.
Historia.
Ignaz Bösendorfer był synem stolarza, a sztukę budowy instrumentów muzycznych opanował podczas pracy u wiedeńskiego twórcy organów i fortepianów Josepha Brodmanna. W 1828 otrzymał licencję handlową i przejął zakład swego mistrza w Wiedniu. Po pochlebnych opiniach Ferenca Liszta przedsiębiorstwo zyskało sławę w całej Europie. Fortepiany Bösendorfera otrzymały złote medale na wystawach w Wiedniu, a w 1839 cesarz Ferdynand I nadał właścicielowi zakładu tytuł „twórcy fortepianów na dwory cesarskie i królewskie”.
W 1859 Ignaz Bösendorfer zmarł, a przedsiębiorstwo przejął jego syn Ludwig. Na ten okres przypada dynamiczny rozwój fabryki, która dwukrotnie zmieniała siedzibę (w 1860 i 1870). W 1869 cesarz Franciszek Józef I podarował fortepian Bösendorfera japońskiej rodzinie cesarskiej. Fortepiany otrzymały także arystokratyczne rodziny we Francji i Rosji. W 1889 zorganizowano pierwszy Konkurs Pianistyczny im. Bösendorfera.
Około roku 1900 powstał pierwszy model "Imperial", posiadający osiem oktaw i 290 cm długości. W 1909 firmę przejął Carl Hutterstrasser. Ludwig Bösendorfer żył do 1919 i nie pozostawił żadnych potomków. Przedsiębiorstwo przetrwało I wojnę światową, a później zostało odziedziczone przez synów Hutterstrassera – Aleksandra i Wolfganga. W 1944 magazyny drewna Bösendorfera zostały zbombardowane przez lotnictwo Aliantów.
Na przestrzeni następnych kilkudziesięciu lat firma trzykrotnie zmieniała właściciela. W 1966 fabrykę Bösendorfera kupiła firma Kimball, w 2001 BAWAG i wreszcie w 2008 Yamaha.
W 2002 fabryka otrzymała herb od ministra finansów Austrii za zasługi dla austriackiej gospodarki.

</doc>
<doc id="2378228" url="https://pl.wikipedia.org/wiki?curid=2378228" title="Papirus 99">
Papirus 99

Papirus 99 (według numeracji Gregory-Aland), oznaczany symbolem formula_1 – grecko-łaciński rękopis Nowego Testamentu, spisany w formie kodeksu na papirusie. Paleograficznie datowany jest na IV lub V wiek. Zawiera fragmenty Listów Pawła.
Opis.
Zachowały się tylko fragmenty czterech kart Listów Pawła (Rz, 2 Kor, Ga, Ef).
Tekst pisany jest jedną kolumną na stronę, 27-30 linijek w kolumnie.
Ten sam rękopis zawiera również grecką gramatykę.
Historia.
INTF umieścił rękopis na liście greckich rękopisów Nowego Testamentu, w grupie papirusów, dając mu numer 99.
Rękopis datowany jest przez INTF na IV/V wiek. Pochodzi z Egiptu.
Jest cytowany w krytycznych wydaniach greckiego Nowego Testamentu (NA27, UBS4).
Obecnie przechowywany jest w Chester Beatty Library (P. Chester B. Ac. 1499, fol. 11-14) w Dublinie.

</doc>
<doc id="2378230" url="https://pl.wikipedia.org/wiki?curid=2378230" title="Tsuchiyama-juku">
Tsuchiyama-juku

 – czterdziesta dziewiąta z 53 stacji szlaku Tōkaidō, położona obecnie w mieście Kōka, w prefekturze Shiga w Japonii.

</doc>
<doc id="2378231" url="https://pl.wikipedia.org/wiki?curid=2378231" title="Skoki do wody na Letnich Igrzyskach Olimpijskich 1964">
Skoki do wody na Letnich Igrzyskach Olimpijskich 1964

Wyniki zawodów w skokach do wody, które zostały rozegrane podczas Letnich Igrzysk Olimpijskich 1964 w Rzymie. Rywalizacja trwała w dniach 11 - 18 października. Wzięło w niej udział 80 skoczków, w tym 34 kobiety i 46 mężczyzn z 20 krajów. Polacy nie startowali.

</doc>
<doc id="2378232" url="https://pl.wikipedia.org/wiki?curid=2378232" title="Chandler (Indiana)">
Chandler (Indiana)

Chandler – miasto w Stanach Zjednoczonych, w stanie Indiana, w hrabstwie Warrick.

</doc>
<doc id="2378235" url="https://pl.wikipedia.org/wiki?curid=2378235" title="Aiton Caldwell">
Aiton Caldwell

Aiton Caldwell – spółka działająca na polskim rynku, świadcząca hostowane usługi telekomunikacyjne (SaaS) dla małych i średnich przedsiębiorców (MŚP). Firma obsługuje 40% polskiego rynku Pure VoIP oraz 2% polskiego rynku MŚP.
Sprzedaż produktów odbywa się poprzez trzy linie biznesowe: FreecoNet, Vanberg Systems, Smarto.
Firma realizuje projekty współfinansowane w ramach funduszy strukturalnych Unii Europejskiej. Spółka jest beneficjentem bezzwrotnych dotacji unijnych z następujących programów pomocowych:
9 grudnia 2011 roku spółka zadebiutowała na NewConnect – alternatywnym systemie obrotu Giełdy Papierów Wartościowych w Warszawie.
Aiton Caldwell prowadzi również współpracę naukowo-badawczą z Politechniką Gdańską (Pomorski Klaster ICT).
Historia.
2006.
18 września – ogłoszenie powstania FreecoNet – platformy umożliwiającej wykonywanie darmowych połączeń pomiędzy użytkownikami.
2007.
Luty – uruchomienie TelAreny – integratora komunikacyjnego powalającego na wykonywanie połączeń zawsze poprzez operatora oferującego najniższą stawkę cenową.
Październik – uruchomienie hostowanych usług dodanych dla klientów biznesowych sektora MŚP.
2009.
Styczeń – wydzielenie FreecoNet ze struktur firmy Datera SA – powstanie samodzielnego podmiotu prawnego FreecoNet SA.
Czerwiec – rozpoczęcie procesu konsolidacji polskiego rynku VoIP. Przejęcie 30 operatorów świadczących dotychczas swoje usługi w oparciu o należącą do Netii platformę fon24.pl (m.in. Halo Interia, Fonea, Darmowe Rozmowy, TeleGadu).
2010.
Luty – fuzja FreecoNet z Tlenofonem (największym dotychczasowym konkurentem) – powstanie FreecoNet Tlenofon SA.
Sierpień – przejęcie platform Tanifon oraz Mediatel 4B należących do grupy Mediatel SA.
Wrzesień – migracja użytkowników Tlenofon na platformę FreecoNet.
2011.
10 lutego – ogłoszenie powstania Grupy Aiton Caldwell. Poinformowanie opinii publicznej o planach rozwojowych spółki, zmianie nazwy oraz nadchodzącym wejściu na rynek NewConnect.
14 kwietnia – oficjalna zmiana nazwy firmy na Aiton Caldwell SA.
Maj – uruchomienie nowej linii biznesowej – Vanberg Systems jako odpowiedzi spółki Aiton Caldwell na rosnące zapotrzebowanie klientów biznesowych w zakresie świadczenia kompleksowych usług telekomunikacyjnych.
Październik – wprowadzenie na rynek Smarto – zintegrowanego rozwiązania teleinformatycznego (telefonia, hosting, bezpieczeństwo) wspierającego zarządzanie biznesem. Oferta przeznaczona jest dla właścicieli mikroprzedsiębiorstw, menedżerów projektów oraz początkujących przedsiębiorców.
22 października – Firma Odpowiedzialna w Biznesie – tytuł przyznany w ramach konkursu Firma z przyszłością organizowanego przez Pomorską Izbę Rzemieślniczą MSP. Nagroda przyznana za zaangażowanie społeczne i rozwój społeczności oraz praktyki w miejscu pracy.
28 października – Srebrny Medal Innowacje 2011 – dla marki Smarto za nowatorstwo i bogatą funkcjonalność rozwiązania. Nagroda przyznana w ramach konkursu organizowanego podczas targów Technicon-Innowacje.
9 grudnia – Debiut Aiton Caldwell SA na NewConnect – pierwsze notowanie akcji spółki na zorganizowanym rynku akcji GPW w Warszawie. Prezentacja firmy oraz planów związanych z realizacją przyjętej strategii rozwoju.
2012.
29 maja – Gryf Gospodarczy 2012 – nagroda w kategorii Innowacyjne Przedsięwzięcie w ramach XIII edycji Konkursu o Nagrodę Pomorską. Nagrodzone zostały innowacyjne rozwiązania Aiton Caldwell SA – marki Vanberg Systems oraz Smarto.
5 lipca – Podpisanie umowy o współpracy biznesowej z rumuńską spółką Media Sat S.R.L. W ramach podpisanego porozumienia, na rynek rumuński zostanie wprowadzona nowa marka Alonia Business – rozwiązanie telekomunikacyjne w technologii SaaS, skierowane do małych i średnich przedsiębiorstw.
25 lipca – Podpisanie umowy o współpracy biznesowej z amerykańską spółką Aiton Caldwell Inc. W ramach współpracy amerykańska firma rozszerzy swoją dotychczasową ofertę o telefonię VoIP wraz z zaawansowanymi usługami w modelu SaaS dla klientów biznesowych.
27 września – Galeria Przedsiębiorców „Biznes. Dobry wybór” – uhonorowanie Prezesa Zarządu Aiton Caldwell SA, Jana Wyrwińskiego zaszczytnym tytułem za sukces w biznesie, zaangażowanie społeczne oraz przestrzeganie zasad dobrego pracodawcy.
13 października – Firma z przyszłością 2012 – przyznanie spółce nagrody w dwóch kategoriach „Małe Przedsiębiorstwo” oraz „Firma Odpowiedzialna w Biznesie”. Nagrodzono dynamiczny rozwój firmy, wprowadzenie na rynek innowacyjnych rozwiązań, a także działania związanie z zarządzaniem zasobami ludzkimi oraz lokalne zaangażowanie społeczne.

</doc>
<doc id="2378236" url="https://pl.wikipedia.org/wiki?curid=2378236" title="Chandler (Minnesota)">
Chandler (Minnesota)

Chandler – miasto w Stanach Zjednoczonych, w stanie Minnesota, w hrabstwie Murray.

</doc>
<doc id="2378238" url="https://pl.wikipedia.org/wiki?curid=2378238" title="Chandler (Oklahoma)">
Chandler (Oklahoma)

Chandler – miasto w Stanach Zjednoczonych, w stanie Oklahoma, w hrabstwie Lincoln.

</doc>
<doc id="2378240" url="https://pl.wikipedia.org/wiki?curid=2378240" title="Mistrzostwa Azji U-19 w piłce nożnej kobiet">
Mistrzostwa Azji U-19 w piłce nożnej kobiet

Mistrzostwa Azji U-19 w piłce nożnej kobiet (ang. "AFC U-19 Women's Championship") – turniej piłkarski w Azji organizowany co dwa lata przez AFC (ang. Asian Football Confederation) dla zrzeszonych reprezentacji krajowych kobiet do lat 19. Pełnią funkcję kwalifikacji do mistrzostw świata U–20 – do światowego czempionatu awansuje dwa najlepsze zespoły danej edycji turnieju Azji.
Historia.
Zapoczątkowany został w 2002 roku przez AFC jako Mistrzostwa Azji U-19 w piłce nożnej kobiet. Rozgrywki zostały rozegrane na stadionach Indii. W turnieju finałowym 2002 uczestniczyły reprezentacje Chin, Chińskiego Tajpej, Guamu, Hongkongu, Indii, Japonii, Korei Południowej, Korei Północnej, Mjanmy, Singapuru, Tajlandii i Uzbekistanu. Najpierw 12 drużyn zostały podzielone na 3 grupy, a potem czwórka najlepszych zespołów systemem pucharowym wyłoniła mistrza. Pierwszy turniej wygrała reprezentacja Japonii.
W II edycji w turnieju finałowym 15 drużyn, które najpierw zostały rozbite na 4 grupy, a potem ósemka najlepszych zespołów systemem pucharowym wyłoniła mistrza.
Od III edycji po eliminacjach w turnieju finałowym 8 drużyn najpierw zostały rozbite na dwie grupy, a potem czwórka najlepszych zespołów systemem pucharowym wyłoniła mistrza. 
Od edycji 2015 po eliminacjach w turnieju finałowym 8 drużyn systemem kołowym walczą o tytuł mistrza.

</doc>
<doc id="2378241" url="https://pl.wikipedia.org/wiki?curid=2378241" title="Randhir Shindes">
Randhir Shindes

Duikar Randhir Shindes (ur. 1900 – zm. ?) – indyjski zapaśnik, olimpijczyk.
Shindes wystartował w zapasach na LIO 1920 w Antwerpii.
W 1/8 finału miał wolny los. W ćwierćfinale wygrał z brytyjskim zapaśnikiem Robertem Inmanem. W półfinale przegrał jednak z Samem Gersonem ze Stanów Zjednoczonych, a w pojedynku o brązowy medal, pokonał go Philip Bernard – inny Brytyjczyk. W łącznej klasyfikacji, Shindes uplasował się na czwartym miejscu.

</doc>
<doc id="2378243" url="https://pl.wikipedia.org/wiki?curid=2378243" title="Chandler (Teksas)">
Chandler (Teksas)

McKenzie – miasto w Stanach Zjednoczonych, w stanie Teksas, w hrabstwie Carroll.

</doc>
<doc id="2378244" url="https://pl.wikipedia.org/wiki?curid=2378244" title="Grayson Chance">
Grayson Chance



</doc>
<doc id="2378247" url="https://pl.wikipedia.org/wiki?curid=2378247" title="Vilmos Sebők">
Vilmos Sebők

Vilmos Sebők (ur. 13 czerwca 1973 w Budapeszcie) – węgierski piłkarz grający na pozycji środkowego obrońcy. W swojej karierze 52 razy zagrał w reprezentacji Węgier i strzelił w niej 9 goli.
Kariera klubowa.
Karierę piłkarską Sebők rozpoczynał w klubach Ferencvárosi TC i Szent István SZKI. Następnie trafił do zespołu Újpest FC. W 1990 roku awansował do kadry pierwszej drużyny, jednak w sezonie 1990/1991 nie zadebiutował w nim w pierwszej lidze węgierskiej. Latem 1991 odszedł do innego pierwszoligowca, Tatabányai SC, z którym w 1992 roku spadł do drugiej ligi. W sezonie 1993/1994 grał w innym drugoligowcu, Rákospalotai EAC, a w sezonie 1994/1995 ponownie grał w Tatabányai SC.
Latem 1995 roku Sebők ponownie grał w węgierskiej ekstraklasie, w barwach Újpestu. W 1997 roku wywalczył z Újpestem wicemistrzostwo Węgier, a w 1998 roku sięgnął z tym klubem po tytuł mistrzowski.
Na początku 1999 roku Sebők został piłkarzem angielskiego Bristolu City. Wiosną 1999 spadł z nim z Division One do Division Two. Z kolei w pierwszej połowie 2000 roku grał w SV Waldhof Mannheim.
Latem 2000 Sebők przeszedł do niemieckiego pierwszoligowca, Energie Cottbus. W Bundeslidze zadebiutował 5 września 2000 w przegranym 0:3 wyjazdowym meczu z FC Schalke 04. W Energie występował przez 3 sezony.
Jesienią 2003 roku Sebők grał w izraelskim Maccabi Ahi Nazaret, a w 2004 roku wrócił na Węgry i został zawodnikiem Zalaegerszegi TE. W latach 2007-2008 grał w Diósgyőri VTK, a karierę kończył w amatorskim Ladánybenei FC w 2009 roku.
Kariera reprezentacyjna.
W reprezentacji Węgier Sebők zadebiutował 10 kwietnia 1996 roku w przegranym 1:4 towarzyskim meczu z Chorwacją. W swojej karierze grał w eliminacjach do MŚ 1998, Euro 2000 i MŚ 2002. W kadrze narodowej od 1996 do 2006 roku rozegrał 52 mecze i strzelił 9 goli.
W 1996 roku Sebők wystąpił z kadrą U-23 Węgier na Igrzyskach Olimpijskich w Atlancie.

</doc>
<doc id="2378248" url="https://pl.wikipedia.org/wiki?curid=2378248" title="Vilmos Sebok">
Vilmos Sebok



</doc>
<doc id="2378250" url="https://pl.wikipedia.org/wiki?curid=2378250" title="John Owen Tudor">
John Owen Tudor

John Owen Tudor, zwany Efraim (ur. 1784, zm. 1861) – misjonarz i apostoł Katolickiego Kościoła Apostolskiego w Polsce, Indiach i Australii. 
Życiorys.
Z pochodzenia był Walijczykiem. Mieszkał w Londynie gdzie był nauczycielem języków klasycznych. Po spotkaniu pastora Edwarda Irvinga przystał do utworzonej przez niego Wspólnoty Apostolskiej. W latach 1826–1830 uczestniczył w organizowaniu pierwszego zboru irwingian w Albury. Był redaktorem i publicystą gazety "Watch Morning" – periodyku nowego wyznania.
W 1833 roku był jednym z sześciu pierwszych ordynowanych w Katolickim Kościele Apostolskim, a w 1835 roku został wyznaczony apostołem Kościoła do prowadzenia misji na ziemiach polskich. Jednocześnie otrzymał imię Efraim, od imienia jednego z synów Józefa. 
Udało mu się pozyskać wyznawców wśród społeczności niemieckiej Bydgoszczy, gdzie też założył pierwszy zbór irwingian w Wielkim Księstwie Poznańskim. Po utworzeniu kilku placówek na ziemiach polskich, w 1852 roku przekazał opiekę nad nimi apostołowi Thomasowi Carlyle'owi i wyruszył do Azji. Kilkakrotnie przebywał w Indiach, gdzie próbował otwierać lokalne zbory.
W 1856 roku przybył do Australii i założył tam pierwszy zbór Katolickiego Kościoła Apostolskiego w Melbourne. 

</doc>
<doc id="2378252" url="https://pl.wikipedia.org/wiki?curid=2378252" title="Kristian Poulsen">
Kristian Poulsen

Kristian Poulsen (ur. 18 listopada 1975 we Flensburgu) – duński kierowca wyścigowy. Obecnie jeździ w zespole Aston Martin Racing w serii FIA World Endurance Championship.
Kariera.
Kristian Poulsen karierę wyścigową rozpoczął w 1985 w kartingu, gdzie jeździł do 1993 włącznie. W latach 1996-2004 jeździł w Rajdowych Mistrzostwach Danii, w których ostatni sezon ukończył na 11 miejscu. W latach 1998-2003 rywalizował także w Rajdowych Mistrzostwach Europy, a w 2006 został wicemistrzem Rajdowych Mistrzostw Niemiec. W 2007 przeniósł się z samochodów rajdowych do turystycznych debiutując w Danish Touringcar Championship we własnym zespole Poulsen Motorsport. Pierwszy sezon ukończył na 18 pozycji z dorobkiem 89 punktów, rok później w klasyfikacji generalnej awansował na 11 miejsce ze 136 punktami na koncie. Jednocześnie obok DTC startował w European Touring Car Cup zajmując w 2007 3, a w 2008 6 miejsce. W 2008 zaliczył także starty w drugiej połowie sezonu w World Touring Car Championship, a w 2009 wziął udział w pełnym sezonie WTCC w zespole Liqui Moly Team Engstler, jednak bez sukcesów. W tym samym roku wystartował również w 24h Le Mans i odniósł zwycięstwo w klasie LMP2 razem z Casperem Elgaardem i Emmanuelem Collardem w Porsche RS Spyder Evo zespołu Team Essex. W 2010 w WTCC przeniósł się do własnego zespołu Poulsen Motorsport i ukończył sezon na 14 pozycji z dorobkiem 20 punktów. W 2011 powrócił do Liqui Moly Team Engstler i jego najlepszy uzyskany wynik to 3 miejsce w drugim wyścigu na torze Autodromo Nazionale di Monza. Sezon ten ukończył na 7 miejscu z 112 punktami na koncie i jednocześnie zdobył tytuł mistrzowski w klasyfikacji kierowców niezależnych.

</doc>
<doc id="2378256" url="https://pl.wikipedia.org/wiki?curid=2378256" title="Kościół Najświętszej Maryi Panny w Secunderabadzie">
Kościół Najświętszej Maryi Panny w Secunderabadzie

Kościół Najświętszej Maryi Panny w Secunderabadzie - rzymskokatolicki kościół w Secunderabadzie.
Budowa kościoła została rozpoczęta 15 sierpnia 1847 z inicjatywy biskupa Daniela Murphy'ego. Obiekt reprezentuje styl neogotycki.
Głównym przedmiotem kultu w kościele jest figura Maryi.

</doc>
<doc id="2378258" url="https://pl.wikipedia.org/wiki?curid=2378258" title="Teodora Guérin">
Teodora Guérin

Teodora Guérin, właśc. "Anne-Thérèse Guérin" (ur. 2 października 1798 w Étables-sur-Mer w Bretanii, zm. 14 maja 1856 w Saint Mary-of-the-Woods w stanie Indiana, USA) – francuska zakonnica, założycielka "Zgromadzenia Sióstr Opatrzności", święta Kościoła katolickiego.
Życiorys.
Anna Teresa urodziła się 2 października 1798 r. w Bretanii. Jej rodzicami byli Laurent Guerin i Isabelle Lefevre. Do wieku dorosłego dożyła tylko jej siostra, a pozostała dwójka jej rodzeństwa zmarła we wczesnym dzieciństwie. Gdy miała 15 lat, jej ojciec został zamordowany przez bandytów, odtąd opiekowała się wówczas matką i siostrą. Zarabiała jako krawcowa. 
Mając 25 lat wstąpiła do zgromadzenia i przyjęła imię zakonne Teodora. Pierwsze śluby zakonne złożyła 8 września 1825 r. a śluby wieczyste 5 września 1831 r. Już po nowicjacie zaczęła pracować jako nauczycielka, a za jej zaangażowanie została odznaczona specjalną nagrodą. 
S. Teodora była słabego zdrowia. Kosztem wyleczenia się z choroby, było przyjęcie leków, które znów nadwyrężyły jej układ pokarmowy. Z tego też powodu musiała do końca życia przestrzegać ścisłej diety.
Założyła zgromadzenie Sióstr Opatrzności we francuskiej kolonii Saint Mary-of-the-Woods (Terre Haute) w stanie Indiana w USA, gdzie w 1841 r. siostry otworzyły Akademię Saint Mary-of-the-Woods. Następna placówki tego typu powstały w Jasper i St. Francisville.
Zmarła w opinii świętości 14 maja 1856 r.
Została beatyfikowana przez papieża Jana Pawła II 25 października 1998 roku, a kanonizowana przez papieża Benedykta XVI 15 października 2006 roku.

</doc>
<doc id="2378260" url="https://pl.wikipedia.org/wiki?curid=2378260" title="Papirus 105">
Papirus 105

Papirus 105 (według numeracji Gregory-Aland), oznaczany symbolem formula_1 – grecki rękopis Nowego Testamentu, spisany w formie kodeksu na papirusie. Paleograficznie datowany jest na V lub VI wiek. Zawiera fragmenty Ewangelii Mateusza.
Opis.
Zachowały się tylko fragmenty czterech kart Ewangelii Mateusza (27,62-64; 28,2-5).
Historia.
Na liście rękopisów znalezionych w Oksyrynchos znajduje się na pozycji 4406. INTF umieścił rękopis na liście greckich rękopisów Nowego Testamentu, w grupie papirusów, dając mu numer 105. Tekst rękopisu opublikował J. David Thomas w 1997 roku.
Rękopis datowany jest przez INTF na V/VI wiek.
Jest cytowany w krytycznych wydaniach greckiego Nowego Testamentu (NA27, UBS4).
Obecnie przechowywany jest w Sackler Library (Papyrology Rooms, P. Oxy. 4406) w Oksfordzie.

</doc>
<doc id="2378264" url="https://pl.wikipedia.org/wiki?curid=2378264" title="Joseph Antic">
Joseph Antic

Joseph Anthony Antic (ur. 13 marca 1931, zm. 12 lipca 2016) – indyjski hokeista na trawie. Srebrny medalista olimpijski z Rzymu.
Zawody w 1960 były jego jedynymi igrzyskami olimpijskimi. W turnieju rozegrał 2 spotkania .

</doc>
<doc id="2378267" url="https://pl.wikipedia.org/wiki?curid=2378267" title="Jezioro Dolne">
Jezioro Dolne

2 jeziora w Polsce:

</doc>
<doc id="2378268" url="https://pl.wikipedia.org/wiki?curid=2378268" title="Dolne Jezioro">
Dolne Jezioro

2 jeziora w Polsce:

</doc>
<doc id="2378269" url="https://pl.wikipedia.org/wiki?curid=2378269" title="Jaman Lal Sharma">
Jaman Lal Sharma

Jaman Lal Sharma (ur. 6 lutego 1936 - zm. 26 sierpnia 2007) – indyjski hokeista na trawie. Srebrny medalista Letnich Igrzysk Olimpijskich w Rzymie.
Zawody w 1960 były jego jedynymi igrzyskami olimpijskimi. W turnieju wystąpił w sześciu spotkaniach.

</doc>
<doc id="2378271" url="https://pl.wikipedia.org/wiki?curid=2378271" title="G+ (serwis społecznościowy)">
G+ (serwis społecznościowy)



</doc>
<doc id="2378273" url="https://pl.wikipedia.org/wiki?curid=2378273" title="Marco Lucchinelli">
Marco Lucchinelli

Marco Lucchinelli (ur. 26 czerwca 1954 w Bolano) – włoski motocyklista i kierowca wyścigowy. Były motocyklowy mistrz świata w kategorii 500 cm³.
Kariera.
350 cm³.
W MMŚ Włoch zadebiutował w roku 1975, w średniej kategorii 350 cm³. Dosiadając motocykl Yamahy, wystartował w GP Narodów, w którym zajął siódmą lokatę. Zdobyte punkty sklasyfikowały go na 32. miejscu.
Po raz drugi w tej klasie pojawił się trzy lata później. Tym razem zmagania na Monzie ukończył na szóstej pozycji, a w klasyfikacji generalnej uplasował się na 18. lokacie.
500 cm³.
W najwyższej kategorii 500 cm³ Marco zadebiutował w sezonie 1976. Mając do dyspozycji motocykl Suzuki, już w pierwszym podejściu (o GP Francji) znalazł się na podium, zajmując trzecią pozycję. Uzyskał również najszybsze okrążeni wyścigu. Włoch wystartował jeszcze w trzech rundach, podczas których jeszcze dwukrotnie uplasował się w pierwszej trójce, podczas GP Australii oraz GP Niemiec. Uzyskane punkty usytuowały go na wysokim 4. miejscu.
W kolejnym sezonie Lucchinelli ponownie wziął udział w czterech eliminacjach. Wyniki na maszynie Yamahy okazały się jednak wyraźnie słabsze. Włoch w jednym wyścigu zameldował się na podium, zajmując drugą pozycję w GP Finlandii. W klasyfikacji generalnej znalazł się na 11. lokacie.
W roku 1977 Marco powrócił do jazdy na Suzuki. Wystartował w pięciu wyścigach, jednakże rezultaty nie uległy znacznej poprawie. Jedyne podium odnotował podczas GP Narodów, gdzie był trzeci. Niewiele większy dorobek punktowy w stosunku do poprzedniego sezonu uplasował go na 9. pozycji.
Sezon 1978 był pierwszym dla Lucchinelliego w pełnym wymiarze (nie wziął udziału jedynie w inauguracyjnym wyścigu w Wenezueli). Nie był to jednak udany rok dla Włocha, który ukończył zaledwie pięć z dziesięciu eliminacji. Najlepszą pozycję uzyskał podczas GP Szwecji, gdzie zajął siódmą lokatę. Zebrane punkty sklasyfikowały Marco na odległym 18. miejscu.
W kolejnym roku Włoch wystartował we wszystkich wyścigach. W inauguracyjnym starcie o GP Narodów, Marco sięgnął po pole position (nie dojechał jednak do mety). Po raz drugi z pierwszej pozycji startował w GP Francji. W wyścigu musiał jednak uznać wyższość Amerykanów - Kenny Robertsa oraz Randy Mamoli. Pierwsze upragnione zwycięstwo odniósł w ostatniej rundzie sezonu o GP Niemiec. Na podium stawał we wszystkich ukończonych eliminacjach, a w klasyfikacji generalnej uplasował się na 3. pozycji, za wyżej wspomnianymi Kalifornijczykami.
W sezonie 1981 Marco zdominował rywalizację, zostając po raz pierwszy w karierze mistrzem świata. W ciągu jedenastu wyścigów, Włoch pięciokrotnie stanął na najwyższym stopniu podium, natomiast w ośmiu rundach sięgnął po pole position. Był to także ostatni rok współpracy z ekipą Suzuki.
W roku 1982 Lucchinelli przesiadł się na motocykl Hondy. Jego wyniki uległy wyraźnemu pogorszeniu i w efekcie nie był w stanie skutecznie bronić tytułu mistrzowskiego. W trakcie dziewięciu startów, Marco ani razu nie stanął na podium, najwyżej plasując się na piątym miejscu. Zdobyte punkty usadowiły go dopiero na 8. lokacie.
Rok 1984 był ostatnim dla Włocha w pełnym wymiarze, a także ostatnim, w którym zdobył punkty. Marco regularnie mieścił się w czołowej dziesiątce, dwukrotnie przy tym plasując się w czołowej trójce (w GP Francji oraz Niemiec). Sezon zakończył na 7. pozycji.
W ciągu kolejnych trzech lat Lucchinelli wziął udział w dziesięciu eliminacjach, dosiadając motocykl Cagiva. Wyjątkowa awaryjność maszyny nie pozwoliła mu jednak ukończyć żadnego z wyścigów. Ostatnim Grand Prix w karierze Marco była runda na włoskim torze Monza.
WSBK.
W 1987 roku, na motocyklu Ducati 851, Marco zwyciężył w wyścigu "Battle of the Twins race" na torze Daytona.
W sezonie 1988 Lucchinelli wystartował w dwóch rundach nowo powstałego cyklu World Superbike. Dosiadając maszynę Ducati, dwukrotnie zwyciężył, na brytyjskim torze Donington Park oraz austriackim obiekcie Österreichring. W klasyfikacji generalnej uplasował się na 5. miejscu. W 1999 roku wziął udział w jednej rundzie Pucharu Europy Superstock 1000. Był to ostatni wyścig, w którym wystąpił.
9 grudnia 1991 roku został aresztowany za posiadanie narkotyków. Kiedy wyszedł z więzienia, postanowił walczyć przeciwko narkomanii. Po zakończeniu kariery motocyklowej, Marco pracował jako komentator sportowy w Eurosporcie.
Kariera samochodowa.
Włoch zaliczył epizodyczny występ w Międzynarodowej Formule 3000, na torze Imola. W zespole Lola Motorsport rywalizację ukończył wówczas na 21. i 11. miejscu.
Statystyki liczbowe.
System punktowy od 1969 do 1987:

</doc>
<doc id="2378274" url="https://pl.wikipedia.org/wiki?curid=2378274" title="Boran trietylu">
Boran trietylu

Boran trietylu – organiczny związek chemiczny, ester etylowy kwasu borowego.
Można go otrzymać przez podgrzewanie etanolu z kwasem borowym.
Boran etylu, jak wszystkie związki boru, barwi płomień palnika na kolor zielony.

</doc>
<doc id="2378276" url="https://pl.wikipedia.org/wiki?curid=2378276" title="Lamprophis aurora">
Lamprophis aurora

Lamprophis aurora – endemiczny gatunek węża z rodziny Lamprophiidae.
Osobniki tego gatunku osiągają rozmiary od 50 do 80 centymetrów. Najdłuższa zanotowana samica mierzyła 64,3 centymetra, samiec 45,9 centymetra. Ciało w kolorze oliwkowo-zielonym. Na grzbiecie posiadają pomarańczowo-żółtą podłużną pręgę, która z wiekiem może ciemnieć. Podstawą pożywienia są gryzonie. Zjada także żaby, jaszczurki oraz inne węże.
Samica składa w lecie 8 do 12 jaj. Inkubacja trwa 72 - 78 dni. Młode po wykluciu się mają długość około 20 cm.
Węże te występują w Republice Południowej Afryki.

</doc>
<doc id="2378281" url="https://pl.wikipedia.org/wiki?curid=2378281" title="Coluber aurora">
Coluber aurora

 #PATRZ Lamprophis aurora

</doc>
<doc id="2378283" url="https://pl.wikipedia.org/wiki?curid=2378283" title="Leon Lubotynowicz">
Leon Lubotynowicz

Leon (Lew) Lubotynowicz (ur. 1867, zm. ? prawdopodobnie w Łodzi) – polski architekt, inżynier technolog, projektant wielu łódzkich kamienic, fabryk i gmachów w okresie międzywojennym.
Działalność zawodowa.
Pierwsza informacja o jego działalności w Łodzi pochodzi z 1890, kiedy był właścicielem biura technicznego czynnego przy ul. Piotrkowskiej 83, zajmującego się sporządzaniem projektów budynków przemysłowych i mieszkalnych, nadzorami budowlanymi, wykonywaniem instalacji ogrzewczych i wodociągowych. W reklamie prasowej napisano: „Projekty, plany i kosztorysy budynków fabrycznych i domów mieszkalnych. Obmurowywanie kotłów z uwzględnieniem możebnie małego zapotrzebowania węgla. Ogrzewanie parowe fabryk i domów mieszkalnych, wodociągi, zlewy kuchenne, kąpiele domowe, plany i formalności niezbędne przy instalacji elektrycznego oświetlenia”.
W 1899 pracował jako inżynier w fabryce Towarzystwa Akcyjnego Szai Rosenblatta. Towarzystwo Kredytowe Miasta Łodzi zatrudniało go jako członka komisji budowlanej zajmującej się oceną stanu i wartości budowli.
W latach 1899–1914 mieszkał i miał biuro przy ul. Rozwadowskiej (obecnie ul. Ludwika Zamenhofa) 4, w 1920 przy ul. Przejazd (obecnie ul. J. Tuwima) 30, w 1923 przy Przejazd 36, a w 1937 przy ul. Piotrkowskiej 175. W 1909 nadzorował budowę 51 domów z 425 wówczas realizowanych.
W latach 1937–1939 był członkiem Stowarzyszenia Architektów Rzeczypospolitej Polskiej w Łódzkim Oddziale (mieszczącym się przy ul. Piotrkowskiej 102).
Zrealizowane projekty budowli w Łodzi.
Wspomnieć warto niezrealizowany projekt z 1909 podwójnej rezydencji braci Emila i Karola Steinertów przy ul. Piotrkowskiej 272ab, o formach neogotyku angielskiego, zastąpiony zrealizowanym projektem Alfreda J. Balckego.

</doc>
<doc id="2378284" url="https://pl.wikipedia.org/wiki?curid=2378284" title="Coronella aurora">
Coronella aurora

 #PATRZ Lamprophis aurora

</doc>
<doc id="2378285" url="https://pl.wikipedia.org/wiki?curid=2378285" title="Lycodon aurora">
Lycodon aurora

 #PATRZ Lamprophis aurora

</doc>
<doc id="2378288" url="https://pl.wikipedia.org/wiki?curid=2378288" title="Natrix aurora">
Natrix aurora

 #PATRZ Lamprophis aurora

</doc>
<doc id="2378296" url="https://pl.wikipedia.org/wiki?curid=2378296" title="Thomas Doran">
Thomas Doran

 
Thomas George Doran (ur. 20 lutego 1936 w Rockford, Illinois, zm. 1 września 2016) – amerykański duchowny katolicki, biskup diecezji Rockford w latach 1994-2012.
Kształcił się w St. James Catholic School, Campion High School, Loras College, a do kapłaństwa przygotowywał się w Seminarium św. Piusa X w Dubuque, Iowa. W roku 1958 został skierowany przez biskupa rodzinnej diecezji na studia do Rzymu. Tam uzyskał licencjat z teologii na Uniwersytecie Gregoriańskim. Święcenia kapłańskie otrzymał w bazylice św. Piotra w Rzymie z rąk bpa Lorasa Lane, ordynariusza Rockford w dniu 20 grudnia 1961 roku. Po powrocie do kraju podjął pracę duszpasterską, działając jednocześnie w administracji i sądownictwie diecezji. W latach 1975-1978 ponownie kształcił się w Rzymie. Tym razem powrócił z doktoratem z prawa kanonicznego. W kolejnych latach służył jako kanclerz, wikariusz sądowy i ds. wychowania katolickiego, a także jako proboszcz katedry św. Piotra w Rockford. Od roku 1986 pracował w Rocie Rzymskiej jako audytor.
19 kwietnia 1994 roku otrzymał nominację na biskupa rodzinnej diecezji Rockford. Sakry udzielił mu ówczesny metropolita Chicago kardynał Joseph Bernardin. Jako pasterz diecezji, stał się duchowym przywódcą prawie półmilionowej społeczności katolików w północno-zachodniej części stanu Illinois. Od roku 2000 jest członkiem Najwyższego Trybunału Sygnatury Apostolskiej, a także Kongregacji ds. Duchowieństwa.
Bp Doran jest jednym z bardziej konserwatywnych amerykańskich hierarchów. Był jednym z pierwszych zwolenników mszy trydenckiej w amerykańskim episkopacie i jeszcze przed wydaniem Summorum Pontificum chętnie wydawał indulty na sprawowanie mszy w dawnym rycie. Jest też zdecydowanym przeciwnikiem aborcji, a w roku 2009 wyraził "głębokie zaniepokojenie i oburzenie" na decyzję Uniwersytetu Notre Dame, która przyznała tytuł doktora honoris causa prezydentowi Barackowi Obamie. Sugerował nawet, by uczelnia zmieniła nazwę z katolickiej na świecką.
Na internetowej stronie diecezji można obejrzeć codzienne 30-sekundowe refleksje biskupa na temat fragmentów ewangelii z danego dnia. 20 lutego 2011 roku ukończył 75 lat i złożył rezygnację na ręce papieża. Została ona przyjęta 20 marca 2012, a jego następcą został dotychczasowy kapłan archidiecezji Milwaukee David Malloy.
Zmarł 1 września 2016.

</doc>
<doc id="2378297" url="https://pl.wikipedia.org/wiki?curid=2378297" title="Strefa Wykluczenia wokół Czarnobylskiej Elektrowni Jądrowej">
Strefa Wykluczenia wokół Czarnobylskiej Elektrowni Jądrowej

Strefa Wykluczenia wokół Czarnobylskiej Elektrowni Jądrowej (, "Zona widczużennja Czornobyl’s’koji AES", ), potocznie strefa Czarnobylska, Czarnobylska zona (ukr. Чорнобильська зона, "Czornobyl’s’ka zona") – zamknięta strefa wokół terenów najbardziej dotkniętych skutkami katastrofy w Czarnobylu zarządzana przez ukraińskie ministerstwo ds. sytuacji nadzwyczajnych. Zajmuje ona północne rejony obwodu kijowskiego i żytomierskiego aż do granic z Białorusią, gdzie graniczy z Poleskim Państwowym Rezerwatem Radiacyjno-Ekologicznym.
24 lutego 2022 roku, w wyniku rosyjskiej inwazji na Ukrainę, strefa znalazła się pod kontrolą sił zbrojnych Rosji. Została odbita przez siły ukraińskie po wycofaniu się wojsk rosyjskich na początku kwietnia.
Mieszkańcy.
Krótko po katastrofie mieszkańcy miejscowości położonych na terenie dzisiejszej strefy zostali ewakuowani. Zdecydowana większość nigdy nie powróciła, jednak nieliczni, nielegalnie, zdecydowali się na powrót. Do dzisiaj w pobliżu elektrowni żyje kilkadziesiąt osób, bez dostępu do elektryczności i cywilizacji.
Aktywność człowieka w strefie wykluczenia koncentruje się na terenie przemysłowym elektrowni i w kilku zakładach w centrum strefy, które pracują z odpadami radioaktywnymi. Ośrodkiem administracyjnym strefy wykluczenia pozostaje miasto Czarnobyl, położone 17 km na południe od elektrowni.
Pracownicy spędzają tu 4 dni w tygodniu, a niektóre służby działają na zmiany 15/15 – 15 dni w terenie i 15 przerwy. W trakcie budowy nowego sarkofagu pracowało tu ok. 5 tys. ludzi, połowa na terenie elektrowni (np. wyłączając z eksploatacji bloki energetyczne elektrowni, monitorując poziom promieniowania), połowa przy porządkowaniu, ochronie i monitorowaniu poziomu promieniowania na całej pozostałej części strefy.
Masowy powrót miejscowych do strefy wykluczenia zaczął się w 1987 roku. Wróciło wówczas ok. 1200 osób, „samosiołów”, czyli samowolnych osadników. „Samosioły” wrócili nie tylko do miasta Czarnobyl, ale też do opuszczonych wiosek w południowej i południowo-zachodniej części strefy czarnobylskiej – do 13 wsi. Na początku 2016 r., w strefie czarnobylskiej mieszkało 158 „samosiołów”. Główną przyczyną spadku ich liczby jest wiek.
Przyroda.
Po odejściu ludności dawne pola i łąki zarosły młodym lasem. Tereny osuszone dzięki kanałom melioracyjnym znowu się zabagniły, co sprzyja wegetacji wielu gatunków roślin, w tym rzadkich, wpisanych do ukraińskiej Czerwonej Księgi. Są wśród nich unikalne paprocie i lilie.
Po katastrofie wokół elektrowni utworzono kilkanaście całkowicie lub częściowo zamkniętych stref. Łącznie strefy zamkniętego dostępu dla ludzi objęły obszar ponad 4769 km². Z powodu dużej ilości żywności pozostawionej przez ewakuowanych w pośpiechu ludzi nastąpił szybki wzrost liczby gryzoni zamieszkujących zamknięty obszar. Pojawiły się nawet głosy postulujące ich wytrucie, jednak natura sama rozwiązała problem gryzoni. W zamkniętych strefach przybywało coraz więcej drapieżników i innych zwierząt uzupełniających i rozbudowujących zubożone dotychczasową działalnością ludzką łańcuchy troficzne.
Przeprowadzone badania nie pozwalają jednoznacznie ocenić wpływu katastrofy na przyrodę Strefy. Według pierwszych badań z 1994 roku przeprowadzonych przez Roberta Bakera i Ronalda Chessera (jednych z pierwszych Amerykanów dopuszczonych do Strefy), liczebność zwierząt zwyczajowo zamieszkujących te tereny, takich jak norniki, wilk szary, dzik, sarna, jeleń szlachetny, łoś i bóbr zwiększyła się kilkunastokrotnie. Wokół Czarnobyla obecnie egzystuje wiele gatunków zwierząt, które wyginęły na tych terenach dziesiątki lat wcześniej lub nie występowały w ogóle, jak sztucznie wprowadzony w końcu XX w. rzadki koń Przewalskiego, wydra, ponad dziesięć unikalnych gatunków nietoperza, żubr, ryś lub niedźwiedź brunatny, niewidziany na tych terenach od kilkuset lat. W latach 90. w ukraińskiej części strefy podobny projekt asymilacji jak dla koni Przewalskiego opracowano dla populacji żubrów europejskich jednak zakończył się on niepowodzeniem. W 2016 po raz pierwszy od 60 lat odnotowano obecność borowca olbrzymiego, a w podobnym okresie także mopka zachodniego. Do strefy ochronnej powróciło wiele gatunków rzadkich ptaków, jak czarny bocian czy bielik, oraz znaczna liczba łabędzi i sów. Żuraw zwyczajny, bocian czarny, bielik zwyczajny i jeszcze 32 inne gatunki ptaków wpisane do ukraińskiej Czerwonej Księgi zamieszkują dziś strefę czarnobylską.
Mieszkańcy białoruskich miejscowości położonych w pobliżu granicy z Ukrainą uskarżają się na nasiloną aktywność wilków, które przychodzą ze strefy, są to jednak jednostkowe przypadki. Według Roberta Bakera, biologa z Texas Tech University badającego przyrodę w okolicach Czarnobyla, zarówno wśród fauny, jak i flory nie obserwuje się żadnych negatywnych skutków oddziaływania skażenia radioaktywnego, a korzyści wynikające z wysiedlenia ludzi znacząco przewyższyły hipotetyczne straty dla ekosystemu wynikające z samej katastrofy. Tylko dzięki temu możliwe było powstanie tego nieoficjalnego, choć największego rezerwatu w Europie.
W 2007 r. na mocy dekretu prezydenta Ukrainy Wiktora Juszczenki w granicach Czarnobylskiej Strefy Wykluczenia i Strefy Bezwarunkowego Wysiedlenia utworzono zoologiczny rezerwat dzikich zwierząt (odmiana rezerwatu przyrody) „Czarnobylski Specjalny” o powierzchni 48870 ha. Rezerwat zajmował południowo-wschodnią część strefy, najmniej skażoną, a jego zewnętrzne granice zawierały się pomiędzy obszarem Białorusi (na północy), miastem Czarnobyl (północny zachód) oraz miejscowościami Dytiatky (zachód), Stracholesie, a także Zbiornikiem Kijowskim (na południu). W 30. rocznicę katastrofy w Czarnobylu w ukraińskiej części strefy utworzony został Czarnobylski Radio-Ekologiczny Rezerwat Biosfery o łącznej powierzchni 226964,7 ha. Podstawowym zadaniem Rezerwatu Biosfery jest ochrona zwierząt wpisanych do Czerwonej Księgi, a nawet multiplikacja wybranych gatunków.
Na życie tutejszych zwierząt wpływa dziś nie promieniowanie, ale naturalne warunki środowiska. W ciągu 30 lat strefę zasiedliły gatunki zwierząt, które zniknęły z tych okolic już na początku XX wieku, np. jeleń europejski, nieobecny w okolicach Czarnobyla od ponad 100 lat (przed awarią elektrowni stwierdzono w okolicy kilka jego osobników), występuje tutaj powszechnie. Liczebność populacji dzików błyskawicznie wzrosła do maksymalnej w danych warunkach. W ślad za wyżej wymienionymi zwierzętami przybyły wilki. W 2016 udowodniono istnienie siedmiu ich grup, które wyraźnie i dokładnie podzieliły pomiędzy siebie czarnobylską strefę wykluczenia. Powierzchnia terenów łowieckich każdego stada wynosi ok. 300 km². Zachowanie wilków w zonie różni się nieco od zachowania tych zwierząt w innych rejonach Ukrainy. Wilki polują zazwyczaj wieczorem i wykazują największą aktywność po zachodzie słońca; w okolicach Czarnobyla są aktywne również za dnia, korzystają również z pozostawionej przez człowieka infrastruktury do swoich celów łowieckich. W 2014 r. badacze z Centrum Czarnobylskiego w mieście Sławutycz za pomocą fotopułapki otrzymali kilka fotografii jednego z osobników niedźwiedzia brunatnego.
Według badań innych biologów (np. Andersa Pape Møllera z Université Pierre et Marie Curie i Timothy’ego Mousseau z University of South Carolina z 1999 i późniejszych) zajmujących się tą tematyką, zarówno liczba gatunków, jak i liczebność ich populacji znacząco spada w miejscach o większym skażeniu. U badanych ptaków ze Strefy odnotowali oni skrócony czas życia, zaburzenia płodności, mniejsze mózgi, albinizm częściowy i podwyższone ryzyko zaćmy. Metodologia tych badań jest krytykowana, a sam Møller jest uważany za niewiarygodnego, ponieważ był już w przeszłości oskarżany o fałszowanie wyników badań naukowych. Ich wnioski są kwestionowane, jednak przede wszystkim, ze względu na wybrane do badania gatunki. Wróbel, kopciuszek, jaskółka dymówka to ptaki ewidentnie związane z działalnością rolniczą człowieka. Spadek ich liczebności może być spowodowany brakiem ludzi a niekoniecznie zwiększonym promieniowaniem. Wnioski ze swoich badań potwierdzili jednak badając strefę wokół elektrowni w Fukushimie.
Duga.
Na terenie Zony znajduje się nieużywana obecnie instalacja radzieckiego strategicznego radaru pozahoryzontalnego (OTH) Duga pracującego w zakresie fal krótkich. Jest ona znana wśród krótkofalowców i profesjonalnych użytkowników eteru jako "Rosyjski dzięcioł" („Russian Woodpecker”) od charakterystycznego rytmu zakłóceń, jakie powodowała w łączności na falach krótkich.

</doc>
<doc id="2378299" url="https://pl.wikipedia.org/wiki?curid=2378299" title="Zona">
Zona



</doc>
<doc id="2378301" url="https://pl.wikipedia.org/wiki?curid=2378301" title="Czarnobylska Zona">
Czarnobylska Zona



</doc>
<doc id="2378302" url="https://pl.wikipedia.org/wiki?curid=2378302" title="Luigi Mistò">
Luigi Mistò

Luigi Mistò (ur. 24 czerwca 1952 w Binago) – włoski duchowny katolicki, sekretarz Administracji Dóbr Stolicy Apostolskiej w latach 2011-2015, od 2015 sekretarz Sekcji ds. Administracyjnych Sekretariatu ds. Gospodarczych Stolicy Apostolskiej.
Życiorys.
12 czerwca 1976 otrzymał święcenia kapłańskie i został inkardynowany do archidiecezji mediolańskiej. Po święceniach i studiach w Rzymie został wykładowcą archidiecezjalnego seminarium, zaś w latach 1999-2004 był kanclerzem kurii. W kolejnych latach kierował mediolańskim instytutem studiów religijnych.
7 lipca 2011 został mianowany przez Benedykta XVI sekretarzem Administracji Dóbr Stolicy Apostolskiej, zastępując na tym stanowisku abpa Domenico Calcagno. 14 kwietnia 2015 został przeniesiony na stanowisko sekretarza Sekcji ds. Administracyjnych w Sekretariacie ds. Gospodarczych.

</doc>
<doc id="2378303" url="https://pl.wikipedia.org/wiki?curid=2378303" title="Jakub Wilkoszewski">
Jakub Wilkoszewski

Jakub Wilkoszewski (ur. ok. 1716, zm. 22 października 1770) – ławnik i rajca kielecki.
Był mężem Anny, następnie zaś Marianny. Miał dziesięcioro dzieci. Wynajmował parterowe pomieszczenia w kieleckim ratuszu za co płacił miastu 140 złotych. W 1749 roku pełnił funkcję ławnika, wchodził w skład komisji do uzdrowienia prawa miejskiego Kielc (utworzonej przez biskupa Andrzeja Stanisława Załuskiego). Siedem lat później (luty 1756 roku) notowany był jako rajca. Występował także w roli świadka na ślubach mieszczan.

</doc>
<doc id="2378307" url="https://pl.wikipedia.org/wiki?curid=2378307" title="Mistrzostwa Azji U-16 w piłce nożnej kobiet">
Mistrzostwa Azji U-16 w piłce nożnej kobiet

Mistrzostwa Azji U-16 w piłce nożnej kobiet (ang. "AFC U-16 Women’s Championship") – turniej piłkarski w Azji organizowany co dwa lata przez AFC (ang. Asian Football Confederation) dla zrzeszonych reprezentacji krajowych kobiet do lat 16. Pełnią funkcję kwalifikacji do mistrzostw świata U–17 – do światowego czempionatu awansuje dwa najlepsze zespoły danej edycji turnieju Azji.
Historia.
Zapoczątkowany został w 2005 roku przez AFC jako Mistrzostwa Azji U-17 w piłce nożnej kobiet. Rozgrywki zostały rozegrane na stadionach Korei Południowej. W turnieju finałowym 2005 uczestniczyły reprezentacje Bangladeszu, Chin, Chińskiego Tajpej, Guamu, Hongkongu, Indii, Indonezji, Japonii, Korei Południowej, Singapuru i Tajlandii. Najpierw 11 drużyn zostały podzielone na 3 grupy, a potem czwórka najlepszych zespołów systemem pucharowym wyłoniła mistrza. Pierwszy turniej wygrała reprezentacja Japonii.
W II edycji w turnieju finałowym 6 drużyn, które najpierw zostały rozbite na 2 grupy, a potem czwórka najlepszych zespołów systemem pucharowym wyłoniła mistrza. Również w 2007 została zmieniona nazwa na Mistrzostwa Azji U-16 w piłce nożnej kobiet.
W III edycji liczba drużyn w finale zwiększono do 8.
W edycji 2011 po eliminacjach w turnieju finałowym 6 drużyn systemem kołowym walczą o tytuł mistrza.
W edycji 2013 w turnieju finałowym uczestniczyło 12 drużyn, które najpierw zostały rozbite na 4 grupy, a potem czwórka najlepszych zespołów systemem pucharowym wyłoniła mistrza.
Od edycji 2015 w turnieju finałowym uczestniczy 8 drużyn.

</doc>
<doc id="2378310" url="https://pl.wikipedia.org/wiki?curid=2378310" title="Süper Lig (2003/2004)">
Süper Lig (2003/2004)

Süper Lig 2003/2004 to 46. sezon najwyższej klasy rozgrywek ligowych mężczyzn w Turcji. Obrońcą tytułu mistrza kraju jest Beşiktaş JK, który ośmiopunktową przewagą nad Galatasaray SK zajął pierwsze miejsce.
Zespoły.
Bursaspor, Adanaspor, Elazığspor spadły do 1. Lig za zajęcie trzech ostatnich miejsc w tabeli ligowej w sezonie 2003/2004.
Konyaspor, Çaykur Rizespor, Akçaabat Sebatspor awansowały z 1. Lig kolejno za zajęcie pierwszych trzech miejsc w tabeli ligowej sezonu 2002/2003.
Tabela krzyżowa.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="2378311" url="https://pl.wikipedia.org/wiki?curid=2378311" title="Friedrich Schilling">
Friedrich Schilling

Friedrich Schilling (ur. 9 kwietnia 1868 w Hildesheimie, zm. 25 maja 1950 w Gladbeck) – niemiecki matematyk, wykładowca.
Życiorys.
Był absolwentem studiów matematycznych na uniwersytetach w Getyndze i Fryburgu Bryzgowijskim.
Od 1896 pracował jako prywatny docent na Politechnice Akwizgrańskiej. Od 1897 był profesorem nadzwyczajnym na politechnice w Karlsruhe, a od 1899 profesorem nadzwyczajnym na uniwersytecie w Getyndze – w 1903 roku został dyrektorem zbioru modeli matematycznych na tej uczelni. Od 1904 roku był profesorem zwyczajnym matematyki i geometrii wykreślnej na Politechnice Gdańskiej, a w latach 1917-1919 – rektorem tej uczelni.

</doc>
<doc id="2378314" url="https://pl.wikipedia.org/wiki?curid=2378314" title="Minakuchi-juku">
Minakuchi-juku

 – pięćdziesiąta z 53 stacji szlaku Tōkaidō, położona obecnie w mieście Kōka, w prefekturze Shiga w Japonii.

</doc>
<doc id="2378315" url="https://pl.wikipedia.org/wiki?curid=2378315" title="Franco Uncini">
Franco Uncini

Franco Uncini (ur. 9 marca 1955 roku w Recanati, Prowincja Macerata) – włoski motocyklista.
Kariera.
250 cm³.
Franco w kategorii 250 cm³ zadebiutował w roku 1976. Dosiadając motocykl Yamahy wystartował w dwóch rundach o GP Holandii oraz Hiszpanii, w których uplasował się w czołowej dziesiątce. Zdobyte punkty sklasyfikowały go na 21. miejscu.
W kolejnym sezonie ścigał się na maszynie Harleya Davidsona. Włoch walczył o tytuł mistrzowski, jednak ostatecznie musiał uznać wyższość rodaka Mario Legi. Wystąpiwszy w siedmiu wyścigach, czterokrotnie stanął na podium, będąc przy tym dwukrotnie na najwyższym stopniu. Zarówno w GP Narodów, jak i GP Czech Uncini startował z pole position.
W 1977 roku Franco powrócił do jazdy na Yamasze po tym, jak popadł w konflikt z zespołowym partnerem Walterem Villą. Włoch wystartował w pięciu eliminacji, plasując się w trzech w czołowej trójce. W klasyfikacji generalnej znalazł się na 8. pozycji.
350 cm³.
Wyścig o GP Narodów w kategorii 350 cm³ był pierwszym startem Unciniego w MMŚ. Włoch (na maszynie Yamahy) spisał się znakomicie, kończąc zmagania na drugim miejscu. Franco wystartował jeszcze w dwóch eliminacjach, zajmując najniższy stopień podium w GP Hiszpanii. Uzyskane punkty pozwoliły mu zająć 9. lokatę w końcowej klasyfikacji.
Rok później Uncini zaliczył dwie rundy, rozegrane na torze Monza oraz Assen. W obydwóch dojechał w czołowej szóstce, plasując się ostatecznie na 20. miejscu.
W sezonie 1978 Włoch wystąpił w trzech wyścigach. Na motocyklu Yamahy zajął drugą lokatę w GP Australii. W klasyfikacji generalnej został usytuowany na 12. pozycji.
500 cm³.
W 1979 roku Franco zadebiutował w najwyższej kategorii 500 cm³. Przez wszystkie sezony był ścigał się na motocyklu Suzuki. We wszystkich ośmiu wyścigach uplasował się w czołowej siódemce, będąc na najniższym stopniu podium w GP Jugosławii. Ostatecznie zmagania zakończył na 5. lokacie.
W drugim sezonie startów Włoch nie wziął udziału jedynie w GP Francji. Trzykrotnie stanął na podium, a w klasyfikacji generalnej znalazł się na 4. miejscu.
Sezon 1981 był zdecydowanie słabszy w wykonaniu Unciniego. Spośród ośmiu rund, czterokrotnie dojechał w czołowej dziesiątce, najwyżsżą pozycję uzyskując podczas GP Austrii i Szwecji, gdzie zajął siódmą lokatę. Rywalizację ukończył dopiero na 13. pozycji.
Rok 1982 był najlepszym w karierze Włocha, który sięgnął po tytuł mistrzowski, pomimo niewystartowania we wszystkich wyścigach. W trakcie dziewięciu rund, Franco aż ośmiokrotnie stanął na podium, z czego pięć razy na najwyższym stopniu. W GP Narodów uzyskał jedyne pole position w karierze. Kończące sezon GP Wielkiej Brytanii było ostatnią eliminacją, w której Włoch zwyciężył oraz zmieścił się w pierwszej trójce.
W sezonie 1983 Franco nie liczył w walce o mistrzostwo. Przecinając linię mety, za każdym razem znalazł się w czołowej szóstce. Najlepiej spisał się podczas GP Narodów, w który zajął czwarte miejsce. Przeżył chwilę grozy, kiedy to o mało nie stracił życia w wypadku z udziałem Australijczyka Wayne'a Gardnera w GP Holandii. Włoch spadł z motocykla i został uderzony kołem maszyny rywala. Reprezentant Półwyspu Apenińskiego zapadł śpiączkę, z której wybudził się po kilkunastu dniach. W efekcie nie pauzował przez resztę sezonu. W ogólnej punktacji uplasował się na 9. lokacie.
W roku 1984 Uncini wziął udział w ośmiu rundach. W pierwszej dziesiątce zameldował się jednak zaledwie trzykrotnie, natomiast najlepszą pozycję ponownie uzyskał w GP Narodów, gdzie tym razem był piąty. Ostatecznie sezon ukończył na 14. miejscu
Sezon 1985 był ostatnim w karierze Włocha, a zarazem najsłabszym w trakcie startów w pięćsetkach. Wystąpiwszy w aż jedenastu eliminacjach, zaledwie dwukrotnie dojechał na premiowanych punktami pozycjach. Ostatnie punkty osiągnął na torze Monza oraz Misano, w których został sklasyfikowany odpowiednio na dziewiątym i szóstym miejscu. Dorobek punktowy usadowił go na 15. pozycji.
Statystyki liczbowe.
System punktowy od 1969 do 1987:

</doc>
<doc id="2378318" url="https://pl.wikipedia.org/wiki?curid=2378318" title="Garczyński II Hrabia">
Garczyński II Hrabia

Garczyński II Hrabia (Garczynski, Garczynski von Rautenberg, Garczyński z Rautenberga, Sas Pruski odmienny) – kaszubski herb hrabiowski, według Przemysława Pragerta odmiana herbu Sas Pruski.
Opis herbu.
Opis z wykorzystaniem zasad blazonowania, zaproponowanych przez Alfreda Znamierowskiego:
"W polu błękitnym półksiężyc złoty na opak, pod nim strzała srebrna między dwiema gwiazdami ośmiopromiennymi, złotymi. Nad tarczą korona hrabiowska, nad którą hełm w koronie, z którego klejnot: cztery pióra strusie. Labry: błękitne, podbite srebrem."
Najwcześniejsze wzmianki.
Herb wymieniany przez Ostrowskiego ("Księga herbowa rodów polskich"), nadany z przydomkiem "von Rautenberg" w 1839 Adamowi Wenantemu Józefowi Alojzemu Tadeuszowi Garczyńskiemu (1791-1863), szambelanowi pruskiemu, zmarłemu bezpotomnie. Adam Wenanty był prawnukiem Stefana Garczyńskiego herbu Garczyński.
Herbowni.
Garczyński (Garczynski, Garczynski von Rautenberg, Garczyński z Rautenberga). Obecnie, ponieważ obdarowany tytułem hrabiowskim zmarł bezpotomnie, żadna rodzina nie ma prawa do tego herbu.

</doc>
<doc id="2378319" url="https://pl.wikipedia.org/wiki?curid=2378319" title="Julius Sommer">
Julius Sommer

Julius Sommer (ur. 9 lipca 1871 w Reutlingen, zm. 16 sierpnia 1943 w Gdańsku) – wykładowca, profesor zwyczajny matematyki. Rektor Politechniki Gdańskiej w latach 1924-1925.
Absolwent studiów matematycznych na Politechnice Stuttgarckiej i na Uniwersytecie Eberharda Karola w Tybindze.
Od 1897 roku asystent, od 1899 – prywatny docent na uniwersytecie w Getyndze. Od roku 1901 – profesor na Akademii Rolniczej w Bonn-Poppelsdorf, równocześnie prywatny docent na Uniwersytecie Bońskim. W 1904 roku rozpoczął pracę na Politechnice Gdańskiej. W 1937 przeszedł na emeryturę.

</doc>
<doc id="2378320" url="https://pl.wikipedia.org/wiki?curid=2378320" title="Metoda rusztu">
Metoda rusztu

Metoda rusztu – metoda łamania szyfrów Enigmy wynaleziona przez polskich matematyków z Biura Szyfrów i stosowana w kryptologii przed wynalezieniem cyklometru. Służyła do znajdowania kluczy dziennych.
Historia.
W początkowym okresie używania Enigmy kolejność wirników w maszynie zmieniana była raz na kwartał, priorytetem było więc sprawne określanie nastawienia bębenków. W tym celu opracowana została metoda rusztu bazująca na założeniu, że łącznica kablowa zamieniała tylko 6 par liter.
Po 1 października 1936 roku Niemcy po raz kolejny zmienili procedury szyfrowania, zwiększając liczbę połączeń na łącznicy kablowej Enigmy. W rezultacie metoda rusztu znacznie straciła na efektywności i korzystanie z niej stało się uciążliwe. Aby ułatwić sobie pracę, polscy matematycy wynaleźli cyklometr, który posłużył im do stworzenia katalogu z permutacjami.
Wspomagając się katalogiem, Polacy korzystali z metody rusztu aż do 15 września 1938 roku, kiedy Niemcy zmienili zasady dotyczące szyfrowania depesz i wszystkie do tej pory wynalezione metody łamania Enigmy stały się bezużyteczne.
Opis działania.
Wiedząc, że permutacja H (na bębenku wstępnym) jest identycznością, zapisano następujące równanie, opisujące permutację Ai szyfrującą i-tą literę tekstu:
gdzie
S to permutacja na łącznicy kablowej, N, M, L, R to permutacje na wirnikach i bębenku odwracającym, x, y, z – określają, o ile pozycji obrócony był dany wirnik w stosunku do położenia domyślnego (z literą ‘a’ w okienku), permutacja P jest to permutacja, w której każda litera przechodzi na literę znajdującą się bezpośrednio po niej w alfabecie łacińskim, a wyrażenie P-x-i+1NPx+i-1 opisuje permutacje na wirniku N przy szyfrowaniu i-tej litery dla początkowego ustawienia wirnika N w pozycji x względem pozycji domyślnej. Ewentualne obroty bębenków M i L zostały pominięte, ponieważ była duża szansa, że w trakcie szyfrowania pierwszych 6 liter wiadomości bębenki M i L nie obróciły się.
Równanie przekształcono, aby Q znalazło się po lewej stronie:
W tamtym czasie Polacy wynaleźli już metody znajdowania kluczy indywidualnych wiadomości, okablowanie w militarnej wersji Enigmy również było znane, jedynymi niewiadomymi w równaniu były więc x, y, z i permutacja S.
Na dużym arkuszu papieru wypisano pod sobą 26 permutacji P-x-i+1NPx+i-1:
Dla każdego początkowego ustawienia bębenka N (dla wszystkich x od 0 do 25) sześć kolejnych wyrażeń w postaci P-x-i+1NPx+i-1 odpowiadało permutacjom na wirniku N przy szyfrowaniu 1, 2, …, 6 litery wiadomości.
Następnie na ruszcie, czyli karcie z sześcioma otworami, wypisano permutacje Ai w następujący sposób:
Jeden układ otworów na ruszcie odpowiadał jednej permutacji na łącznicy kablowej (dziury odpowiadały połączonym parom liter).
Jeżeli przypatrzyć się równaniu na Q, to można zauważyć, że po lewej i prawej stronie wyrażenia SAiS−1 znajdują się permutacje będące swoimi odwrotnościami. Aby posługiwać się rusztem, należało wprowadzić pomocnicze twierdzenie:
Z powyższego twierdzenia wynika, że Q i SAiS−1 są do siebie podobne (mają taki sam rozkład na cykle), a znając SAiS−1 i P-x-i+1NPx+i-1 można łatwo obliczyć, jakie litery znajdują się w poszczególnych cyklach Q.
Skoro wiadomo było, że Q i SAiS−1 miały mieć taki sam rozkład na cykle, to wystarczyło patrzeć na ruszt na permutację Ai tam, gdzie nie było otworów i w miejscu dziur obliczyć złożenie permutacji Ai i P-x-i+1NPx+i-1. Aby to zrobić, przesuwano ruszt nad kartką z permutacjami P-x-i+1NPx+i-1 i szukano pozycji, w której permutacje Q w każdym z sześciu równań były podobne (miały taki sam rozkład na cykle). Następnie argumenty i litery obrazu w A1", ...," A6 należało pozamieniać miejscami w taki sposób, aby uzyskać identyczne Q we wszystkich równaniach. W ten sposób znajdywano permutację S oraz nastawienie wirnika N. Pozostawało rozwiązać równanie:
i znaleźć nastawienie pozostałych wirników. Robiono to ręcznie, sprawdzając wszystkie z 676 możliwych przypadków. Po odnalezieniu nastawienia wszystkich wirników określano skręcenie obręczy alfabetycznej przy pomocy metody anx.
Metoda anx.
Dzięki odszyfrowanym wiadomościom z września i października 1932 r. polscy matematycy wiedzieli, że większość niemieckich depesz zaczynała się od ‘anx’ (‘an’ to niemieckie ‘do’, a ‘x’ było znakiem przestankowym). Mając taką wiedzę, należało postępować następująco. Z depesz z danego dnia należało wybrać taką, która mogła zaczynać się od ‘a’. Dla przykładu powiedzmy, że trzy pierwsze litery zaszyfrowanej depeszy to ‘tuv’. Następnie należało wciskać przycisk „t” tak długo, aż zapali się lampka z literą „a”. Skoro w danym stanie maszyny ‘t’ szyfrowane było jako ‘a’, to z symetrii Enigmy ‘a’ musiało szyfrować ‘t’. Trzeba było wcisnąć po kolei klawisze z literami ‘u’, ‘v’ i sprawdzić, czy szyfrują one ‘n’, ‘x’. Jeśli tak, to istniało ustawienie maszyny, w którym ‘anx’ szyfrowane jest jako ‘tuv’, czyli z dużym prawdopodobieństwem tekst depeszy zaczynał się od ‘anx’. Pozostało już tylko przestawić pierścienie tak, aby litery widoczne w górnej części maszyny zgadzały się z kluczem dziennym. Była to metoda niezawodna, ale w pesymistycznym przypadku należało wcisnąć przycisk „t” 17 576 razy.

</doc>
<doc id="2378322" url="https://pl.wikipedia.org/wiki?curid=2378322" title="Timothy Doherty">
Timothy Doherty

 
Timothy Lawrence Doherty (ur. 29 września 1950 w Rockford) – amerykański duchowny katolicki, biskup Lafayette w Indianie od 2010.
Życiorys.
Jest najstarszy z siódemki rodzeństwa. Ukończył niższe seminarium NMP w Crystal Lake, Illinois. Następnie kształcił się w Davenport i na Uniwersytecie Gregoriańskim w Rzymie. W czasie pobytu w Wiecznym Mieście seminaryjną formację pobierał w Kolegium Ameryki Płn. Święcenia kapłańskie otrzymał 26 czerwca 1976 w kościele św. Tomasza Apostoła w Crystal Lake z rąk ordynariusza Rockford Arthura O’Neilla. Pracował następnie m.in. jako wikariusz w parafii katedralnej w Rockford. Później podjął dalsze studia w Rzymie (zakończone licencjatem). W roku 1996 uzyskał doktorat z etyki chrześcijańskiej na Loyola University w Chicago. W latach 1995-2010 był diecezjalnym etykiem ds. służby zdrowia. Wykładał też w St. Anthony College of Nursing w Rockford, a także był proboszczem kilku parafii. Był też przez kilka lat członkiem Archidiecezjalnego Komitetu ds. Bioetyki w Chicago i Komisji Opieki Zdrowotnej w Peorii w stanie Illinois.
12 maja 2010 roku otrzymał nominację na ordynariusza Lafayette w Indianie. Sakry udzielił mu metropolita Indianapolis Daniel Buechlein OSB.

</doc>
<doc id="2378324" url="https://pl.wikipedia.org/wiki?curid=2378324" title="Theodore Guerin">
Theodore Guerin



</doc>
<doc id="2378326" url="https://pl.wikipedia.org/wiki?curid=2378326" title="Garczyński III">
Garczyński III

Garczyński III "(Garczynski, Rautenberg-Garczynski, Sas Pruski odmienny)" – kaszubski herb szlachecki, według Przemysława Pragerta odmiana herbu Sas Pruski.
Opis herbu.
Opis z wykorzystaniem zasad blazonowania, zaproponowanych przez Alfreda Znamierowskiego:
"W polu czerwonym półksiężyc srebrny z twarzą na opak, na nim takaż strzała pomiędzy dwiema gwiazdami złotmi. Nad tarczą sama korona szlachecka."
Najwcześniejsze wzmianki.
Herb wymieniany w "Uzupełnieniach" do "Nowego Siebmachera".
Herbowni.
Garczyński (Garczynski), być może z przydomkiem Rautenberg (Garczynski-Rautenberg).

</doc>
<doc id="2378327" url="https://pl.wikipedia.org/wiki?curid=2378327" title="Appointment with His Majesty">
Appointment with His Majesty

Appointment With His Majesty – dwudziesty pierwszy album studyjny Burning Speara, jamajskiego wykonawcy muzyki reggae.
Płyta została wydana 5 sierpnia 1997 roku przez amerykańską wytwórnię Heartbeat Records; w Europie ukazała się nakładem francuskiego labelu Musidisc Records. Nagrania zarejestrowane zostały w studiu Grove Recording w Ocho Rios. Ich produkcją zajęła się Sonia Rodney, żona artysty. Spearowi akompaniowali muzycy sesyjni z założonej przez niego grupy The Burning Band.
30 sierpnia 1997 roku album osiągnął 10. miejsce w cotygodniowym zestawieniu najlepszych albumów reggae magazynu Billboard (ogółem był notowany na liście przez 9 tygodni).
W roku 1998 krążek został nominowany do nagrody Grammy w kategorii najlepszy album reggae. Była to siódma nominacja do tej statuetki w karierze muzyka.
Album doczekał się dwóch reedycji, wydanych przez jamajską wytwórnię Jahmin' Records w roku 2000 oraz przez Burning Music, własną wytwórnię Speara, w roku 2005.

</doc>
<doc id="2378329" url="https://pl.wikipedia.org/wiki?curid=2378329" title="Mahanubhawasampradaja">
Mahanubhawasampradaja

Mahanubhawasampradaja (też sanskryt महानुभाव पंथ, trb. "mahanubhawapantha", ang. Mahanubhava) – tradycja hinduistyczna (sampradaja) zaliczana do wisznuizmu.
Powstała w zależności do źródeł w XI lub XII wieku w kręgach tradycji pobożnościowych ruchu santów z Maharasztry.
Założycielem mahanubhawy był Ćakradhara Swamin. Możliwe również, iż mahanubhawę pierwotnie założył Gowinda Prabhu, a Ćakradhara był jego pierwszym uczniem.
Doktryna.
Mahanubhawa jest tradycją wisznuicką. Od momentu powstania nie uznawała zależności systemu kastowego i dźati. Przyjmowała w swoje szeregi również kobiety.
Dzieła które studiowali to:
Wierzyli w najwyższy ideał pod imieniem Parameśwara, wskazując na pięć jego świętych inkarnacji zwanych "pańćakryszna":
Kult.
Gavin Flood podaje, iż wyznawcy mahanubhawy czcili wyłącznie Krysznę.
Nosili ciemnoniebieską odzież – koloru nawiązującego do barwy skóry Kryszny.
Przedstawiciele.
Poza postaciami założycieli, tj. Gowinda Prabhu lub Ćakradhara Swaminem, znanymi postaciami z mahanubhawasampradaji są:

</doc>
<doc id="2378332" url="https://pl.wikipedia.org/wiki?curid=2378332" title="Obi (publikacje)">
Obi (publikacje)

 – wąski pasek papieru zakładany na obwolutę lub okładkę książki, płyty CD, LP, DVD, Laserdisc, powszechnie stosowany w Japonii. 
W podstawowym znaczeniu "obi" to pas do wiązania kimona, yukaty i ubrań używanych w sportach walki. W przypadku wydawnictw książkowych i płytowych służy on do hasłowego zareklamowania utworu, podania ceny i nazwy wydawnictwa. 
Podobnie używa się słowa , które w pierwotnym znaczeniu jest szarfą służącą do przytrzymania/podwiązania długich rękawów kimona lub yukaty, aby nie przeszkadzały w wykonywanej czynności. 
Trzecie określenie paska na książce, , jest precyzyjne i oznacza „papierowy pasek”.

</doc>
<doc id="2378334" url="https://pl.wikipedia.org/wiki?curid=2378334" title="Nawaćakra">
Nawaćakra

Nawaćakra (trl. "navacakra") – dziewięć ćakr istoty ludzkiej w hinduizmie. Dziewięć ośrodków energii wewnętrznej, które są obiektami praktyk joginów.
Najczęściej mówi się o sześciu lub siedmiu ćakrach człowieka którymi są: muladharaćakra, swadhiszthanaćakra, manipuraćakra, anahataćakra, wiśuddhićakra, adźńaćakra i sahasraraćakra. Do systemu dziewięciu ćakr dodatkowo wlicza się jeszcze ośrodki:

</doc>
<doc id="2378338" url="https://pl.wikipedia.org/wiki?curid=2378338" title="Transportflotte Speer">
Transportflotte Speer

Transportflotte Speer (TFS) – organizacja paramilitarna i transportowa III Rzeszy, utworzona w 1937 roku z inicjatywy Generalbauinspektora Alberta Speera jako część Organizacji Todt. Zadaniem tej organizacji był transport materiałów budowlanych, drogą morską w czasie przebudowy Berlina. Po inwazji na Norwegię "Transportflotte Speer" stała się oddziałem wchodzącym w skład Organizacji Todt. Także siedziba "TFS" została przeniesiona z Berlina do Groningen w Holandii. 
W 1941 flota posiadała ok. 10 tys. personel. Od 1942 roku TFS stała się kolejną ważną organizacją po Transportkorps Speer, ze względu na dostarczanie ważnych surowców z Norwegii do hitlerowskich Niemiec droga morską, takich jak rudy żelaza i materiały budowlane. TFS wspierała Kriegsmarine, podczas inwazji na Danię i Norwegię.

</doc>
<doc id="2378341" url="https://pl.wikipedia.org/wiki?curid=2378341" title="Gostkowski">
Gostkowski

Gostkowski (Gostkofski, Gostkowske, Gustkowski, Skork-Gostkowski, Skórka-Gostkowski, Skórka, Skork, Skorka, Drzewica odmienny) – kaszubski herb szlachecki, według Przemysława Pragerta odmiana herbu Drzewica.
Opis herbu.
Herb znany przynajmniej w dwóch wariantach. Opisy z wykorzystaniem zasad blazonowania, zaproponowanych przez Alfreda Znamierowskiego:
Gostkowski (Gostkofski, Gostkowske, Gustkowski, Skork-Gostkowski, Skórka-Gostkowski, Skórka, Skork, Skorka, Drzewica odmienny): "W polu błękitnym półksiężyc złoty z twarzą (okiem w prawo) między dwiema takimiż gwiazdami w słup. Klejnot: nad hełmem w koronie ramię zbrojne z mieczem, wzniesione do cięcia. Labry błękitne, podbite złotem. Dewiza: "VIRTUS MIHI NUMEN ET ENSIS, QUEM TENEO ("CNOTA JEST MI DROGOWSKAZEM I MIECZEM, KTÓRY DZIERŻĘ").
Gostkowski odmienny (Gostkofski, Gustkowski): W miejsce gwiazd listki koniczyny, brak dewizy.
Najwcześniejsze wzmianki.
Herb najwcześniej pojawia się na mapie Pomorza Lubinusa z 1618, następnie u Dachnowskiego ("Herbarz szlachty Prus Królewskich"), Niesieckiego ("Korona polska") i Ostrowskiego ("Księga herbowa rodów polskich"). Herb ten znają też źródła niemieckojęzyczne: Bagmihl ("Pommersches Wappenbuch"), Cramer ("Geschischte der Lande Lauenberg und Bütow"), "Nowy Siebmacher", Ledebur ("Adelslexikon der preussichen Monarchie von...") oraz Żernicki ("Der polnische Adel", "Die polnischen Stamwappen"). Wariant odmienny podawany jest przez "Siebmachera".
Rodzina Gostkowskich.
Kaszubska rodzina szlachecka wywodząca się ze wsi Gostkowo, mało znana polskim heraldykom. Być może jej protoplastą był rycerz Bartek z Gostkowa wymieniany w latach 1400, 1405, 1409 i 1423 jako sędzia ziemski. W następnych latach wieś uległa podziałowi na Gostkowo i Gostkówko. W roku 1559 wymieniani byli następujący dziedzice w Gostkowie: Hans i Jurgen Adam, Drewes i Merten Jerke, Matz Jersecke, Peter Krison, Junge i Olde Matzschurken (Matz Skórkowie), Bartos i Pawel Palubitzki, Drewes i Jurgen Schurcke. W Gostkówku natomiast siedzieli: Peter Fiton, Jurgen Schurcke, Labunn i Jurgen oraz Tomas Putkamerowie. W kolejnym dokumencie z 1560 nazwiska panków są podane w nieco innej formie. Nazwiska używane później jako drugi człon przy Gostkowski: Adam, Cyrzan, Darselkow, Jark, Labun, Pałubicki, Putkamer, Skórka, Wantoch i Wicon, to prawdopodobnie nazwiska odrębnych rodów, które od XVII wieku zaczęły przyjmować nazwisko odmiejscowe Gostkowski.
Herbowni.
Gostkowski (Gostkofske, Gostkofski, Gostkowsky, Gustkowski) także z przydomkiem Skórka oraz samodzielnie Skórka (Schurcke, Schurek, Schureke, Schurig, Schuriken, Schurke, Schurko, Scuircke, Scuircken, Skork, Skorke, Skurik, Skurk, Skurka). Niewykluczone także, iż nosiła go pierwotnie rodzina Jark i Jark-Gostkowski.
Inne rodziny noszące drugi człon nazwiska Gostkowski, nosiły inne herby. Jarkowie są znani z herbem Jark, oraz, błędnie Konigslöw. Wiconom przysługiwał herb Wicon z odmianami. Cyrzanowie mają używać herbu Czirson (Lew, Czyrzan), Pałubiccy mają być herbu Brochwicz, Wantochowie mają używać herbu Trzy Gwiazdy (Księżyc), albo jego odmiany Rekowski II. Zmudowie powinni używać herbu Zmuda II. Herby Gostkowskich z innymi przydomkami nie są znane.

</doc>
<doc id="2378343" url="https://pl.wikipedia.org/wiki?curid=2378343" title="Wim Mertens">
Wim Mertens

Wim Mertens (ur. 14 maja 1953 w Neerpelt) – belgijski kompozytor, pianista, gitarzysta, śpiewak kontratenorowy oraz muzykolog.
Tworzył muzykę m.in. do filmów "Brzuch architekta", "Fiesta", "Między złem a głębokim błękitnym oceanem". W marcu 1998 roku nadany mu został tytuł "Cultural Ambassador of Flanders".
Twórczość.
Muzyka Wima Mertensa wychodzi z neoklasycystycznej melodyki, gdzie melodia jest najważniejsza. On poddaje ją różnym zabiegom minimalistycznym i awangardowym. Wim Mertens aranżuje często utwory na niewielki zespół kameralny (6-osobowy chór żeński i fortepian). Czasem włącza również śpiew kontratenorem.

</doc>
<doc id="2378344" url="https://pl.wikipedia.org/wiki?curid=2378344" title="Żywiecki Klub Boules">
Żywiecki Klub Boules

Żywiecki Klub Boules, ŻKB – klub sportowy pétanque z Żywca.
Od roku 2003 ŻKB organizuje w Żywcu pierwszy w Polsce Międzynarodowy Festiwal Pétanque oraz finał Mistrzostw Polski Pétanque Polskiej Federacji Pétanque. 
Sukcesy.
Zawodnicy Żywieckiego Klubu Bulowego byli wielokrotnymi zdobywcami tytułu Mistrza Polski w pétanque (seniorów): Andrzej Śliż (siedem razy), Jędrzej Śliż (siedem razy), Szymon Kubiesa (pięć razy), Katarzyna Śliż (trzy razy), Marek Lach (raz), Wioletta Śliż (raz). Wielokrotnie reprezentowali Polskę na Mistrzostwach świata i Mistrzostwach Europy. 
Jędrzej Śliż w roku 2003 na Mistrzostwach świata juniorów w Brnie zdobył brązowy medal w konkurencji strzału precyzyjnego. Jest to pierwszy i przez długi czas jedyny medal zdobyty przez Polskę w historii pétanque.
Drużyny wywodzące się z ŻKB zdobywały też kilkukrotnie Puchar Polski w pétanque.
Zwycięstwo w Klubowych Mistrzostwach Polski
Mistrzostwo Polski Seniorów. 
II miejsce - Jędrzej Śliż, Szymon Kubiesa, Marek Lach, Andrzej Śliż (nie grał w czasie rozgrywek finałowych)
Mistrzostwo Polski Kobiet
Puchar Polski
Zwycięstwo w klasyfikacji indywidualnej. 

</doc>
<doc id="2378347" url="https://pl.wikipedia.org/wiki?curid=2378347" title="Flaga Jekaterynburga">
Flaga Jekaterynburga

Flaga Jekaterynburga – jeden z symboli miejskich Jekaterynburga, przyjęty oficjalnie przez dumę miejską 24 czerwca 2008 roku.
Historia i symbolika.
Flaga Jekaterynburga to prostokątny materiał w proporcjach (szerokość do długości) – 2:3 składający się z trzech horyzontalnych pasów, poczynając od góry: żółtego, zielonego (szmaragdowego) i niebieskiego. Proporcje szerokości poszczególnych pasów do wysokości materiału: 1/4, 1/2 i 1/4. Dwa elementy pochodzące z herbu Jekaterynburga zostały umieszczone na fladze. Są to: kopalnia srebra (w formie studni) oraz piec do wypalania żarzący się wewnątrz czerwonym ogniem.
Zieleń jest historycznym kolorem regionu. Kopalnia i piec są symbolami rozwoju przemysłowego miasta, jego poziomu technologicznego i wielkiego potencjału. Żółty pas symbolizuje góry Ural, łączące Europę z Azją. Niebieski pas odnosi się do rzeki Isety, która ma łączyć historię z nowoczesnością.
Flaga została zatwierdzona decyzją Jekaterynburskiej Dumy w roku 2008 i zarejestrowana pod numerem 4023 w Rejestrze Heraldycznym Federacji Rosyjskiej. Jest jednym z oficjalnych symboli administracji miasta. Jest to także pierwsza i jak na razie jedyna flaga w historii Jekaterynburga.

</doc>
<doc id="2378349" url="https://pl.wikipedia.org/wiki?curid=2378349" title="Godło Republiki Ałtaju">
Godło Republiki Ałtaju

 Godło Republiki Ałtaju – narodowy symbol Ałtaju, przyjęty oficjalnie przez parlament republiki 6 października 1993 roku.
Historia i symbolika.
Godło Ałtaju ma formę okrągłej niebieskiej tarczy ze złotym otokiem. Kolor ten jest symbolem wiecznie błękitnego nieba nad krajem. Góry w godle przedstawiają łańcuch górski Ałtaju, razem z ich najwyższym szczytem Biełuchą/Kadyn-Baży (4506 m n.p.m.) i jego dwoma najwyższymi wierzchołkami: wschodnim (4506 m n.p.m.) i zachodnim (4400 m n.p.m.). Mają one symbolizować piękno oraz potęgę ałtajskiej ojczyzny. 
Głównym elementem godła jest gryf, ałtajski odpowiednik buddyjsko-hinduistycznego Garudy. W języku ałtajskim nazywa się on Kan-Kerede (ros. Кан-Кереде). Jest to stworzenie o głowie i skrzydłach ptaka oraz ciele lwa. Zwierzę to ma czuwać nad pokojem, szczęściem i dostatkiem Ałtaju. Jest także patronem dzikiej zwierzyny oraz całej natury. W ostatnich latach pojawiły się jednak kontrowersje, czy aby na pewno stworzenie to powinno widnieć w godle republiki. Jego przeciwnicy twierdzą, że według miejscowych wierzeń, stworzenie to jest związane ze śmiercią, a więc może przynosić krajowi kłopoty i nieszczęścia. Zwracają uwagę na katastrofy naturalne, które po 1993 roku nawiedzały republikę, w tym silne trzęsienie ziemi (7,3 w skali Richtera z 27 września 2003 roku). Obrońcy godła odpowiadają, że Kan-Kerede widniał na tarczach używanych w przeszłości przez wojowników ałtajskich i powinien być traktowany jako opiekun kraju, a nie jego przekleństwo. Najstarsze wizerunki tego stworzenia znajdowane w regionie pochodzą z VI - IV wieku p.n.e. i były odnajdywane w kurhanach Pazyryku.
Ornament w dolnej części godła symbolizuje dwie największe rzeki Republiki Ałtaju: Katuń oraz Biję z ich dopływami. Między nimi złote domowe ognisko – symbol wiecznotrwałej ojczyzny. Spienione fale pod nim oznaczają Jezioro Teleckie. 
Godło jest oficjalnie zarejestrowane pod numerem 187 w Rejestrze Heraldycznym Federacji Rosyjskiej.

</doc>
<doc id="2378350" url="https://pl.wikipedia.org/wiki?curid=2378350" title="Godło Buriacji">
Godło Buriacji

Godło Buriacji – narodowy symbol Republiki Buriacji, przyjęty oficjalnie przez parlament republiki 20 lipca 1995 roku.
Historia i symbolika.
Godło Buriacji ma formę szarej tarczy. W godle dominują trzy barwy znane z flagi buriackiej: granatowy, biały i żółty, które razem są symbolami nieba, czystości i wieczności. Pośrodku widnieje wizerunek gór i jeziora Bajkał. Wyżej umieszczony został tradycyjny mongolski znak Sojombo. Jest to historyczny symbol niepodległości i wolności ludów mongolskich, zwieńczony płomieniem o trzech wierzchołkach, które uważane są za symbol pomyślności i rozkwitu. Dolną część herbu okala niebieski ceremonialny szal khata, który symbolizuje tutaj niebo i gościnność mieszkańców kraju. 
1 stycznia 2000 roku godło zostało umieszczone na tradycyjnej heraldycznej tarczy, a z khaty usunięto napis „Republika Buriacji” zapisany w dwóch językach: rosyjskim i buriackim.

</doc>
<doc id="2378351" url="https://pl.wikipedia.org/wiki?curid=2378351" title="Li Xuanxu">
Li Xuanxu

Li Xuanxu (; ur. 5 lutego 1994 w Zhuzhou) – chińska pływaczka, brązowa medalistka igrzysk olimpijskich i mistrzostw świata.
Specjalizuje się w pływaniu stylem dowolnym. Największym sportowym osiągnięciem zawodniczki jest brązowy medal igrzysk olimpijskich w Londynie na 400 m stylem zmiennym i mistrzostw świata w Szanghaju w 2011 roku na dystansie 1500 m.
W wieku 14 lat startowała w igrzyskach olimpijskich w Pekinie w 2008 roku, zajmując 5. miejsce w finale 800 m i 8. na dystansie 400 m kraulem.

</doc>
<doc id="2378354" url="https://pl.wikipedia.org/wiki?curid=2378354" title="Henryk Sternhel">
Henryk Sternhel

Henryk Sternhel pseud. "Gustaw" (ur. 1910, zm. we wrześniu 1943) – lekarz, działacz komunistyczny, dowódca Okręgu GL Warszawa-Miasto.
Życiorys.
Pochodził z rodziny żydowskiej. W latach 30. działał w KPP, a 1937-1939 walczył w wojnie domowej w Hiszpanii. 9 lutego 1939 wraz z innymi członkami Brygad Międzynarodowych został internowany we Francji. Latem 1942 przedostał się do kraju i wstąpił do PPR i GL. Pracował w Sztabie Głównym GL, a od października 1942 był członkiem (a następnie dowódcą) grupy specjalnej Sztabu Głównego i uczestniczył w akcjach bojowych. W maju 1943 objął funkcję dowódcy GL na Warszawę-Miasto. Z jego inicjatywy i pod jego przywództwem warszawskie grupy bojowe GL przeprowadziły wiele udanych akcji, m.in. 23 kwietnia 1943 dowodzona przez niego grupa obrzuciła na ul. Freta niemiecki samochód ciężarowy; zginęło 5 Niemców, samochód został spalony. 15 lipca 1943 u zbiegu Alej Ujazdowskich i ul. Wilczej jego oddział obrzucał wiązką granatów kolumnę SA maszerującą Alejami Ujazdowskimi, wracającą z pogrzebu zabitego wcześniej w zamachu esesmana; zginęło 4 hitlerowców, a ok. 20 zostało rannych. W pościgu Niemcy schwytali jednego z zamachowców, z którego wydobyli zeznania, na podstawie których gestapo aresztowało na początku września kilku działaczy PPR i GL, w tym "Gustawa", zamordowanego później w więzieniu gestapo przy al. Szucha.
19 lipca 1945 Henryk Sternhel został pośmiertnie odznaczony Orderem Virtuti Militari V klasy.

</doc>
<doc id="2378355" url="https://pl.wikipedia.org/wiki?curid=2378355" title="Godło Chakasji">
Godło Chakasji

Godło Chakasji – jest narodowym symbolem Republiki Chakasji, przyjętym oficjalnie przez parlament republiki 20 grudnia 2005 roku.
Historia i symbolika.
Godło Chakasji ma formę okrągłej srebrnej tarczy w złotym obramowaniu. W środku w polu czerwonym znajduje się srebrny irbis (zwany też panterą śnieżną), który ma za zadanie strzec kraju. Ponad nim znak solarny, który w tym przypadku ma symbolizować mądrość przodków mieszkańców Chakasji, którzy używali tego symbolu. Jest to także symbol wszechświata. U dołu, na zielonym tle, tradycyjny ornament chakaski w złotym kolorze. Całość okala wieniec z liści brzozy. Kolor zielony, podobnie jak we fladze Chakasji, symbolizuje bezkresne lasy Syberii.

</doc>
<doc id="2378357" url="https://pl.wikipedia.org/wiki?curid=2378357" title="Giovanni Pietro Dal Toso">
Giovanni Pietro Dal Toso

Giovanni Pietro Dal Toso (ur. 6 października 1964 w Vicenzy) – włoski duchowny katolicki, arcybiskup, przewodniczący Rady Wyższej Papieskich Dzieł Misyjnych, sekretarz pomocniczy w Kongregacji ds. Ewangelizacji Narodów, od 2023 nuncjusz apostolski w Jordanii.
Życiorys.
24 czerwca 1989 otrzymał święcenia kapłańskie i został inkardynowany do diecezji Bolzano-Bressanone. Przez kilka lat pracował duszpastersko w rodzinnej diecezji, zaś w 1992 podjął studia doktoranckie z filozofii na Papieskim Uniwersytecie Gregoriańskim. Od 1996 pracował w Papieskiej Radzie Cor Unum. 21 czerwca 2004 został mianowany podsekretarzem, zaś 22 czerwca 2010 sekretarzem tejże dykasterii.
9 listopada 2017 papież Franciszek mianował go przewodniczącym Rady Wyższej Papieskich Dzieł Misyjnych oraz sekretarzem pomocniczym w Kongregacji ds. Ewangelizacji Narodów. Jednoczesne został mianowany arcybiskupem ze stolicą tytularną Foratiana. Sakrę otrzymał 16 grudnia 2017 z rąk prefekta tejże dykasterii, kard. Fernando Filoniego.
21 stycznia 2023 ten sam papież ustanowił go nuncjuszem apostolskim w Jordanii.

</doc>
<doc id="2378358" url="https://pl.wikipedia.org/wiki?curid=2378358" title="Lu Ying">
Lu Ying

Lu Ying (; ur. 22 stycznia 1989 w Szanghaju) – chińska pływaczka, dwukrotna medalistka mistrzostw świata.
Specjalizuje się w pływaniu stylem motylkowym i dowolnym. Największym sportowym osiągnięciem zawodniczki jest wicemistrzostwo olimpijskie w Londynie (2012) na 100 m stylem motylkowym, a także mistrzostwo świata na krótkim basenie ze Stambułu (2012) na 50 m motylkiem.

</doc>
<doc id="2378359" url="https://pl.wikipedia.org/wiki?curid=2378359" title="ŻKB Żywiec">
ŻKB Żywiec



</doc>
<doc id="2378360" url="https://pl.wikipedia.org/wiki?curid=2378360" title="Living Dub Vol. 4">
Living Dub Vol. 4

Living Dub Vol. 4 – dwudziesty drugi album studyjny Burning Speara, jamajskiego wykonawcy muzyki reggae.
Płyta została wydana 4 maja 1999 roku przez amerykańską wytwórnię Heartbeat Records; w Europie ukazała się nakładem francuskiego labelu Musidisc Records. Znalazły się na niej zdubowane wersje piosenek z wydanego dwa lata wcześniej krążka "Appointment With His Majesty". Miksu utworów dokonał w studiu Grove Recording w Ocho Rios Barry O'Hare. Produkcją nagrań zajęła się Sonia Rodney, żona artysty.

</doc>
<doc id="2378361" url="https://pl.wikipedia.org/wiki?curid=2378361" title="Herb obwodu swierdłowskiego">
Herb obwodu swierdłowskiego

Herb obwodu swierdłowskiego – jest oficjalnym symbolem obwodu swierdłowskiego, przyjętym 6 maja 2005 roku przez regionalną dumę.
Opis.
Herb wielki obwodu swierdłowskiego to srebrny soból w polu czerwonym. Zwierzę to zamieszkuje górzyste lasy od Uralu po Kamczatkę i jest uważane za jeden z symboli regionu. Soból jest wspięty, trzymający w obu łapach strzałę złotą, zwróconą ku dołowi. Nad tarczą Wielka imperialna korona Rosji. Trzymacze heraldyczne to dwa złote gryfy po każdej stronie tarczy, wspięte, o orężu srebrnym, trzymające w prawych szponach flagę obwodu swierdłowskiego w złotym obramowaniu. Dwa gryfy stoją na czerwono-złotej wstędze, która ozdobiona jest liśćmi cedrowymi. Na wstędze umieszczono dewizę herbową w języku rosyjskim „Опорный край державы”.
Historia i symbolika.
Soból ze strzałą wskazuje na związki obwodu z Syberią. Został zaczerpnięty z herbu Wierchoturia, jednego z najstarszych rosyjskich miast za Uralem. W ten sposób podkreślana jest ciągłość między dawnymi dziejami tych ziem a nowoczesnym obwodem. W przeciwieństwie do oryginału jest to jednak srebrny, a nie czarny soból. Użycie gryfów jako trzymaczy jest nawiązaniem do Herodota. Niektórzy badacze identyfikują wzmiankowane przez niego góry Ryfejskie jako góry Uralu. Miały one blokować dostęp do ówcześnie znanego świata gryfom. Gryfy w herbie mają według jego twórców strzec mineralnych bogactw Uralu. Ural jako nieprzebyta przez żadną wrogą armię zapora ma tu też symbolizować potęgę mocarstwową państwa. Jest to też hołd złożony ludności regionu biorącej udział w wielkiej wojnie ojczyźnianej. Użycie cedrowych elementów dekoracyjnych ma kolejny raz wskazywać na bogactwa naturalne, w tym przypadku dotyczące gospodarki leśnej, obwodu swierdłowskiego. Dewiza herbowa zaczerpnięta została z jednego z wierszy sowieckiego poety Aleksandra Twardowskiego.
Dopuszcza się także użycie herbu małego, w którym pominięte zostają wszystkie udostojnienia herbu. Prace nad herbem trwały długo, bo od roku 1995. Rozpatrywano wiele projektów. Wiele z nich budziło zastrzeżeń, zarówno ekspertów do spraw heraldyki (np. nieuprawnione użycie wstęgi Orderu św. Andrzeja Apostoła Pierwszego Powołania) jak i polityków różnych szczebli. Ostatecznie obecny wizerunek herbu został oficjalnie przyjęty 6 maja 2005 roku przez regionalną dumę, izbę niższą parlamentu obwodu swierdłowskiego. Zatwierdzony wcześniej 26 marca 2005 r. i zarejestrowany pod numerem 1850 w Rejestrze Heraldycznym Federacji Rosyjskiej.

</doc>
<doc id="2378362" url="https://pl.wikipedia.org/wiki?curid=2378362" title="Kituro Rugby Club">
Kituro Rugby Club

Kituro Rugby Club – belgijski klub rugby z siedzibą w Schaarbeek (Brukseli) założony w 1961.

</doc>
<doc id="2378364" url="https://pl.wikipedia.org/wiki?curid=2378364" title="Herb Jekaterynburga">
Herb Jekaterynburga

Herb Jekaterynburga – jeden z symboli miejskich Jekaterynburga, przyjęty oficjalnie przez dumę miejską 23 lipca 1998 roku. 
Symbolika.
Tarcza jekaterynburskiego herbu podzielona jest na dwa pola. W polu górnym na zielonym tle widać kopalnię srebra (w formie studni) oraz piec do wypalania z żarzącym się wewnątrz czerwonym ogniem. W dolnym polu na złotym tle widnieje wyobrażenie rzeki Iset, nad herbem korona. Po obu stronach herbu trzymacze heraldyczne. Po prawej (lewej z punktu widzenia obserwatora) wspięty złoty niedźwiedź. Po lewej (prawej z punktu widzenia obserwatora) wspięty złoty soból. Ich języki są czarno-czerwone, a obroże czarno-złote. Stoją one na złotej wstędze, udekorowanej wyobrażeniem druzy, składającej się z pięciu kryształów. 
Tarcza ma kształt fortecy, który ma przypominać o historii miasta, jako twierdzy stojącej na straży rubieży Imperium Rosyjskiego. Podział tarczy na dwa pola symbolizuje położenie miasta na granicy Europy i Azji. Rzeka ma łączyć historię z nowoczesnością. Kopalnia oraz piec symbolizują rolę miasta jako ośrodka przemysłowego i metalurgicznego. Pojawiły się one już na wczesnym herbie z roku z 1783 roku. Niedźwiedź jest tradycyjnym symbolem Rosji, w tym przypadku jej europejskiej części. Soból symbolizuje Syberię. Wyciągnięte języki trzymaczy mają oznaczać, że zwierzęta są gotowe by w każdej chwili bronić Jekaterynburga. Korona została dodana do herbu w roku 2008. Złota wstęga oznaczać ma rolę miasta jako stolicy obwodu swierdłowskiego i jednego z najważniejszych miast Rosji. Kryształ podkreśla rolę bogactw naturalnych.
Historia.
Pierwszy herb Jekaterynburga został zatwierdzony przez Katarzynę II w roku 1783. Herb miał zostać zaprojektowany przez księcia Michała Michajłowicza Szczerbatowa. W górnym polu na czerwonym tle znajduje się w herbie niedźwiedź ze złotą księgą Ewangelii oraz srebrnym krzyżem, który miał nawiązywać wyglądałem do orderowego krzyża Orderu św. Anny. Jest to w zasadzie obecny herb miasta Perm. Jekaterynburg administracyjnie należał wówczas do guberni permskiej. W dolnym polu na zielonym tle widać kopalnię srebra i piec. Elementy te używane są do dzisiaj. 
W drugiej połowie XIX wieku baron Bernhard Karl von Köhne (zajmujący się w Senacie Rządzącym sprawami heraldyki) przygotował swój projekt herbu miasta. Na srebrnym tle miał znajdować się żarzący się piec do wypalania. W prawym górnym rogu wyobrażenie niedźwiedzia z księgą Ewangelii i krzyżem. Nad nimi srebrna korona w formie wieży. Całość okalać miała czerwona wstęga, a za herbem znajdować się miały dwa skrzyżowane złote sierpy. Imperator Aleksander II Romanow projekt zaakceptował, jednak z powodu rychłej śmierci cara i projektanta został on zarzucony. 
Po przewrocie bolszewickim herb carski wyszedł z użycia. W 1924 nazwę miasta zmieniono na Swierdłowsk. W obiegu znajdowało się kilka różnych wersji nowego, bolszewickiego godła dla miasta. Zawierały one wiele robotniczo-chłopskich elementów: sierp i młot, pług, kryształy. W barwach przeważała zieleń, czerń i kolor srebrny. W 1967 roku w toku przygotowań do obchodów 245 rocznicy założenia miasta rozpisano konkurs na nowy herb. W roku 1973 zatwierdzono jego nową wersję. Tarcza była srebrna, a na jej środku znajdowała się czerwono-żółta forteca, przez którą przechodziła niebieska wstęga. Znów nawiązania do rzeki Isety oraz do obronnego charakteru miasta, ale jednocześnie wizerunek obraz fortecy miał przypominać swym wizerunkiem elektrownię. U góry wstęgi symbol atomu. U dołu złota śruba, symbol przemysłowej pozycji miasta. Po prawej (lewej) stronie czarny soból, po lewej (prawej) czarna jaszczurka. Ta ostatnia jest nawiązaniem do twórczości pisarza (twórcy folklorystycznych bajek i opowiadań) Pawła Bażowa, który był związany z miastem. Herb ten nie wszedł jednak do powszechnego użytku. 
10 września 1991 przywrócono dawny herb z roku 1783. W 1994 r. rozpisano kolejny konkurs na nowy herb miasta. Propozycje okazały się jednak mało satysfakcjonujące. Zdecydowano się więc stworzyć nowy herb w oparciu o oryginalną wersję z roku 1783. Usunięto z niej górną część, herb Permu. Po wielu kontrowersjach ostatecznie 23 lipca 1998 r. duma miejska Jekaterynburga zaakceptowała projekt, który z nieznacznymi zmianami obowiązuje do dzisiaj. Autorami tego projektu byli: S. Łukanin, G. Dubrowin, A. Owieczkin, V. Kondjurin i A. Grefenstein. Herb miasta został zarejestrowany pod numerem 401 w Rejestrze Heraldycznym Federacji Rosyjskiej.

</doc>
<doc id="2378365" url="https://pl.wikipedia.org/wiki?curid=2378365" title="Maks Barskich">
Maks Barskich

Maks Barskich (), właśc. Mykoła Mykołajowycz Bortnyk (; ur. 8 marca 1990 w Chersoniu) – ukraiński piosenkarz, autor tekstów, aktor i model.
Życiorys.
Gdy miał 11 lat, jego ojciec zostawił rodzinę. Ukończył naukę w klasie malarskiej Chersońsko-Taurydzkiego Liceum Sztuk Pięknych. Po przeprowadzce do Kijowa rozpoczął edukację na Wydziale Wokalnym Miejskiej Akademii Sztuki Cyrkowej i Estradowej. W wieku 12 lat stworzył pierwszy, anglojęzyczny utwór.
W 2008 wziął udział w drugiej edycji programu rozrywkowego "Fabryka zirok 2". Po kilku tygodniach wycofał się z rywalizacji, odchodząc z programu wraz z producentem Alanem Badojewem i kilkoma stylistami. W 2009 wydał debiutancki album studyjny pt. "". W 2010 wystąpił z utworem „Biełyj woron” w finale ukraińskich eliminacji do 55. Konkursu Piosenki Eurowizji, poza tym nagrał i wydał piosenkę „Sierdce bjotsia” w duecie ze Switłaną Łobodą i otrzymał Europejską Nagrodę Muzyczną MTV dla najlepszego ukraińskiego wykonawcy.
W 2012 wydał album pt. "Z.Dance". Płytę promował singlem „Dance”, z którym zajął drugie miejsce w krajowych eliminacjach do 57. Konkursu Piosenki Eurowizji. W 2013 wydał piosenkę „Ja boleju toboj / I Wanna Run”, która została wykorzystana jako motyw przewodni kampanii reklamowej marki Pepsi. Również w 2013 premierę miał album pt. "Sky Is the Limit" DJ Antoine’a, na którym znalazła się m.in. piosenka „Like a Hurricane” z gościnnym udziałem Barskicha. W 2014 wydał album pt. "Po Friejdu". W grudniu 2015, pod pseudonimem Mickolai, wydał minialbum z pięcioma utworami, które nagrał w języku angielskim. Również w 2015 odebrał statuetkę na gali M1 Music Awards za wygraną w kategorii „najlepszy piosenkarz”.
W 2016 wydał album pt. "Tumany", który promował tytułową piosenką i singlami: „Choczu tancewat”, „Podruga – nocz”, „Zajmiomsia lubowju”, „Poslednij letnij dien” (wydany też w anglojęzycznej wersji jako „Last Day of Summer”) i „Niewiernaja”. W 2017 premierę miała napisana przez niego piosenka „I Love You”, z którą Tayanna zajęła drugie miejsce w finale krajowych selekcji do 62. Konkursu Piosenki Eurowizji, oprócz tego nakręcił teledysk do utworów: „Moja lubow” i „Fiewral” (w którym zagrał ze swoim ojcem), a pod koniec roku odebrał dwie statuetki na gali M1 Music Awards dla najlepszego piosenkarza i za hit roku („Tumany”).
W 2018 na kanale M1 Music premierę miał film dokumentalny pt. "Tumanomania", będąca zapisem przygotowań do jego trasy koncertowej, a także wydał teledyski do singli: „Sdielaj gromcze” i „Bierega”. Obie piosenki umieścił na albumie pt. "7", który wydał 8 lutego 2019 wraz z nagraniem swojego koncertu "Siem" w Kijowie. W tym samym miesiącu premierę miał film "Seks i niczego licznogo", do którego napisał utwór „Polurazdieta”. 14 listopada 2021 odebrał Europejską Nagrodę Muzyczną MTV dla najlepszego rosyjskiego wykonawcy.
Życie prywatne.
W latach nastoletnich był związany z Miszą Romanową, wokalistką zespołu Wia Gra.

</doc>
<doc id="2378366" url="https://pl.wikipedia.org/wiki?curid=2378366" title="Diet Coke with cherry">
Diet Coke with cherry



</doc>
<doc id="2378368" url="https://pl.wikipedia.org/wiki?curid=2378368" title="Powiedz, że mnie kochasz">
Powiedz, że mnie kochasz

Powiedz, że mnie kochasz (ang. "Tell Me You Love Me", 2007) – amerykański miniserial obyczajowy nadawany przez amerykańską stację HBO od 9 września do 11 listopada 2007 roku. W Polsce nadawany był na kanale HBO.
Opis fabuły.
Opowieść o losach trzech par w trudnych momentach ich związków. Trafiają do tej samej terapeutki, specjalizującej się w terapii małżeńskiej i zaburzeniach seksualnych.
Jamie (Michelle Borth) i Hugo (Luke Kirby), para pod trzydziestkę, przeżywają rozterki przed ślubem. Uświadamiają sobie, że chwile spędzane w łóżku są dla nich ucieczką przed wiernością i zaangażowaniem się w stały związek.
Carolyn (Sonya Walger) i Palek (Adam Scott) są po trzydziestce. Bardzo pragną mieć potomstwo, lecz nieudane próby zajścia w ciążę sprawiają, że zaczynają się od siebie oddalać.
Katie (Ally Walker) i Dave (Tim DeKay), para najstarsza, z dwójką dzieci, mimo wzajemnej miłości i przywiązania – od roku nie uprawia seksu.
Osobny wątek stanowi opowieść o losie terapeutki.
Nominacje do nagród.
Amerykański Instytut Filmowy.
2007

</doc>
<doc id="2378374" url="https://pl.wikipedia.org/wiki?curid=2378374" title="Lamprophis guttatus">
Lamprophis guttatus

Lamprophis guttatus – endemiczny gatunek węża z rodziny Lamprophiidae.
Osobniki tego gatunku osiągają rozmiary od 40 do 60 centymetrów. Najdłuższa zanotowana samica mierzyła 61,5 centymetra, samiec 42,7 centymetra. Podstawą pożywienia są gryzonie i jaszczurki na które poluje w nocy.
Samica składa w lecie do 8 jaj.
Węże te występują w Republice Południowej Afryki.

</doc>
<doc id="2378375" url="https://pl.wikipedia.org/wiki?curid=2378375" title="Lycodon guttatus">
Lycodon guttatus

 #PATRZ Lamprophis guttatus

</doc>
<doc id="2378376" url="https://pl.wikipedia.org/wiki?curid=2378376" title="Alopecion annulifer">
Alopecion annulifer

 #PATRZ Lamprophis guttatus

</doc>
<doc id="2378377" url="https://pl.wikipedia.org/wiki?curid=2378377" title="Boodon guttatus">
Boodon guttatus

 #PATRZ Lamprophis guttatus

</doc>
<doc id="2378378" url="https://pl.wikipedia.org/wiki?curid=2378378" title="Boaedon guttatus">
Boaedon guttatus

 #PATRZ Lamprophis guttatus

</doc>
<doc id="2378379" url="https://pl.wikipedia.org/wiki?curid=2378379" title="Hamlet (film 1964)">
Hamlet (film 1964)

Hamlet – radziecki dramat filmowy w reżyserii Grigorija Kozincewa z 1964 roku, oparty na sztuce Williama Shakespeare’a. Innokientij Smoktunowski występuje w roli tytułowej, Elza Radziņa w roli królowej Gertrudy, a Anastasija Wiertinska w roli Ofelii.

</doc>
<doc id="2378380" url="https://pl.wikipedia.org/wiki?curid=2378380" title="Kościół Miłosierdzia Bożego w Trzęsaczu">
Kościół Miłosierdzia Bożego w Trzęsaczu

Kościół Miłosierdzia Bożego w Trzęsaczu – katolicka świątynia znajdująca się w miejscowości Trzęsacz, po południowej stronie drogi wojewódzkiej nr 102. Jest znacznie mniej znana od innego, starszego kościoła, którego ruiny znajdują się w tej miejscowości, tuż nad nadmorskim klifem.
Historia.
Decyzja o budowie nowej świątyni zapadła po zamknięciu średniowiecznego kościoła, zagrożonego obsunięciem się wskutek postępujących procesów abrazyjnych powodujących stałe przybliżanie się granicy klifu do świątyni. Ostatnie nabożeństwo w starym kościele odbyło się 2 marca 1874 roku.
W tym samym czasie przystąpiono do budowy nowego kościoła. Prace zakończono w 1880 roku. W ich wyniku powstała ceglana budowla utrzymana w modnym wówczas stylu zwanym historyzmem. Zawierała ona wiele elementów zaczerpniętych z gotyku i romanizmu. Bryła kościoła składała się z zakończonej wysmukłym hełmem wieży z dwoma dzwonami, nawy głównej wyposażonej po bokach w empory oraz zakończonego trójbocznie prezbiterium. Wyposażenie świątyni składało się m.in. z Ołtarza Maryjnego ufundowanego w 1905, ambony pochodzącej ze starego kościoła, dużego obrazu olejnego (148 x 109 cm) autorstwa Charlesa Pattisona o tematyce marynistycznej oraz modelu żaglowca. Na wieży zamontowano dwa dzwony pochodzące ze starego kościoła. Kościół otoczony został ceglanym murem i sąsiadował z założonym w 1812 nowym cmentarzem. Cmentarz ten musiano utworzyć, ponieważ poprzedni, znajdujący się obok starego kościoła, zaczął być zagrożony cofającym się klifem. 
Kościół jako świątynia protestancka służył wiernym do 1945, kiedy to w czasie działań związanych z II wojną światową został uszkodzony, choć w niewielkim stopniu (ucierpiała wieża i niewielki fragment dachu). Ówczesne polskie władze postanowiły jednak go nie odbudowywać lecz przeznaczyć do rozbiórki. Oficjalnie decyzję motywowano potrzebą pozyskania cegieł dla odbudowującej się Warszawy. W rzeczywistości głównym powodem były względy ideologiczne. Ostatecznie nie doszło do pełnej realizacji rozbiórki – rozebrano tylko mur ceglany okalający świątynię oraz fragmenty jej ścian. W takim stanie, jako nieużytkowana ruina, kościół przetrwał niemal do końca XX wieku. 
4 maja 1998 roku przystąpiono do odbudowy świątyni. Po pięciu latach prac - 4 maja 2003 roku kościół został uroczyście poświęcony przez abp. Zygmunta Kamińskiego. Kościół wchodzi w skład Centrum Edukacyjnego Archidiecezji Szczecińsko-Kamieńskiej.
Wyposażenie.
Najcenniejszym elementem wyposażenia odbudowanego kościoła jest wczesnobarokowy ołtarz główny wykonany w 1673 przez Martina Edelbera i Joachima Sellina z Wolina. Pierwotnie ołtarz znajdował się w gotyckim kościele w Trzęsaczu. Po zamknięciu tego kościoła, został przewieziony do katedry w Kamieniu Pomorskim, skąd powrócił do Trzęsacza w 2003. 
W retabulum ołtarza przedstawiona została scena Ukrzyżowania z figurami Chrystusa, dwóch łotrów i stojącymi pod krzyżem postaciami Maryi i Jana Ewangelisty. Tło sceny stanowi obraz olejny z przedstawieniem uroczystego orszaku. W zwieńczeniu płaskorzeźba z wyobrażeniem Boga Ojca i siedzącego po jego prawicy Chrystusa. Powyżej napis: "Deo Trinuni Sacrum" ("Trójjedynemu Bogu Świętemu"). Ołtarz zwieńczony jest figurą Chrystusa Zmartwychwstałego i dwoma leżącymi po bokach żołnierzami. W predelli umieszczono scenę Ostatniej Wieczerzy z figurami apostołów przypominającymi z wyglądu panujących wówczas na Pomorzu Szwedów.
W prezbiterium kościoła ustawiona jest także barokowa chrzcielnica z 1682, wykonana przez stolarza Christopha Schmidta z Wolina i Joachima Sellina (malarza), a przeznaczona pierwotnie dla kościoła w Dobropolu. Chrzcielnica ma kształt sześcioboku, na jej ściankach umieszczono zakończone półkoliście płyciny z następującymi obrazami: "Arka Noego, Obrzezanie, Przejście przez Morze Czerwone, Chrzest w Jordanie, Uroczystość Zielonych Świątek, św. Krzysztof". Naroża chrzcielnicy ozdobione zostały toskańskimi kolumnami na wysokich cokołach. Chrzcielnica przed umieszczeniem w kościele w Trzęsaczu znajdowała się przez wiele lat w szczecińskiej bazylice archikatedralnej.
W kościele zamontowano współczesne witraże przedstawiające postacie świętych i błogosławionych związanych z nauką, edukacją i wychowaniem: św. Augustyn, św. Tomasz z Akwinu, św. Jan de la Salle, św. Jan Bosko, św. Klemens Hofbauer, św. Edyta Stein, św. Jan Kanty, św. Królowa Jadwiga, bł. Franciszka Siedliska, bł. Edmund Bojanowski, bł. Marcelina Darowska, św. Maksymilian Maria Kolbe.
Kościół posiada współczesne, 18-głosowe organy. Każdego roku, w okresie letnim, w kościele odbywa się Międzynarodowy Festiwal Muzyczny "Sacrum non profanum". Festiwal odbywa się w świątyni od roku 2005 podczas edycji festiwalu na organach grało wielu wybitnych organistów, odbyło się wiele prawykonań kompozycji współczesnych kompozytorów. W kościele Trzęsaczu koncertowało wielu wybitnych wykonawców m.in. Konstanty Andrzej Kulka, Adam Makowicz, Andrzej Jagodziński, Włodzimierz Nahorny, Mietek Szcześniak, Bartłomiej Nizioł.

</doc>
<doc id="2378382" url="https://pl.wikipedia.org/wiki?curid=2378382" title="Boran etylu">
Boran etylu



</doc>
<doc id="2378383" url="https://pl.wikipedia.org/wiki?curid=2378383" title="Lassie z Malowanych Wzgórz">
Lassie z Malowanych Wzgórz

Lassie z Malowanych Wzgórz – amerykański film familijny z 1951 z elementami filmu przygodowego i westernu. Reżyserem był Harold Kress, a scenariusz napisał True Boardman. Produkcja należy do serii filmów i seriali o psie Lassie, zapoczątkowanej filmem "Lassie, wróć!" z 1943. Czasami występuje pod tytułem "Lassie i Gorączka złota".
Opis fabuły.
Film pokazuje przygody chłopaka Tommy'ego i jego psa o imieniu Lassie. Akcja rozgrywa się głównie w wysokich górach Ameryki Północnej. Na początku filmu Tommy rozpacza, bo właśnie umarł jego ojciec. Odwiedza go Jonathan - jego starszy znajomy i były wspólnik ojca w poszukiwaniach złota. Jonathan daje Tommy'emu w prezencie swojego psa Lassie oraz proponuje mu, że weźmie go ze sobą w góry w celu poszukiwań złota. Tommy zgadza się. Wyruszają więc na poszukiwania wraz z nowym wspólnikiem Jonathana, Linem oraz z Lassie. Początkowo wszystko idzie jak należy: w dzień wszyscy ciężko pracują pozyskując małe ilości cennego kruszywa i nocują w górskiej chatce. Jednak po jakimś czasie Lin zaczyna dostawać obsesji z powodu złota. Zwabia Jonathana w góry i tam strąca go z półki skalnej w przepaść. Potem Lin próbuje zamaskować swoją zbrodnię, ale nie udaje mu się to, ponieważ Lassie wpada na trop swojego ukochanego pana. Wkrótce Tommy też dowiaduje się o śmierci Jonathana. Lin postanawia otruć psa, a potem zabić chłopca. Po dramatycznym pościgu w górskiej śnieżycy, Lin ginie spadając w przepaść, a Tommy i Lassie uchodzą z życiem.

</doc>
<doc id="2378389" url="https://pl.wikipedia.org/wiki?curid=2378389" title="Reprezentacja Indii na Mistrzostwach Świata w Narciarstwie Alpejskim 2011">
Reprezentacja Indii na Mistrzostwach Świata w Narciarstwie Alpejskim 2011

Reprezentacja Indii na Mistrzostwach Świata w Narciarstwie Alpejskim 2011 w Garmisch-Partenkirchen liczyła jednego zawodnika, który wystartował w dwóch konkurencjach mężczyzn – w slalomie i slalomie gigancie.
Wyniki.
Mężczyźni.
Slalom gigant
Slalom

</doc>
<doc id="2378390" url="https://pl.wikipedia.org/wiki?curid=2378390" title="Gaves réunis">
Gaves réunis

Gaves réunis – rzeka w południowo-zachodniej Francji o długości 10 km i powierzchni dorzecza 5200 km². Rzeka powstaje w miejscowości Peyrehorade w departamencie Landy, jako połączenie wód rzek Gave de Pau i Gave d’Oloron. 10 km dalej wpada do rzeki Adour w miejscu zwanym Bec du Gave, niopodal miejscowości Horgave w gminie Sainte-Marie-de-Gosse.
Ważniejsze miejscowości.
Peyrehorade, Hastingues.

</doc>
<doc id="2378398" url="https://pl.wikipedia.org/wiki?curid=2378398" title="Hiroshi Kamiya">
Hiroshi Kamiya

 – japoński seiyū, współpracujący z agencją Aoni Production.
Filmografia.
Ważniejsze role są pogrubione.

</doc>
<doc id="2378401" url="https://pl.wikipedia.org/wiki?curid=2378401" title="Tramwaje w Delhi">
Tramwaje w Delhi

Tramwaje w Delhi − zlikwidowany system komunikacji tramwajowej w indyjskim mieście Delhi, funkcjonujący w latach 1908-1963.
Historia.
Pierwsze linie tramwajowe zostały otwarte w Delhi 6 marca 1908. W 1921 roku łączna długość wszystkich torowisk wynosiła 15 kilometrów, po których kursowały łącznie 24 wagony. System komunikacji tramwajowej został zamknięty w 1963 roku.

</doc>
<doc id="2378405" url="https://pl.wikipedia.org/wiki?curid=2378405" title="Zimny Dół">
Zimny Dół



</doc>
<doc id="2378406" url="https://pl.wikipedia.org/wiki?curid=2378406" title="Bec du Gave">
Bec du Gave

Bec du Gave (również Bec des Gaves) - miejsce położone w południowo-zachodniej Francji, w departamencie Landy, w którym wody rzeki Gaves réunis wpadają do rzeki Adour. Najbliższa miejscowość to Horgave w gminie Sainte-Marie-de-Gosse. Na brzegu w pobliżu tego miejsca znajduje się zamek Chateau du Bec du Gave.

</doc>
<doc id="2378407" url="https://pl.wikipedia.org/wiki?curid=2378407" title="Pałac Lanckorońskich w Wiedniu">
Pałac Lanckorońskich w Wiedniu

Pałac Lanckorońskich w Wiedniu, niem Palais Lanckoroński – nieistniejący pałac neobarokowy, wzniesiony w latach 1894–1895 przy Jacquingasse 16–18 według projektu sporządzonego przez Biuro projektowe Fellner &amp; Helmer na zlecenie hr. Karola Lanckorońskiego. Uszkodzony podczas bombardowań w czasie wojny, strawiony przez pożar w 1945, nie został odbudowany z powodu trudności finansowych. Na jego miejscu stanął budynek biurowy firmy Hoffmann-LaRoche, obecnie użytkowany przez firmę Motorola.
Historia.
Hrabia Karol Lanckoroński (1848–1933) był dziedzicznym członkiem austro-węgierskiej Izby Panów. Urodzony w Wiedniu, zdobył wykształcenie prawnicze i zasiadał w parlamencie jako członek Koła Polskiego. Od roku 1914 był wielkim szambelanem dworu cesarskiego,
Karol Lanckoroński był znawcą i kolekcjonerem dzieł sztuki – zgromadził bogate zbiory. Ponieważ dawna rezydencja przy Riemergasse 8 nie mogła pomieścić rozrastającej się kolekcji, wzniesiono nową rezydencję w pobliżu pałacu Belvedere na miejscu zburzonych fortyfikacji miejskich. 
Nowy pałac o trzech kondygnacjach znajdował się na terenie obszernego ogrodu. Pałac w stylu neobarokowym stał się miejscem spotkań elit Wiednia: arystokratów i artystów. Do gości pałacu należeli m.in. malarze Hans Makart, Arnold Böcklin, rzeźbiarze Auguste Rodin, Victor Tilgner i Kaspar von Zumbusch, oraz literaci Hugo von Hofmannsthal i Rainer Maria Rilke. 
Budynek był odsunięty od linii zabudowy i otoczony ogrodzeniem z kutego żelaza z dwiema bramami. Przy ulicy znajdował się domek portiera. Budynek był całkowicie podpiwniczony i nakryty dachem mansardowym z poddaszem użytkowym. 
Znaczną część pomieszczeń zajmowały zbiory dzieł sztuki. Ta część pałacu była dostępna dla publiczności. Kolekcja obejmowała obrazy od trzynastego wieku do współczesności, a także rzeźby antyczne,włoskie renesansowe i barokowe. W skład kolekcji wchodziły też dzieła sztuki z galerii Stanisława Augusta.
Po upadku monarchii austro-węgierskiej Karol Lanckoroński przyjął wraz z rodziną obywatelstwo polskie, pozostając jednak w Wiedniu. Po jego śmierci w 1933 zarządzanie pałacem przejął jego syn Antoni Lanckoroński (zm. 1965).
Po przyłączeniu Austrii do III Rzeszy 1938 i wybuchu II wojny światowej pałac wraz z kolekcją dzieł sztuki został przez władze hitlerowskie skonfiskowany jako własność obywateli polskich. W roku 1944 pałac został uszkodzony wskutek bombardowania, w roku 1945 podpalony przez włamywaczy. 
Zbiory zostały po wojnie przewiezione do pałacu Hohenems w Vorarlbergu, gdzie częściowo zostały zniszczone wskutek pożaru.
Budynek pałacu nadawał się jednak do odbudowy, która nie doszła do skutku wskutek trudności finansowych. W roku 1960 ruiny zostały rozebrane, a na miejscu pałacu powstał budynek biurowy dla firmy Hoffmann-LaRoche, obecnie użytkowany przez firmę Motorola.
Spadkobiercom rodu Lanckorońskich udało się częściowo odzyskać zrabowane przez władze hitlerowskie dzieła sztuki. Z inicjatywy Karoliny Lanckorońskiej kolekcje wzbogaciły zbiory Zamku Królewskiego na Wawelu, Zamku Królewskiego w Warszawie oraz innych polskich placówek muzealnych.
Wnętrza dawnego pałacu Lanckorońskich przy Riemergasse.
Grafiki Rudolfa von Alta:

</doc>
<doc id="2378410" url="https://pl.wikipedia.org/wiki?curid=2378410" title="Rezerwaty przyrody w województwie kujawsko-pomorskim">
Rezerwaty przyrody w województwie kujawsko-pomorskim

 
Na terenie województwa kujawsko-pomorskiego znajdują się 94 rezerwaty przyrody. 
Zlikwidowane rezerwaty przyrody:

</doc>
<doc id="2378413" url="https://pl.wikipedia.org/wiki?curid=2378413" title="Tony Curran">
Tony Curran

Anthony „Tony” Curran (ur. 13 grudnia 1969 w Glasgow) – szkocki aktor.

</doc>
<doc id="2378415" url="https://pl.wikipedia.org/wiki?curid=2378415" title="Wodospad Wilczki">
Wodospad Wilczki



</doc>
<doc id="2378417" url="https://pl.wikipedia.org/wiki?curid=2378417" title="Rezerwat przyrody Wilcza Góra">
Rezerwat przyrody Wilcza Góra

Rezerwat przyrody Wilcza Góra – rezerwat przyrody nieożywionej o powierzchni 1,6267 ha utworzony w 1959 na Wilczej Górze na Pogórzu Kaczawskim, z bazaltową różą skalną (spękane, łukowato wygięte bazalty w kształcie pięciobocznych słupów) oraz unikatową roślinnością. Pozostałe partie góry utworzone są przez słupy ułożone pionowo lub nachylone. Miejscami cios jest nieregularny.
Poza formami geologicznymi na terenie rezerwatu znajduje się również ostoja przyrody ożywionej. W szczelinach wietrzejących bazaltów rosną zespoły paproci szczelinowych (chasmofitów) – są to: paprotka zwyczajna oraz zanokcice – skalna, murowa i północna. Rosną tu także orlica pospolita, nerecznica samcza, wietlica samicza, paprotnica krucha i cienistka Roberta. W partiach podszytowych rozwinęły się zarośla krzewiaste takie jak leszczyna, tarnina, dziki bez koralowy, trzmielina zwyczajna, dzika róża, agrest, jeżyna śląska i słoneczna, berberys zwyczajny, wierzba śląska i iwa oraz rzadsza irga zwyczajna.
Obszar rezerwatu jest objęty ochroną czynną.
Kontrowersje.
Od wielu lat trwa konflikt między przemysłem wydobywczym a ochroną przyrody. W celu ochrony rezerwatu przyrody od strony zakładu górniczego pozostawiono liczący 50 metrów filar ochronny. W wyniku rabunkowej eksploatacji prowadzonej przez firmę Colas Kruszywa Sp. z o.o. filar ten został znacznie zniszczony. W niektórych miejscach ma on grubość zaledwie 10 metrów, co może stanowić zagrożenie dla stabilności góry. Pomimo tego w październiku 2013 roku firma Colas powiadomiła o swoich planach dalszej eksploatacji, co wzbudziło wiele kontrowersji w lokalnej prasie i wśród lokalnej społeczności.

</doc>
<doc id="2378419" url="https://pl.wikipedia.org/wiki?curid=2378419" title="Fidalia">
Fidalia

Fidalia (VII wiek p.n.e.) – postać z greckiej mitologii, opisana m.in. przez Malalasa i Hezychiusza z Miletu. Legendarna żona założyciela i pierwszego króla miasta Bizancjum ("Byzantion") Byzasa. Według źródeł antycznych była córką miejscowego wodza, Barbyriosa. Pod nieobecność męża miała samodzielnie dowodzić obroną miasta przed atakiem króla Scytów, Odrysesa.

</doc>
<doc id="2378423" url="https://pl.wikipedia.org/wiki?curid=2378423" title="Rezerwaty przyrody w województwie małopolskim">
Rezerwaty przyrody w województwie małopolskim

Na terenie województwa małopolskiego znajduje się 85 rezerwatów przyrody o łącznej powierzchni około 3421 ha (stan na 5 czerwca 2021).

</doc>
<doc id="2378424" url="https://pl.wikipedia.org/wiki?curid=2378424" title="Zakład Przetwórstwa Owocowo-Warzywnego Kotlin">
Zakład Przetwórstwa Owocowo-Warzywnego Kotlin

Zakład Przetwórstwa Owocowo-Warzywnego Kotlin – polskie przedsiębiorstwo zajmujące się przetwórstwem warzywno-owocowym w Kotlinie.
Historia.
Lata 1928–1945.
Początki przedsiębiorstwa i marki Kotlin to okres międzywojenny. Właśnie wtedy z inicjatywy mieszkańców miasta, powstała Spółdzielnia Mleczarska, której celem było uniezależnienie się od pobliskich mleczarni, należących do niemieckich właścicieli.
W okresie II wojny światowej w spółdzielni Kotlin udało się rozpocząć produkcję marmolady i konfitur.
W marcu 1945 roku, nieliczna załoga uruchomiła produkcję przetworów owocowych i warzywnych. W tamtym czasie, przedsiębiorstwo nosiło nazwę: „Wytwórnia Marmolady, Przetworów Owocowych i Win w Kotlinie”.
Lata powojenne do roku 1956.
Po wojnie wytwórnia szybko się rozwijała. W 1948 roku przedsiębiorstwo zatrudniało już 112 osób. Produkowała rocznie do 780 ton przetworów owocowych i koncentratu pomidorowego. Rozszerzeniu uległ asortyment przetworów, dzięki stworzonej własnej bazie surowcowej. Od tego czasu, produkty wytwórni „Kotlin” wytwarzane były w oparciu o surowce pochodzące z pobliskich plantacji.
Lata 1956–1965.
W tym okresie w Kotlinie powstały nowe oddziały produkcyjne. Wielkim wydarzeniem, na skalę ogólnokrajową było uruchomienie najnowocześniejszego oddziału produkcji koncentratu pomidorowego, w oparciu o zmechanizowaną włoską linię „Manzini”. W 1961 roku pierwsze wyroby wytwórni „Kotlin” wysłano na eksport.
Lata 1966–1976.
Ten okres to czas znaczącej poprawy jakości oferowanych przetworów. W efekcie wytwórnia „Kotlin” otrzymała pięć Znaków Jakości dla wybranych produktów: ketchupu, szparagów, koncentratu i soku pomidorowego oraz kompotu agrestowego. Po 1970 roku wytwórnia poszerzyła swoją ofertę asortymentową o groszek konserwowy oraz konserwy warzywno-mięsne.
Lata 1977–1990.
W tym okresie następował dalszy rozwój zakładu. Szczególnie istotnym wydarzeniem było oddanie do użytku wewnętrznego firmowej oczyszczalni ścieków, co zaowocowało przyjęciem wytwórni „Kotlin” do „Klubu Dobrych Producentów”. Ponadto otwarto nową chłodnię oraz nowe linie produkcyjne koncentratu jabłkowego i pomidorowego.
Lata 1991–2000.
Początek lat dziewięćdziesiątych to dla firmy „Kotlin” czas dalszych przemian. Zmiana orientacji przedsiębiorstwa z produkcyjnej na rynkową, a także prywatyzacja w maju 1997 r. Zakładów Przemysłu Owocowo-Warzywnego „Kotlin”, które zmieniły nazwę na Kotlin Sp. z o.o., umocniła pozycję przedsiębiorstwa na polskim rynku. Wówczas zakład należał do norweskiego koncernu Orkla.
Lata 2001–2016.
W lipcu 2009 większościowy pakiet udziałów w Spółce Kotlin Sp. z o.o. nabyła Agros Nova Sp. z o.o. z siedzibą w Warszawie, stając się właścicielem Zakładu Produkcyjnego, receptur wszystkich produktów oraz znaków towarowych Kotlin.
W lutym 2011 roku Agros Nova Sp. z o.o. sprzedała zakład produkcyjny, którego nowymi właścicielami zostali Krzysztof oraz Piotr Grzegorczyk, prowadząc go pod firmą Zakład Przetwórstwa Owocowo Warzywnego Kotlin Sp. z o.o.
W 2015 r. Grupa Maspex Wadowice sfinalizowała transakcję zakupu wybranych aktywów spółki Agros Nova z dwoma zakładami w Łowiczu i Wąsoszu oraz marek: Łowicz, Krakus, Kotlin, Włocławek, Fruktus, Tarczyn, DrWitt.
W 2016 roku ZPOW Kotlin Sp. z o.o. zdecydował się na szerokie wprowadzenie marki Kotliński Specjał. W ramach działań rebrandingowych ZPOW Kotlin Sp. z o.o. przeprowadził badania rynkowe, opracował strategię dla marki, wprowadził nowe logo, zmieniono również wszystkie opakowania i zaplanowano nowe działania komunikacyjne.
Wyróżnienia.
W 2011 roku ketchupy Kotlin Amerykański oraz Kotlin Polski o smaku pomidorów malinowych zostały uhonorowane tytułem „Produkt Roku – Innowacja 2011. Wybór Konsumentów”. Ponadto firma Agros Nova Sp. z o.o. w 2010 roku za ketchupy Kotlin zdobyła nagrodę „Dobry Produkt 2010” w kategorii ketchupy.

</doc>
<doc id="2378425" url="https://pl.wikipedia.org/wiki?curid=2378425" title="Topwanta">
Topwanta



</doc>
<doc id="2378426" url="https://pl.wikipedia.org/wiki?curid=2378426" title="Excelsior Roubaix">
Excelsior Roubaix

Excelsior Athlétic Club de Roubaix – francuski klub piłkarski z siedzibą w Roubaix. 
Historia.
Excelsior Athlétic Club de Roubaix został założony 1928. Największe sukcesy klub osiągnął na początku lat 30., kiedy to zdobył Puchar Francji. W 1933 RC Roubaix wygrał 3-1 w finale z RC Roubaix.
W 1932 uzyskał status zawodowy i przystąpił do premierowego sezonu ligi francuskiej. We francuskiej ekstraklasie Roubaix występował przez 7 sezonów do 1939. W 1944 Excelsior Roubaix połączyło z lokalnymi rywalami RC Roubaix i US Tourcoing tworząc nowy klub CO Roubaix-Tourcoing. W 1963 CO Roubaix-Tourcoing stracił status zawodowy, a w 1970 został rozwiązany.
Excelsior Roubaix powrócił na mapę francuskich klubów i przystąpił do rozgrywek III ligi. W 1977 Excelsior, który występował wówczas w IV lidze i połączył ze Sporting Club de Roubaix tworząc Roubaix Football. Nowy klub awansował do III ligi w 1981, a w 1983 do Division 2. Pobyt w drugiej lidze trwał tylko sezon. W 1990 klub połączył się z Stade Roubaisien tworząc Stade Club Olympique de Roubaix.
Nowy klub w 1992 awansował do trzeciej ligi. Ten klub działał do chwili rozwiązania 7 grudnia 1995.
Na jego miejsce został utworzony nowy klub SCO Roubaix 59 w 1996. Obecnie SCO Roubaix 59 występuje w lokalnej lidze - "Promotion Honneur Régionale Nord-Pas de Calais", która jest dziewiątą klasą rozgrywkową.

</doc>
<doc id="2378427" url="https://pl.wikipedia.org/wiki?curid=2378427" title="Wanta topowa">
Wanta topowa



</doc>
<doc id="2378428" url="https://pl.wikipedia.org/wiki?curid=2378428" title="Excelsior Athlétic Club de Roubaix">
Excelsior Athlétic Club de Roubaix



</doc>
<doc id="2378429" url="https://pl.wikipedia.org/wiki?curid=2378429" title="Anselm Polanco Fontecha">
Anselm Polanco Fontecha



</doc>
<doc id="2378430" url="https://pl.wikipedia.org/wiki?curid=2378430" title="Rezerwat przyrody Ponty im. T. Zielińskiego">
Rezerwat przyrody Ponty im. T. Zielińskiego



</doc>
<doc id="2378431" url="https://pl.wikipedia.org/wiki?curid=2378431" title="Excelsior AC Roubaix">
Excelsior AC Roubaix



</doc>
<doc id="2378432" url="https://pl.wikipedia.org/wiki?curid=2378432" title="Fryderyk Schilling">
Fryderyk Schilling



</doc>
<doc id="2378436" url="https://pl.wikipedia.org/wiki?curid=2378436" title="Boccia">
Boccia

Boccia – sportowa dyscyplina paraolimpijska wywodząca od włoskiej gry w bule – bocce.
Pierwszy raz rozgrywki boccia miały miejsce na światowych igrzyskach niepełnosprawnych w Nowym Jorku w roku 1984. Stałą dyscypliną paraolimpijską stały się od czasu olimpiady w Barcelonie w 1992 roku. Obok goalballa i dyscyplin uprawianych na wózkach jest dyscypliną paraolimpijską niemającą swojego odpowiednika w programie olimpijskim.
Pod wieloma względami gra jest podobna do pierwowzoru. Od bocce odróżniają ją jednak charakterystyczne zapisy regulaminowe:
Ze względu na charakterystyczną dla większości gier „bulowych” prostotę zasad, względnie do innych sportów tani sprzęt i niewielkie wymagania w zakresie miejsca do gry, boccia polecana jest również jako gra integracyjna.

</doc>
<doc id="2378437" url="https://pl.wikipedia.org/wiki?curid=2378437" title="Zbiorowość zamorska">
Zbiorowość zamorska



</doc>
<doc id="2378439" url="https://pl.wikipedia.org/wiki?curid=2378439" title="AZS Politechnika Warszawska (piłka siatkowa kobiet)">
AZS Politechnika Warszawska (piłka siatkowa kobiet)

AZS Politechnika Warszawska – polski kobiecy klub siatkarski z Warszawy należący do AZS Politechnika Warszawska i będący jego sekcją. W sezonie 2011/2012 występuje pod nazwą Imtech AZS Politechnika Warszawska.

</doc>
<doc id="2378442" url="https://pl.wikipedia.org/wiki?curid=2378442" title="Hipoteza Portera">
Hipoteza Portera

Hipoteza Portera sformułowana została przez ekonomistę Michaela Portera. Zgodnie z nią restrykcyjne przepisy dotyczące ochrony środowiska mogą zwiększać wydajność i zachęcać do wprowadzania innowacji, które przyczyniają się do poprawy konkurencyjności w handlu. 
Hipoteza sugeruje, iż restrykcyjne przepisy dotyczące ochrony środowiska przyczyniają się do odkrywania i wprowadzania coraz bardziej ekologicznych technologii oraz do poprawy stanu środowiska, efekt innowacji czyni procesy produkcyjne i same produkty bardziej efektywnymi. Oszczędności, jakie można w ten sposób osiągnąć są wystarczające, aby zrekompensować, zarówno koszty bezpośrednio związane z przestrzeganiem nowych przepisów, jak i koszty wprowadzenia innowacji.
Z racji pierwszeństwa, firma jest w stanie wykorzystać innowacje poprzez efekty krzywej uczenia lub patenty i osiąga dominującą pozycję konkurencyjną w porównaniu z krajami, gdzie regulacje środowiskowe wdrażano znacznie później.
Firmy, które przyjmują strategię przywództwa kosztowego i mają stosunkowo niewielki wybór produktów osiągają lepsze wyniki niż firmy, które konkurują przez różnicowanie produktów i stosują większą liczbę substancji chemicznych, które wymagają regulacji.
Hipoteza Portera została zastosowana w rozporządzeniu regulującym kwestie stosowania chemikaliów REACH.

</doc>
<doc id="2378447" url="https://pl.wikipedia.org/wiki?curid=2378447" title="Corsley Edwards">
Corsley Edwards

Corsley Edwards (ur. 5 marca 1979 w Baltimore) – amerykański koszykarz występujący na pozycji środkowego, a po zakończeniu kariery zawodniczej trener koszykarski.
W sezonie 2011/2012 grał w Anwilu Włocławek.
Życiorys.
Edwards jest absolwentem uczelni Central Connecticut State. Następnie grał w ligach amerykańskich (USBL, CBA). W 2003 przeniósł się do Europy, a ściślej do Włoch, gdzie grał w drugoligowym zespole z Ferrary. W następnym sezonie również grał w Lega2, tym razem w Gloria Due Montecatini. W obu tych klubach miał średnie na poziomie 15 punktów i 8 zbiórek na mecz.
W sezonie 2004/2005 zadebiutował na parkietach NBA w New Orleans Hornets, mimo iż dwa lata wcześniej został wybrany w drugiej rundzie draftu przez Sacramento Kings, ale nie zagrał wówczas ani jednego meczu. W Nowym Orleanie grał krótko, od grudnia 2004 do stycznia 2005. Notował średnio 2,7 punktu i 2,5 zbiórki w 11 minut gry, na skuteczności 32% z gry (10/31 za 2, 7/12 za 1). Dokończył sezon w tureckim Fenerbahce Stambuł (śr. 12 pkt., 7 zb.).
Później reprezentował barwy Grenady w hiszpańskiej ACB (średnio 10 punktów i 3 zbiórki). W obu tych klubach był liderem swojej drużyny. W sezonie 2008/2009 występował w Puerto Rico, Zjednoczonych Emiratach Arabskich oraz Chinach, gdzie notował średnio 37 punktów i 12 zbiórek.
W sezonie 2009/2010 grał w Chinach, Egipcie oraz w Stanach Zjednoczonych w D-League. Kolejny rok spędził w chorwackim klubie KK Cedevita Zagrzeb, z którym wywalczył trzecie miejsce w Eurocup. W latach 2011-2012 zawodnik Anwilu Włocławek.

</doc>
<doc id="2378452" url="https://pl.wikipedia.org/wiki?curid=2378452" title="CO Roubaix-Tourcoing">
CO Roubaix-Tourcoing

Club Olympique de Roubaix Tourcoing – były francuski klub piłkarski z siedzibą w Roubaix. Klub działał w latach 1945-1970.
Historia.
Club Olympique de Roubaix Tourcoing powstał w 1945 w wyniku połączenia trzech klubów: RC Roubaix, Excelsioru Roubaix i US Tourcoing. W tym samym roku klub zajął miejsce Excelsioru w Première Division. W premierowym sezonie klub zajął wysokie trzecie miejsce. Jeszcze lepszy był następny sezon - 1946/1947, kiedy CO Roubaix-Tourcoing zdobyło mistrzostwo Francji. 
We francuskiej ekstraklasie CO Roubaix występował przez 10 sezonów do 1955. W 1963 CO Roubaix-Tourcoing stracił status zawodowy i RC Roubaix odłączył się od tego klubu i połączył z "Stade Roubaix" tworząc "Racing Stade Roubaisien".
Po utracie statusu zawodowego CO Roubaix-Tourcoing zostało zdegradowane do V ligi. W 1964 klub awansował do IV ligi i występował w niej do 1970, kiedy to awansował do trzeciej ligi. Klub nie zdarzył przystąpić do trzecioligowych, gdyż 15 czerwca 1970 został rozwiązany. Miejsce CO Roubaix-Tourcoing zajął reaktywowany Excelsior Roubaix.

</doc>
<doc id="2378454" url="https://pl.wikipedia.org/wiki?curid=2378454" title="Tramwaje w Kolkacie">
Tramwaje w Kolkacie

Tramwaje w Kolkacie – system komunikacji tramwajowej działający w indyjskim mieście Kolkata (daw. Kalkuta). 
Historia.
Pierwsze tramwaje konne w Kalkucie uruchomiono 24 lutego 1873. Linię tę zamknięto pod koniec roku. Głównym celem tej linii był przewóz towarów pomiędzy portem na rzece a dworcem kolejowym. 1 listopada 1880 uruchomiono ponownie linię tramwaju konnego na trasie zbliżonej do poprzedniej. 22 grudnia 1880 powstała spółka „Calcutta Tramways Co Ltd”, która istnieje do dzisiaj. W 1882 rozpoczęto eksperymentalną eksploatację parowozów. W tym samym roku spółka posiadała 186 wagonów tramwajowych, 1000 koni i 7 lokomotyw parowych, które kursowały po trasach o długości 19 km. 
W 1900 rozpoczęto elektryfikację istniejących linii tramwaju konnego i przebudowę linii tramwajowych do rozstawu 1435 mm. 27 marca 1902 otwarto pierwszą linię tramwaju elektrycznego. Trasa linii tramwajowej wiodła z Khidirpur do Esplanade. Elektryfikację całego systemu zakończono w 1905. W 1905 uruchomiono tramwaje w Howrah. W 1920 w mieście pojawiły się pierwsze autobusy (dotychczas jedynym środkiem transportu miejskiego były tramwaje). Do 1943 w Kalkucie istniały dwie osobne sieci tramwajowe: w samej Kalkucie i w Howrah. Wówczas to wybudowano most przez rzekę Hugli, który otwarto w lutym i tym samym połączono oba systemy. W tym roku sieć tramwajowa liczyła 67,7 km. 
W pierwszej połowie lat 70. XX w. zlikwidowano tramwaje w Howrah, a w maju 1973 zlikwidowano linię Nimtala Ghat. Długość tras zmniejszyła się do 62,7 km. Oprócz likwidacji linii tramwajowych w centrum, planowano także budowę linii tramwajowych na południe i północ od centrum, w tym linię do lotniska. 17 kwietnia 1985 otwarto linię tramwajową z Maniktala do dworca Ultadang o długości 3,7 km. 31 grudnia 1986 otwarto linię Behala−Joka. W latach 1993–1995 zlikwidowano kilka linii tramwajowych. W ostatnich latach kilka tras tramwajowych poddano remontom. 
W mieście znajduje się 7 zajezdni tramwajowych.
Linie.
Obecnie w Kolkacie istnieje 29 linii tramwajowych:
Tabor.
W Kolkacie jest eksploatowanych 6 serii tramwajów w łącznej liczbie około 180 wagonów:
Wszystkie tramwaje są dwuczłonowe i wysokopodłogowe.

</doc>
<doc id="2378457" url="https://pl.wikipedia.org/wiki?curid=2378457" title="Roger Dean (plastyk)">
Roger Dean (plastyk)

Roger Dean (ur. 31 sierpnia 1944 w Kent) – angielski malarz i grafik, najbardziej znany jako projektant okładek płyt rockowych zespołów takich jak: Yes ("Fragile,Close To the Edge, Yessongs, Relayer, Going For The One, Drama, Union, Fly From Here"), Uriah Heep ("The Magican Birthday"), Asia ("Asia, Alpha, Astra)", czy Budgie. Jest także znany jako projektant szaty graficznej pudełek z grami komputerowymi wydawanymi m.in. przez firmę Psygnosis.

</doc>
<doc id="2378462" url="https://pl.wikipedia.org/wiki?curid=2378462" title="Gedeon Woyna-Orański">
Gedeon Woyna-Orański

Gedeon Woyna Orański herbu Kościesza OSBM (ur. 1652, zm. 22 września 1709) – duchowny greckokatolicki.
Studiował filozofię w Alumnacie Papieskim w Wilnie w latach 1675-1678. W 1677 uzyskał stopień bakałarza z filozofii a w 1678 magistra teologii (oba tytuły w wileńskim kolegium). Studiował teologię w Kolegium Papieskim w Ołomuńcu od 1679 roku. Od 1693 ordynariusz chełmski.
Pochowany w katedrze chełmskiej.

</doc>
<doc id="2378463" url="https://pl.wikipedia.org/wiki?curid=2378463" title="Cypryśnikowate">
Cypryśnikowate



</doc>
<doc id="2378464" url="https://pl.wikipedia.org/wiki?curid=2378464" title="Chrysophyllum akusae">
Chrysophyllum akusae

Chrysophyllum akusae – gatunek drzew należących do rodziny sączyńcowatych. Jest gatunkiem występującym w strefie tropikalnej.

</doc>
<doc id="2378465" url="https://pl.wikipedia.org/wiki?curid=2378465" title="Hyères FC">
Hyères FC

Hyères Football Club - jest francuskim klubem piłkarskim z siedzibą w Hyères. 
Historia.
Hyères Football Club został założony 1912. W 1932 uzyskał status zawodowy i przystąpił do premierowego sezonu ligi francuskiej. Premierowy sezon Hyères zakończył na 9. miejscu w grupie A i zostało zdegradowane do Division 2. W następny roku klub stracił status zawodowy i został zdegradowany do IV ligi. W 1939 Hyères awansował do trzeciej ligi, w której występował do 1953.
Lata 1953-1960 to krążenie klubu między czwartą a piątą ligą. W latach 1960-1963 i 1964-1968 klub ponownie występował w trzeciej lidze. Lata 1968-1980 Hyères grał w czwartej lidze. W latach 1980-1980 klub ponownie występował w trzeciej lidze. Kolejne dwie dekady klub spędził w czwartej i piątej lidze. W 2009 klub powrócił do trzeciej ligi, jednak Hyères zajęło dopiero 18. miejsce i zostało zdegradowane do Championnat de France amateur, w którym występuje do chwili obecnej.

</doc>
<doc id="2378470" url="https://pl.wikipedia.org/wiki?curid=2378470" title="Tramwaje w Kanpurze">
Tramwaje w Kanpurze

Tramwaje w Kanpurze − zlikwidowany system komunikacji tramwajowej w indyjskim mieście Kanpur, działający w latach 1907−1933.
Historia.
Tramwaje w Kanpurze uruchomiono w czerwcu 1907. W mieście przez cały okres istnienia tramwajów była jedna linia tramwajowa o długości 6,4 km, którą obsługiwało 20 otwartych tramwajów. Linia tramwajowa zaczynała się przy dworcu kolejowym i kończyła się nad brzegiem Gangesu. Trasa linii:
Linię tramwajową zlikwidowano 16 maja 1933. 

</doc>
<doc id="2378473" url="https://pl.wikipedia.org/wiki?curid=2378473" title="Iki">
Iki



</doc>
<doc id="2378476" url="https://pl.wikipedia.org/wiki?curid=2378476" title="Lost Highway Tour">
Lost Highway Tour

Lost Highway Tour – światowa trasa koncertowa zespołu Bon Jovi, która odbyła się na przełomie 2007 i 2008 roku. W 2007 roku obejmowała 22 koncerty w Ameryce Północnej. W 2008 roku zespół dał 6 koncertów w Azji,
5 w Oceanii, 42 w Ameryce Północnej i 22 w Europie.
Program koncertów.
Bisy:
Koncerty w 2007.
Ameryka Północna
Koncerty w 2008.
Azja – część 1
Oceania
Ameryka Północna – część 1
Azja – część 2
Europa
Ameryka Północna – część 2
Artyści supportujący Bon Jovi.
W Prudential Center w New Jersey Bon Jovi supportowały zespoły: My Chemical Romance, Big &amp; Rich, Gretchen Wilson, Daughtry i The All-American Rejects. W kanadyjskiej części trasy koncerty Bon Jovi otwierał zespół Hedley.
W drugiej części amerykańskiego tournée Bon Jovi supportował zespół Daughtry. Podczas letnich koncertów w Anglii Bon Jovi supportował zespół The Feeling; podczas pierwszej nocy w Twickenham Bon Jovi supportował Biffy Clyro. W Irlandii Bon Jovi supportowały zespoły: Kid Rock, Razorlight i DC Tempest. W Bristolu Bon Jovi supportował zespół Switchblade. W Australii supportowały zespoły: Frount Counter (w Melbourne), OohLaLa (w Sydney), i The Violet Flames (w Perth). W Nowej Zelandii Bon Jovi supportował zespół The Valves.
Dochody z trasy.
Pierwsze 22 koncerty amerykańskiej trasy przyniosły grupie dochód w wysokości 41,4 miliona dolarów, co uplasowało trasę na 11. miejscu najbardziej dochodowych tras koncertowych w 2007 roku. Druga część amerykańskiej trasy, obejmująca 38 koncertów przyniosła dochód w wysokości 56.300 milionów dolarów. Trzecia część trasy przyciągnęła 966.000 widzów. Czwarta część amerykańskiej trasy, obejmująca 22 koncerty, przyciągnęła 1.000.000 widzów. Łącznie pierwsza, druga i trzecia część trasy dała grupie dochód w wysokości 129 milionów dolarów plus 16,4 miliona dolarów za koncert w Newark plus 112,4 miliona dolarów za pozostałe koncerty.
Trasa była najbardziej dochodową trasą w rankingu Billboard w 2008 r. Łącznie zespół na trasie zarobił 210 650 974 dolary. Sprzedano łącznie 2 157 657 biletów. Pollstar umieścił trasę na piątym miejscu najbardziej dochodowych tras w 2008 r. i przyznał jej dochód brutto w wysokości 70 400 000 dolarów.

</doc>
<doc id="2378478" url="https://pl.wikipedia.org/wiki?curid=2378478" title="Głód w Rogu Afryki (2011)">
Głód w Rogu Afryki (2011)

Głód w Rogu Afryki – trwająca latem 2011 roku klęska głodu na Półwyspie Somalijskim, była konsekwencją suszy występującej we wschodniej Afryce. Wielu uchodźców z południowej Somalii uciekło do sąsiadujących Kenii i Etiopii, gdzie z powodu przeludnienia, niedożywienia i niehigienicznych warunków umarło wielu ludzi. Według mediów w wyniku głodu zmarły dziesiątki tysięcy ludzi, z czego większość to dzieci. Do Etiopii przedostało się ponad 135 000 uchodźców, a z Somalii uciekło ich w sumie ponad 860 000.
20 lipca 2011 roku ONZ oficjalnie ogłosiło na tym terenie Afryki klęskę głodu – pierwszy raz od trzydziestu lat. Śmierć groziła 12 milionom ludzi. Wiele państw ogłosiło chęć udzielenia pomocy zagrożonym terenom. Do pomocy włączyły się organizacje pozarządowe, w tym Caritas. Klęska głodu w Somalii według organizacji pomocowych spowodowała śmierć aż 260 tys. ludzi z czego połowę stanowiły dzieci poniżej piątego roku życia.
Przyczyny.
Sytuacje pogodowe nad Oceanem Spokojnym, w tym wyjątkowo silna "La Niña", przerwały sezonowe deszcze w dwóch okresach z rzędu. Deszcze nie padały w tym roku w Kenii i Etiopii, i przez dwa lata w Somalii. W wielu rejonach opady w ciągu głównego sezonu deszczowego pomiędzy kwietniem i czerwcem wynosiły 30% średniej lat 1995–2010. Brak opadów spowodował nieurodzaj i masową utratę zwierząt hodowlanych, w niektórych rejonach aż 40–60%, co znacznie zmniejszyło produkcję mleka i pogorszyło zbiory. Z tego powodu ceny zbóż wzrosły do rekordowej wielkości, podczas gdy ceny zwierząt hodowlanych spadły, destabilizując sytuację gospodarczą w regionie. Nie przewiduje się opadów deszczu do września. Kryzys wzmaga także rebeliancka działalność islamistycznej organizacji militarnej Asz-Szabab, kontrolującej dużą część południowej Somalii, która utrudnia dostarczanie pomocy poszkodowanym, ze względu na niechęć do zagranicznych organizacji, oskarżanych przez islamistów o szpiegostwo i szerzenie chrześcijaństwa. Grupa ta również nie zgadza się z decyzją ONZ o oficjalnym ogłoszeniu klęski głodu w regionie.
Wiele państw zostało skrytykowanych za nieudolność w udzielaniu pomocy poszkodowanym rejonom. 

</doc>
<doc id="2378480" url="https://pl.wikipedia.org/wiki?curid=2378480" title="Program Rozwoju Obszarów Wiejskich (2007–2013)">
Program Rozwoju Obszarów Wiejskich (2007–2013)

Program Rozwoju Obszarów Wiejskich na lata 2007–2013 był instrumentem realizacji polityki Unii Europejskiej w zakresie rozwoju obszarów wiejskich w Polsce. Dokument określa cele, priorytety i zasady dotyczące korzystania z działań wraz z przewidywanym budżetem przeznaczonym na ich realizację. Na tej podstawie wspierane były finansowo określone działania dotyczące wspierania rozwoju społeczno-ekonomicznego obszarów wiejskich. PROW jest dokumentem przygotowanym zgodnie ze strategicznym podejściem zaproponowanym przez Komisję Europejską. Zgodnie z nim na poziomie unijnym opracowywany został dokument strategiczny identyfikujący silne i słabe strony obszarów wiejskich, wspólne dla krajów członkowskich osie priorytetowe oraz wskaźniki dla mierzenia postępu w osiąganiu unijnych priorytetów. W oparciu o strategię UE przygotowywana została strategia krajowa, która realizowana jest poprzez PROW. Dokumenty podobne do PROW przygotowywane są w każdym z krajów członkowskich UE. Program odnosił się do terytorium całego kraju (tak jak to ma miejsce w Polsce) lub też przyjmowanych było wiele różnych programów dla poszczególnych regionów (np. Wielkiej Brytanii). PROW posiada cztery tzw. osie priorytetowe:
Budżet Programu wynosił ponad 17,4 mld euro. Składały się na niego środki Unii Europejskiej z Europejskiego Funduszu Rolnego na rzecz Rozwoju Obszarów Wiejskich (13,4 mld euro) i środki z budżetu krajowego (około 4 mld euro).
Program został przyjęty 20 grudnia 2005 roku.

</doc>
<doc id="2378486" url="https://pl.wikipedia.org/wiki?curid=2378486" title="Powstanie chłopskie na Podhalu (1669–1670)">
Powstanie chłopskie na Podhalu (1669–1670)

Powstanie chłopskie na Podhalu – opisany przez kulturoznawce i antropologa Michała Rauszera bunt ludności chłopskiej w części Podhala przeciwko obciążeniom fiskalnym, który miał miejsce w latach 1669−1670. Wydarzenia te opisał bibliotekoznawca Jan Czubek w publikacji pt. "Druga bitwa pod Nowym Targiem 1670r."
Sytuacja na Podhalu była permanentnie napięta, co około 20 lat wybuchało tam powstanie górali; zwykle przyczyną było zwiększenie ucisku ekonomicznego przez szlachtę, a represje po każdym zrywie wzmagały jedynie opór ludności.
Bezpośrednią przyczyną wystąpienia ludności były zdarzenia związane z przybyciem na Podhale 29 września 1669 roku chorągwi pancernej Jana Wielopolskiego. W grudniu wojsko rozlokowało się na leżach zimowych w Nowym Targu, a obowiązek utrzymania takich jednostek spadł zgodnie z ówczesnym prawem na okoliczną ludność.
Bezpośrednią relację z zajść na Podhalu przedstawił sługa towarzysza pancernego, Mikołaj Rzadkowski. Jest ona, pomimo stronniczości, jedynym bezpośrednim źródłem wiedzy o zdarzeniach. Żołnierze wysyłali przedstawicieli do okolicznych wsi celem pobierania stosownego podatku (hiberny). Górale w Czarnym Dunajcu i Dzianiszu napadli na przedstawicieli wojska, pobili ich, rozbroili i obrabowali. 
Jan Sobieski skierował siedem chorągwi cudzoziemskiego autoramentu do Nowego Targu w celu zdławienia rebelii.
Okres zimowy górale spędzili na przygotowaniach do starcia z wojskiem poprzez werbunek posiłków wśród zbójników i zbuntowanych chłopów ze starostwa lanckorońskiego, gromadzenie broni siecznej i palnej, kul, prochu, a także budowę własnej artylerii – wojsko góralskie wyposażyło się w drewniane armaty z pni bukowych wzmocnionych obręczami żelaznymi. Siły chłopskie zorganizowano w pododdziały, których liczebność jest szacowana na kilka tysięcy. Oprócz przygotowań wojennych podjęto próbę rozwiązania pokojowego, w tym celu wysłano pismo do króla Michała I.
Powstanie zostało stłumione w wyniku bitwy pod Nowym Targiem, w której wojsko polskie rozbiło siły chłopskie. Powstanie z lat 1669−1670 było ostatnią z rebelii góralskich na Podhalu.

</doc>
<doc id="2378489" url="https://pl.wikipedia.org/wiki?curid=2378489" title="Viveca Lindfors">
Viveca Lindfors

Viveca Lindfors, właśc. Elsa Viveca Torstensdotter Lindfors (ur. 29 grudnia 1920 w Uppsali, zm. 25 października 1995 tamże) – szwedzka aktorka filmowa i teatralna, od 1946 pracująca w Stanach Zjednoczonych. 
Znana z roli Klaudii, żony Poncjusza Piłata (Hurd Hatfield) w filmie "Król królów" (1961) Nicholasa Raya. Wraz z Ritą Gam zdobyła Srebrnego Niedźwiedzia dla najlepszej aktorki na 12. MFF w Berlinie za rolę w filmie "No Exit" (1962) Tada Danielewskiego.

</doc>
<doc id="2378490" url="https://pl.wikipedia.org/wiki?curid=2378490" title="UKS Zielone Wzgórza">
UKS Zielone Wzgórza



</doc>
<doc id="2378494" url="https://pl.wikipedia.org/wiki?curid=2378494" title="Lokalna grupa działania">
Lokalna grupa działania

Lokalna grupa działania (w skrócie „LGD”) – rodzaj partnerstwa terytorialnego tworzonego najczęściej na obszarach wiejskich, zrzeszającego przedstawicieli lokalnych organizacji (z sektora publicznego, prywatnego i pozarządowego) oraz mieszkańców danego obszaru wyznaczonego granicą gmin członkowskich. W Polsce podstawą prawną funkcjonowania LGD są ustawy: o wspieraniu rozwoju obszarów wiejskich oraz o stowarzyszeniach.
Członkami tych organizacji mogą być m.in. przedstawiciele samorządów gmin, placówek oświaty, kultury, parafii, organizacji i stowarzyszeń działających na danym terenie, firm, spółdzielni itp., a także zwykli mieszkańcy. LGD rejestrowane są w Krajowym Rejestrze Sądowym jako stowarzyszenia "specjalne", posiadają statut i wybrane władze: radę, zarząd i komisję rewizyjną. Najważniejszym gremium decyzyjnym LGD jest zgromadzenie członków. Obecnie w radach LGD przedstawiciele sektora publicznego nie mogą stanowić więcej niż 50% składu.
LGD przygotowuje Lokalną Strategię Rozwoju. Obszar nią objęty powinien być spójny terytorialnie i liczyć co najmniej 30 tys. i nie więcej niż 150 tys. mieszkańców. Po akceptacji LGD przez samorząd danego województwa, może ona korzystać z funduszy Unii Europejskiej. Najczęściej wykorzystywane są środki Europejskiego Funduszu Rolnego na rzecz Rozwoju Obszarów Wiejskich, rozdzielanego w ramach Programu Rozwoju Obszarów Wiejskich, aczkolwiek LGD mogą korzystać także z innych funduszy.

</doc>
<doc id="2378495" url="https://pl.wikipedia.org/wiki?curid=2378495" title="Wilhelm Genazino">
Wilhelm Genazino

Wilhelm Genazino (ur. 22 stycznia 1943 w Mannheim, zm. 12 grudnia 2018 we Frankfurcie nad Menem) – niemiecki pisarz, w roku 2004 wyróżniony nagrodą Georg-Büchner-Preis.
Życiorys.
Wilhelm Genazino urodził się w ubogiej rodzinie w Mannheim. Po maturze i wolontariacie w lokalnej gazecie Rhein-Neckar-Zeitung studiował germanistykę, filozofię i socjologię na Uniwersytecie im. J. W. von Goethego we Frankfurcie nad Menem. Następnie pracował w charakterze dziennikarza i redaktora. Do roku 1971 pracował we frankfurckim czasopiśmie satyrycznym "Pardon". W latach 1980–1986 był współwydawcą czasopisma "Lesezeichen". Od początku lat 70. żył z pracy pisarskiej.
W latach 1970–1998 mieszkał we Frankfurcie nad Menem. W roku akademickim 1997/98 wykładał gościnnie na Uniwersytecie Paderborn. Od roku 1998 żył w Heidelbergu. Do Frankfurtu wrócił w roku 2004. W tym samym roku dostał najważniejszą niemiecką nagrodę literacką im Georga Büchnera, nadawaną przez Niemiecką Akademię Języka i Poezji w Darmstadt. W semestrze zimowym 2005/06 roku wykładał gościnnie na Uniwersytecie Frankfurckim w ramach wykładów poetyckich "Poetik-Vorlesungen". W semestrze letnim 2009 roku wykładał gościnnie na Uniwersytecie w Bambergu. W roku 2011 został wybrany do Berlińskiej Akademii Sztuk Pięknych.

</doc>
<doc id="2378496" url="https://pl.wikipedia.org/wiki?curid=2378496" title="Ara Khachatryan">
Ara Khachatryan



</doc>
<doc id="2378497" url="https://pl.wikipedia.org/wiki?curid=2378497" title="Taniec z szablami">
Taniec z szablami

Taniec z szablami (w języku ormiańskim Սուսերով Պար) – taniec pochodzący z finału IV (ostatniego) aktu baletu "Gajane" Arama Chaczaturiana. Taniec wojenny mężczyzn. Łączy on w sobie wiele figur akrobatycznych z elementami fechtunku. Jest najbardziej znaną kompozycją Chaczaturiana, także dzięki obecności w kulturze masowej. Często sięga po niego reklama oraz telewizyjne programy rozrywkowe, powstały także liczne przeróbki, między innymi rockowe oraz jazzowe.

</doc>
<doc id="2378498" url="https://pl.wikipedia.org/wiki?curid=2378498" title="Antoni Weryński">
Antoni Weryński

Antoni Weryński (ur. 19 maja 1949, zm. 13 listopada 2012) – polski piłkarz ręczny, młodzieżowy reprezentant Polski, działacz sportowy i samorządowy, przedsiębiorca oraz cukiernik. Dawny zawodnik Stali Mielec, z którą zdobył wicemistrzostwo Polski oraz Puchar Polski, a od 1999 do swojej śmierci w 2012 roku prezes tego klubu. Uhonorowany został tytułem Mielczanina Roku 2010 w plebiscycie tygodnika „Korso”, a 30 września 2012 otrzymał od Związku Piłki Ręcznej w Polsce Diamentową Odznakę za Zasługi dla Piłki Ręcznej. Był również jednym z właścicieli rodzinnej cukierni, założonej w 1930 w Mielcu.
Od 2013 roku rozgrywany co roku w sierpniu w Mielcu Turniej Piłki Ręcznej o Puchar Marszałka Województwa Podkarpackiego i Prezydenta Miasta Mielca nosi imię Antoniego Weryńskiego.

</doc>
<doc id="2378500" url="https://pl.wikipedia.org/wiki?curid=2378500" title="Druga bitwa pod Nowym Targiem">
Druga bitwa pod Nowym Targiem

Druga bitwa pod Nowym Targiem – starcie pomiędzy wojskami polskimi i zbuntowanymi chłopami podhalańskimi, kończące powstanie chłopskie z lat 1669−1670.
Przyczyną bitwy były zajścia z jesieni 1669 roku, gdy chłopi podhalańscy napadli na przypuszczalnie dopuszczających się nadużyć przy zbieraniu podatków przedstawicieli wojska. Chłopi, którzy przyprowadzili do miejsca stacjonowania chorągwi aresztowanych poborców podatkowych, sami zostali uwięzieni. Spowodowało to powstanie kilkuset chłopów, którzy podeszli pod Nowy Targ. Do starcia nie doszło z powodu wycofania się wojska.
Przez okres zimy obie strony przygotowywały się do starcia. Chłopi gromadzili broń i werbowali posiłki, a władze polskie wydzieliły siedem chorągwi do pacyfikacji Podhala. Wysłane przez hetmana Jana Sobieskiego chorągwie weszły do Nowego Targu 23 kwietnia 1670 roku.
Górale przesunęli swoje siły na przedpola miasta, dążąc do ochrony własnych wsi przed wojskiem. Do starcia doszło pomiędzy 1 i 3 maja 1670 roku, ale dokładna data nie jest znana. Miejscem bitwy była równina w okolicach dzisiejszej stacji kolejowej. Siły góralskie były zorganizowane na wzór wojskowy, z wyróżnionymi pododdziałami i zachowaniem szyku. Górale wyposażeni byli nie tylko w rusznice, kosy i siekiery, ale także w wykonane z pni bukowych drewniane armaty, które oddały przynajmniej dwie salwy.
Górale rozlokowali się naprzeciw miasta, mając za sobą las. Po krótkim starciu wojsko koronne rozbiło siły chłopskie, a Górale wycofali się do lasu. Wojsko nie weszło do niego, choć nie zaniechało całkowicie pościgu. Oficerowie obawiali się zasadzki, jaką Górale mogli zorganizować w lesie. Wojsko zdobyło w bitwie dwie drewniane armaty i sześciu jeńców.
Bitwa zakończyła powstanie, choć nie doszło do uspokojenia nastrojów w regionie, a ludność kontynuowała inne formy oporu.

</doc>
<doc id="2378505" url="https://pl.wikipedia.org/wiki?curid=2378505" title="František Rábek">
František Rábek

František Rábek (ur. 17 lutego 1949 w Sládeckovcach) – słowacki duchowny katolicki, ordynariusz wojskowy na Słowacji od 2003.
Życiorys.
Święcenia kapłańskie otrzymał 7 czerwca 1972. Inkardynowany do diecezji nitrzańskiej, pracował jako proboszcz i administrator parafialny.
Episkopat.
13 lipca 1991 papież Jan Paweł II mianował go biskupem pomocniczym diecezji nitrzańskiej, ze stolicą tytularną "Catrum". Sakry biskupiej udzielił mu kard. Ján Chryzostom Korec.
20 stycznia 2003 papież mianował go pierwszym biskupem polowym Ordynariatu wojskowego na Słowacji.
Zobacz też.
Ordynariat Polowy Słowacji

</doc>
<doc id="2378509" url="https://pl.wikipedia.org/wiki?curid=2378509" title="Lionel Robbins">
Lionel Robbins

Lionel Robbins (1898-1984) – brytyjski ekonomista. Zajmował się teorią cykli koniunkturalnych oraz metodologią ekonomii. Był przedstawicielem nowszej szkoły wiedeńskiej. W latach 1929-1961 pełnił funkcję profesora London School of Economics and Political Sciences, a od 1956 roku także funkcję dyrektora Opery Królewskiej Covent Garden. Napisał pracę "The Theory of Economic Policy".

</doc>
<doc id="2378513" url="https://pl.wikipedia.org/wiki?curid=2378513" title="Gazeta internetowa">
Gazeta internetowa

 – rodzaj wydawnictwa ciągłego, czasopismo publikujące i dostarczające codzienne wiadomości w internecie częściej niż raz w tygodniu. Najczęściej spotykane są dzienniki – codzienne gazety internetowe, dostarczające aktualne informacje we wszystkie dni tygodnia, lub wszystkie dni robocze.
Może też ukazywać się zarówno w internecie, jak i w postaci tradycyjnych, papierowych wydań – np. Gazeta Wyborcza. Wówczas wydanie internetowe jest dodatkowym kanałem dystrybucji oraz uzupełnieniem głównego, tradycyjnego wydania gazety. Oba wydania powinny mieć wtedy różne numery ISSN.

</doc>
<doc id="2378515" url="https://pl.wikipedia.org/wiki?curid=2378515" title="Friedrich Eberhard von Rochow">
Friedrich Eberhard von Rochow

Friedrich Eberhard von Rochow (ur. 11 października 1734 w Berlinie, zm. 16 maja 1805 w Reckahn − ob. dzielnicy Kloster Lehnin) − niemiecki magnat, pedagog i filantrop. 
Życiorys.
Był twórcą jednego z najbardziej popularnych w Niemczech podręczników dla dzieci. Uwłaszczał chłopów pracujących w swym majątku oraz zakładał szkoły ludowe. Był zwolennikiem fizjokratyzmu oraz propagatorem oświaty ludu. 
Szkoły ludowe zakładane przez von Rochowa były traktowane jako wzór przy organizowaniu szkół elementarnych w Prusach. W 1778 roku założył w Halberstadt pierwsze seminarium dla nauczycieli.
W języku polskim ukazało się jego dzieło: "Przyjaciel dzieci", tłum. Jerzy Olech, seria: „Literatura Warmii i Mazur w Dawnych Wiekach”, Wydawnictwo Pojezierze, Olsztyn 1982, 354 ss.

</doc>
<doc id="2378517" url="https://pl.wikipedia.org/wiki?curid=2378517" title="National Premier Leagues Victoria">
National Premier Leagues Victoria

National Premier Leagues Victoria (w skrócie NPL Victoria) – piłkarskie rozgrywki na najwyższym szczeblu w stanie Wiktoria. Organizowane i zarządzane przez federacje stanową Football Federation Victoria. Założone w 1909 roku pod nazwą Victoria Division One, od 1958 roku funkcjonowały pod nazwą Victoria State League, a od 1991 roku jako Victoria Premier League. W 2014 roku Victorian Premier League weszła w skład National Premier Leagues, zmieniając tym sam nazwę na National Premier Leagues Victoria.
Mistrzowie rozgrywek.
Najbardziej utytułowanym klubem w historii rozgrywek jest South Melbourne FC (wcześniej pod nazwą South Melbourne Hellas), który 10-krotnie zdobywał tytuł mistrzowski.

</doc>
<doc id="2378518" url="https://pl.wikipedia.org/wiki?curid=2378518" title="Algae">
Algae



</doc>
<doc id="2378523" url="https://pl.wikipedia.org/wiki?curid=2378523" title="Synagoga Ben Ezry w Kairze">
Synagoga Ben Ezry w Kairze

Synagoga Ben Ezry (hebr. בית כנסת בן עזרא, arab. معبد بن عزرا) – synagoga w kairskiej dzielnicy Stary Kair, jedna z najstarszych w Egipcie. Synagoga znajduje się na miejscu wcześniejszego kościoła koptyjskiego. Kościół ten został sprzedany tutejszej ówczesnej dużej społeczności żydowskiej w celu pozyskania środków na zapłacenia podatków nałożonych na koptów (z podatków tych miała być sfinansowana budowa meczetu Ahmada Ibn Tuluna). Synagoga została nazwana imieniem XII-wiecznego rabina Jerozolimy, Abrahama Ben Ezry, który ją odrestaurował.
Synagoga jest unikatowym reliktem starej żydowskiej społeczności Kairu. Przypomina świątynię bazylikową z okresu od IV do IX w. Podczas remontu w roku 1890 odkryto zamurowaną genizę tzw. "genizę kairską", w której znajdowały się odpisy Starego Testamentu – niektóre pochodzące prawdopodobnie z VI w. n.e. – trafiły do różnych bibliotek. Wśród najstarszych zachowanych fragmentów Biblii można wymienić papirus Nasha, odnaleziony w Egipcie, a obecnie przechowywany w Cambridge. Pochodzi z II lub I w. p.n.e. i najwyraźniej należał do jakiegoś zbioru pouczeń; składa się z czterech fragmentów zawierających jedynie 24 linie przedmasoreckiego tekstu Dekalogu oraz kilku wersetów z 5 i 6 rozdziału Księgi Powtórzonego Prawa.
Pod koniec XIX wieku znaleziono tu też rękopis "Pieśni Morza". Manuskrypt z ową pieśnią biblijną datowany jest na VII lub VIII wiek n.e. Jego właściciel dopiero pod koniec lat 70. XX w. udostępnił go do badań naukowych. Rękopis w latach 90. XX wieku trafił do archiwum, a 22 maja 2007 został wystawiony w Muzeum Izraela w Jerozolimie.
Znaleziono tu również "Dokument Damasceński" opisujący historię nieznanej wcześniej sekty żydowskiej kierowanej przez Mistrza Sprawiedliwości. Po odkryciu zwojów z Qumran dowiedziono, że wspólnota ta posiadała własne teksty liturgiczne oraz bardzo zwartą strukturą organizacyjną.
Po opuszczeniu Kairu w latach 60. XX w. przez wyznawców judaizmu, co było następstwem wojny sześciodniowej, synagoga podupadła. Dopiero w latach 80. i 90. XX w. została odnowiona, za zgodą rządu egipskiego, ze środków Amerykańskiego Kongresu Żydowskiego.
Według tradycji to tutaj córka faraona znalazła małego Mojżesza w sitowiu, a Jeremiasz zgromadził ludzi ocalałych po zburzeniu Jerozolimy. Tutaj miano także udzielić schronienia Świętej Rodzinie uciekającej przed Herodem.

</doc>
<doc id="2378532" url="https://pl.wikipedia.org/wiki?curid=2378532" title="Andrzej Stolarzewicz">
Andrzej Stolarzewicz

Andrzej Stolarzewicz (ur. 10 lutego 1941 w Żywcu, zm. 6 sierpnia 2011) - profesor nauk chemicznych o specjalności chemia polimerów.
Studia ukończył w 1962 na Politechnice Wrocławskiej, zaś stopień naukowy doktora (1974) i doktora habilitowanego nauk chemicznych (1987) uzyskał na Politechnice Śląskiej w Gliwicach. Tytuł profesorski otrzymał 18 czerwca 2001.
Był pracownikiem naukowym między innymi Centrum Chemii Polimerów PAN w Zabrzu (1968–2003) i Uniwersytetu Śląskiego.

</doc>
<doc id="2378544" url="https://pl.wikipedia.org/wiki?curid=2378544" title="Rosalia Lombardo">
Rosalia Lombardo

Rosalia Lombardo (ur. 13 grudnia 1918 w Palermo, zm. 6 grudnia 1920) – włoska dziewczynka, której ciało po śmierci zostało zabalsamowane i było jednym z ostatnich, które pozwolono umieścić w Katakumbach Kapucynów w Palermo. Mumia nazywana jest „La Bella Addormentata”, czyli „Śpiąca Królewna”.
Balsamacja.
Gdy dziewczynka zmarła na zapalenie płuc, jej ojciec zwrócił się do znanego balsamisty Alfredo Salafii (1869–1933) z prośbą o zabalsamowanie córki. Dzięki wyjątkowej technice stosowanej przez Salafię ciało zostało bardzo dobrze zachowane. Prześwietlenie wykazało, że organy wewnętrzne są w bardzo dobrym stanie. Ciało Rosalii Lombardo znajduje się w małej kaplicy na końcu drogi przez katakumby, zamknięte w trumnie ze szklanym wiekiem, na marmurowym postumencie. Na zdjęciu w National Geographic z 2009 widać początki objawów rozkładu zwłok, przede wszystkim zmianę koloru skóry. Aby zapobiec zepsuciu ciała, mumię przeniesiono do suchszego pomieszczenia w katakumbach, a oryginalną trumnę zamknięto hermetycznie w większej, szklanej, wypełnionej azotem. . Nadal pozostaje najlepiej zachowanym ciałem w katakumbach.
Technika.
W 2009 odkryto technikę balsamowania stosowaną przez Salafię – znaleziono jego notatki. Salafia zastąpił krew dziewczynki płynem zawierającym formalinę, aby zabić bakterie, alkohol w celu osuszenia ciała, glicerynę, aby zapobiec nadmiernemu wyschnięciu, kwas salicylowy, żeby zabić grzyby oraz sole cynku mające nadać ciału sztywność. Proporcje mieszanki, według przepisu Salafii, to: "jedna część gliceryny, jedna część formaliny nasyconej siarczanem cynku i chlorkiem i jedna część alkoholu nasyconego kwasem salicylowym" ("one part glycerin, one part formalin saturated with both zinc sulfate and chloride, and one part of an alcohol solution saturated with salicylic acid.").

</doc>
<doc id="2378556" url="https://pl.wikipedia.org/wiki?curid=2378556" title="Szwajcaria Italska">
Szwajcaria Italska

Szwajcaria Italska (wł.: "Svizzera italiana") – włoskojęzyczny region w południowej części Szwajcarii, przy granicy z Włochami (Lombardia), zamieszkany przez Szwajcarów włoskojęzycznych. Głównym miastem regionu jest Bellinzona. Szwajcaria Italska mieści i pokrywa się w granicach Tessynu, na który składają się kantony już nieistniejące: Bellinzona i Lugano. Językami regionalnymi na tym obszarze są: szwajcarski włoski, tessyński i romański.

</doc>
<doc id="2378558" url="https://pl.wikipedia.org/wiki?curid=2378558" title="Eugenie Bouchard">
Eugenie Bouchard

Eugenie Bouchard, Genie Bouchard (ur. 25 lutego 1994 w Westmount) – kanadyjska tenisistka, mistrzyni Wimbledonu 2011 i 2012 w deblu dziewcząt oraz Wimbledonu 2012 w singlu dziewcząt, reprezentantka kraju w Pucharze Federacji.
Kariera tenisowa.
Wygrała turniej All Canadian ITF w 2008 w Burlington. Jako piętnastoletnia juniorka wygrała halowe mistrzostwo Kanady U-18 w singlu w 2009. Także w 2009 wygrała jako juniorka w singlu USTA Pan American Closed ITF Junior Tennis Championships.
W kwietniu 2011 wzięła udział w Pucharze Federacji, reprezentując Kanadę w singlu przeciwko zawodniczkom Słowenii w Koprze, w Słowenii. Wygrała jeden mecz (z Mašą Zec Peškirič) i przegrała jeden (z Poloną Hercog).
Jako profesjonalistka wygrała sześć turniejów singlowych i jeden deblowy rangi ITF.
W sierpniu 2011 otrzymała dziką kartę w Rogers Cup 2011 w Toronto, gdzie przegrała w I rundzie z Andreą Petković wynikiem 2:6, 2:6.
W 2013 roku otrzymała nagrodę dla najlepszej debiutantki według federacji WTA.
W 2014 roku osiągnęła półfinał wielkoszlemowego Australian Open. Przegrała w nim z Li Na 2:6, 4:6. W maju wygrała swój pierwszy turniej singlowy, pokonując w finale w Norymberdze Karolínę Plíškovą 6:2, 4:6, 6:3. Na French Open ponownie zanotowała półfinał. Podczas Wimbledonu dotarła do pierwszego w karierze seniorskiego finału wielkoszlemowego, pokonując m.in. rozstawione Angelique Kerber czy Simonę Halep. W decydującym pojedynku uległa Petrze Kvitovej 3:6, 0:6. Po tym turnieju została sklasyfikowana na najwyższym w karierze siódmym miejscu w rankingu WTA.
Życie prywatne.
Jest córką Michela Boucharda i Julie Leclair. Ma trójkę rodzeństwa: siostrę bliźniaczkę Beatrice, a ponadto siostrę Charlotte (ur. 1995) oraz brata Williama (ur. 1999). Imiona Eugenie oraz jej rodzeństwa zostały nadane po członkach arystokratycznych rodów. Ona i Beatrice odziedziczyły je po córkach księcia Andrzeja, Charlotte na cześć Charlotte Casiraghi, natomiast William po księciu Williamie.
Eugenie zaczęła grać w tenisa w wieku pięciu lat, a w wieku dwunastu lat dołączyła do akademii Nicka Saviano na Florydzie. Po trzech latach powróciła do Montrealu, aby trenować. W sezonie 2013 jej trenerką była Nathalie Tauziat, która wprowadziła do jej gry więcej agresji. Obecnie trenuje z Thomasem Hoegstedtem. Jej ulubionym tenisistą jest Roger Federer, a nawierzchnią – kort twardy.

</doc>
<doc id="2378560" url="https://pl.wikipedia.org/wiki?curid=2378560" title="Kanał Wołżańsko-Bałtycki">
Kanał Wołżańsko-Bałtycki

Kanał Wołżańsko-Bałtycki (ros. Волго-Балтийский водный путь) – system rzek i kanałów żeglownych w Rosji, łączący morze Bałtyckie oraz Białe ze Zbiornikiem Rybińskim na Wołdze. Długość 1100 km. Budowa ukończona w 1964.
Inne nazwy to: Wołżańsko-Bałtycka Droga Wodna, Wołgo-Bałtijskij wodnyj put’ imieni W.I. Lenina, dawniej Maryjski system wodny.
Składa się z:
Całość drogi wodnej jest dostępna dla statków o wyporności do 5 tys. ton.
Wymiary śluz to 210 m długości, 17,6 m szerokości.
Gwarantowana głębokość całej drogi wodnej to 4 m, gwarantowany prześwit pod mostami to 16,1 m, promień zakrętu 600 m.

</doc>
<doc id="2378561" url="https://pl.wikipedia.org/wiki?curid=2378561" title="Shi Lang (lotniskowiec)">
Shi Lang (lotniskowiec)



</doc>
<doc id="2378562" url="https://pl.wikipedia.org/wiki?curid=2378562" title="Józef Maria Tomasi">
Józef Maria Tomasi

Józef Maria Tomasi, właśc. wł. "Giuseppe Maria Tomasi" (ur. 12 września 1649 w Licata, zm. 1 stycznia 1713 w Rzymie) – włoski teatyn (CRT) i kardynał-prezbiter, święty Kościoła katolickiego.
Był synem księcia Lampedusy. Po studiach został diakonem, jednak z powodu śmierci brata wrócił do Palermo, aby dokończyć studia teologiczne. Tu również w 1664 wstąpił do teatynów. Cztery jego siostry, w tym mistyczka Maria Crocifissa, właśc. "Isabella Tomasi" (1645-1699), oraz matka zostały benedyktynkami.
Święcenia kapłańskie otrzymał 24 grudnia 1673 roku. Publikował różne prace na tematy liturgiczne. W dniu 18 maja 1712 roku został mianowany kardynałem przez papieża Klemensa XI.
Zmarł w wieku 64 lat w opinii świętości.
Został beatyfikowany przez papieża Piusa VII w dniu 29 września 1803 roku, a kanonizowany przez papieża Jana Pawła II w dniu 12 października 1986 roku.

</doc>
<doc id="2378564" url="https://pl.wikipedia.org/wiki?curid=2378564" title="La Force">
La Force



</doc>
<doc id="2378566" url="https://pl.wikipedia.org/wiki?curid=2378566" title="Mistrzostwa Polski w Pięcioboju Nowoczesnym 2011">
Mistrzostwa Polski w Pięcioboju Nowoczesnym 2011

Mistrzostwa Polski w Pięcioboju Nowoczesnym 2011 odbyły się w międzynarodowej obsadzie w Drzonkowie w dniach 17–19 czerwca 2011 roku.
Mistrzem Polski seniorów został po raz drugi Łukasz Klekot, natomiast wśród kobiet triumfowała również po raz drugi (z rzędu) Sylwia Gawlikowska-Czwojdzińska. W zawodach startowały reprezentacje Niemiec, Włoch, Finlandii, Gwatemali i Irlandii oraz polscy zawodnicy z sześciu klubów (ZKS Drzonków, St PP CWKS Legia Warszawa, UKS G-8 Bielany Warszawa, UKS 48 Częstochowa, UKS Żoliborz Warszawa i SKS Start Łódź).

</doc>
<doc id="2378569" url="https://pl.wikipedia.org/wiki?curid=2378569" title="Astrid Lindgren (album)">
Astrid Lindgren (album)

Astrid Lindgren – Ewa Bem, Grzegorz Turnau i dzieci śpiewają – płyta z piosenkami do słów Astrid Lindgren w wykonaniu Ewy Bem, Grzegorza Turnaua, Agnieszki Jurkiewicz, Michała Jurkiewicza oraz dzieci.
Autorami muzyki do piosenek są: Georg Riedel, Bengt Hallberg, Björn Isfält, Gösta Linderholm, Benny Andersson, Jan Johansson oraz Lille Bror Söderlundh. Autorem aranżacji piosenek oraz kierownikiem muzycznym projektu jest Michał Jurkiewicz.

</doc>
<doc id="2378571" url="https://pl.wikipedia.org/wiki?curid=2378571" title="Maarten ’t Hart">
Maarten ’t Hart

Maarten ’t Hart (ur. 25 listopada 1944 w Maassluis) – holenderski prozaik.
Ukończył biologię na uniwersytecie w Lejdzie, następnie był pracownikiem naukowym na tym uniwersytecie. Popularność zdobył swoimi powieściami i opowiadaniami o podłożu kalwińskim.

</doc>
<doc id="2378572" url="https://pl.wikipedia.org/wiki?curid=2378572" title="Hecken (Nadrenia-Palatynat)">
Hecken (Nadrenia-Palatynat)

Hecken – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Kirchberg (Hunsrück).

</doc>
<doc id="2378573" url="https://pl.wikipedia.org/wiki?curid=2378573" title="Hecken">
Hecken

Francja:
Niemcy:
Osoby:
Zobacz też:

</doc>
<doc id="2378579" url="https://pl.wikipedia.org/wiki?curid=2378579" title="Kappel (Nadrenia-Palatynat)">
Kappel (Nadrenia-Palatynat)

Kappel – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Kirchberg (Hunsrück).

</doc>
<doc id="2378581" url="https://pl.wikipedia.org/wiki?curid=2378581" title="Simon Vestdijk">
Simon Vestdijk

Simon Vestdijk (ur. 17 października 1898 w Harlingen, zm. 23 marca 1971 w Utrechcie) – holenderski prozaik, poeta, eseista i krytyk literacki.
Ukończył medycynę i przez kilka lat pracował jako lekarz. Potem jednak całkowicie poświęcił się literaturze. Był bardzo wszechstronnym twórcą. Jego powieści można podzielić na psychologiczne i historyczne. Do pierwszej grupy zalicza się m.in. "Terug tot Ina Damman" (1934), "Duitsch dienstmeisje" (1935), "St. Sebastian" (1939). Wśród jego powieści historycznych wyróżnić można m.in. takie tytuły jak: "Piąta pieczęć" ("Het vijfde zegel", 1937), "Wyspa rumu" (Rumeiland, 1940). Vestdijk publikował też studia o literaturze, sztuce, muzyce, estetyce, religii, psychologii i astrologii. Wydał je w zbiorach "Leir en lancet" ("Lira i lancet", 1939) oraz "De Poolsche ruiter" ("Polski jeździec", 1946). Był też autorem tomu wspomnień "Gestalten tegennover mij" (1961), a także utworów poetyckich.
W 1955 roku otrzymał nagrodę Constantijna Huygensa, a w 1964 nagrodę Holenderskiego Związku Literatów. Był kandydatem do Nagrody Nobla.

</doc>
<doc id="2378583" url="https://pl.wikipedia.org/wiki?curid=2378583" title="Reckershausen (Nadrenia-Palatynat)">
Reckershausen (Nadrenia-Palatynat)

Reckershausen – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Kirchberg (Hunsrück).

</doc>
<doc id="2378584" url="https://pl.wikipedia.org/wiki?curid=2378584" title="Bangles">
Bangles



</doc>
<doc id="2378586" url="https://pl.wikipedia.org/wiki?curid=2378586" title="Reckershausen">
Reckershausen

Niemcy:

</doc>
<doc id="2378587" url="https://pl.wikipedia.org/wiki?curid=2378587" title="Rödern (Nadrenia-Palatynat)">
Rödern (Nadrenia-Palatynat)

Rödern – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Kirchberg (Hunsrück).

</doc>
<doc id="2378588" url="https://pl.wikipedia.org/wiki?curid=2378588" title="Rödern">
Rödern

Niemcy:

</doc>
<doc id="2378589" url="https://pl.wikipedia.org/wiki?curid=2378589" title="Chrysophyllum albidum">
Chrysophyllum albidum

Chrysophyllum albidum – gatunek drzew należących do rodziny sączyńcowatych. Jest gatunkiem występującym w Afryce, głównie w północnej strefie przybrzeżnej Zatoki Gwinejskiej. Drzewo to osiągające wysokość 25-37 m wykorzystywane jest jako źródło drewna używanego w budownictwie. Owoce "C. albidum" są jadalne.

</doc>
<doc id="2378590" url="https://pl.wikipedia.org/wiki?curid=2378590" title="Lamprophis fiskii">
Lamprophis fiskii

Lamprophis fiskii – gatunek węża z rodziny Lamprophiidae.
Osobniki tego gatunku osiągają rozmiary od 25 do 35 centymetrów. Ciało w kolorze oliwkowo-zielonym. Na grzbiecie pomarańczowo-żółta podłużna pręga, która z wiekiem może ciemnieć.
Węże te występują endemicznie na terenie Karru oraz Namaqualandu w Republice Południowej Afryki.

</doc>
<doc id="2378591" url="https://pl.wikipedia.org/wiki?curid=2378591" title="Roedern">
Roedern

Osoby:
Zobacz też:

</doc>
<doc id="2378592" url="https://pl.wikipedia.org/wiki?curid=2378592" title="Skoki do wody na Letnich Igrzyskach Olimpijskich 1968">
Skoki do wody na Letnich Igrzyskach Olimpijskich 1968

Wyniki zawodów w skokach do wody, które zostały rozegrane podczas Letnich Igrzysk Olimpijskich 1968 w Meksyku. Rywalizacja trwała w dniach 17 - 26 października. Wzięło w niej udział 81 skoczków, w tym 36 kobiet i 45 mężczyzn z 21 krajów.

</doc>
<doc id="2378595" url="https://pl.wikipedia.org/wiki?curid=2378595" title="Chrysophyllum amazonicum">
Chrysophyllum amazonicum

Chrysophyllum amazonicum – gatunek drzew należących do rodziny sączyńcowatych. Jest gatunkiem występującym w Ameryce Południowej, na terenie zachodniej Amazonii.

</doc>
<doc id="2378596" url="https://pl.wikipedia.org/wiki?curid=2378596" title="Bärenbach (powiat Rhein-Hunsrück)">
Bärenbach (powiat Rhein-Hunsrück)

Bärenbach – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Kirchberg (Hunsrück).

</doc>
<doc id="2378598" url="https://pl.wikipedia.org/wiki?curid=2378598" title="Alaksandr Aziarec">
Alaksandr Aziarec

Alaksandr Uładzimirawicz Aziarec (, , "Aleksandr Władimirowicz Ozieriec"; ur. w 1953 roku w Horbacewiczach) – białoruski inżynier, polityk i działacz sportowy, w latach 2006–2013 minister energetyki Republiki Białorusi, w latach 2009–2012 przewodniczący Białoruskiej Federacji Judo.
Życiorys.
Urodził się w 1953 roku we wsi Horbacewicze, w rejonie borujskim obwodu mohylewskiego Białoruskiej SRR, ZSRR. W 1976 roku ukończył Białoruski Państwowy Instytut Politechniczny. W latach 1976–1987 pracował jako inżynier kształcenia zawodowego, inżynier grupy trybów, kierownik zmiany cechu kotło-turbinowego, starszy inżynier – szef cechu laboratoryjnego Witebskiej Elektrociepłowni „Biełgławeniergo”. W latach 1987–1996 był kierownikiem serwisu urządzenia techniki cieplnej Zarządu Remontowo-Eksploatacyjnego „Witiebskeniergo”. W latach 1996–2000 pełnił funkcję zastępcy dyrektora generalnego Witebskiego Zjednoczenia Produkcyjnego Energetyki i Elektryfikacji. Od 2000 roku pracował jako dyrektor generalny Witebskiego Republikańskiego Unitarnego Przedsiębiorstwa Elektroenergetyki „Witiebskeniergo”. Był zastępcą przewodniczącego Rady Dyrektorów spółki „Biełgazprombank”. Od maja 2006 do 18 kwietnia 2013 roku pełnił funkcję ministra energetyki Republiki Białorusi. Oficjalnym powodem, z którego został zdymisjonowany, były "błędy w zarządzaniu branżą energetyczną".
Alaksandr Aziarec od marca 2009 roku pełnił funkcję przewodniczącego Białoruskiej Federacji Judo. 18 września 2012 roku podał się do dymisji. 10 października 2012 roku została ona przyjęta, a na jego miejsce wybrano Uładzimira Japryncaua.
Oceny.
Przywódca Białorusi Alaksandr Łukaszenka wyraził opinię, że w resorcie energetyki pod rządami Alaksandra Aziarca utworzyło się "państwo w państwie z elementami bandy i mafii". Łukaszenka udzielił tej wypowiedzi dwa dni przez zdymisjonowaniem ministra.

</doc>
<doc id="2378599" url="https://pl.wikipedia.org/wiki?curid=2378599" title="Aleksandr Ozieriec">
Aleksandr Ozieriec



</doc>
<doc id="2378600" url="https://pl.wikipedia.org/wiki?curid=2378600" title="Chrysophyllum ambrense">
Chrysophyllum ambrense

Chrysophyllum ambrense – gatunek drzew należących do rodziny sączyńcowatych. Jest endemitem występującym na Madagaskarze.

</doc>
<doc id="2378602" url="https://pl.wikipedia.org/wiki?curid=2378602" title="Centrum Innowacji i Transferu Technologii Politechniki Śląskiej">
Centrum Innowacji i Transferu Technologii Politechniki Śląskiej

Centrum Innowacji i Transferu Technologii (CITT) – jednostka Politechniki Śląskiej służąca promocji współpracy nauki z biznesem i samorządem w celu wsparcia i rozwoju procesu transferu technologii i wiedzy z uczelni do gospodarki. Główną grupą do której skierowana jest aktywność CITT są przedsiębiorstwa zainteresowane rozwojem poprzez wdrażanie innowacji.
Działalność CITT to między innymi dostarczanie nowych lub rozwój już stosowanych technologii, poszukiwanie partnerów naukowych do realizacji prac badawczo-rozwojowych oraz partnerów do współpracy gospodarczej w zakresie transferu wiedzy, technologii i innowacji, realizacja projektów współfinansowanych ze środków Unii Europejskiej, promocja oferty technologicznej oraz badawczej Politechniki Śląskiej, wsparcie innowacyjnych projektów studentów Politechniki Śląskiej („Bolid Silesian Greenpower 2011”), wspieranie przedsiębiorczości akademickiej oraz powstawania innowacyjnych firm, doradztwo w sprawach ochrony własności przemysłowej, patentów i praw autorskich pracowników Politechniki Śląskiej oraz szereg usług oraz inicjatyw proinnowacyjnych. Aktywność CITT Politechniki Śląskiej obejmuje również administrowanie ogólnodostępnym i bezpłatnym Katalogiem Ofert Technologii Politechniki Śląskiej.
CITT Politechniki Śląskiej jest jednym z inicjatorów Klastra Przetwórstwa Polimerów Plastosfera, którego oficjalna inauguracja odbyła się 14 lipca 2011 w Częstochowskim Parku Przemysłowo-Technologicznym.
Siedziba CITT znajduje się w Gliwicach przy ul. Stefana Banacha 7.

</doc>
<doc id="2378604" url="https://pl.wikipedia.org/wiki?curid=2378604" title="Gemünden (powiat Rhein-Hunsrück)">
Gemünden (powiat Rhein-Hunsrück)

Gemünden – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Kirchberg (Hunsrück).

</doc>
<doc id="2378605" url="https://pl.wikipedia.org/wiki?curid=2378605" title="Lamprophis fuscus">
Lamprophis fuscus

Lamprophis fuscus – gatunek węża z rodziny Lamprophiidae.
Osobniki tego gatunku osiągają rozmiary od 40 do 60 centymetrów. Ciało w kolorze oliwkowo-zielonym. Większość życia spędza pod ziemią w starych termitierach.
Węże te występują endemicznie w Republice Południowej Afryki.

</doc>
<doc id="2378606" url="https://pl.wikipedia.org/wiki?curid=2378606" title="Antoni Duchnik">
Antoni Duchnik

Antoni Duchnik (ur. 1673, zm. 18 marca 1747) – burmistrz i rajca kielecki.
Został ochrzczony 22 maja 1673 roku. Był synem Mikołaja Duchnika oraz Zofii. Dwukrotnie żonaty – najpierw z Reginą, później zaś z Zofią. Miał troje dzieci. W 1700 roku został członkiem Bractwa Różańcowego. W 1719 po raz pierwszy notowany jako burmistrz kielecki, następnie w 1721 i w latach 1725–1728, 1730–1734, 1737–1745. Wielokrotnie pełnił również funkcję rajcy (1722–1723, 1725, 1729–1730, 1735–1736, 1740 i 1745). W 1723 brał czynny udział w komisji do zreformowania władz miejskich (utworzonej przez biskupa Konstantego Felicjana Szaniawskiego). W tym samym roku został pobity oraz słownie znieważony przez dziedzicznego wójta kieleckiego Ignacego Sośnickiego.

</doc>
<doc id="2378608" url="https://pl.wikipedia.org/wiki?curid=2378608" title="Niederweiler (powiat Rhein-Hunsrück)">
Niederweiler (powiat Rhein-Hunsrück)

Niederweiler – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Kirchberg (Hunsrück).

</doc>
<doc id="2378610" url="https://pl.wikipedia.org/wiki?curid=2378610" title="Rohrbach (powiat Rhein-Hunsrück)">
Rohrbach (powiat Rhein-Hunsrück)

Rohrbach – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Kirchberg (Hunsrück).

</doc>
<doc id="2378611" url="https://pl.wikipedia.org/wiki?curid=2378611" title="Aleksandr Aleksiejew (bokser)">
Aleksandr Aleksiejew (bokser)

Aleksandr Wiaczesławowicz Aleksiejew (ros. "Алекса́ндр Вячесла́вович Алексе́ев"; ur. 30 kwietnia 1981 w Taszkent) – rosyjski bokser, trzykrotny mistrz Rosji, mistrz Europy (2004) i świata (2005) w boksie amatorskim w wadze ciężkiej. Od 2006 roku pięściarz zawodowy wagi junior ciężkiej.
Sportowa kariera.
Boks amatorski.
W 1999 roku, będąc juniorskim mistrzem Rosji, został w Rijece również mistrzem Europy juniorów w kategorii półciężkiej (81 kg). Podczas seniorskiej kariery walczył w wadze ciężkiej (91 kg). W 2001 roku zajął 1. miejsce w rozgrywanym w Warszawie turnieju Turnieju Feliksa Stamma. Rok później zdobył swoje pierwsze mistrzostwo Rosji oraz złoty medal na mistrzostwach CISM.
W 2003 roku ponownie został mistrzem Rosji i reprezentował kraj na mistrzostwach świata w Bangkoku, podczas których zdobył srebrny medal, ulegając jedynie na punkty Odlanierowi Solísowi (15:18).
W lutym 2004 roku został w Puli mistrzem Europy, pokonując w finale Wiktara Zujeua. Dzięki temu zakwalifikował się na sierpniowe igrzyska olimpijskie w Atenach. Już w pierwszej rundzie trafił jednak na Solísa, z którym ponownie nieznacznie przegrał (21:24) i odpadł z turnieju.
Swój trzeci tytuł mistrza Rosji zdobył w 2005 roku. W tym samym roku odniósł swój życiowy sukces, zostając w chińskim Myanyang mistrzem świata w wadze ciężkiej (przed turniejem Solís przeszedł do wagi superciężkiej).
Boks zawodowy.
Po mistrzostwach przeszedł na zawodowstwo. Podpisał kontrakt z niemiecką grupą promotorską Universum i wyjechał do Niemiec, aby trenować pod kierunkiem Fritza Sdunka. Pierwszą zawodową walkę stoczył w styczniu 2006 roku w Monachium. W ciągu 3 lat wygrał 16 pojedynków z rzędu, zdobywając interkontynentalne mistrzostwo WBO w wadze juniorciężkiej.
17 stycznia 2009 roku zmierzył się w Düsseldorfie z zawodowym mistrzem Ameryki Południowej, Victorem Emilio Ramirezem (13-1-0). Stawką walki było tymczasowe mistrzostwo świata WBO w wadze juniorciężkiej. Mimo że Rosjanin był zdecydowanym faworytem i kontrolował przebieg konfrontacji w pierwszych rundach, od ósmej Argentyńczyk zaczął przejmować inicjatywę, spychając rywala do defensywy. Po zakończeniu dziewiątej rundy, w końcówce której Aleksiejew był bliski nokdaunu, narożnik Rosjanina poddał walkę.
Po porażce z Ramirezem stoczył w 2009 roku jeszcze trzy pojedynki − wszystkie wygrane. 17 lipca 2010 roku walczył w Schwerinie z rodakiem Dienisem Lebiediewem (20-0-0) o prawo zmierzenia się z Marco Huckiem, mistrzem świata WBO. Aleksiejew poniósł drugą porażkę w zawodowej karierze − Lebiediew znokautował go lewym sierpowym w drugiej rundzie.
W 2011 roku wygrał trzy walki przed czasem, a następnie otrzymał ofertę zmierzenia się z Enadem Liciną (21-3-0) o mistrzostwo Europy EBU. 4 lutego 2012 roku zdobył ten tytuł, pokonując Serba we Frankfurcie przez jednogłośną decyzję.
23 listopada 2013 w Stechert Arena w Bambergu, zmierzył się z mistrzem świata IBF Kubańczykiem Yoanem Pablo Hernándezem. Po dobrej walce o mistrzowski pas, Rosjanin przegrał przez nokaut w 10. rundzie.

</doc>
<doc id="2378612" url="https://pl.wikipedia.org/wiki?curid=2378612" title="Demetriusz z Faros">
Demetriusz z Faros

Demetriusz z Faros (gr.: "Δημήτριος εκ Φάρου", "Demétrios ek Phárou") (zm. 214/213 p.n.e.) – władca Faros w latach 229-219 p.n.e., regent królestwa Ardiajów w latach 228-219 p.n.e. Mąż Triteuty, wdowy po Agronie, królu Ardiajów.
Okres I wojny iliryjskiej (229-228 p.n.e.).
Ilirowie stacjonując na wybrzeżu w okolicach Fojnike, atakowali italskie okręty handlowe. Z powodu ich działalności pirackiej, Rzymianie postanowili zainterweniować u Teuty, regentki królestwa Ardiajów po śmierci męża Agrona, wysyłając posłów. Ta odpowiedziała im, że piractwo jest zajęciem prywatnym, a władza publiczna się nim nie zajmuje. W drodze powrotnej jeden z posłów rzymskich został zamordowany, podobno na rozkaz królowej. Latem 229 p.n.e. Rzymianie postanowili rozpocząć przygotowania do wojny z Ilirią, nie starając się nawet ostrzec Teutę przed nią. Ta, będąc nieświadoma, wysłała flotę, celem zdobycia Czarnej Korkyry. Część eskadry zawinęła do Dyrrachion, by nabrać wody. Widząc okazję, wymordowała straże i prawie zagarnęła miasto. Po czym połączyła się z główną flotą, by oblegać Korkyrę. Posłowie z Dyrrachion, Apollonii i Korkyry zwrócili się o pomoc do Związku Etolskiego i Związku Achajskiego. Doszło do bitwy morskiej w pobliżu wysp Paksos, w której Ilirowie odnieśli zdecydowane zwycięstwo. Korkyra postanowiła skapitulować, wpuszczając iliryjski garnizon dowodzony przez Demetriusza z Faros. Potem flota iliryjska popłynęła na północ do Dyrrachion celem jej oblężenia.
W tym momencie Rzymianie rozpoczęli swą ofensywę latem r. 229 p.n.e. Wysłali flotę składającą się z dwustu wielkich okrętów pod Korkyrę. Demetriusz z Faros, wcześniej podjąwszy z nimi pertraktacje, „oddał się w powiernictwo” ze swą załogą iliryjską. Dzięki czemu Rzymianie mogli objąć Korkyrę swą „przyjaźnią”. Po czym popłynęli do Apollonii, która oddała się im w opiekę. Tam flota połączyła się z armią liczącą 2 tys. jeźdźców i 20 tys. piechoty, przetransportowaną drugą eskadrą. Następnym celem było oswobodzenie Dyrrachion, które oddało się w powiernictwo Rzymu. Teraz armia rzymska pomaszerowała w głąb kraju i pokonała plemiona Ardiajów, mieszkające najbardziej na południu, oraz objęła przyjaźnią Parthinów i Atintanów. W tym czasie flota płynąca na północ, po zajęciu kilku miast na wybrzeżu, uwolniła Issę od oblężenia iliryjskiego i przyjęła w swe powiernictwo. Zaś część Ilirów, która oblegała tę wyspę, schroniła się w fortecy Rhizon, znajdującej się w głębi lądu.
Demetriusz z Faros za przejście na stronę rzymską, otrzymał władzę nad Faros. Jemu na południu, w rejonie Skodry i Lissos, podlegały zapewne pokonani Ardiajowie. Główne siły rzymskie powróciły do Italii, a jeden z konsulów pozostał na zimę w Dyrrachion, by chronić protektorat rzymski. Wiosną 228 p.n.e. doszło do rozpoczęcia negocjacji przez Teutę z Rzymianami. Regentka postanowiła przyjąć ich warunki: zapłacenie odszkodowania, wycofanie się, oprócz kilku okręgów w okolicach Rhizon, z Ilirii oraz nie wypływanie poniżej Lissos nie więcej niż z dwoma okrętami. Rzymianie zaś ze swej strony uznali Pinnesa za króla okrojonego państwa Ardiajów i zaliczyli go do swych przyjaciół. Chcieli się w ten sposób zemścić na Ardiajach. Z tego powodu utworzyli w tym celu buforowe państwo Demetriusza z Faros. Ten, po Teucie, przejął władzę i opiekę nad małoletnim Pinnesem.
Okres międzywojenny.
Po wojnie zaczął wznawiać tradycyjne iliryjskie więzi z Macedonią. Sprzymierzył się wówczas z królem Antygonem III Dosonem przeciw Kleomenesowi III, królowi spartańskiemu. Demetriusz przyprowadził mu 1600 piechurów iliryjskich, którzy brali udział w bitwie pod Sellazją r. 222 p.n.e. Kilka dni po bitwie doszły wieści do Antygona III Dosona, że Ilirowie (zapewne Autariaci) najechali Macedonię i pustoszą kraj. Szybko wrócił do kraju i pokonał ich w krwawej bitwie. W wyniku walk nadwerężył swe siły, zaczął wymiotować krwią i zmarł niebawem.
W r. 220 p.n.e. dwie eskadry piratów iliryjskich, dowodzone przez Demetriusza z Faros i Skerdylaidasa przyłączyły się do Etolów przeciwko sojusznikom macedońskim. Najpierw najechały Achaję i Messenię, po czym podzieliły się. Eskadra Demetriusza popłynęła na Cyklady. Opływając je, na jedne wyspy nakładał kontrybucję i inne pustoszył. Kiedy zaś Ilirowie dotarli do koryckiego portu Kenchreaj i chcieli przetoczyć okręty na drugą stronę do portu Lechajon, Taurion, opiekun małoletniego króla Filipa V, pieniędzmi przekonał Demetriusza i jego piratów, by przeszli na stronę macedońską.
Okres II wojny iliryjskiej (220-219 p.n.e.).
W tym czasie Demetriusz z Faros postanowił zerwać sojusz z Rzymem oraz poślubić Triteutę, matkę małoletniego Pinnesa. W ten sposób stał się ważnym sojusznikiem Ardiajów. Łamiąc ich układ z Rzymianami, wysłał okręty na południe od Lissos i gdy Rzymianie toczyli wojny z Galami oderwał Atintanów od ich protektoratu. Dzięki czemu uzyskał bezpośrednie połączenie komunikacyjne z Macedonią. Doszło wówczas do zawarcia sojuszu między królem Filipem V a Ardiajami. Ci mieli wysłać 30 małych statków wojennych ("lemboi") z floty Skerdylaidasa przeciw Związkowi Etolskiemu w r. 219 p.n.e.
Rzym w tajemnicy przygotował flotę i zgromadził armię, zapewne w tej samej wielkości co w czasie pierwszej wojny. Demetriusz po osadzeniu garnizonu w Dimale (Dimallum) na wschód od Apolonii, wymordował pro rzymskich polityków w innych miastach i zebrał 6 tys. żołnierzy, by bronili Faros. Rzymianie jednak w tydzień zdobyli Dimale, uważane za nie do zdobycia, i przyjęli kapitulację innych miast. Potem postanowili wyruszyć drogą morską do Faros. Po pokonaniu Ilirów, zdobyli miasto Faros. Samego Demetriusza nie schwytali bowiem umknął na "lemboi" do Filipa V w Akcjum. Rzym jednak nie chciał prowadzić dalszych działań wojennych przeciwko Ardiajów, prawdopodobnie przewidując wojnę z Kartaginą.
Ostatnie lata.
Filip V Antygonida przyjął życzliwie Demetriusza, uznając go za sojusznika i dopuszczając na swój dwór. Ta decyzja wzmogła nieufność Rzymian do Macedonii. Od tego czasu Demetriusz był prywatną osobą do swej śmierci. Latem 217 p.n.e. Rzymianie prowadzili rozmowy z młodym Pinnesem, uważając go za winnego odszkodowań wojennych. Przy okazji odwiedzili Filipa, by zażądać wydania im Demetriusza. Postulat ten miał charakter żądania ultymatywnego. Filip odmówił spełnienia ich postulatowi.
Polibiusz, historyk grecki, obwiniał Demetriusza o negatywny wpływ na zachowanie Filipa. Ten bowiem chcąc zając akropolę Messeńczyków, Messene, oznajmił władzom miejskich, że ma zamiar obejrzeć zamek oraz złożyć ofiarę Zeusowi. Będąc w zamku, przyniesiono mu wnętrzności ofiar, po czym zapytał na boku Aratosa starszego, co one mu mówią, czy maj wyjść z zamku, czy nim zawładnąć? Wtedy Demetriusz tak się do niego zwrócił:
Jednak w tym przypadku Filip zasięgnął bardziej umiarkowanej rady Aratosa, który poradził mu by opuścić zamek. Niemniej jednak, incydent w Messene zaznaczył, według Polibiusza, początek „zepsucia” charakteru króla. W r. 214/213 p.n.e. Demetriusz zginął, gdy próbował wziąć Messene. Bowiem Filip V Antygonida postanowił pójść za jego radą, odrzuconą w poprzednim roku. Stał się w ten sposób winny wymienionych nieszczęść Messeńczyków, czym utracił życzliwość sprzymierzeńców i nadszarpnął zaufanie Greków.

</doc>
<doc id="2378613" url="https://pl.wikipedia.org/wiki?curid=2378613" title="Argenthal">
Argenthal

Argenthal – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Simmern-Rheinböllen. Do 31 grudnia 2019 wchodziła w skład gminy związkowej Rheinböllen.

</doc>
<doc id="2378614" url="https://pl.wikipedia.org/wiki?curid=2378614" title="Benzweiler">
Benzweiler

Benzweiler – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Simmern-Rheinböllen. Do 31 grudnia 2019 wchodziła w skład gminy związkowej Rheinböllen.

</doc>
<doc id="2378615" url="https://pl.wikipedia.org/wiki?curid=2378615" title="Pozyt">
Pozyt



</doc>
<doc id="2378617" url="https://pl.wikipedia.org/wiki?curid=2378617" title="Dichtelbach">
Dichtelbach

Dichtelbach – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Simmern-Rheinböllen. Do 31 grudnia 2019 wchodziła w skład gminy związkowej Rheinböllen.

</doc>
<doc id="2378618" url="https://pl.wikipedia.org/wiki?curid=2378618" title="Athar Ali Fyzee">
Athar Ali Fyzee

Athar Ali Fyzee (ur. 28 sierpnia 1883 w Bombaju, zm. 3 listopada 1963 w City of London) – tenisista grający w barwach Indii, lekarz.
W swojej karierze tenisowej Fyzee wystartował 12 razy w Wimbledonie oraz 5 razy we French Open. Największe jego sukcesy to ćwierćfinał turnieju w Rochesterze, 3 runda Wimbledonu i Rolanda Garrosa. Ostatni raz w Wielkim Szlemie wystąpił w 1934 we Francji w wieku 51 lat. Po pięciosetowym boju ostatecznie przegrał w pierwszej rundzie.
W 1921, 1922 i 1926 roku reprezentował Indie w Pucharze Davisa. Rozegrał łącznie 7 meczów, z których w 4 zwyciężył.
Fyzee w 1924 roku wystartował na igrzyskach olimpijskich w Paryżu, jednakże odpadł w 2 rundzie, a jego pogromcą został Grek Avgoustos Zerlentis.

</doc>
<doc id="2378619" url="https://pl.wikipedia.org/wiki?curid=2378619" title="Komunikacja w Wałbrzychu">
Komunikacja w Wałbrzychu



</doc>
<doc id="2378621" url="https://pl.wikipedia.org/wiki?curid=2378621" title="Afera 100 sekund">
Afera 100 sekund

Afera 100 sekund – popularne określenie zdarzenia z historii Giełdy Papierów Wartościowych w Warszawie, które miało miejsce 4 lutego 2004 roku.
Zdarzenie nazwano „aferą 100 sekund”, gdyż całe zajście trwało ok. 1,5 minuty i polegało na złożeniu dwóch, następujących po sobie zleceń sprzedaży i kupna kontraktów. Całkowite straty poszkodowanych w zajściu wyniosły 5,4 mln.
O godzinie 15:15 do biura Domu Maklerskiego PKO BP zadzwoniła osoba, która złożyła u maklera zlecenie kupna 4 kontraktów terminowych marcowej serii na WIG20. W trakcie rozmowy makler przerwał ją, prosząc o późniejszy kontakt. Złożył on bowiem nie zlecenie kupna, ale sprzedaży, w dodatku w ilości 4 tysięcy. W efekcie wycena kontraktów na WIG20 spadła o 7%. Makler podjął próbę naprawy pomyłki przez złożenie zlecenia kupna tej samej ilości kontraktów, co spowodowało wzrost jego wyceny o 17%. Kilka minut później wycena wróciła do normalnego poziomu.
Na zdarzeniu Dom Maklerski PKO BP stracił 4 mln zł. Zamawiająca osoba w wyniku zajścia straciła 3,84 mln zł, dom maklerski pokrył tę powstałą w wyniku błędu ich pracownika stratę oraz zapłacił Komisji Papierów Wartościowych i Giełd karę w wysokości 0,4 mln zł. W wyniku dochodzenia ustalono, że na zajściu 2,6 mln zł zarobiła natomiast spółka Cagliari z Brytyjskich Wysp Dziewiczych, której przedstawicielem w Polsce był znajomy maklera. Złożył on w odpowiednim momencie zlecenia kupna, spodziewając się nagłego spadku ich wyceny, a po gwałtownym wzroście natychmiast złożył zlecenie sprzedaży. Ustalono także, że osobą składającą pierwotne zamówienie była kuzynka przedstawiciela spółki Cagliari.
5 lutego 2004 roku do prokuratury trafiło zawiadomienie o podejrzeniu popełnienia przestępstwa, 12 lutego rozpoczęto w tej sprawie dochodzenie, później sformułowano zarzuty wobec dwóch zamieszanych w sprawę mężczyzn i zamrożono konta spółki, ale wobec braku stosownych podstaw prawnych blokadę zdjęto. Akt oskarżenia wpłynął do sądu w 2005 roku, a pierwsza rozprawa odbyła się 18 marca 2011 roku, po odsyłaniu spraw z sądu rejonowego do okręgowego i z powrotem. Przedawnienie sprawy nastąpi dopiero 4 lutego 2024 roku.

</doc>
<doc id="2378622" url="https://pl.wikipedia.org/wiki?curid=2378622" title="Liebshausen">
Liebshausen

Liebshausen – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Simmern-Rheinböllen. Do 31 grudnia 2019 wchodziła w skład gminy związkowej Rheinböllen.

</doc>
<doc id="2378623" url="https://pl.wikipedia.org/wiki?curid=2378623" title="Mörschbach">
Mörschbach

Mörschbach – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Simmern-Rheinböllen. Do 31 grudnia 2019 wchodziła w skład gminy związkowej Rheinböllen.

</doc>
<doc id="2378624" url="https://pl.wikipedia.org/wiki?curid=2378624" title="Moerschbach">
Moerschbach



</doc>
<doc id="2378625" url="https://pl.wikipedia.org/wiki?curid=2378625" title="Kumtag (meteoryt)">
Kumtag (meteoryt)

Kumtag – meteoryt kamienny należący do chondrytów oliwinowo-bronzytowych H 5, znaleziony 1 września 2008 roku w regionie autonomicznym Sinciang w Chinach na pustyni Kumtag 80 mil na południe od miasta Hami. Z miejsca spadku pozyskano pięć fragmentów meteorytu o masie całkowitej około 26 kg. 

</doc>
<doc id="2378626" url="https://pl.wikipedia.org/wiki?curid=2378626" title="Schnorbach">
Schnorbach

Schnorbach – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Simmern-Rheinböllen. Do 31 grudnia 2019 wchodziła w skład gminy związkowej Rheinböllen.

</doc>
<doc id="2378628" url="https://pl.wikipedia.org/wiki?curid=2378628" title="Theodor Roemer">
Theodor Roemer

Theodor Roemer (ur. 20 listopada 1883 w Pfrondorf obecnie dzielnica Tybingi - zm. 3 września 1951 w Halle (Saale)) – niemiecki agronom i hodowca roślin. Stworzył nowe odmiany roślin uprawnych. Napisał liczne prace naukowe i podręczniki. Był profesorem uniwersytetu w Halle oraz dyrektorem instytutu rolniczego w Halle.
Jako młody pracownik naukowy Roemer pracował w Instytucie im. cesarza Wilhelma w Brombergu (dzisiejszym Instytucie Rolniczym w Bydgoszczy).

</doc>
<doc id="2378629" url="https://pl.wikipedia.org/wiki?curid=2378629" title="Skalnica (Karkonosze)">
Skalnica (Karkonosze)



</doc>
<doc id="2378631" url="https://pl.wikipedia.org/wiki?curid=2378631" title="Ellern (Hunsrück)">
Ellern (Hunsrück)

Ellern (Hunsrück) – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Simmern-Rheinböllen. Do 31 grudnia 2019 wchodziła w skład gminy związkowej Rheinböllen.

</doc>
<doc id="2378632" url="https://pl.wikipedia.org/wiki?curid=2378632" title="Droga wojewódzka nr 641">
Droga wojewódzka nr 641

Droga wojewódzka nr 641 (DW641) – droga wojewódzka przebiegająca przez województwo pomorskie o długości 7 km. Zaczyna się w Lipiej Górze na skrzyżowaniu z DW623 a kończy w Rzeżęcinie na skrzyżowaniu z DW234.

</doc>
<doc id="2378633" url="https://pl.wikipedia.org/wiki?curid=2378633" title="Nadżwan Ghurajjib">
Nadżwan Ghurajjib

Nadżwan Ghurajjib (arab. نجوان غريب, hebr. נג'ואן גרייב, ur. 30 stycznia 1974 w Nazarecie) – izraelski piłkarz pochodzenia arabskiego grający na pozycji lewego obrońcy lub pomocnika. W swojej karierze 18 razy zagrał w reprezentacji Izraela i strzelił w niej 4 gole.
Kariera klubowa.
Karierę piłkarską Ghurajjib rozpoczął w klubie Maccabi Ahi Nazaret. W 1994 roku przeszedł do Maccabi Hajfa i w sezonie 1994/1995 zadebiutował w jego barwach w pierwszej lidze izraelskiej. W 1995 roku zdobył z Maccabi Puchar Izraela.
Latem 1995 roku Ghurajjib przeszedł do Maccabi Petach Tikwa. Grał w nim przez 2 sezony w podstawowym składzie. W 1997 roku zmienił klub i trafił do Hapoelu Hajfa. W sezonie 1998/1999 wywalczył z Hapoelem swoje pierwsze w karierze mistrzostwo kraju.
Latem 1999 roku Ghurajjib został zawodnikiem Aston Villi, a suma transferu wyniosła milion funtów. W Premier League zadebiutował 22 października 1999 w zremisowanym 1:1 domowym meczu z Wimbledonem. W Aston Villi przez rok wystąpił 5 razy w lidze.
W 2000 roku Ghurajjib wrócił do Izraela i ponownie został piłkarzem Hapoelu Hajfa. W 2002 roku odszedł z niego do Maccabi Ahi Nazaret, gdzie grał w sezonie 2002/2003. W sezonie 2003/2004 występował w Hapoelu Petach Tikwa, a w sezonie 2004/2005 - w Maccabi Hajfa, z którym został mistrzem kraju. Karierę piłkarską kończył w Maccabi Ahi Nazaret w 2006 roku.
Kariera reprezentacyjna.
W reprezentacji Izraela Ghurajjib zadebiutował 18 marca 1998 roku w wygranym 1:0 towarzyskim meczu z Rumunią. W swojej karierze grał w eliminacjach do Euro 2000. W kadrze narodowej od 1998 do 2001 roku rozegrał 18 meczów i strzelił 4 gole.

</doc>
<doc id="2378635" url="https://pl.wikipedia.org/wiki?curid=2378635" title="Ellern">
Ellern

Rosja.
Dawna nazwa miejscowości:

</doc>
<doc id="2378636" url="https://pl.wikipedia.org/wiki?curid=2378636" title="Lydodon capensis">
Lydodon capensis

 #PATRZ Lycophidion capense

</doc>
<doc id="2378637" url="https://pl.wikipedia.org/wiki?curid=2378637" title="Kościół św. Filomeny w Mysore">
Kościół św. Filomeny w Mysore

Kościół św. Filomeny w Mysore – rzymskokatolicki kościół w Mysore. Jeden z największych kościołów katolickich w Indiach i w całym regionie południowej Azji.
Kościół jest wzniesiony z kamienia i reprezentuje styl neogotycki. Został zbudowany w latach 1933-1956 na miejscu dwóch starszych świątyń pod tym samym wezwaniem. Autor projektu, francuski architekt Daly, wzorował się na wyglądzie katedry w Kolonii.
Kościół jest budowlą dwuwieżową, każda z wież wznosi się na wysokość 175 stóp. Główna nawa mieści jednorazowo 800 osób. Witraże w oknach kościoła przedstawiają sceny z życia Chrystusa: Narodzenie Pańskie, Ostatnią Wieczerzę, Ukrzyżowanie Chrystusa, Zmartwychwstanie Pańskie i Wniebowstąpienie. Główny ołtarz świątyni wykonany jest z marmuru.
W podziemiach obiektu przechowywane są relikwie patronki świątyni oraz jej figura wykonana we Francji.

</doc>
<doc id="2378638" url="https://pl.wikipedia.org/wiki?curid=2378638" title="Lycophidium capense">
Lycophidium capense

 #PATRZ Lycophidion capense

</doc>
<doc id="2378639" url="https://pl.wikipedia.org/wiki?curid=2378639" title="Yem Sambaur">
Yem Sambaur

Yem Sambaur (ur. 1913, zm. 1989) - kambodżański polityk.
Działał w założonej przez księcia Sisowatha Yuthevonga Partii Demokratycznej. Pełnił funkcje szefa policji oraz ministra spraw wewnętrznych. Głosząc hasła walki z korupcją w szeregach macierzystego ugrupowania stanął na czele rozłamowej frakcji, która weszła w koalicję z Partią Liberalną (1948). 12 lutego 1949 został premierem. Gabinetem kierował do 20 września 1949. 29 września ponownie przejął obowiązki szefa rządu. Pełnił je do 28 kwietnia 1950.
W latach późniejszych był członkiem Sangkumu, nie odgrywał już jednak żadnej roli w polityce.

</doc>
<doc id="2378645" url="https://pl.wikipedia.org/wiki?curid=2378645" title="Henrik Sjöberg">
Henrik Sjöberg

Kristian Henrik Rudolf Sjöberg (ur. 20 stycznia 1875 w Uppsali, zm. 1 sierpnia 1905 w Marienlyst w Helsingørze) – szwedzki lekkoatleta i gimnastyk, uczestnik igrzysk olimpijskich w 1896 w Atenach.
Na igrzyskach w Atenach wystartował w biegu na 100 m oraz w: skoku wzwyż, skoku w dal, rzucie dyskiem i w jednej konkurencji gimnastycznej: w skoku przez konia. W skoku wzwyż uzyskał 1.60 co dało mu 4 miejsce. Wyniki pozostałych konkurencji Szweda są nieznane.

</doc>
<doc id="2378647" url="https://pl.wikipedia.org/wiki?curid=2378647" title="Kotki (Karkonosze)">
Kotki (Karkonosze)

Kotki (niem. "Katzenschloss") – grupa skałek w Sudetach Zachodnich, w paśmie Karkonoszy.
Administracyjnie leżą na terenie gminy Podgórzyn, na granicy Karkonoskiego Parku Narodowego.
Kotki znajdują się w południowo-zachodniej Polsce, w Sudetach Zachodnich, w środkowej części Karkonoszy, na północno-wschodnim krańcu Śląskiego Grzbietu, w bocznym ramieniu odchodzącym ku północy i północnemu wschodowi od Smogorni, na południowy zachód od Suszycy, na zachodnim skraju Polany. Skałki leżą na wysokości ok. 1090 m n.p.m.
Jest to forma skalna, składająca się z kilku silnie spękanych granitowych ostańców, o wysokości dochodzącej do 10 m. Tworzy ją granit karkonoski w odmianie sporadycznie porfirowatej. Wyraźnie widoczny jest cios biegnący w trzech kierunkach, wietrzenie typu "materacowego", fragment żyły aplitowej oraz kociołki wietrzeniowe.
Turystyka.
Niedaleko skałek przechodzą szlaki turystyczne:

</doc>
<doc id="2378648" url="https://pl.wikipedia.org/wiki?curid=2378648" title="Sadowoje">
Sadowoje



</doc>
<doc id="2378650" url="https://pl.wikipedia.org/wiki?curid=2378650" title="Korea Aerospace Industries">
Korea Aerospace Industries

Korea Aerospace Industries (kor. 한국항공우주산업) – południowokoreański producent wojskowych i cywilnych samolotów i śmigłowców. Przedsiębiorstwo oficjalnie powstało w 1999 roku dzięki połączeniu Samsung Aerospace, Daewoo Heavy Industries-Aerospace Division i Hyundai Space and Aircraft Company. Zarząd przedsiębiorstwa mieści się w Seulu, centrum badawczo-rozwojowe w Daejeon, a w Sach'ŏn zakłady produkcyjne.
Historia.
Formalnie firma powstała w 1999 roku, jednak jej początki sięgają końca lat 80. ubiegłego wieku, kiedy to Korea Południowa podjęła decyzję o wprowadzeniu na swoje uzbrojenie samolotów McDonnell Douglas F/A-18 Hornet i rozpoczęciu ich licencyjnej produkcji. Niestety z powodu wzrostu kosztów całego programu, nie doszło do finalizacji umowy i nowym podstawowym koreańskim myśliwcem został General Dynamics F-16 Fighting Falcon. W celu uruchomienia jego licencyjnej produkcji na terenie Korei firmy Samsung Aerospace, Daewoo Heavy Industries i Hyundai Space and Aircraft utworzyły spółkę joint venture nazwaną Korea Aerospace Industries (KAI). Poza produkcją samolotów F-16, KAI włączyło się również w prace nad szkolnym samolotem turbośmigłowym KAI KT-1. Była to pierwsza, rodzima konstrukcja lotnicza Korei Południowej. Kolejnym projektem, którego realizację podjęto w wytwórni było opracowanie i wdrożenie do produkcji samolotu zaawansowanego szkolenia i lekkiego samolotu bojowego. Efektem prac przy współudziale amerykańskiego koncernu Lockheed Martin jest KAI T-50 Golden Eagle. Ambitnym celem firmy jest projekt KF-X realizowany we współpracy z Indonezją. Jego celem jest budowa wielozadaniowego samolotu bojowego generacji 4,5. W KAI wytwarzane są również bezzałogowe aparaty latające, wśród nich RQ-101, który wszedł do produkcji seryjnej i znalazł się na wyposażeniu koreańskiej armii lądowej. Poza budową nowych samolotów, KAI zajmuje się również ich modernizacją. W Korei odbywa się konwersja samolotów Boeing 737 do wersji Boeing 737 AEW&amp;C (pierwszy przeznaczony dla Korei samolot został zmontowany w zakładach Boeinga w Seattle). Współpraca z Boeingiem zaowocowała umieszczeniem w kraju linii produkcyjnej kadłubów śmigłowców AH-64D Apache Long Bow, elementów skrzydeł Fairchild A-10 Thunderbolt II, końcówek skrzydeł P-8 Poseidon i części kadłuba i centropłatu samolotu F-15E Strike Eagle. W Korei budowane są również elementy skrzydeł nowego samolotu pasażerskiego Boeinga, Dreamlinera. KAI współpracuje również z konkurentem amerykańskiej wytwórni, europejskim Airbusem również wytwarzając elementy skrzydeł oraz kadłuba dla samolotu Airbus A350. Poza budową nowych samolotów dla własnych sił zbrojnych, KAI zaangażowany jest również w modernizację istniejącego już sprzętu. Firma bierze udział w przebudowie używanych przez koreańskie lotnictwo morskie samolotów P-3C Orion do wersji P-3CK. Koreańska wytwórnia jest głównym wytwórcą nowego, wielozadaniowego śmigłowca KAI Surion mającego zastąpić używane do dnia dzisiejszego maszyny Bell UH-1 Iroquois i MD 500. Śmigłowiec powstaje we współpracy z Eurocopter Group. Uzyskane doświadczenia mają zostać wykorzystane przy budowie nowego śmigłowca uderzeniowego, powstającego w ramach programu Korean Attack Helicopter. Nowe samoloty i śmigłowce to nie tylko maszyny wojskowe. W firmie trwają prace koncepcyjne nad samolotem komunikacji regionalnej, a 20 lipca 2011 roku po raz pierwszy wzbił się w powietrze niewielki, czteroosobowy samolot turystyczny KAI KC-100 Naraon. Koreańska firma wchodzi również na rynek technologii budowy satelitów.
30 marca 2015 roku wytwórnia została wybrana jako przyszły producent myśliwców mających zastąpić maszyny F-4 oraz F-5E/F Tiger II w ramach programu KF-X. Zagranicznym partnerem KAI będzie Lockheed Martin. W programie uczestniczy również Indonezja, która dołączyła do programu w 2010 roku i ponosi 20% kosztów całego przedsięwzięcia. Amerykanie wyrazili zgodę na transfer do Korei 21 technologii związanych z budową maszyny F-35, odmawiając jednak dostarczenia czterech związanych z systemem radarowym, elektrooptycznym i zakłócającym. Pomimo tego transfer pozostałych jest wystarczający do kontynuacji całego programu KF-X. Stosowne porozumienie zostało podpisane pomiędzy KAI a południowokoreańską agencją ds. zamówień wojskowych 28 grudnia 2015 roku. Na początku koreański koncern wybuduje sześć samolotów prototypowych, z których jeden zostanie dostarczony do Indonezji. Na przełomie lat 20. i 30. XXI wieku, koreańskie lotnictwo ma otrzymać 120 samolotów. Z kolei 15 marca 2015 roku firma podpisała kontrakt z Airbus Helicopters, w ramach którego obydwie firmy będą odpowiedzialne za rozwój i budowę maszyn typu Light Armed Helicopters i Light Civil Helicopters. Obydwa typy powstaną na bazie konstrukcji Airbusa H155.
17 grudnia 2015 roku wytwórnia zaprezentowała zmodyfikowany prototyp samolotu T-50, który miał wziąć udział w organizowanym przez United States Air Force programie T-X. Jego celem było pozyskanie następcy samolotów Northrop T-38 Talon przeznaczonych dla celów szkoleniowych. Propozycja KAI powstaje przy szerokiej współpracy z wytwórnią Lockheed Martin. Oblot samolotu planowany był w 2016 roku, a jego dalsze badania w locie na terenie USA w 2017 roku.

</doc>
<doc id="2378651" url="https://pl.wikipedia.org/wiki?curid=2378651" title="Takama-ga-hara">
Takama-ga-hara



</doc>
<doc id="2378653" url="https://pl.wikipedia.org/wiki?curid=2378653" title="Adamowo (okręg tauroski)">
Adamowo (okręg tauroski)

Adamowo (lit. "Adomavas") – wieś na Litwie, w okręgu tauroskim, w rejonie szyłelskim.
W 1842 w Adamowie urodziła się Maria z Billewiczów Piłsudska. 

</doc>
<doc id="2378658" url="https://pl.wikipedia.org/wiki?curid=2378658" title="Kamiumi">
Kamiumi

W japońskiej mitologii, moment następuje po stworzeniu Japonii (Kuniumi) i odnosi się do narodzin kami, potomków Izanami i Izanagiego.
Historia.
Według Kojiki, bogowie narodzili się w wyniku wzajemnych relacji Izanami i Izanagiego oraz działania bóstwa ognia, Kagutsuchi, który przy porodzie spalił genitalia Izanami i śmiertelnie ją ranił. Izanagi, będący świadkiem śmierci ukochanej żony, poćwiartował swoje dziecko, a z jego krwi i odciętych części ciała narodziło się wielu kami. Następnie Izanagi zszedł do krainy ciemności Yomi (świat zmarłych) w poszukiwaniu Izanami. Odnalazł ją, ale gdy okazało się, iż jej ciało jest w stanie rozkładu, a z poszczególnych części ciała rodzą się kolejni bogowie, rzucił się od ucieczki. Będąc już bezpiecznym przystąpił do rytuału oczyszczania (misogi), podczas którego zrodzili się kolejni kami, którzy są najważniejszymi bóstwami shintō: Amaterasu – bogini słońca, Tsukuyomi – bóstwo księżyca oraz Susanoo – bóg mórz.
Narodziny bogów.
Po utworzeniu ośmiu dużych wysp (Ōyashima) oraz pomniejszych wysp Japonii, Izanagi i Izanami zabrali się za tworzenie bogów, m.in. , bóstw wiatru, drzew i łąk, które rodziły się spontanicznie:
Śmierć Kagutsuchiego.
Po śmierci Izanami, Izanagi opłakiwali jej śmierć, a z jego łez zrodziło się bóstwo . Następnie Izanagi pochował Izanami na Górze Hiba, po czym jego smutek zamienił się w gniew, a on sam postanowił zabić Kagutsuchi za pomocą miecza zwanego .
Z krwi Kagutsuchiego zrodzili się następujący bogowie:
Ponadto, z poćwiartowanego ciała Kagutsuchiego również powstali kami:
Kraina Yomi.
Izanagi następnie postanowił odnaleźć Izanami, więc udał się do krainy ciemności Yomi. Przekraczając bramy tego świata poznał ją, więc zawołał:
A Izanami odpowiedziała:
Izanami mówiąc to, ruszyła w stronę pałacu bogów Yomi. Jednak, gdy mimo długiego upływu czasu nie wróciła Izanagi zaczął rozpaczać. Nie dotrzymał obietnicy i wkroczył do świata zmarłych, gdzie udało mu się znaleźć Izanami ale ciało jego ukochanej zaczęło gnić, a z jej ciała zrodziło się ośmiu bogów piorunów:
Zszokowany Izanagi, postanowił wrócić do domu, ale Izanami zakłopotana swoim wyglądem poleciła gonić jej męża. W trakcie ucieczki Izanagi zdjął nakrycie głowy i rzucił nim o ziemię, a ono zamieniło się w kiści winogrona. Yomotsushikome zaczęła je jeść, ale po chwili rzuciła się w pogoń za uciekającym bogiem, który rozbił ząb grzebienia, który nosił w prawym koku i rzucił go na ziemię, a on stał się pędami bambusa, które Yomotsushikome zaczął jeść i umożliwił Izanagiem dalszą ucieczkę.
Izanami postanowiła wysłać w pościg ośmiu bogów piorunów oraz 1500 wojowników Yomi. Izanagi widząc przeciwników, wymachując swoim mieczem o długości 10 tsuka kontynuował ucieczkę, aż dotarł do , granicy krainy Yomi, gdzie rosły trzy drzewa brzoskwiniowe, którymi rzucił w przeciwników aby uciec.
Izanagi powiedział:
Drzewa te nazywane były .
Wreszcie Izanami dogoniła Izanagiego, który podniósł kamień, którego nawet tysiące ludzi nie mogły poruszyć i zablokował nim wejście. W tym momencie ich oczy spotykały się po raz ostatni.
Izanami powiedziała:
Izanagi odpowiedział jej:
Te słowa tłumaczyły zataczanie się kręgu życia i śmierć człowieka. Z tego samego powodu, Izanami jest również nazywana oraz . Głaz, który blokuje wejście do świata umarłych znany jest jako i , jest dzisiaj znany jako nachylenie Ifuya znajdujące się w Izumo, prefekturze Shimane.
Oczyszczanie Izanagiego.
Po opuszczeniu krainy Yomi, Izanagi postanowił usunąć wszystkie nieczystości ze swojego ciała przez ceremonię oczyszczenia (misogi) składającej się z kąpieli w rzece Ahakihara w Tachibana no Ono w Tsukushi. Gdy rzucał swoje ubrania i przedmioty na podłogę zrodziło się dwunastu bogów:
Gdy Izanagi pozbywał się zanieczyszczeń z ziemi Yomi, zrodziło się dwóch bogów:
Gdy zrzucał z siebie klątwę, zrodziło się trzech bogów:
Następnie, podczas mycia wodą dolnych części ciała, zrodziło się dwóch bogów:
Następnie, podczas mycia wodą środkowych części ciała, zrodziło się dwóch bogów:
Ostatecznie, podczas mycia wodą górnych części ciała, zrodziło się dwóch bogów:
Trio Sokotsuwatatsumi, Nakatsuwatatsumi i Uhatsuwatatsumi tworzą grupę bóstw wody zwanych Sanjin Watatsumi. Trio Sokotsutsunoo, Nakatsutsunoo i Uhatsutsunoo tworzą Sumiyoshi Sanjin grupę bóstw rybołówstwa i morza, którym oddaje cześć Sumiyoshi Taisha. 
W ostatnim etapie ceremonii oczyszczenia, Izanagi obmył swoje lewe oko, dzięki czemu powstała , gdy mył prawe oko zrodził się , a gdy mył nos powstał, .
Troje bogów zwanych , dostało poszczególne sfery do zarządzania. Amaterasu otrzymała prawo do rządzenia Wysoką Równiną Niebios i naszyjnik z klejnotów o nazwie , Tsukuyomi jest uprawniony do rządzenia nocą, a Takehayasusanoo jest panem mórz.

</doc>
<doc id="2378660" url="https://pl.wikipedia.org/wiki?curid=2378660" title="Powstanie chłopskie w lądzkich dobrach cystersów">
Powstanie chłopskie w lądzkich dobrach cystersów

Powstanie chłopskie w Wielkopolsce – bunt ludności chłopskiej w lądzkich dobrach zakonu cystersów, spowodowany wzrostem ciężarów feudalnych, mający miejsce w czerwcu 1651 roku.
Przyczyną wybuchu buntu była zarówno pogarszająca się sytuacja ekonomiczna warstwy chłopskiej i wzrost wyzysku feudalnego, jak i bezpośrednio nałożenie przez opata Jana Zapolskiego na chłopów w dobrach klasztornych nowych powinności przeznaczonych na przebudowę gotyckiego kościoła w Lądzie w stylu barokowym. Chłopi dodatkowo zostali podburzeni do buntu przez Piotra Grzybowskiego, jednego z wysłanników Bohdana Chmielnickiego, którzy próbowali wzniecić powstania chłopskie w różnych częściach kraju celem odciążenia powstania kozackiego.
Organizatorzy powstania wyznaczyli punkty zborne powstańców we wsiach Ciążeniu, Kowalewie, Jaroszynie, Lądku i Woli Lądzkiej na czas wkrótce po wyruszeniu miejscowej szlachty przeciw Chmielnickiemu. Wybuch został jednak przyśpieszony z chwilą aresztowania jednego z powstańców, Wojciecha Kułakowskiego, którego torturami w Kaliszu zmuszono do wyjawienia planów spiskowców. W związku z tym przywódcy powstania na miejsce koncentracji wyznaczyli umocniony obóz koło Królikowa. Buntownikom udało się zgromadzić od 800 do 2000 ludzi, którzy podejmowali z obozu napady na okoliczne dwory i majątki.
Do tłumienia powstania opatowi Zapolskiemu biskup poznański Kazimierz Florian Czartoryski przysłał 200 żołnierzy, a Karol Ferdynand Waza 300 dragonów. Do bitwy doszło 24 czerwca 1651 roku, a wojska Zapolskiego całkowicie rozbiły obóz powstańców chłopskich. Przywódcy powstania zostali ujęci, a następnie straceni, natomiast większość szeregowych powstańców zbiegła.
Było to największe w dziejach Wielkopolski powstanie chłopskie.

</doc>
<doc id="2378661" url="https://pl.wikipedia.org/wiki?curid=2378661" title="Vuelta a España 2011">
Vuelta a España 2011

66. edycja Vuelta a España odbyła się w dniach od 20 sierpnia do 11 września 2011 roku. Wyścig rozpoczął się drużynową czasówką w Benidorm na dystansie 13.5 km, a zakończył się tradycyjnie w Madrycie. Łącznie kolarze przejechali 3300 km, w tym 13,5 km w jeździe drużynowej na czas i 47 km w jeździe indywidualnej na czas. Podczas tegorocznej Vuelty kolarze pokonali 9 górskich etapów, 4 pagórkowate i 8 płaskich.
Zwycięzcą wyścigu został niespodziewanie kolarz gospodarzy Juan José Cobo, który okazał się lepszy o 13 sekund od kolarza z Wielkiej Brytanii Chrisa Froome'a. Trzecie miejsce wywalczył Bradley Wiggins.
W wyścigu wystartowało czterech Polaków: Przemysław Niemiec z grupy Lampre-ISD, Michał Gołaś z teamu Vacansoleil-DCM, oraz dwóch kolarzy grupy Saxo Bank-SunGard Rafał Majka i Jarosław Marycz. Do mety Vuelty dotarło tylko dwóch polskich kolarzy - Przemysław Niemiec, który ukończył wyścig na 54. pozycji ze stratą do zwycięzcy prawie dwóch godzin, oraz Jarosław Marycz, który zajął odległą 149. lokatę ze stratą cztery i pół godziny do Juana José Cobo. Michał Gołaś i Rafał Majka wycofali się z powodu obrażeń jakich doznali w kraksach, przy czym Rafał Majka przed kraksą zajmował 29. pozycję w klasyfikacji generalnej.
Uczestnicy.
W wyścigu wystartowało 18 zawodowych zespołów UCI World Tour 2011 oraz cztery dodatkowe ekipy zaproszone przez organizatorów. Na starcie stanęło 198 kolarzy, wśród nich czterech polskich kolarzy - z nr startowym 94 Przemysław Niemiec z grupy Lampre ISD, Rafał Majka (wycofał się z wyścigu po skutkach kraksy na 16. etapie) z nr 166 i ze 167 Jarosław Marycz (obaj z Saxo Bank-SunGard) oraz z nr 213 Michał Gołaś (wycofał się po 7. etapie) z grupy Vacansoleil-DCM.
Z nr 1 wystartował ubiegłoroczny triumfator Vuelta a España Włoch Vincenzo Nibali, a z nr 7 Słowak Peter Sagan, zwycięzca tegorocznego Tour de Pologne (obaj z grupy Liquigas-Cannondale).

</doc>
<doc id="2378662" url="https://pl.wikipedia.org/wiki?curid=2378662" title="Szwedzkie Skały (Karkonosze)">
Szwedzkie Skały (Karkonosze)

Szwedzkie Skały (niem. "Thumpsa Felsen", "Tompsah Felsen", "Tumpsfels") – grupa skałek w Sudetach Zachodnich, w paśmie Karkonoszy.
Szwedzkie Skały znajdują się w południowo-zachodniej Polsce, w Sudetach Zachodnich, w środkowej części Karkonoszy, na północno-wschodnim zboczu Śląskiego Grzbietu, na północ od Smogorni, na prawym brzegu Myi, która płynie tu głęboko wciętą doliną. Leżą na wysokości ok. 880 m n.p.m.
Składają się z 2 silnie spękanych granitowych ostańców, o wysokości dochodzącej do 30 m. Widoczny jest cios biegnący w trzech kierunkach oraz okno skalne w jednej ze skałek.

</doc>
<doc id="2378668" url="https://pl.wikipedia.org/wiki?curid=2378668" title="Tlenek plutonu(IV)">
Tlenek plutonu(IV)

Tlenek plutonu(IV), – nieorganiczny związek chemiczny, tlenek plutonu na IV stopniu utlenienia. W normalnych warunkach w postaci rozdrobnionej jest brązowym proszkiem, tworzy żółtobrązowe kryształy. Powstaje na powierzchni metalicznego plutonu wystawionego na działanie powietrza. Wskutek dużej radioaktywności plutonu (silna emisja cząstek α) samorzutnie rozgrzewa się; w przypadku produktu wzbogaconego w izotop Pu-238 może rozgrzać się do czerwoności. Masa krytyczna tlenku plutonu wynosi około 25 kg. W mieszaninie z tlenkiem uranu stosowany jest jako paliwo jądrowe, tzw. MOX.
Czas połowicznego rozpuszczania się zainhalowanych cząstek dwutlenku plutonu wynosi u ludzi 5–7 lat.

</doc>
<doc id="2378673" url="https://pl.wikipedia.org/wiki?curid=2378673" title="PuO2">
PuO2



</doc>
<doc id="2378674" url="https://pl.wikipedia.org/wiki?curid=2378674" title="Tlenek plutonu">
Tlenek plutonu



</doc>
<doc id="2378678" url="https://pl.wikipedia.org/wiki?curid=2378678" title="RewalStacja">
RewalStacja

RewalStacja – rewalska regionalna stacja radiowa; projekt okolicznościowy działający w oparciu o tymczasowe pozwolenia radiowe. Nadaje w okresie letnim na częstotliwości 99,2 FM w Rewalu i w okolicznych miejscowościach.
Program RewalStacji przygotowywany jest przez młodzież uczestniczącą w obozie "Potęga Prasy" organizowanym przez "Angorkę" – dodatek do "Tygodnika Angora" – i biuro podróży GrandTour.
Stałe programy: serwis informacyjny, prognoza pogody (w językach polskim i niemieckim), serwis sportowy, przegląd prasy, audycje autorskie, felieton, Morska Lista Przebojów.

</doc>
<doc id="2378680" url="https://pl.wikipedia.org/wiki?curid=2378680" title="Tablica sterująca">
Tablica sterująca



</doc>
<doc id="2378683" url="https://pl.wikipedia.org/wiki?curid=2378683" title="Centrum Innowacji i Transferu Technologii">
Centrum Innowacji i Transferu Technologii



</doc>
<doc id="2378685" url="https://pl.wikipedia.org/wiki?curid=2378685" title="Puste słowa">
Puste słowa

Puste słowa − singiel promujący płytę Łez pt. "The Best of 1996-2006".
Do utworu nakręcono teledysk. Piosenka przez kilka miesięcy gościła w playlistach muzycznych stacji radiowych. Jest to ostatni singiel zespołu w składzie z Anną Wyszkoni, która odeszła w 2010.

</doc>
<doc id="2378686" url="https://pl.wikipedia.org/wiki?curid=2378686" title="János Mátyus">
János Mátyus

János Mátyus (ur. 20 grudnia 1974 w Győrze) – węgierski piłkarz grający na pozycji środkowego obrońcy. W swojej karierze 34 razy zagrał w reprezentacji Węgier i strzelił w niej 3 gole. Od 2010 roku jest trenerem klubu Rákospalotai EAC.
Kariera klubowa.
Karierę piłkarską Mátyus rozpoczął w klubie Kispest-Honvéd. W 1993 roku awansował do kadry pierwszej drużyny i w sezonie 1993/1994 zadebiutował w jego barwach w pierwszej lidze węgierskiej. W 1996 roku zdobył z nim Puchar Węgier, a w 1998 roku odszedł do innego klubu z Budapesztu, Ferencvárosi TC. W Ferencvárosi TC występował przez półtora roku.
Na początku 2000 roku Mátyus przeszedł do niemieckiego Energie Cottbus. W Energie zadebiutował 13 lutego 2000 w meczu z Fortuną Köln (0:2). Wiosną 2000 awansował z Energie do pierwszej ligi niemieckiej. W Energie grał do 2002 roku.
Latem 2002 roku Mátyus odszedł z Energie do szkockiego Hibernianu. Po roku gry w szkockiej Premier League wyjechał do Austrii i został piłkarzem Admiry Wacker Mödling. W lidze Austrii swój debiut zanotował 23 lipca 2003 w meczu przeciwko SV Mattersburg (1:1). W Admirze Wacker spędził 2 lata.
W 2005 roku Mátyus wrócił na Węgry i został zawodnikiem Győri ETO FC. W 2007 roku został zawodnikiem drugoligowego Ferencvárosi TC. Z kolei jesienią 2008 grał w cypryjskim drugoligowcu, ASIL Lysis. W latach 2009-2010 ponownie grał w ojczyźnie – w drugoligowym klubie FC Tatabánya. W 2010 roku zakończył karierę.
Kariera reprezentacyjna.
W reprezentacji Węgier Mátyus zadebiutował 25 marca 1998 roku w wygranym 3:2 towarzyskim meczu z Austrią. W swojej karierze grał w eliminacjach do Euro 2000 i MŚ 2002. W kadrze narodowej od 1998 do 2002 roku rozegrał 34 mecze i strzelił 3 gole. Wcześniej, w 1996 roku, zagrał na Igrzyskach Olimpijskich w Atlancie.

</doc>
<doc id="2378687" url="https://pl.wikipedia.org/wiki?curid=2378687" title="Janos Matyus">
Janos Matyus



</doc>
<doc id="2378688" url="https://pl.wikipedia.org/wiki?curid=2378688" title="Aki">
Aki

 – popularne imię japońskie, fińskie i nigeryjskie. W Japonii występuje także jako nazwisko.
Możliwa pisownia w języku japońskim.
Aki można zapisać używając wielu, różnych znaków kanji i może znaczyć m.in.:

</doc>
<doc id="2378696" url="https://pl.wikipedia.org/wiki?curid=2378696" title="Gdybyś był">
Gdybyś był

Gdybyś był − singiel promujący płytę Łez pt. "The Best of 1996-2006".
Piosenka swą oficjalną premierę miała 3 czerwca 2006, w konkursie Premier XLIII Krajowego Festiwalu Piosenki Polskiej w Opolu. W nagranym do niej teledysku, wyreżyserowanym przez Pawła Bogocza, obok wokalistki Anny Wyszkoni zagrał aktor Jacek Poniedziałek.

</doc>
<doc id="2378701" url="https://pl.wikipedia.org/wiki?curid=2378701" title="Jakub Duchnik">
Jakub Duchnik

Jakub Duchnik – żyjący na przełomie XVI i XVII wieku burmistrz, rajca i ławnik kielecki.
Dwukrotnie – w 1591 i 1597 roku – wzmiankowany był jako ławnik. Kilkukrotnie pełnił także funkcję rajcy (1602, 1605–1607 i 1614). W 1605 i 1610 notowany jako burmistrz kielecki. W 1613 roku pozostawał w konflikcie z Pawłem Miklaszewskim, ze względu na to, że służący Miklaszewskiego zabili Jana – jego brata. W kolejnym sporze, tym razem z wikarymi, w 1620 – o niepłacenie rat z 300 złotych, które zostały pożyczone i zabezpieczone na jego dobrach. W 1629 wstąpił do Bractwa Różańcowego, pozostając jego członkiem przez następnych pięć lat. Wielokrotnie był świadkiem na ślubach mieszczan. Żonaty z Elżbietą, miał dwóch synów i córkę.

</doc>
<doc id="2378703" url="https://pl.wikipedia.org/wiki?curid=2378703" title="Qype">
Qype

Qype (wymawiane /ˈkłajp/) – portal internetowy założony w Hamburgu, na który składa się serwis społecznościowy i recenzje lokalnych miejsc. Obecnie Qype działa w 12 krajach, w: Niemczech, Wielkiej Brytanii, Francji, Szwajcarii, Austrii, Irlandii, Polsce, Brazylii, Hiszpanii, Portugalii, Holandii oraz we Włoszech i ma ok. 22 miliony unikalnych użytkowników w miesiącu w całej Europie.
Historia firmy.
Qype został założony w marcu 2006 r. i początkowo działał wyłącznie na niemieckim rynku, szybko jednak rozrósł się na większość europejskich miast. W marcu 2007 r. Qype otrzymał europejską nagrodę Red Herring 100.
W lipcu 2007 r. uruchomiono stronę Qype UK (www.qype.co.uk), tym samym dodając interfejs i treść w języku angielskim. W styczniu 2008 r. strona została przetłumaczona na Język francuski, po czym nastąpiło uruchomienie Qype we Francji. Następna była, Irlandia, Austria (lato 2008), Hiszpania (październik 2008), Brazylia oraz Polska(grudzień 2008) oraz kolejne kraje. W 2008 r. wypuszczono pierwszą aplikację Qype na iPhone’a.
W lecie 2011 r., Qype uruchomił kolejne strony: holenderską (www.qype.nl) i portugalską (www.qype.pt), jak również aplikację na telefony z Windowsem 7.
13 lipca 2011 r. Qype pojawił się w telewizji BBC w reality show „The Apprentice”, kiedy to jeden z uczestników nie był w stanie wymówić nazwy portalu, ale mimo wszystko nazwa stała się inspiracją dla zakończonego z powodzeniem projektu.
Funkcje strony.
Na stronie Qype znajduje się Baza danych recenzji miejsc w całej Europie generowanych przez użytkowników. Użytkownicy mogą dodawać nowe miejsca do bazy, recenzować je w 8 językach, angażując się w aktywną społeczność. Na stronie Qype można znaleźć recenzje pogrupowane w kategoriach i według rankingu użytkowników. Wybrane recenzje są również prezentowane w regularnym Qype newsletterze oraz na stronach głównych poszczególnych państw i miast.
Istnieje także system reputacji, dzięki któremu użytkownicy mogą zobaczyć, który z Qyperów jest najbardziej popularny, a który najwięcej się udziela. Użytkownicy mogą także sprawdzić, kto ma podobne zainteresowania lub podobne opinie na temat wybranych miejsc. Qype organizuje regularne imprezy dla użytkowników w lokalnych restauracjach oraz barach.
Funkcje Qype obejmują:
Członkowie.
Qype oferuje spis firm dostępny dla każdego, kto szuka biznesów lub chce dołączyć do toczącej się dyskusji na temat istniejących w bazie miejsc. Niektóre funkcje, takie jak np. dodawanie recenzji czy komentarza dostępne są wyłącznie dla zarejestrowanych użytkowników (rejestracja jest bezpłatna). Użytkownik, którego wkład został uznany poprzez pozytywne komentarze, awansuje do rangi „Znawcy”, za co otrzymuje wyróżnienie – odznakę – oraz zaproszenia na Qype eventy. Właściciele firm również mogą dodawać wpisy i recenzje do profilu miejsc na stronie.
Profile użytkowników zawierają takie typowe elementy jak zdjęcie, miejsce zamieszkania, hobby, czy preferencje. Qype pozwala recenzować szeroką gamę miejsc, przy zachowaniu zasad określonych w regulaminie strony.
Recenzje.
Użytkownicy mogą recenzować dowolne lokalne firmy, które oferują produkty lub usługi, jak również takie miejsca jak zabytki, przychodnie czy parki. W dużych miastach, takich, jak np. Warszawa, wiele miejsc ma sporo recenzji, a Qyperzy walczą, by zamieścić pierwszą recenzję danego miejsca (za co otrzymują dodatkowe punkty). Wśród zrecenzowanych miejsc znajdują się restauracje, bary, sklepy, jak również gabinety lekarskie, auto-naprawy, centra kultury, hotele, galerie, muzea, atrakcje turystyczne, itp. Użytkownicy mogą sami dodawać nowe miejsca i edytować informacje o tych już znajdujących się w bazie, jeśli zauważą, że jakieś informacje są błędne lub, gdy czegoś brakuje.
Jako że Qype nie ponosi odpowiedzialności za treść zamieszczanych recenzji, obowiązkiem użytkowników jest zadbanie, aby zamieszczana treść (recenzje, zdjęcia, komentarze, itp.), była zgodna z prawem (np. nie łamała praw autorskich). Rozprowadzanie spamu, w tym także autopromocja, nie jest dozwolone, jak również obraźliwy język, czy komentarze na temat osób prywatnych. Dozwolone jest recenzowanie osób prywatnych wykonujących takie zawody jak np. prawnik czy lekarz, ale podlega ono prawu danego państwa. Ta zasada jest zawarta w Kodeksie Postępowania Qype.
Dodatkowo, Qype jest wspomagany najnowszą wersją systemu nawigacyjnego Ovi Maps oferowanego przez Nokię. Aplikacja Qype jest dostępna na Androida, Nokię, oraz Blackberry.
Linki zewnętrzne.
artykuły:

</doc>
<doc id="2378704" url="https://pl.wikipedia.org/wiki?curid=2378704" title="Farkadona (gmina)">
Farkadona (gmina)

Farkadona (gr. Δήμος Φαρκαδόνας, "Dimos Farkadonas") – gmina w Grecji, w administracji zdecentralizowanej Tesalia-Grecja Środkowa, w regionie Tesalia, w jednostce regionalnej Trikala. W 2011 roku liczyła 13 396 mieszkańców. Powstała 1 stycznia 2011 roku w wyniku połączenia dotychczasowych gmin: Ichalia, Pelinei i Farkadona. Siedzibą gminy jest Farkadona.

</doc>
<doc id="2378707" url="https://pl.wikipedia.org/wiki?curid=2378707" title="Pili (gmina)">
Pili (gmina)

Pili (gr. Δήμος Πύλης, "Dimos Pilis") – gmina w Grecji, w administracji zdecentralizowanej Tesalia-Grecja Środkowa, w regionie Tesalia, w jednostce regionalnej Trikala. W 2011 roku liczyła 14 343 mieszkańców. Powstała 1 stycznia 2011 roku w wyniku połączenia dotychczasowych gmin: Etikies, Gomfi, Pialia, Pili i Pindi oraz wspólnot Mirofilo i Nereda. Siedzibą gminy jest Pili.

</doc>
<doc id="2378708" url="https://pl.wikipedia.org/wiki?curid=2378708" title="Aliartos (gmina)">
Aliartos (gmina)

Aliartos (gr. Δήμος Αλιάρτου, "Dimos Aliartu") – gmina w Grecji, w administracji zdecentralizowanej Tesalia-Grecja Środkowa, w regionie Grecja Środkowa, w jednostce regionalnej Beocja. W 2011 roku liczyła 10 887 mieszkańców. Powstała 1 stycznia 2011 roku w wyniku połączenia dotychczasowych gmin Aliartos i Tespies. Siedzibą gminy jest Aliartos.

</doc>
<doc id="2378709" url="https://pl.wikipedia.org/wiki?curid=2378709" title="Barrakuda australijska">
Barrakuda australijska

 ("Sphyraena novaehollandiae") – gatunek ryby z rodziny barrakudowatych (Sphyraenidae).
Występowanie.
Wschodni Ocean Indyjski i Pacyfik – Nowa Gwinea, Australia, Nowa Zelandia, Karoliny i Mariany. Notowana w Nowej Kaledonii i Japonii.
Występuje w spokojnych wodach. Tworzy jednowiekowe stada.
Cechy morfologiczne.
Osiąga 100 cm długości. Wzdłuż linii bocznej 127–155 łusek. Na pierwszej parze łuków skrzelowych 1 wyrostek filtracyjny. W płetwach grzbietowych 6 twardych i 9 miękkich promieni; w płetwie odbytowej 2 twarde i 8 miękkich promieni. W płetwach piersiowych 13–14 miękkich promieni; w płetwach brzusznych 1 twardy i 5 miękkich promieni.
Odżywianie.
Żywi się niewielkimi rybami różnych gatunków.
Znaczenie.
Łowiona przez wędkarzy i rybaków.

</doc>
<doc id="2378711" url="https://pl.wikipedia.org/wiki?curid=2378711" title="Distomo-Arachowa-Andikira">
Distomo-Arachowa-Andikira

Distomo-Arachowa-Andikira (gr. Δήμος Διστόμου-Αράχοβας-Αντίκυρας, "Dimos Distomu-Arachowas-Andikiras") – gmina w Grecji, w administracji zdecentralizowanej Tesalia-Grecja Środkowa, w regionie Grecja Środkowa, w jednostce regionalnej Beocja. W 2011 roku liczyła 8188 mieszkańców. Powstała 1 stycznia 2011 roku w wyniku połączenia dotychczasowych gmin Arachowa i Distomo oraz wspólnoty Andikira. Siedzibą gminy jest Distomo.

</doc>
<doc id="2378712" url="https://pl.wikipedia.org/wiki?curid=2378712" title="Sphyraena novaehollandiae">
Sphyraena novaehollandiae



</doc>
<doc id="2378714" url="https://pl.wikipedia.org/wiki?curid=2378714" title="Bażynowe Skały">
Bażynowe Skały

Bażynowe Skały () – grupa granitowych skałek w Sudetach Zachodnich, w paśmie Karkonoszy.
Położenie.
Bażynowe Skały położone są w południowo-zachodniej Polsce, w Sudetach Zachodnich, w środkowej części Karkonoszy, na północnym zboczu Śląskiego Grzbietu, na grzbiecie odchodzącym na północ od Śląskich Kamieni (Hutniczy Grzbiet), pomiędzy dolinami Sopotu i Czerwienia. Leżą na wysokości 1033–1200 m n.p.m.
Opis.
Tworzą długi ciąg granitowych skałek, rozrzuconych na długości 1,5 km i o wysokości kilku do kilkunastu metrów. Jest ich około 20, ale sporo jest też luźnych bloków. Powoduje to, że granica między grupą skałek, skałką a blokiem jest płynna. W ostatnich latach Hutniczy Grzbiet zarasta lasem świerkowym i wiele skałek jest trudnych do znalezienia. Część skałek posiada własne nazwy (Lew, Maszkara, Pohucie, Rudnica, Wisząca), niektóre są nazywane zwyczajowo.
Skałki utworzone są z granitu karkonoskiego w odmianie porfirowatej i sporadycznie porfirowatej. Można w nich obserwować wyraźne spękania biegnące w trzech kierunkach oraz nieregularnie (cios granitowy), „wietrzenie materacowe” w miejscach o dużym zagęszczeniu ciosu poziomego, nieliczne żyły aplitowe. Na niektórych skałkach występują kociołki wietrzeniowe. Wokół nich i poniżej leżą liczne bloki granitu.
Nazwa skałek pochodzi od rosnącej tu bażyny czarnej ("Empetrum nigrum" L.).
Ochrona przyrody.
Do 1945 roku skałki były pomnikiem przyrody, obecnie znajdują się one na obszarze Karkonoskiego Parku Narodowego.
Turystyka.
Granicą Parku przechodzi szlak turystyczny:
W pobliżu Bażynowych Skał jest położona Chatka AKT

</doc>
<doc id="2378715" url="https://pl.wikipedia.org/wiki?curid=2378715" title="Kościół Najświętszego Serca Jezusowego w Puducherry">
Kościół Najświętszego Serca Jezusowego w Puducherry

Kościół Najświętszego Serca Jezusowego w Puducherry – rzymskokatolicki kościół w Puducherry. 
W 1895 arcybiskup Puducherry uczynił Serce Jezusa patronem archidiecezji Puducherry i postanowił wznieść nową świątynię pod tym samym wezwaniem. Plan budynku przygotował ks. Telephone Welter, zaś prace budowlane zainicjował ks. Fourcaud, służący w dotychczasowej katedrze diecezjalnej. Kościół został ukończony do 1907 i wyświęcony 17 grudnia wymienionego roku. Od roku następnego był świątynią parafialną. 
Budynek reprezentuje styl neogotycki i został wzniesiony na planie krzyża łacińskiego. Konstrukcję obiektu wspierają 24 kolumny. W oknach kościoła znajduje się 28 witraży z postaciami świętych związanych z rozwojem kultu Serca Jezusa.

</doc>
<doc id="2378716" url="https://pl.wikipedia.org/wiki?curid=2378716" title="Lew (Karkonosze)">
Lew (Karkonosze)

Lew (niem. "Lōwenstein") – granitowa skałka w Sudetach Zachodnich, w paśmie Karkonoszy.
Położenie.
Lew położony jest w południowo-zachodniej Polsce, w Sudetach Zachodnich, w środkowej części Karkonoszy, na północnym zboczu Śląskiego Grzbietu, na grzbiecie odchodzącym na północ od Śląskich Kamieni (Hutniczy Grzbiet), pomiędzy dolinami Sopotu i Czerwienia, w obrębie większej grupy Bażynowych Skał. Leży na wysokości ok. 1200 m n.p.m., na obszarze Karkonoskiego Parku Narodowego.
Utworzony jest z granitu karkonoskiego.

</doc>
<doc id="2378718" url="https://pl.wikipedia.org/wiki?curid=2378718" title="Maszkara (Karkonosze)">
Maszkara (Karkonosze)

Maszkara (niem. "Luderstein") – granitowa skałka w Sudetach Zachodnich, w paśmie Karkonoszy.
Położenie.
Maszkara położona jest w południowo-zachodniej Polsce, w Sudetach Zachodnich, w środkowej części Karkonoszy, na północnym zboczu Śląskiego Grzbietu, na grzbiecie odchodzącym na północ od Śląskich Kamieni (Hutniczy Grzbiet), pomiędzy dolinami Sopotu i Czerwienia, w obrębie większej grupy Bażynowych Skał. Leży na wysokości ok. 1160 m n.p.m., na obszarze Karkonoskiego Parku Narodowego.
Utworzona jest z granitu karkonoskiego.
Turystyka.
Między Maszkarą a sąsiednią Rudnicą przechodzi szlak turystyczny:

</doc>
<doc id="2378723" url="https://pl.wikipedia.org/wiki?curid=2378723" title="Rudnica (Karkonosze)">
Rudnica (Karkonosze)

Rudnica (niem. "Luderstein") – granitowa skałka w Sudetach Zachodnich, w paśmie Karkonoszy.
Położenie.
Rudnica położona jest w południowo-zachodniej Polsce, w Sudetach Zachodnich, w środkowej części Karkonoszy, na północnym zboczu Śląskiego Grzbietu, na grzbiecie odchodzącym na północ od Śląskich Kamieni (Hutniczy Grzbiet), pomiędzy dolinami Sopotu i Czerwienia, w obrębie większej grupy Bażynowych Skał. Leży na wysokości ok. 1160 n.p.m., na obszarze Karkonoskiego Parku Narodowego.
Utworzona jest z granitu karkonoskiego.
Turystyka.
Między Rudnicą a sąsiednią Maszkarą przechodzi szlak turystyczny:

</doc>
<doc id="2378728" url="https://pl.wikipedia.org/wiki?curid=2378728" title="Wisząca (Karkonosze)">
Wisząca (Karkonosze)

Wisząca (niem. "Hăgenstein") – granitowa skałka w Sudetach Zachodnich, w paśmie Karkonoszy.
Położenie.
Wisząca położona jest w południowo-zachodniej Polsce, w Sudetach Zachodnich, w środkowej części Karkonoszy, na północnym zboczu Śląskiego Grzbietu, na grzbiecie odchodzącym na północ od Śląskich Kamieni (Hutniczy Grzbiet), pomiędzy dolinami Sopotu i Czerwienia, w obrębie większej grupy Bażynowych Skał. Leży na wysokości ok. 1200 m n.p.m., na obszarze Karkonoskiego Parku Narodowego.
Utworzona jest z granitu karkonoskiego.

</doc>
<doc id="2378731" url="https://pl.wikipedia.org/wiki?curid=2378731" title="Lajos Szűcs (ur. 1973)">
Lajos Szűcs (ur. 1973)

Lajos Szűcs (ur. 8 sierpnia 1973 w Budapeszcie) – węgierski piłkarz występujący na pozycji bramkarza. W swojej karierze trzy razy zagrał w reprezentacji Węgier. Od 2006 roku jest zawodnikiem klubu Lombard Pápa.
Kariera klubowa.
Karierę piłkarską Szűcs rozpoczął w klubie Újpest FC. W 1994 roku awansował do kadry pierwszej drużyny i w sezonie 1994/1995 zadebiutował w jego barwach w pierwszej lidze węgierskiej. Wraz z Újpestem dwukrotnie wywalczył mistrzostwo kraju w latach 1995 i 1997.
Na początku 1998 roku Szűcs odszedł z Újpestu do niemieckiego 1. FC Kaiserslautern. W niemieckiej Bundeslidze zadebiutował 27 lutego 1998 roku w zremisowanym 0:0 domowym meczu z Karlsruher SC. Wiosną 1998 roku wywalczył z Kaiserslautern mistrzostwo Niemiec. W zespole rozegrał łącznie 3 mecze i był rezerwowym dla Andreasa Reinke.
W 1999 roku Szűcs wrócił na Węgry i został bramkarzem Ferencvárosi TC. W zespole tym występował do końca 2005 roku. W 2001 i 2004 roku wywalczył mistrzostwo Węgier. Zdobył też Puchar Węgier (2003, 2004) i Superpuchar Węgier. W Ferencvárosi TC rozegrał 200 spotkań i strzelił 4 gole.
Na początku 2006 roku Szűcs odszedł do Lombardu Pápa. W sezonie 2005/2006 spadł z nim do drugiej ligi węgierskiej, a w 2009 roku powrócił z Lombardem do Ekstraklasy.
Kariera reprezentacyjna.
W reprezentacji Węgier Szűcs zadebiutował 27 marca 2002 roku w wygranym 2:0 towarzyskim meczu z Mołdawią. W kadrze narodowej od 2002 do 2005 roku rozegrał trzy mecze. Wcześniej, w 1996 roku, zagrał na Igrzyskach Olimpijskich w Atlancie.

</doc>
<doc id="2378732" url="https://pl.wikipedia.org/wiki?curid=2378732" title="Pohucie (Karkonosze)">
Pohucie (Karkonosze)

Pohucie (niem. "Schlōsschen") – granitowa skałka w Sudetach Zachodnich, w paśmie Karkonoszy.
Położenie.
Skałka położona jest w południowo-zachodniej Polsce, w Sudetach Zachodnich, w środkowej części Karkonoszy, na północnym zboczu Śląskiego Grzbietu, na grzbiecie odchodzącym na północ od Śląskich Kamieni (Hutniczy Grzbiet), pomiędzy dolinami Sopotu i Czerwienia. Jest najdalej wysuniętą na północ w obrębie większej grupy Bażynowych Skał. Leży na wysokości ok. 1033 m n.p.m.
Utworzona jest z granitu karkonoskiego.
Obok skałki znajduje się Chatka AKT.

</doc>
<doc id="2378733" url="https://pl.wikipedia.org/wiki?curid=2378733" title="Kisselbach (gmina)">
Kisselbach (gmina)

Kisselbach – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Simmern-Rheinböllen. Do 31 grudnia 2019 wchodziła w skład gminy związkowej Rheinböllen.

</doc>
<doc id="2378734" url="https://pl.wikipedia.org/wiki?curid=2378734" title="Lajos Szucs (ur. 1973)">
Lajos Szucs (ur. 1973)



</doc>
<doc id="2378735" url="https://pl.wikipedia.org/wiki?curid=2378735" title="Kisselbach">
Kisselbach

Niemcy:

</doc>
<doc id="2378738" url="https://pl.wikipedia.org/wiki?curid=2378738" title="Jan Rychlewski">
Jan Rychlewski

Jan Rychlewski (ur. 23 maja 1934 w Moskwie, zm. 5 sierpnia 2011) – polski naukowiec, profesor zwyczajny doktor habilitowany nauk technicznych, członek korespondent Polskiej Akademii Nauk.
Życiorys.
Był profesorem Instytut Podstawowych Problemów Techniki PAN, przewodniczącym Komitetu Badań Kosmicznych PAN oraz współzałożycielem Centrum Badań Kosmicznych PAN. Kierował między innymi przygotowaniem merytorycznym lotu kosmicznego Mirosława Hermaszewskiego. Był współtwórcą Wydziału Matematyki i Informatyki na Uniwersytecie Warmińsko-Mazurskim.
Należał do PZPR. W latach 1972–1978 był Zastępcą Kierownika Wydziału Nauki i Oświaty KC PZPR.
W czasie obrad plenarnych Okrągłego Stołu reprezentował stronę rządową. Pochowany na cmentarzu Powązki Wojskowe w Warszawie (kwatera A3 tuje-2-30).

</doc>
<doc id="2378741" url="https://pl.wikipedia.org/wiki?curid=2378741" title="Lajos Szűcs">
Lajos Szűcs



</doc>
<doc id="2378742" url="https://pl.wikipedia.org/wiki?curid=2378742" title="Risa">
Risa

 – żeńskie imię japońskie.
Możliwa pisownia.
Risa można zapisać, używając wielu różnych znaków kanji i może znaczyć m.in.:

</doc>
<doc id="2378743" url="https://pl.wikipedia.org/wiki?curid=2378743" title="Reichsnährstand">
Reichsnährstand

Reichsnährstand, RNS (pol. Stan Żywicieli Rzeszy) – organizacja rządowa, powstała w III Rzeszy, której celem była regulacja produkcji żywnościowej i tworzenie nowej polityki rolnej. Organizacja została założona na podstawie dekretu o nazwie „Reichsnahrstandsgesetz”, 13 września 1933. Pierwszym ministrem organizacji został Richard Walther Darré.
Reichsnährstand miał pełną władzę prawną nad każdym obywatelem niemieckim, zaangażowanym w produkcję rolniczą i jej dystrybucję. Organizacja ingerowała również na rynku towarów rolnych, za pomocą skomplikowanego systemu zamówień oraz kontroli cen i zakazów, za pośrednictwem regionalnych stowarzyszeń handlowych.
Ministrowie Reichsnährstandu wydali rozporządzenie, w którym oznajmiono, że „III Rzesza potrzebuje dodatkowych gruntów rolnych pod uprawę” oraz że konsolidacja istniejących gospodarstw rolnych, będzie wypierać wielu rolników, którzy muszą pracować na nowej ziemi. Ten, jak i szereg innych rozporządzeń organizacji, miały wpływ na decyzję Hitlera w sprawie inwazji na Związek Radziecki.
Reichsbauernführerowie:

</doc>
<doc id="2378747" url="https://pl.wikipedia.org/wiki?curid=2378747" title="Erbach (Nadrenia-Palatynat)">
Erbach (Nadrenia-Palatynat)

Erbach – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Simmern-Rheinböllen. Do 31 grudnia 2019 wchodziła w skład gminy związkowej Rheinböllen.

</doc>
<doc id="2378749" url="https://pl.wikipedia.org/wiki?curid=2378749" title="Lampa przekaźnikowa">
Lampa przekaźnikowa



</doc>
<doc id="2378751" url="https://pl.wikipedia.org/wiki?curid=2378751" title="Riesweiler (Nadrenia-Palatynat)">
Riesweiler (Nadrenia-Palatynat)

Riesweiler – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Simmern-Rheinböllen. Do 31 grudnia 2019 wchodziła w skład gminy związkowej Rheinböllen.

</doc>
<doc id="2378752" url="https://pl.wikipedia.org/wiki?curid=2378752" title="Riesweiler">
Riesweiler

Niemcy:

</doc>
<doc id="2378753" url="https://pl.wikipedia.org/wiki?curid=2378753" title="Jeppesen">
Jeppesen

Jeppesen (pełna nazwa Jeppesen A Boeing Company) – międzynarodowe przedsiębiorstwo specjalizujące się w zakresie kartografii i nawigacji lotniczej, jak również organizacja szkoląca w branży awiacyjnej. Linie lotnicze, piloci, operatorzy statków oraz linie kolejowe używają publikowanych przez Jeppesen map i danych nawigacyjnych (tzw. "Jeppesen charts") do organizacji lotów i rejsów, planowania załogi i floty oraz usprawniania swojej działalności operacyjnej. Obecnie przedsiębiorstwo jest częścią The Boeing Company. Jeppesen produkuje również oprogramowania na chartplotery i aplikacje nawigacyjne, z których do najbardziej znanych należy Electronic Flight Bag.
Główna siedziba firmy znajduje się w Englewood, Colorado, w strefie ekonomicznej powiatu Arapahoe. Posiada również biura na całym świecie, m.in. w Neu-Isenburgu (Niemcy), Gdańsku (Polska), Crawley (Wielka Brytania), Göteborgu (Szwecja), Egersund (Norwegia), Canberra (Australia). Obecnie Jeppesen zatrudnia około 3200 osób.
W związku z globalną popularnością map Jeppesena, nazywane są one przez pilotów „Jepp charts” lub prościej „Jepps”. Owa popularność sięga również map elektronicznych, które coraz częściej pojawiają się na pokładach samolotów i statków w formie urządzeń przenośnych, zintegrowanych elektronicznych systemów i innych urządzeń wyświetlających.
Historia.
Firma została założona w 1934 roku przez Elreya B. Jeppesena, pilota pracującego dla Linii Lotniczych Varney, który jako pierwszy rysował mapy lotnicze pomocne pilotom w trakcie lotu (tzw. "Little Black Book"). Początkowo zebrane przez Jeppesena informacje i narysowane mapy służyły tylko jemu, lecz szybko inni piloci dostrzegli korzyści płynące z używania tych arkuszy i Jeppesen zaczął sprzedawać kopie swojej książki z notatkami po 10 dolarów ze sztukę. Wielu pilotów zaczęło zbierać informacje o trasach przelotu, które obsługiwali i przesyłali je Jeppesenowi, który następnie dodawał kolejne procedury do swojej książki.
Jedną z pierwszych linii lotniczych, które zaczęły korzystać z map Jeppesena były United Airlines. Jeppesen pracował w Liniach Lotniczych United pod koniec lat 30. XX wieku, po tym jak Varney połączyły się z innymi liniami tworząc "United". Po pewnym czasie biznes kartograficzny zaczął zajmować Jeppesenowi tak dużo czasu, że zrezygnował z pracy kapitana i z pełnym oddaniem skupił się na tworzeniu map.
W uznaniu zasług Elreya B. Jeppesena w lutym 1991 roku terminal Międzynarodowego Lotniska w Denver, wtedy jeszcze budowanym, został nazwany jego imieniem.
Ważne wydarzenia z życia firmy.
1941 Elrey B. Jeppesen przeniósł firmę z Salt Lake City, w stanie Utah do Denver
1947 Jeppesen i amerykańska Federalna Administracja Lotnictwa FAA współpracowały w celu wprowadzenia standardowych procedur podejścia do lądowania i utworzenia Krajowego Centrum Informacji o Lotach (NFDC).
1957 Jeppesen rozszerza swoją działalność otwierając biuro we Frankfurcie, które ma obsługiwać wschodnią półkulę, podczas gdy Denver zajmuje się obsługą klientów półkuli zachodniej.
1961 Przedsiębiorstwo zostało wykupione przez wydawnictwo Times Mirror i kilka lat później połączone z Sanderson Films.
1973 NavData Jeppesena zostało po raz pierwszy użyte przez komercyjne linie lotnicze.
1974 Jeppesen rozpoczął pracę w biznesie szkoleń lotniczych, gdy Times Mirror połączył go z Sanderson Films.
1980–1989 Jeppesen wszedł w posiadanie kilku firm, poszerzając wachlarz swoich produktów:
1990–1995 Jeppesen otworzył biura w Australii i Chinach, zadaniem których stała się obsługa klientów z rejonu Azji i Pacyfiku. Kupił również TannGuide, które stało się katalogiem lotnisk JeppGuide; APU, które stało się częścią OpsData i International Aviation Publishers (Międzynarodowe Wydawnictwo Lotnicze), wydające podręczniki z zakresu obsługi samolotu.
1996 Jeppesen wprowadził JeppView, które zapewnia pełną, ogólnoświatową bibliotekę z mapami lotniczymi na płycie CD-ROM oraz wykupił MentorPlus, producenta komputerowych ruchomych map lotniczych i morskich oraz aplikacji do planowania lotów.
1998 Jeppesen wprowadził możliwość ściągania aktualizacji do NavData przez Internet.
2000 Jeppesen zakupił Nobeltec Inc. z Portland dostarczającą morskie oprogramowanie nawigacyjne i mapy. Boeing wykupił Jeppesena od Tribune, które weszło w posiadanie Times Mirror i sprzedawało swoje dodatkowe aktywa.
2002 Pierwsze komercyjne Electronic Flight Bags zostały wypuszczone na rynek. Jeppesen udostępnił również możliwość dostawy swoich elektronicznych map przez Internet.
2003 Jeppesen, jako pierwsza organizacja handlowa, został uznany przez FAA za Wykwalifikowanego Dostawcę Usług Komunikacyjnych w Internecie (Qualified Internet Communications Provider).
2004 Jeppesen wszedł w posiadanie SBS International, nowojorskiego dostawcę usług planowania załogi. Zakup SBS został dokonany w porozumieniu z Boeing, który nabył SBS w 2001 roku.
2006 Jeppesen przejął Carmen Systems, dostawcę oprogramowania do planowania załogi i zarządzania zakłóceniami w trakcie lotu. Główną siedzibą około 300-osobowej firmy był Göteborg w Szwecji. Jeppesen szybko scalił ofertę i lokacje SBS wraz z Carmen Systems.
2007 Jeppesen nabył C-MAP, dostawcę cyfrowej kartografii morskiej, usług transmisji danych i innych informacji nawigacyjnych. C-MAP stał się częścią działu morskiego Jeppesena, który realizuje swoje przedsięwzięcia we Włoszech, Polsce (Jeppesen Poland), Norwegii, Rosji, Indiach, Japonii, Korei Południowej, Singapurze, Malezji, Australii i Stanach Zjednoczonych.
2008 Jeppesen kupił Ocean Systems Inc., kalifornijskiego dostawcę rozwiązań flotowych i rejsowych dla morskiej działalności handlowej.
W tym samym roku Jeppesen otrzymał zgodę FAA dla swoich Airport Moving Maps przeznaczonych do drugiej klasy EFB.
2009 Jeppesen otrzymał zgodę FAA by zaprojektować i zalegalizować procedury dotyczące wymaganych osiągów nawigacyjnych ("required navigation performance") w Stanach Zjednoczonych. Jednocześnie sprzedał swoją linię produktów Nobeltec firmie Signet USA.
2010 Jeppesen otrzymał zgodę od australijskiego Urzędu Bezpieczeństwa Lotnictwa Cywilnego (Civil Aviation Safety Authority) by zaprojektować, zalegalizować i utrzymać procedury dotyczące wymaganych osiągów nawigacyjnych oraz konwencjonalnych procedur podejścia według wskazań przyrządów.
Jeppesen został zwycięzcą nagrody 2010 INFORMS Prize za wprowadzenie i stosowanie w całej firmie badań operacyjnych.

</doc>
<doc id="2378754" url="https://pl.wikipedia.org/wiki?curid=2378754" title="Steinbach (Nadrenia-Palatynat)">
Steinbach (Nadrenia-Palatynat)

Steinbach – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Simmern-Rheinböllen. Do 31 grudnia 2019 wchodziła w skład gminy związkowej Rheinböllen.

</doc>
<doc id="2378758" url="https://pl.wikipedia.org/wiki?curid=2378758" title="Konso">
Konso

Konso – miasto w południowo-zachodniej Etiopii, w Regionie Narodów, Narodowości i Ludów Południa, nad rzeką Sagan. 
Miasto zamieszkane jest przez lud Konso, któremu zawdzięcza swoją nazwę. Znane jest z bogatych tradycji religijnych, rzeźb "waga" i pobliskich stanowisk archeologicznych, na których odkryto ślady wczesnych człowiekowatych. W 2011 roku krajobraz kulturowy Konso został wpisany na listę światowego dziedzictwa UNESCO. 
Ludność trudni się głównie pszczelarstwem, uprawą bawełny i rolnictwem.

</doc>
<doc id="2378759" url="https://pl.wikipedia.org/wiki?curid=2378759" title="Porozumienie między burmistrzami">
Porozumienie między burmistrzami

Porozumienie między burmistrzami – popularny ruch europejski skupiający władze lokalne i regionalne, które dobrowolnie włączają się w działania na rzecz zwiększenia efektywności energetycznej i wykorzystywania odnawialnych źródeł energii na podlegających im obszarach. Celem sygnatariuszy Porozumienia jest zrealizowanie i wykroczenie poza unijny cel, jakim jest zmniejszenie emisji CO2 o 20% do 2020 roku.
Po przyjęciu przez Unię Europejską w 2008 roku pakietu klimatyczno-energetycznego Komisja Europejska zainicjowała Porozumienie między burmistrzami, aby wspierać wysiłki podejmowane przez władze lokalne na rzecz wdrożenia polityk zrównoważonej energii.
Porozumienie między burmistrzami ze względu na wyjątkową cechę, jaką jest fakt mobilizowanie działaczy lokalnych i regionalnych wokół realizacji celów Unii Europejskiej, jest ruchem jedynym w swoim rodzaju, a przez instytucje Unii Europejskiej jest podawane jako przykład wyjątkowego modelu rządzenia wielopoziomowego.
Sygnatariusze Porozumienia między burmistrzami.
Sygnatariuszami Porozumienia mogą stać się europejskie władze lokalne różnego szczebla, począwszy od małych wiosek po stolice i obszary metropolitalne.
Miasta, miasteczka oraz obszary miejskie mają do odegrania kluczową rolę w łagodzeniu skutków zmian klimatycznych, ponieważ to tam zużywane jest 75% energii produkowanej w EU i tam emituje się podobny odsetek CO2. Władze lokalne znajdują się na najlepszej pozycji, aby zmienić postawy obywateli i wpłynąć na kwestie klimatu i energii, szczególnie poprzez godzenie interesu publicznego i prywatnego oraz łączenie zagadnień zrównoważonej energii z ogólnymi celami rozwoju lokalnego.
Przystąpienie do Porozumienia między burmistrzami daje władzom lokalnym możliwość podwojenia na podlegających im terytoriach wysiłku na rzecz obniżania emisji CO2, korzystania ze wsparcia europejskiego oraz wymiany doświadczeń z europejskimi strukturami równorzędnymi.
Oficjalne przedsięwzięcia.
Zakres Porozumienia między burmistrzami jest czymś więcej niż deklaracją woli. Sygnatariusze, aby zrealizować samodzielnie ustalone cele obniżenia emisji CO2, podejmują szereg działań i zgadzają się na to, by składać adekwatne sprawozdania oraz podlegać monitorowaniu. W ramach ustalonych wcześniej ram czasowych, oficjalnie zobowiązują się oni do:
W obliczu istotnej konieczności mobilizowania lokalnych stron zainteresowanych w zakresie planu działań na rzecz zrównoważonej energii sygnatariusze zobowiązują się również do:
Plany działań na rzecz zrównoważonej energii.
Aby osiągnąć i wykroczyć poza ambitne cele energetyczne i klimatyczne Unii Europejskiej, sygnatariusze Porozumienia między burmistrzami zobowiązują się do opracowania planu działań na rzecz zrównoważonej energii (SEAP) w ciągu roku od przystąpienia do inicjatywy. Zatwierdzony przez radę gminy plan działań powinien zawierać opis działań i środków, których podjęcie w celu wypełnienia zobowiązań przewidują sygnatariusze, oraz odpowiadające im ramy czasowe i podział obowiązków.
Istnieje wiele technicznych i metodycznych materiałów (w tym Poradnik dot. planu SEAP, szablon planu działań, sprawozdania na temat istniejących metod i narzędzi), które zawierają praktyczne wskazówki i zalecenia dotyczące całego procesu opracowania planu. Materiały opracowane w ścisłej współpracy ze Wspólnotowym Centrum Badań Komisji Europejskiej na podstawie doświadczeń władz lokalnych stanowią zbiór najważniejszych zasad i oferują wyjaśnienia „krok po kroku”. Wszystkie dokumenty dostępne są w internetowej bibliotece na stronie: www.eumayors.eu.
Koordynacja i wsparcie.
Koordynatorzy i Wspierający Porozumienia.
Ponieważ Sygnatariusze Porozumienia nie zawsze dysponują odpowiednimi narzędziami i zasobami do przygotowania stanowiącej punkt odniesienia inwentaryzacji emisji, opracowania odpowiedniego planu działań na rzecz zrównoważonej energii czy finansowania dalszych działań, prowincje, regiony, sieci oraz grupy gmin mają do odegrania istotną rolę w zakresie wspierania sygnatariuszy w dotrzymaniu złożonych zobowiązań.
Koordynatorzy Porozumienia to władze publiczne różnego szczebla (krajowe, regionalne, prowincji) zapewniające sygnatariuszom pomoc strategiczną w opracowywaniu i wdrażaniu planów działań na rzecz zrównoważonej energii. Komisja wyróżnia „Koordynatorów Terytorialnych”, którymi są władze samorządowe, w tym władze prowincji, regionu lub grup gmin, oraz „Koordynatorów Krajowych”, którymi są krajowe organy publiczne, takie jak agencje energetyczne oraz ministerstwa ds. energii.
Wspierającymi Porozumienia są europejskie, krajowe i regionalne sieci oraz stowarzyszenia władz lokalnych, które wykorzystują swoje możliwości lobbingowe i informacyjne, a także możliwości tworzenia sieci współpracy, do promowania inicjatywy Porozumienia między burmistrzami i popierania zobowiązań sygnatariuszy. Pierwszą organizacją wspierającą (od kwietnia 2009 roku) w Polsce jest Stowarzyszenie Gmin Polska Sieć „Energie Cités”. Pozostałe organizacje wspierające to Stowarzyszenie Integracyjne Eurobeskidy oraz Związek Miast Polskich.
Biuro Porozumienia między burmistrzami.
Codziennej pomocy technicznej, promocyjnej i administracyjnej udziela sygnatariuszom oraz stronom zainteresowanym Biuro Porozumienia między burmistrzami (CoMO) zarządzane przez konsorcjum sieci władz lokalnych i regionalnych, na którego czele stoi Energy Cities, a w którego skład wchodzą CEMR, Climate Alliance, Eurocities oraz FEDARENE. Biuro finansowane jest przez Komisję Europejską i odpowiada za koordynowanie inicjatywą.
Instytucje Unii Europejskiej.
W celu wsparcia opracowywania i wdrażania przez sygnatariuszy planów działań na rzecz zrównoważonej energii Komisja Europejska przyczyniła się do rozwinięcia instrumentów finansowych skierowanych konkretnie do sygnatariuszy Porozumienia pomiędzy burmistrzami. Są to m.in. mechanizm pomocy na szczeblu lokalnym w dziedzinie energii
(ELENA) utworzony przy współpracy z Europejskim Bankiem Inwestycyjnym dla dużych projektów oraz instrument ELENA-KfW utworzony we współpracy z niemiecką grupą KfW, stanowiącego dodatkową możliwość wspierania zrównoważonych inwestycji małych i średnich gmin.
Porozumienie między burmistrzami, poza wsparciem Komisji Europejskiej, cieszy się również pełnym wsparciem instytucjonalnym Komitetu Regionów, który wspiera inicjatywę od samego początku, Parlamentu Europejskiego, w którego siedzibie odbyły się dwie pierwsze uroczystości sygnowania, a także Europejskiego Banku Inwestycyjnego, który pomaga lokalnym władzom w uwalnianiu potencjału inwestycyjnego.
Wspólnotowe Centrum Badawcze.
Wspólnotowe Centrum Badawcze Komisji Europejskiej odpowiada za udzielanie wsparcia technicznego i naukowego. Współpracuje ściśle z Biurem Porozumienia między burmistrzami, dostarczając sygnatariuszom jasnych wskazówek technicznych oraz szablonów, które pomogą w wypełnieniu zobowiązań wynikających z Porozumienia, a także monitorując proces wdrożeń i wyniki.

</doc>
<doc id="2378760" url="https://pl.wikipedia.org/wiki?curid=2378760" title="Portret Jacques’a Lipchitza i jego żony Berthe Lipchitz">
Portret Jacques’a Lipchitza i jego żony Berthe Lipchitz

Portret Jacques’a Lipchitza i jego żony Berthe Lipchitz to obraz olejny namalowany w 1916 w Paryżu przez włoskiego malarza Amedeo Modiglianiego. Nr kat.: Ceroni 161.
Historia i opis.
Obraz przedstawia przyjaciela Modiglianiego, Jacques’a Lipchitza, stojącego za siedzącą na pierwszym planie żoną Berthe.
Modigliani i Lipchitz przenieśli się w młodym wieku do Francji. Obaj mieli żydowskie korzenie. Stali się bliskimi przyjaciółmi, którzy bywali w tych samych kręgach artystycznych Paryża. Oprócz cech wspólnych dzieliły ich też widoczne różnice: Lipchitz był przykładem artystycznej pracowitości i tradycyjnych wartości, podczas gdy Modigliani – stereotypowym peintre maudit (malarzem przeklętym), skazanym na zgubę przez własne słabości 
Przed namalowaniem portretu Lipchitzów Modigliani wykonał serię wstępnych szkiców, z których zachowało się pięć: dwa Jacques’a Lipchitza, dwa Berthe i jeden wspólny jako gotowa kompozycja. Lipchitz po latach tak opisywał okoliczności powstania obrazu:
Lipchitz czuł się niezręcznie zgadzając się na obraz za jedyne 10 franków i usprawiedliwiał się, gdy prosił Modiglianiego, żeby ten dalej pracował nad portretem. 
Portret zajął Modiglianiemu prawie dwa tygodnie „prawdopodobnie był to najdłuższy czas, jaki kiedykolwiek przeznaczył on na jeden obraz.”
Tylko jeden z dwóch podwójnych portretów namalowanych przez Modiglianiego, "Portret Jacques’a Lipchitza i jego żony Berthe Lipchitz", został zauważony, ponieważ stanowi kompleksowe i zagadkowe studium przeciwnych osobowości. Lipchitz jest tu ukazany ze swoją żoną Berthe Kitrosser, rosyjską poetką, w ich paryskim lokum przy Rue 54 du Montparnasse, w którym przedtem mieszkał rzeźbiarz Constantin Brâncuşi. Pozujący na tle abstrakcyjnego, architektonicznego wnętrza Lipchitz jest elegancko ubrany, stoi swobodnie, z ręką na ramieniu Berthe. Ich przypominające maski twarze wyrażają różne stany psychiczne; delikatna zmysłowość Berthe, jej duże oczy i usta i pełna wdzięku szyja mogą być postrzegane jako uderzający kontrast w stosunku do pewnego siebie Lipchitza, jego małych oczu i ust i „szelmowsko wykrzywionego nosa”, połączonych w satyrycznym efekcie. Zdaniem historyka sztuki Masona Kleina twarz Berthe jest łagodna i drobnomieszczańska, plisowany kołnierzyk i zadziorny nos wskazują na pychę, podczas gdy stojący nad nią Lipchitz jest apodyktyczny i opiekuńczy.
Biograf Modiglianiego Werner Schmalenbach porównał ze sobą obrazy "Portret Jacques’a Lipchitza i jego żony Berthe Lipchitz" i "Panna młoda i pan młody" i zauważył ewolucję od czysto formalnego przedstawienia 'modeli' w kierunku większego zainteresowania charakterystyką jednostki. Różnica między tymi dwoma obrazami jest zgodna z ewolucją rysunku i malarstwa Modiglianiego w kierunku coraz większego wyrafinowania.
Po śmierci Modiglianiego w 1920 Lipchitz wykonał jego maskę pośmiertną sporządzając następnie 12 gipsowych odlewów dla przyjaciół artysty i jego rodziny.
Tuż potem Lipchitz przekazał "Portret" swojemu marszandowi w zamian za zwrot rzeźb „których już nie uważałem za reprezentatywne.”. "Portret Jacques’a Lipchitza i jego żony Berthe Lipchitz" został nabyty w 1922 i przekazany w 1926 Art Institute of Chicago jako część Helen Birch Bartlett Memorial Collection.

</doc>
<doc id="2378761" url="https://pl.wikipedia.org/wiki?curid=2378761" title="Jinka">
Jinka



</doc>
<doc id="2378762" url="https://pl.wikipedia.org/wiki?curid=2378762" title="Matapan">
Matapan

Matapan (gr. Ματαπάς, "Matapas"), Tenaron (gr. Ταίναρο, "Tenaro"; staroż. "Tajnaron") – najdalej na południe wysunięty przylądek Peloponezu.
W historii.
Miejsce stacjonowania wojsk najemnych w czasie wojny lamijskiej, które dowodzone przez Leosthenesa, w październiku 323 roku p.n.e. rozpoczęły działania zbrojne przeciwko Macedonii, a po połączeniu sił z wojskami etolskimi zajęły Termopile. W 1717 roku rozegrała się tam nierozstrzygnięta militarnie, lecz wykorzystana przez Turcję dla zatrzymania całości Peloponezu, bitwa morska podczas VIII wojny wenecko-tureckiej. W 1941 roku niedaleko przylądka miała miejsce największa bitwa morska na Morzu Śródziemnym stoczona w czasie II wojny światowej. W okresie od średniowiecza do uformowania się nowożytnego państwa greckiego – także ważna baza piratów.
W kulturze i mitologii.
Tajnaron wymieniany jest jako ostatni etap wędrówki Heraklesa, związany z próbą unicestwienia go przez króla Eurysteusza, który z obawy przed niezwykłą siłą bohatera zlecił mu wykonanie dwunastu prac niewykonalnych dla zwykłego śmiertelnika. Na przylądku bohater stanął w poszukiwaniu wejścia do Hadesu – krainy zmarłych. Miał stamtąd sprowadzić Cerbera – psa o trzech głowach, strzegącego, by dusze zmarłych nie wydostały się z otchłani do świata żywych, a zarazem wykonać ostatnie zadanie. Gdy udało mu się zejść do podziemi, Charon nie odważył się żądać zapłaty przewożąc go na drugi brzeg Styksu. Nie lękając się otaczających go cieni, Herakles odważnie przeszedł przez krainę umarłych, a stając przed Hadesem i Persefoną, poprosił ich o możliwość wykonania ostatniego zadania; uzyskał zgodę pod warunkiem, że nie użyje żadnej broni. Heros pochwycił bestię i mimo jej oporu wyciągnął Cerbera na powierzchnię, powracając następnie ze stworem do Myken, gdzie go wypuścił, wykonując w ten sposób ostatnie zadanie i odzyskując wolność.
Według Strabona starożytni traktowali przylądek jako ważny punkt orientacyjny, licząc od tego miejsca morskie odległości. Nazwa "Matapan" pojawia się dopiero w okresie zwierzchności tureckiej.
Krajobraz i warunki dzisiejsze.
Wszędzie widnieją ślady bogatego dawniejszego osadnictwa, rozwijającego się w przeszłości także dzięki pirackiemu zajęciu mieszkańców. Przylądek pełen jest pozostałości kamiennych wież i siedzib obronnych, ogrodów przy ruinach domostw i ruin świątyń greckoprawosławnych. Na końcu asfaltowej drogi, nad naturalną przystanią – zatoczką, wznoszą się ruiny antycznej wyroczni i niewielkiej świątyni Posejdona, niegdyś słynącej bogactwem gromadzonych tu darów wotywnych, a następnie przebudowanej na chrześcijańską. Dalej (jedynie pieszo) widoczne są fundamenty i dobrze zachowane mozaikowe posadzki willi rzymskich. Strome, jałowe dziś szczyty górskie wciąż pozostają pocięte dawnymi tarasami poletek uprawnych i mnóstwem murków oporowych. Środek półwyspu zajmuje rozległy, łagodny płaskowyż, szczególnie wietrzny, z widokiem na otaczający akwen morski, do kwietnia (ze względu na nieobecność węży i świeżą jeszcze roślinność) dogodny dla pieszych wędrówek, później jednak trudno dostępny wobec zaniku dróg i opuszczenia przez stałych mieszkańców – dawnych piratów.
Przy kilku asfaltowych drogach lokalnych powstały punkty małej bazy turystycznej. Prócz nich, łącznie kilkanaście domostw weekendowych – jak wszędzie w Mani, tradycyjnie budowanych z kamienia, często też autentycznie zabytkowych. Na cyplu znajduje się latarnia morska, do której wiedzie do niej jeden z dwóch oznakowanych szlaków turystycznych. Na okolicznym dnie morskim wiele rozproszonych pozostałości z zatopionych przez tysiąclecia statków i okrętów.
Najczęściej używana w Grecji nazwa przylądka, umieszczana też na znakach drogowych, to Tenaron, Tainaro.

</doc>
<doc id="2378763" url="https://pl.wikipedia.org/wiki?curid=2378763" title="Portret Jacquesa Lipchitza i jego żony Berthe Lipchitz">
Portret Jacquesa Lipchitza i jego żony Berthe Lipchitz



</doc>
<doc id="2378764" url="https://pl.wikipedia.org/wiki?curid=2378764" title="Neelam Sanjiva Reddy">
Neelam Sanjiva Reddy

Neelam Sanjiva Reddy (ur. 19 maja 1913 w Illur, zm. 1 czerwca 1996 w Bangalore) – był szóstym prezydentem Indii, pełniący stanowisko w latach 1977–1982.
Urząd prezydenta Indii objął 25 lipca 1977 r. i pełnił go do 25 lipca 1982 r.
Zmarł w Bangalore w 1996 roku w wieku 83 lat .

</doc>
<doc id="2378766" url="https://pl.wikipedia.org/wiki?curid=2378766" title="Oblężenie Wołokołamska (1612)">
Oblężenie Wołokołamska (1612)

Oblężenie Wołokołamska (Oblężenie Wołoka) – oblężenie moskiewskiego garnizonu miasta Wołokołamsk (określanego też jako "Wołok") przez polskie wojska króla Zygmunta III Wazy w początku grudnia 1612 roku.
Idące z Wilna przez niedawno zdobyty Smoleńsk oddziały królewskie liczące około 3700 żołnierzy po połączeniu się 16 listopada pod Wiaźmą z ok. 2000 żołnierzy Jana Karola Chodkiewicza podążały z odsieczą dla polskiego garnizonu na moskiewskim Kremlu i Kitajgrodzie. Przemarsz wojsk był trudny ze względu na utrudniającą aprowizację porę roku i to, że oddziały od dawna nie otrzymywały żołdu, w związku z czym miały niskie morale i bardzo wolno się posuwały. Marsz kontynuowano nawet po otrzymaniu informacji, że 6 listopada 1612 roku skapitulował polski garnizon w Moskwie. 28 listopada król wysłał do Moskwy Aleksandra Zborowskiego, Andrzeja Młockiego, Daniela Mezeckiego i Iwana Gramotina, którzy mieli podjąć rokowania z oddziałami powstańców moskiewskich. Po dotarciu do Wołokołamska (Wołoka) rozpoczęto oblężenie, jednak po trzech niemrawo przeprowadzonych szturmach postanowiono poczekać w Fiedorowsku na powrót Zborowskiego, jednak król wkrótce zmienił zdanie i 7 grudnia zawrócił do Smoleńska, paląc po drodze Możajsk i Wiaźmę.

</doc>
<doc id="2378768" url="https://pl.wikipedia.org/wiki?curid=2378768" title="Damscheid">
Damscheid

Damscheid – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Hunsrück-Mittelrhein. Do 31 grudnia 2019 wchodziła w skład gminy związkowej Sankt Goar-Oberwesel.

</doc>
<doc id="2378770" url="https://pl.wikipedia.org/wiki?curid=2378770" title="Skoki do wody na Letnich Igrzyskach Olimpijskich 1972">
Skoki do wody na Letnich Igrzyskach Olimpijskich 1972

Wyniki zawodów w skokach do wody, które zostały rozegrane podczas Letnich Igrzysk Olimpijskich 1972 w Monachium. Rywalizacja trwała w dniach 27 sierpnia - 4 września. Wzięło w niej udział 91 skoczków, w tym 41 kobiet i 50 mężczyzn z 25 krajów.

</doc>
<doc id="2378772" url="https://pl.wikipedia.org/wiki?curid=2378772" title="Laudert">
Laudert

Laudert – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Hunsrück-Mittelrhein. Do 31 grudnia 2019 wchodziła w skład gminy związkowej Sankt Goar-Oberwesel.

</doc>
<doc id="2378774" url="https://pl.wikipedia.org/wiki?curid=2378774" title="Tanagra (gmina)">
Tanagra (gmina)

Tanagra (gr. Δήμος Τανάγρας, "Dimos Tanagras") – gmina w Grecji, w administracji zdecentralizowanej Tesalia-Grecja Środkowa, w regionie Grecja Środkowa, w jednostce regionalnej Beocja. W 2011 roku liczyła 19 432 mieszkańców. Powstała 1 stycznia 2011 roku w wyniku połączenia dotychczasowych gmin: Schimatari, Inofita, Tanagra i Derwenochoria. Siedzibą gminy jest Schimatari. Nazwa pochodzi od miejscowości Tanagra.

</doc>
<doc id="2378784" url="https://pl.wikipedia.org/wiki?curid=2378784" title="Lilia Szobuchowa">
Lilia Szobuchowa



</doc>
<doc id="2378786" url="https://pl.wikipedia.org/wiki?curid=2378786" title="Elrey Borge Jeppesen">
Elrey Borge Jeppesen

Elrey Borge Jeppesen (ur. 28 stycznia 1907 w Lake Charles w stanie Luizjana, zm. 26 listopada 1996 w Denver w Kolorado) – amerykański pionier lotnictwa.
Opracował system map lotniczych, tzw. "Jepp charts" (w miejsce używanych do tej pory przez pilotów atlasów drogowych), znacznie podnoszący poziom bezpieczeństwa lotów. Założył własne wydawnictwo Jeppesen Sanderson, istniejące do dzisiaj i będące w praktyce monopolistą w dostarczaniu liniom lotniczym i morskim materiałów nawigacyjnych. Jego imię nosi jeden z terminali portu lotniczego w Denver.

</doc>
<doc id="2378787" url="https://pl.wikipedia.org/wiki?curid=2378787" title="Benoy Bose">
Benoy Bose

Benoy Bose (właś. Benoy Bose Kumar) (ur. 25 listopada 1929) – indyjski pięściarz, uczestnik Igrzysk Olimpijskich w 1948 w Londynie i Igrzysk Olimpijskich w 1952 w Helsinkach. Na igrzyskach w Londynie wziął udział w turnieju w wadze piórkowej. W pierwszej rundzie przegrał z Argentyńczykiem Francisco Núñezem. Na igrzyskach w Helsinkach wziął udział w turnieju w tej samej wadze. W pierwszej rundzie przegrał z Edsonem Brownem reprezentującym Stany Zjednoczone.

</doc>
<doc id="2378788" url="https://pl.wikipedia.org/wiki?curid=2378788" title="Swietłana Kryweliowa">
Swietłana Kryweliowa



</doc>
<doc id="2378794" url="https://pl.wikipedia.org/wiki?curid=2378794" title="Universal (przedsiębiorstwo)">
Universal (przedsiębiorstwo)

Universal Spółka Akcyjna – byłe przedsiębiorstwo powstałe w wyniku prywatyzacji dawnej Centrali Handlu Zagranicznego (CHZ) „Universal”.
Opis.
CHZ Universal w czasach PRL był m.in. monopolistą w handlu zagranicznym towarami AGD, choć pośredniczył również w handlu szeregiem innych typów towarów. Eksportował m.in. rowery marki Romet, które w jego ofercie były sprzedawane pod marką „Universal”. Widocznym znakiem pozycji Universalu w czasach PRL było zbudowanie w 1965 na jego potrzeby wysokiego na ok. 50 m biurowca będącego centralą przedsiębiorstwa. Był on zlokalizowany pod adresem Al. Jerozolimskie 44 w Warszawie. Budynek został zburzony na przełomie 2016 i 2017, a na jego miejscu został zbudowany biurowiec Widok Towers.
Universal był pierwszą sprywatyzowaną Centralą Handlu Zagranicznego. Na warszawskiej giełdzie zadebiutował w 1992 r. Szybko stał się jedną z najbardziej zdywersyfikowanych pod względem własnościowym spółek na parkiecie i ulubieńcem drobnych inwestorów. Za akcje Universalu w szczycie hossy wiosną 1994 płacono po 67 zł, czyli o ponad 6200% więcej od ceny debiutu (1,05 zł). Niespełna siedem lat po giełdowej inauguracji kurs akcji spadł jednak poniżej złotówki. 18 maja 1999 Komisja Papierów Wartościowych i Giełd bezterminowo zawiesiła obrót akcjami Universalu, co było pierwszym w historii przypadkiem karnego wykluczenia spółki z warszawskiej giełdy. Spółka pobiła też rekord jeśli chodzi o wysokość kary (500 tys. zł), której nadano rygor natychmiastowej wykonalności. Karę nałożono za naruszenia przez spółkę obowiązku informacyjnego w sprawach umowy kredytowej z Powszechnym Bankiem Kredytowym, zastawu akcji Polsatu i zaprzestania produkcji w firmie Acanta. Spółka przez dłuższy czas unikała bankructwa, m.in. dzięki podpisaniu układu z wierzycielami o redukcji zadłużenia i sprzedaży siedziby w centrum Warszawy przy Alejach Jerozolimskich 44 za 60 mln zł. 26 maja 2003 Sąd Rejonowy dla m.st. Warszawy ogłosił jej upadłość.
W szczytowym okresie swojego rozwoju w latach 90. Grupa Kapitałowa Universal SA składała się z ok. 65 podległych przedsiębiorstw. Universal posiadał m.in. większościowe udziały w produkującej prezerwatywy spółce Unimil, przedsiębiorstwie przetwórstwa owocowo-warzywnego Agro Universal, zakładach wytwarzających platery Hefra, przedsiębiorstwie wytwarzającym wyroby z miedzi Norblin oraz w spółce spedycyjnej Trans Universal Poland. Na początku 1991 Universal nabył za kwotę 1,7 mld starych zł od spółki Transakcja pakiet akcji banku BIG SA. Wcześniej BIG udzielił Universalowi kredytu w wysokości 300 mld starych zł, co stanowiło wówczas 87,1% kapitału własnego spółki. W 1994 roku Universal nabył 20% akcji Polsatu płacąc za nie 300 mld starych złotych.
Universalem od 1985 kierował Dariusz Przywieczerski. W końcowym okresie istnienia spółki jej prezesem był Jan Jerzy Matykiewicz.

</doc>
<doc id="2378795" url="https://pl.wikipedia.org/wiki?curid=2378795" title="Gian Domenico Romagnosi">
Gian Domenico Romagnosi

Gian Domenico Romagnosi (ur. 1761, zm. 1835) – włoski polityk, filozof, prawnik, ekonomista i fizyk. Był ideologiem włoskiego nurtu demokratycznego risorgimento.
Życiorys.
Pełnił funkcję profesora na uniwersytetach w Padwie i Mediolanie. Uznawany jest za autora jednego z pierwszych podręczników do prawa administracyjnego.
Romagnosi był fizykiem amatorem. W wolnym czasie przeprowadzał doświadczenia fizyczne wykorzystując do tego Ogniwo Volty.

</doc>
<doc id="2378796" url="https://pl.wikipedia.org/wiki?curid=2378796" title="Pleiades">
Pleiades



</doc>
<doc id="2378797" url="https://pl.wikipedia.org/wiki?curid=2378797" title="Suculae">
Suculae



</doc>
<doc id="2378798" url="https://pl.wikipedia.org/wiki?curid=2378798" title="Skalna Brama (Karkonosze)">
Skalna Brama (Karkonosze)

Skalna Brama (niem. "Tonsteine") – grupa granitowych skałek w Sudetach Zachodnich, w paśmie Karkonoszy.
Skałki położone są w południowo-zachodniej Polsce, w Sudetach Zachodnich, w zachodniej części Karkonoszy, w bocznym grzbiecie, odchodzącym od Mumlawskiego Wierchu na północ i północny zachód, na północny zachód od Rozdroża pod Przedziałem.
Jest to zgrupowanie skałek, składające się z kilku granitowych ostańców o wysokości dochodzącej do 10 m. Położone na wysokości około 1003 m n.p.m.
Można tu obserwować spękania biegnące w trzech kierunkach oraz nieregularne (cios granitowy), „wietrzenie materacowe” oraz kociołki wietrzeniowe.

</doc>
<doc id="2378799" url="https://pl.wikipedia.org/wiki?curid=2378799" title="Rapszany">
Rapszany

Rapszany (lit. "Repšėnai") – wieś na Litwie, w okręgu uciańskim, w rejonie oniksztyńskim.
W 1833 w Rapszanach urodził się Józef Wincenty Piłsudski, ojciec marsz. Józefa Piłsudskiego.

</doc>
<doc id="2378800" url="https://pl.wikipedia.org/wiki?curid=2378800" title="Nysiades">
Nysiades



</doc>
<doc id="2378801" url="https://pl.wikipedia.org/wiki?curid=2378801" title="Nimfy z góry Nysy">
Nimfy z góry Nysy



</doc>
<doc id="2378802" url="https://pl.wikipedia.org/wiki?curid=2378802" title="Wiebelsheim">
Wiebelsheim

Wiebelsheim – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Hunsrück-Mittelrhein. Do 31 grudnia 2019 wchodziła w skład gminy związkowej Sankt Goar-Oberwesel.

</doc>
<doc id="2378804" url="https://pl.wikipedia.org/wiki?curid=2378804" title="H-fosfoniany">
H-fosfoniany



</doc>
<doc id="2378807" url="https://pl.wikipedia.org/wiki?curid=2378807" title="Niederburg (gmina)">
Niederburg (gmina)

Niederburg – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Hunsrück-Mittelrhein. Do 31 grudnia 2019 wchodziła w skład gminy związkowej Sankt Goar-Oberwesel.

</doc>
<doc id="2378809" url="https://pl.wikipedia.org/wiki?curid=2378809" title="Niederburg">
Niederburg

Niemcy:

</doc>
<doc id="2378813" url="https://pl.wikipedia.org/wiki?curid=2378813" title="Perscheid (gmina)">
Perscheid (gmina)

Perscheid – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Hunsrück-Mittelrhein. Do 31 grudnia 2019 wchodziła w skład gminy związkowej Sankt Goar-Oberwesel.

</doc>
<doc id="2378815" url="https://pl.wikipedia.org/wiki?curid=2378815" title="Perscheid">
Perscheid

Niemcy:
Osoby:

</doc>
<doc id="2378818" url="https://pl.wikipedia.org/wiki?curid=2378818" title="Urbar (powiat Rhein-Hunsrück)">
Urbar (powiat Rhein-Hunsrück)

Urbar – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Hunsrück-Mittelrhein. Do 31 grudnia 2019 wchodziła w skład gminy związkowej Sankt Goar-Oberwesel.

</doc>
<doc id="2378819" url="https://pl.wikipedia.org/wiki?curid=2378819" title="György Korsós">
György Korsós

György Korsós (ur. 22 sierpnia 1976 w Győrze) – piłkarz węgierski grający na pozycji pomocnika. W swojej karierze 3 razy zagrał w reprezentacji Węgier.
Kariera klubowa.
Karierę piłkarską Korsós rozpoczął w klubie Győri ETO FC. W 1993 roku awansował do kadry pierwszej drużyny i w sezonie 1993/1994 zadebiutował w jego barwach w pierwszej lidze węgierskiej. W zespole z rodzinnego Győru grał do końca sezonu 1998/1999.
Latem 1999 roku Korsós odszedł z Győri ETO FC do austriackiego Sturmu Graz. W 2000 roku wywalczył ze Sturmem wicemistrzostwo Austrii, a w 2002 roku powtórzył z klubem z Grazu to osiągnięcie. W 2002 roku wystąpił też w przegranym 2:3 finale Pucharu Austrii z Grazerem AK. W Sturmie występował do lata 2004.
Latem 2004 roku Korsós przeszedł do Rapidu Wiedeń, w którym zadebiutował 14 lipca 2004 w wygranym 5:1 wyjazdowym meczu z SW Bregenz. W sezonie 2004/2005 został z Rapidem mistrzem Austrii.
W 2006 roku Korsós wyjechał do Grecji i został zawodnikiem klubu Skoda Ksanti. Rozegrał 6 meczów w lidze greckiej i w 2007 roku stał się wolnym zawodnikiem. W sezonie 2008/2009 grał w rezerwach Austrii Wiedeń, a w 2009 roku zakończył swoją karierę.
Kariera reprezentacyjna.
W reprezentacji Węgier Korsós zadebiutował 27 maja 1998 roku w wygranym 1:0 towarzyskim meczu z Litwą. W swojej karierze grał w eliminacjach do Euro 2000, MŚ 2002 i MŚ 2006. W kadrze narodowej od 1998 do 2005 roku rozegrał 33 mecze i strzelił 1 gola.

</doc>
<doc id="2378820" url="https://pl.wikipedia.org/wiki?curid=2378820" title="Gyorgy Korsos">
Gyorgy Korsos



</doc>
<doc id="2378821" url="https://pl.wikipedia.org/wiki?curid=2378821" title="Franciszek Jopkiewicz">
Franciszek Jopkiewicz

Franciszek Jopkiewicz – żyjący na przełomie XVIII i XIX wieku burmistrz i rajca kielecki.
Po raz pierwszy notowany jako burmistrz w latach 1787–1788, następnie zaś od marca 1789 do kwietnia 1791 roku. Ponadto w latach 1788–1789 i roku 1791 wzmiankowany jak rajca. Był właścicielem folwarku, posiadał także dwa domy w Rynku i na ulicy Zatylnej. Zajmował się rolnictwem, był również sprzedawcą tytoniu w Kielcach. Często występował w roli świadka na ślubach znaczniejszych mieszkańców miasta. Mąż Katarzyny Cielińskiej (od 20 lutego 1775), Domicelli, następnie zaś Marianny Napierskiej (ślub wzięli 12 września 1810). Miał kilkoro dzieci.

</doc>
<doc id="2378822" url="https://pl.wikipedia.org/wiki?curid=2378822" title="Hyades">
Hyades



</doc>
<doc id="2378825" url="https://pl.wikipedia.org/wiki?curid=2378825" title="Altweidelbach">
Altweidelbach

Altweidelbach – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Simmern-Rheinböllen. Do 31 grudnia 2019 wchodziła w skład gminy związkowej Simmern/Hunsrück.

</doc>
<doc id="2378827" url="https://pl.wikipedia.org/wiki?curid=2378827" title="Rozdroże pod Przedziałem">
Rozdroże pod Przedziałem

Rozdroże pod Przedziałem – szeroka przełęcz na wysokości ok. 1030 m n.p.m., w Sudetach Zachodnich, w Karkonoszach, w północno-zachodniej części Śląskiego Grzbietu.
Przełęcz położona jest w bocznym ramieniu odchodzącym od Mumlawskiego Wierchu ku północy. Grzbiet ten od Przedziału skręca na zachód i kończy się Babińcem.
Przełęcz jest dobrze widoczna w terenie, oddziela Przedział od Babińca. Na północny zachód od Rozdroża leżą Owcze Skały.
Szlaki turystyczne.
Przez Rozdroże przechodzi szlak turystyczny:

</doc>
<doc id="2378829" url="https://pl.wikipedia.org/wiki?curid=2378829" title="Herbert Brenon">
Herbert Brenon

Herbert Brenon (ur. 13 stycznia 1880 w Dublinie - zm. 21 czerwca 1958 w Los Angeles) - amerykański reżyser i scenarzysta filmowy pochodzenia irlandzkiego. W 1929 podczas pierwszej ceremonii wręczenia Oscarów był jednym z nominowanych do tej nagrody, za reżyserię filmu "Sorrell i syn" (1927). 
W latach 1913-40 wyreżyserował przeszło 100 filmów; m.in.: "Doktor Jekyll i pan Hyde" (1913), "Tancerka hiszpańska" (1923; z główną rolą Poli Negri), "Piotruś Pan" (1924), "Wielki Gatsby" (1926), "Beau Geste" (1926), "Sorrell i syn" (1927).

</doc>
<doc id="2378832" url="https://pl.wikipedia.org/wiki?curid=2378832" title="Eugen Polański">
Eugen Polański



</doc>
<doc id="2378833" url="https://pl.wikipedia.org/wiki?curid=2378833" title="Jerzy Pietrzak (fizyk)">
Jerzy Pietrzak (fizyk)

Jerzy Antoni Pietrzak (ur. 1 kwietnia 1928 w Barcinie. , zm. 13 maja 2011 w Poznaniu) – polski fizyk, prof. zw. em. dr hab. Wydziału Fizyki Uniwersytetu im. Adama Mickiewicza w Poznaniu.
Życiorys.
Uczeń profesora Arkadiusza Piekary.
Tytuł zawodowy magistra uzyskał w 1952, w 1962 stopień naukowy doktora nauk fizycznych w zakresie fizyki doświadczalnej, w 1966 doktora habilitowanego, a w 1980 tytuł naukowy profesora.
Od 1981 pracował na stanowisku profesora zwyczajnego na Uniwersytecie im. Adama Mickiewicza w Poznaniu.
Pełnione funkcje:
Przez wiele lat razem z Franciszkiem Kaczmarkiem i Teodorem Krajewskim badał zjawiska opóźnione, tj. przenikalność elektryczną po przyłożeniu pola elektrycznego oraz zjawiska opóźnione w ferroelektrykach (A. Piekara, J. Pietrzak, F. Kaczmarek, Z. Pająk).
Znakomity specjalista w dziedzinie fizyki doświadczalnej oraz w zakresie spektroskopii ciała stałego. Specjalizował się w mikroskopii mikrofalowej, w szczególności w zakresie jej wykorzystania do badania biomateriałów. Był konstruktorem pierwszej w Polsce aparatury Spektroskopii Elektronowego Rezonansu Paramagnetycznego (EPR) oraz Jądrowego Rezonansu Kwadrupolowego (NQR). Autor licznych publikacji naukowych. Był recenzentem w wielu czasopismach naukowych oraz przewodach doktorskich, habilitacyjnych i profesorskich.
Wypromował ponad 200 magistrów i 20 doktorów.
Członek wielu towarzystw naukowych (m.in. Członek Polskiej Akademii Nauk).
Uhonorowany odznaczeniami państwowymi i resortowymi. W 1970 odznaczony Srebrnym Krzyżem Zasługi.
Zmarł 13 maja 2011 w Poznaniu, gdzie został pochowany 20 maja na Cmentarzu Junikowskim.

</doc>
<doc id="2378835" url="https://pl.wikipedia.org/wiki?curid=2378835" title="Belgweiler">
Belgweiler

Belgweiler – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Simmern-Rheinböllen. Do 31 grudnia 2019 wchodziła w skład gminy związkowej Simmern/Hunsrück.

</doc>
<doc id="2378837" url="https://pl.wikipedia.org/wiki?curid=2378837" title="Białe Skały (Karkonosze)">
Białe Skały (Karkonosze)

Białe Skały (niem. "Die weissen Steine") – grupa amfibolitowych skałek we wschodniej części Karkonoszy, w północno-wschodniej części Grzbietu Lasockiego, na grzbiecie Bielca.
Jest to duże zgrupowanie skałek, składające się z wielu amfibolitowych i gnejsowych ostańców, rozrzuconych na przestrzeni około 500 m i o wysokości dochodzącej do kilku metrów. Skałki położone są na wysokości około 919 m n.p.m. 
Skałki znajdują się w lesie i nie wszystkie są dobrze widoczne.

</doc>
<doc id="2378838" url="https://pl.wikipedia.org/wiki?curid=2378838" title="Bergenhausen">
Bergenhausen

Bergenhausen – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Simmern-Rheinböllen. Do 31 grudnia 2019 wchodziła w skład gminy związkowej Simmern/Hunsrück.

</doc>
<doc id="2378839" url="https://pl.wikipedia.org/wiki?curid=2378839" title="Ieu Koeuss">
Ieu Koeuss

Ieu Koeuss także Ieu Konus (ur. 1905, zm. 14 stycznia 1950) - kambodżański polityk.
Działał w założonej przez księcia Sisowatha Yuthevonga Partii Demokratycznej. Pełnił funkcję przewodniczącego Zgromadzenia Narodowego. 20 września 1949 stanął na czele rządu. Premierem był do 29 września 1949.
Zginął w zamachu.

</doc>
<doc id="2378840" url="https://pl.wikipedia.org/wiki?curid=2378840" title="Taxi A">
Taxi A

 
Taxi A – polski film komediowy z 2007 roku w reżyserii Marcina Korneluka.
Film kręcony w Olsztynie.
Opis fabuły.
Andrzej (Marian Dziędziel) wykorzystał czas przemian. Został rekinem biznesu. Nieoczekiwanie dowiaduje się, że jego sprytny wspólnik i niewierna żona wspólnymi siłami puścili go w skarpetkach. Na dodatek jest prześladowany przez złośliwego komornika.
Załamany, rozważa popełnienie samobójstwa, gdy niespodziewanie przychodzi mu do głowy szalony pomysł, który może odmienić jego życie. Z dyrektorskiego stołka przesiada się na nadszarpniętą zębem czasu łódkę. Andrzej poznaje życie od innej strony i przewożąc swoich pasażerów udziela im rad. Sława filozofującego przewoźnika dociera do mediów.
Obsada.
i inni

</doc>
<doc id="2378841" url="https://pl.wikipedia.org/wiki?curid=2378841" title="Biebern">
Biebern

Biebern – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Simmern-Rheinböllen. Do 31 grudnia 2019 wchodziła w skład gminy związkowej Simmern/Hunsrück.

</doc>
<doc id="2378843" url="https://pl.wikipedia.org/wiki?curid=2378843" title="Budenbach">
Budenbach

Budenbach – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Simmern-Rheinböllen. Do 31 grudnia 2019 wchodziła w skład gminy związkowej Simmern/Hunsrück.

</doc>
<doc id="2378844" url="https://pl.wikipedia.org/wiki?curid=2378844" title="Mikałaj Zajczanka">
Mikałaj Zajczanka

Mikałaj Piatrowicz Zajczanka (, , "Nikołaj Pietrowicz Zajczenko"; ur. w 1948 roku w osiedlu Pogranicznyj w Kraju Nadmorskim) – białoruski polityk, w latach 2003–2009 minister gospodarki Republiki Białorusi; kandydat nauk ekonomicznych (odpowiednik polskiego stopnia doktora).
Życiorys.
Urodził się w 1948 roku w osiedlu Pogranicznyj, w Kraju Nadmorskim w Rosyjskiej FSRR, ZSRR. W 1971 roku ukończył Białoruski Państwowy Instytut Politechniczny, uzyskując specjalność inżyniera ekonomisty. Posiada stopień naukowy kandydata nauk ekonomicznych (odpowiednik polskiego stopnia doktora).
Pracował jako inżynier, starszy inżynier Instytutu Problemów Niezawodności i Trwałości Maszyn Akademii Nauk Białoruskiej SRR (AN BSRR), starszy ekonomista, młodszy pracownik naukowy Instytutu Ekonomiki AN BSRR. W instytucie tym odbywał aspiranturę. Następnie pracował jako starszy pracownik naukowy, kierownik sekcji metodologii i metod formowania i realizacji złożonych programów cenowych Naukowo-Badawczego Instytutu Ekonomicznego (NBIE) Państwowej Komisji Planowania BSRR, zastępca dyrektora ds. pracy naukowej NBIE Państwowej Komisji Planowania Ekonomicznego BSRR, zastępca dyrektora ds. pracy naukowej NBIE Ministerstwa Gospodarki Republiki Białorusi, zastępca ministra gospodarki. 10 stycznia 2002 roku został pierwszym zastępcą ministra gospodarki, a 24 grudnia 2003 roku – ministrem gospodarki. 4 grudnia 2009 roku ustąpił ze stanowiska.

</doc>
<doc id="2378848" url="https://pl.wikipedia.org/wiki?curid=2378848" title="Jean Baptiste Romé de l’Isle">
Jean Baptiste Romé de l’Isle

Jean Baptiste Romé de l'Isle (1736-1790) − francuski mineralog i krystalograf. 
Życiorys.
Wykazał, że prawo stałości kątów jest słuszne w przypadku wszystkich kryształów, a nie tylko dla kwarcu i hematytu (co stwierdził duński geolog Nicolaus Steno). Przyczynił się do skonstruowania goniometru kontaktowego. Był członkiem Berlińskiej Akademii Nauk.

</doc>
<doc id="2378849" url="https://pl.wikipedia.org/wiki?curid=2378849" title="Przełęcz pod Śmielcem">
Przełęcz pod Śmielcem

Przełęcz pod Śmielcem – przełęcz na wysokości ok. 1390 m n.p.m. w Sudetach Zachodnich w Karkonoszach.
Przełęcz położona jest w zachodniej części Karkonoszy, w środkowej części Śląskiego Grzbietu, pomiędzy Wielkim Szyszakiem a Śmielcem.
Przez przełęcz przechodzi granica z Czechami. Obszary na północ od przełęczy leżą w Karkonoskim Parku Narodowym a po południowej stronie granicy w Krkonošským národním parku. Przełęcz pokrywa rumowisko skalne porośnięte kosodrzewiną. 
Turystyka.
Przez przełęcz prowadzą dwa szlaki turystyczne:

</doc>
<doc id="2378853" url="https://pl.wikipedia.org/wiki?curid=2378853" title="Kanał Bałtycko-Wołżański">
Kanał Bałtycko-Wołżański



</doc>
<doc id="2378854" url="https://pl.wikipedia.org/wiki?curid=2378854" title="Black Ice World Tour">
Black Ice World Tour

Black Ice World Tour – światowa trasa koncertowa grupy muzycznej AC/DC, która trwała od 2008 do 2010 r. W 2008 zespół dał 28 koncertów w USA. W 2009 zespół dał 47 koncertów w USA, 48 koncertów w Europie i 4 w Ameryce Południowej. W 2010 zespół dał 14 koncertów w Oceanii, 3 w Japonii, 5 w USA i 19 w Europie.
W maju 2011 miał premierę film koncertowy "Live at River Plate", dokumentujący trasę australijskiego zespołu, a w listopadzie 2012 ukazał się dwupłytowy album z koncertu na stadionie River Plate w Buenos Aires – "Live at River Plate".
Program koncertów.
Bisy:
Koncerty w 2009.
Ameryka Północna – część 1
Europa – część 1
Europa – część 2
Ameryka Północna – część 2
Ameryka Północna – część 3
Ameryka Południowa
Koncerty w 2010.
Oceania
Japonia
Ameryka Północna
Europa

</doc>
<doc id="2378857" url="https://pl.wikipedia.org/wiki?curid=2378857" title="Tramwaje w Samsunie">
Tramwaje w Samsunie

Tramwaje w Samsunie − system komunikacji tramwajowej w tureckim mieście Samsun.
Historia.
W lipcu 2008 podpisano umowę na budowę linii tramwajowej. Pierwszą linię tramwajową w Samsunie otwarto 10 października 2010. Na linii o długości 16 km znajduje się 21 przystanków. 
Linia.
Trasa linii tramwajowej:
Tabor.
10 lipca 2008 podpisano umowę na dostawę 16 tramwajów Sirio. Tramwaje są 5 członowe o długości 32 m i szerokości 2,65 m.

</doc>
<doc id="2378861" url="https://pl.wikipedia.org/wiki?curid=2378861" title="John Hung Shan-chuan">
John Hung Shan-chuan

John Hung Shan-chuan SVD (; ur. 20 listopada 1943 na Peskadorach) – tajwański duchowny katolicki, arcybiskup Tajpej w latach 2007–2020.
Życiorys.
Prezbiterat.
Święcenia kapłańskie otrzymał 23 czerwca 1973. Był m.in. krajowym duszpasterzem młodzieży pracującej oraz wykładowcą na tajwańskich uniwersytetach. Pełnił także funkcję wiceprowincjała.
Episkopat.
16 stycznia 2006 został mianowany biskupem diecezji Jiayi. Sakry biskupiej udzielił mu kard. Paul Shan Kuo-hsi.
9 listopada 2007 Benedykt XVI mianował go arcybiskupem archidiecezji Tajpej.
23 maja 2020 Franciszek przyjął jego rezygnację z pełnionego urzędu.

</doc>
<doc id="2378862" url="https://pl.wikipedia.org/wiki?curid=2378862" title="Wołok">
Wołok



</doc>
<doc id="2378863" url="https://pl.wikipedia.org/wiki?curid=2378863" title="Ted Wilde">
Ted Wilde

Ted Wilde (ur. 16 grudnia 1889 w Nowym Jorku, zm. 17 grudnia 1929 w Los Angeles) – amerykański reżyser i scenarzysta filmowy ery kina niemego.
Specjalizował się w realizacji komedii. Wyreżyserował dwa filmy z udziałem popularnego komika Harolda Lloyda; były to: "Braciszek" (1927) oraz "Speedy" (1928). Za reżyserię drugiego z nich był w 1929 nominowany do Oscara podczas pierwszej ceremonii wręczenia tych nagród. Wilde zmarł niespełna rok po tym wydarzeniu w wyniku wylewu krwi do mózgu.

</doc>
<doc id="2378867" url="https://pl.wikipedia.org/wiki?curid=2378867" title="Türk Telekom League A">
Türk Telekom League A



</doc>
<doc id="2378870" url="https://pl.wikipedia.org/wiki?curid=2378870" title="Ruszt Rejewskiego">
Ruszt Rejewskiego



</doc>
<doc id="2378873" url="https://pl.wikipedia.org/wiki?curid=2378873" title="Hermann Karl Rosenbusch">
Hermann Karl Rosenbusch

Hermann Karl Rosenbusch (znany też jako Harry Rosenbusch) (ur. 1836, zm. 1914) – niemiecki petrograf, geolog, jeden z twórców petrografii.
Życiorys.
Rosenbusch po ukończeniu szkoły średniej w 1855 rozpoczął studia języków klasycznych na Georg-August-Universität w Getyndze. Z powodu trudności finansowych przerwał studia uniwersyteckie i udał się do Brazylii, gdzie pracował jako nauczyciel domowy u bogatej rodziny. Po pięciu latach powrócił do Niemiec i 1862 roku rozpoczął studia na Uniwersytecie w Heidelbergu na wydziale nauk przyrodniczych u profesora R. Bunsena. Po uzyskaniu w 1869 roku doktoratu na Uniwersytecie we Fryburgu przez dwa lata studiował filologię klasyczną i filozofię. Od 1873 do 1877 był profesorem petrografii i mineralogii na Uniwersytecie w Strasburgu, a następnie na Uniwersytecie w Heidelbergu. W Strasburgu w 1873 został mianowany profesorem nadzwyczajnym w dziedzinie petrografii, a w Heidelbergu 1878 roku profesorem zwyczajnym w dziedzinie mineralogii. Od 1888 do 1907 roku był dyrektorem Państwowego Instytutu Geologicznego w Baden.
Twórczość.
Stworzył naukowe podstawy klasyfikacji skał w oparciu o ich skład mineralny i chemiczny. Położył podwaliny pod dział petrografii, nauki o mikroskopowym badaniu szlifów skał, w oparciu o optyczne właściwości mineralne składowych ziarn. Przedstawił praktyczne środki, dzięki którym identyfikuje się skały według morfologicznych, fizycznych i chemicznych właściwości ich minerałów składowych. Opisał nowe instrumenty i techniki dotyczące badania właściwości optycznych minerałów. Wykorzystując nowe metody i wyniki petrograficznych badań napisał dwa dzieła wnoszące duży wkład do nauk mineralogii i petrografii. Razem z R. Fuessem opracował i zbudował pierwszy mikroskop petrograficzny. Wraz z Ferdinandem Zirkelem uznawany jest za twórcę nowoczesnej petrografii.

</doc>
<doc id="2378874" url="https://pl.wikipedia.org/wiki?curid=2378874" title="Daria Pizhankova">
Daria Pizhankova



</doc>
<doc id="2378878" url="https://pl.wikipedia.org/wiki?curid=2378878" title="Keidelheim">
Keidelheim

Keidelheim – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Simmern-Rheinböllen. Do 31 grudnia 2019 wchodziła w skład gminy związkowej Simmern/Hunsrück.

</doc>
<doc id="2378879" url="https://pl.wikipedia.org/wiki?curid=2378879" title="Windows Intune">
Windows Intune

Windows Intune – usługa w chmurze firmy Microsoft. Jej oficjalna premiera miała miejsce w Polsce 23 marca 2011 roku. Usługa przeznaczona jest dla małych i średnich firm. Oferuje zarządzanie stacjami klienckimi z poziomu specjalnej strony administracyjnej bez potrzeby posiadania infrastruktury po stronie klienta.
Możliwości Windows Intune.
Za pomocą usługi Windows Intune administratorzy mogą wykonywać następujące czynności:
Architektura.
Architektura systemu Windows Intune składa się z dwóch zasadniczych elementów: oprogramowania i danych przetwarzanych w chmurze obliczeniowej oraz komputerów klienckich z zainstalowanym klientem usługi Windows Intune.
Obsługiwane systemy operacyjne.
Windows Intune pozwala na zarządzanie następującymi systemami operacyjnymi:

</doc>
<doc id="2378881" url="https://pl.wikipedia.org/wiki?curid=2378881" title="Heinrich Rosenbusch">
Heinrich Rosenbusch



</doc>
<doc id="2378882" url="https://pl.wikipedia.org/wiki?curid=2378882" title="Paweł Bożyk">
Paweł Bożyk

Paweł Bożyk (ur. 18 maja 1939 w Siedliskach, zm. 12 października 2021 w Warszawie) – polski ekonomista, publicysta i polityk, profesor nauk ekonomicznych. W latach 2004–2021 przewodniczący Ruchu Odrodzenia Gospodarczego im. Edwarda Gierka (w latach 2005–2017 partii politycznej).
Życiorys.
Urodził się w miejscowości Siedliska. Jego matka została zamordowana przez UPA, a ojciec zesłany do obozu karnego w Workucie, skąd do Polski już nie powrócił. Do osiemnastego roku życia wychowywał się w domu dziecka.
Absolwent Wydziału Nauk Ekonomicznych Uniwersytetu Warszawskiego (1962). Rozprawę doktorską pt. "Wymiana zagraniczna a dochód narodowy" obronił w 1967 na Wydziale Handlu Zagranicznego Szkoły Głównej Planowania i Statystyki, habilitację uzyskał tamże w 1971 na podstawie pracy pt. "Korzyści z międzynarodowej specjalizacji". Stanowisko profesora nadzwyczajnego uzyskał w 1975, przed otrzymaniem tytułu profesora, w 1979 awansował na profesora zwyczajnego. Przez 8 lat pełnił funkcję osobistego doradcy ekonomicznego I sekretarza KC PZPR Edwarda Gierka (od grudnia 1974 do maja 1977 był zatrudniony jako zastępca kierownika Kancelarii Sekretariatu Komitetu Centralnego PZPR). Od maja 1977 do 14 października 1989 był kierownikiem Zespołu Doradców Naukowych I Sekretarza KC PZPR.
Wykładał w Instytucie Międzynarodowych Stosunków Gospodarczych Szkoły Głównej Handlowej oraz w Katedrze Międzynarodowych Stosunków Gospodarczych Wyższej Szkoły Handlu i Prawa im. Ryszarda Łazarskiego w Warszawie. Był rektorem i profesorem zwyczajnym Uczelni Vistula (wcześniej Wyższej Szkoły Ekonomiczno-Informatycznej). Był recenzentem jednej rozprawy habilitacyjnej (1979) oraz 8 prac doktorskich (w latach 1999–2010).
Był członkiem Komitetu Nauk Ekonomicznych Polskiej Akademii Nauk. Został również członkiem Senatu Uniwersytetu Narodów Zjednoczonych w Tokio. Na przełomie lat 70. i 80. był członkiem Rady Redakcyjnej organu teoretycznego i politycznego KC PZPR „Nowe Drogi”.
Jest autorem i współautorem kilkunastu podręczników akademickich, 64 monografii, 37 studiów i rozpraw oraz 165 artykułów naukowych.
17 grudnia 2004 założył ugrupowanie Ruch Odrodzenia Gospodarczego im. Edwarda Gierka, 14 marca 2005 zarejestrowane jako partia polityczna. W wyborach parlamentarnych w 2005 bez powodzenia kandydował do Senatu z ramienia Sojuszu Lewicy Demokratycznej, w ramach porozumienia wyborczego ROG z SLD. Zajął 10. miejsce spośród 21 kandydatów w okręgu warszawskim. W wyborach parlamentarnych w 2011 bezskutecznie kandydował do Sejmu z listy SLD w okręgu katowickim, uzyskując 1035 głosów.
Był przewodniczącym ROG (w 2017 wykreślonego z rejestru partii) oraz (od 2007) Kongresu Porozumienia Lewicy (porozumienia kilku lewicowych ugrupowań pozaparlamentarnych). Jego publikacje ukazywały się w tygodniku „Przegląd”.
Laureat m.in. Nagrody resortowej I stopnia (1977) oraz Nagrody Wydziału Nauk Społecznych PAN I stopnia (1978). Odznaczony Krzyżem Kawalerskim Orderu Odrodzenia Polski.
Życie prywatne.
Syn Mikołaja i Franciszki. Jego żoną była Anna Maria Bożyk. Powołana została fundacja jej imienia. Miał syna Piotra.

</doc>
<doc id="2378885" url="https://pl.wikipedia.org/wiki?curid=2378885" title="Abdul Fatah Junis">
Abdul Fatah Junis



</doc>
<doc id="2378886" url="https://pl.wikipedia.org/wiki?curid=2378886" title="Port lotniczy Mondol Kiri">
Port lotniczy Mondol Kiri

Port lotniczy Mondol Kiri (IATA: MWV, ICAO: VDMK) – port lotniczy położony w Saen Monourom, w prowincji Mondol Kiri w Kambodży. Obsługuje głównie loty czarterowe.

</doc>
<doc id="2378888" url="https://pl.wikipedia.org/wiki?curid=2378888" title="Iskandar Ghanem">
Iskandar Ghanem

Iskandar (Aleksander) Ghanem (ur. w 1911 w Sagbin, dystrykt Al-Bika al-Gharbi, zm. 4 lutego 2005) – libański generał, maronita. 25 lipca 1971 roku został mianowany szóstym z kolei dowódcą naczelnym libańskiej armii. 23 maja 1975 roku powierzono mu także funkcje ministra obrony narodowej oraz ministra wody, energii i zasobów energetycznych w rządzie Nur ad-Dina Rifaï'a. 1 lipca 1975 r. zrezygnował z zajmowanych stanowisk. Jeden z jego synów, Robert Ghanem kierował w latach 1995-1996 ministerstwem edukacji Libanu. 

</doc>
<doc id="2378889" url="https://pl.wikipedia.org/wiki?curid=2378889" title="Port lotniczy Phnum Tbeng Meanchey">
Port lotniczy Phnum Tbeng Meanchey

Port lotniczy Phnum Tbeng Meanchey (IATA: OMY) – port lotniczy położony w Phnum Tbeng Meanchey, w prowincji Preah Vihear w Kambodży. Obsługuje głównie loty czarterowe.

</doc>
<doc id="2378890" url="https://pl.wikipedia.org/wiki?curid=2378890" title="Wilhelm Roux">
Wilhelm Roux

Wilhelm Roux (1850-1924) – niemiecki zoolog, anatom i embriolog. Jeden z twórców embriologii doświadczalnej. Był profesorem uniwersytetów w Halle oraz Innsbrucku.

</doc>
<doc id="2378891" url="https://pl.wikipedia.org/wiki?curid=2378891" title="Andriej Kołkutin">
Andriej Kołkutin

Andriej Kołkutin (ros. Андрей Колкутин; ur. 1957 w Smoljaninowo, Nadmorski Kraj) - rosyjski malarz, członek grupy artystycznej „The Foster Brothers”. W 1982 ukończył Petersburską Akademię Sztuk Pięknych.

</doc>
<doc id="2378892" url="https://pl.wikipedia.org/wiki?curid=2378892" title="Pańćaka">
Pańćaka

Pańćaka (trl. "pañcaka") – jedno z ciał istoty ludzkiej w naukach nathasampradaja hathajogi.
W naukach przypisywanych Gorakszanathcie jednostka ludzka (wjastipinda), nadzorowana przez jaźń, posiada następujące ciała:

</doc>
<doc id="2378896" url="https://pl.wikipedia.org/wiki?curid=2378896" title="Nawaratna (klejnoty)">
Nawaratna (klejnoty)

Nawaratna (trl. "navaratna", ang. Navaratna, "dziewięć klejnotów") – grupa dziewięciu klejnotów (kamieni szlachetnych i podobnych im cennych substancji), które według tradycyjnej astrologii indyjskiej (dźjotisza), jak również wierzeń hinduizmu, reprezentują siły dziewięciu planet (nawagraha).
Nawaratna to:

</doc>
<doc id="2378897" url="https://pl.wikipedia.org/wiki?curid=2378897" title="Mapa dźwięków Tokio">
Mapa dźwięków Tokio

Mapa dźwięków Tokio ("Map of the Sounds of Tokyo") – dramat w reżyserii Isabel Coixet. Za ten film otrzymała nominację do nagrody Złota Palma.
Fabuła.
Ryu (Rinko Kikuchi) to introwertyczka, której delikatny wygląd jest całkowicie sprzeczny z podwójnym życiem, jakie prowadzi. Dziewczyna nocami pracuje na tokijskim targu rybnym, od czasu do czasu przyjmując zlecenia jako płatna morderczyni. Pan Nagara (Takeo Nakahara) to wpływowy biznesmen, opłakujący śmierć swojej córki Midori, która popełniła samobójstwo. Odpowiedzialnością za to obarcza Davida (Sergi López), Hiszpana, który prowadzi w Tokio winiarnię. Ishida (Hideo Sakaki), podwładnyy pana Nagara, potajemnie zakochany w Midori, wynajmuje Ryu w celu zabicia Davida. Dźwiękowiec (Min Tanaka), zafascynowany odgłosami japońskiego miasta i zauroczony Ryu, staje się świadkiem tej miłosnej historii, która odkrywa ciemną stronę ludzkiej duszy, sięgając głęboko do miejsc, gdzie jedynie cisza ma moc słów.

</doc>
<doc id="2378899" url="https://pl.wikipedia.org/wiki?curid=2378899" title="Marthe Keller">
Marthe Keller

Marthe Keller (ur. 28 stycznia 1945 w Bazylei) – szwajcarska aktorka i reżyserka operowa. Nominowana do Złotego Globu dla najlepszej aktorki drugoplanowej za występ w filmie "Maratończyk" (1976). 
Życiorys.
Urodziła się w Bazylei. Jej ojciec był hodowcą koni. W dzieciństwie uczyła się baletu, jednak w wieku szesnastu lat, po wypadku narciarskim, musiała przestać tańczyć. Po ukończeniu studiów filozoficznych i socjologicznych na uniwersytecie we Frankfurcie, kształciła się na scenie w szkole Stanisławskiego w Monachium i szkole teatralnej Brechta w Berlinie. Swoje rzemiosło doskonaliła w kilku niemieckich produkcjach telewizyjnych oraz na scenie z Heidelberg Repertory Company i Schiller Theater w Berlinie.
Po raz pierwszy wystąpiła na ekranie w telewizyjnej adaptacji sztuki Jeana Giraudoux "Wojny trojańskiej nie będzie" ("Der trojanische Krieg findet nicht statt", 1964). Wkrótce Guy Hamilton zaangażował ją do roli Brigit w dreszczowcu szpiegowskim "Pogrzeb w Berlinie" ("Funeral in Berlin", 1966) u boku Michaela Caine’a. W 1968 przeniosła się do Paryża, gdzie wystąpiła na scenie w przedstawieniu "Dzień w śmierci Joe Egg" (1969) i jako Masza w "Trzy siostry" (1979) w reż. Luciana Pintilie. Pojawiła się też w trzech odcinkach serialu "Arsène Lupin" (1971) jako hrabina Natasza. Jej przełomową rolą była postać Sarah i Rachel Stern w melodramacie Claude’a Leloucha "Toute une vie" (1974). Kreacja Elsy Opel w dreszczowcu Johna Schlesingera "Maratończyk" (1976) przyniósł jej nagrodę Bambi i nominację do Złotego Globu dla najlepszej aktorki drugoplanowej. Z kolei za rolę Elisabeth w dreszczowcu Charlesa Jarrotta "Amator" ("The Amateur", 1981) otrzymała nominację do Nagrody Genie. Jako Tina, kochanka Romano (Marcello Mastroianni) w melodramacie Nikity Michałkowa "Oczy czarne" (1987) była nominowana do David di Donatello dla najlepszej aktorki drugoplanowej. 
W 2001 zdobyła nominację do Tony Award i Drama Desk za rolę pani Bertholt w sztuce Abby’ego Manna "Wyrok w Norymberdze" ("Judgment at Nuremberg") wystawionej na Broadwayu.
Przewodniczyła jury Złotej Kamery na 47. MFF w Cannes (1994) oraz jury sekcji "Un Certain Regard" na 69. MFF w Cannes (2016). Zasiadała w jury konkursu głównego na 30. MFF w Cannes (1977) oraz w jury Złotej Kamery na 55. MFF w Cannes (2002).
Życie prywatne.
W latach 1970-1975 była związana z Philippe de Brocą, z którym ma syna Alexandre (ur. 1971). Od listopada 1976 do listopada 1978 spotykała się z Alem Pacino.

</doc>
<doc id="2378900" url="https://pl.wikipedia.org/wiki?curid=2378900" title="Henrik van Roy">
Henrik van Roy

Henrik van Roy (Henricus Regius) (ur. 1598, zm. 1679) – holenderski lekarz i filozof. Był uczniem Kartezjusza. Zapoczątkował naturalistyczny nurt kartezjanizmu. Napisał pracę "Philosophia naturalis".

</doc>
<doc id="2378901" url="https://pl.wikipedia.org/wiki?curid=2378901" title="Robert Ghanem">
Robert Ghanem

Robert Iskandar Ghanem (ur. 18 czerwca 1942, zm. 10 lutego 2019) – libański prawnik i polityk, katolik-maronita, syn generała Iskandara Ghanema, wieloletni deputowany Zgromadzenia Narodowego Libanu, minister edukacji w drugim rządzie Rafika Haririego.

</doc>
<doc id="2378902" url="https://pl.wikipedia.org/wiki?curid=2378902" title="Port lotniczy Kampong Thum">
Port lotniczy Kampong Thum

Port lotniczy Kampong Thum (IATA: KZK) – port lotniczy położony w Kampong Thum, w prowincji Kampong Thum w Kambodży. Obsługuje głównie loty czarterowe.

</doc>
<doc id="2378903" url="https://pl.wikipedia.org/wiki?curid=2378903" title="Bangalore Football Stadium">
Bangalore Football Stadium

Bangalore Football Stadium – stadion piłkarski w Bengaluru, stolicy stanu Karnataka w południowych Indiach. Obiekt może pomieścić 15 000 widzów. 
Swoje spotkania rozgrywa na nim drużyna Hindustan Aeronautics Limited SC. Stadion był jedną z aren młodzieżowych Mistrzostw Azji 2006. Rozegrano na nim dwa spotkania fazy grupowej turnieju.

</doc>
<doc id="2378905" url="https://pl.wikipedia.org/wiki?curid=2378905" title="Pradip Bode">
Pradip Bode

Pradip Bode Kumar – indyjski kolarz, reprezentant Indii na igrzyskach olimpijskich w 1952 w Helsinkach. 
Na igrzyskach uczestniczył w wyścigu indywidualnym ze startu wspólnego, którego nie ukończył. Żaden z czterech indyjskich kolarzy nie ukończył tej konkurencji, toteż Hindusi zostali niesklasyfikowani w konkurencji drużynowej.

</doc>
<doc id="2378907" url="https://pl.wikipedia.org/wiki?curid=2378907" title="Port lotniczy Pailin">
Port lotniczy Pailin

Port lotniczy Pailin (IATA: PAI) – port lotniczy położony w Pailin, w Kambodży. Obsługuje głównie loty czarterowe.

</doc>
<doc id="2378913" url="https://pl.wikipedia.org/wiki?curid=2378913" title="Dirfis-Mesapia">
Dirfis-Mesapia

Dirfis-Mesapia (gr. Δήμος Διρφύων-Μεσσαπίων, "Dimos Dirfion-Mesapion") – gmina w Grecji, w administracji zdecentralizowanej Tesalia-Grecja Środkowa, w regionie Grecja Środkowa, w jednostce regionalnej Eubea. W 2011 roku liczyła 18 800 mieszkańców. Powstała 1 stycznia 2011 roku w wyniku połączenia dotychczasowych gmin Dirfis i Mesapia. Siedzibą gminy jest Psachna.

</doc>
<doc id="2378914" url="https://pl.wikipedia.org/wiki?curid=2378914" title="Port lotniczy Viengxay">
Port lotniczy Viengxay

Port lotniczy Viengxay (IATA: VNG, ICAO: VLVV) – port lotniczy położony w Viengxay w Laosie.

</doc>
<doc id="2378915" url="https://pl.wikipedia.org/wiki?curid=2378915" title="Górka (herb szlachecki)">
Górka (herb szlachecki)

Górka (Chorke, Garcke, Gorck, Gorke, Gurck, Putkamer odmienny, błędnie Jorck, Jork) − kaszubski herb szlachecki, według Przemysława Pragerta odmiana herbu Putkamer. Nie należy mylić tego herbu i rodizny jego używającej z Górkami herbu Łodzia.
Opis herbu.
Opis z wykorzystaniem zasad blazonowania, zaproponowanych przez Alfreda Znamierowskiego:
"W polu srebrnym rybogryf błękitny z orężem złotym, językiem i ogonem czerwonym. Klejnot: nad hełmem w koronie trzy pióra strusie, srebrne między błękitnymi, pomiędzy dwiema siekierami błękitnymi na styliskach złotych. Labry błękitne, podbite srebrem."
Herb przedstawiano też z odmiennymi barwami. W starym herbarzu Siebmachera, rybogryf był cały czarny, zaś pióra w klejnocie czarne i srebrne. W herbarzu wygasłej szlachty pomorskiej rybogryf jest cały błękitny (niezgodnie z opisem w tym samym dziele), zaś w "Uzupełnieniach" do herbarza wygasłej szlachty pruskiej, w opisie rybi ogon jest złoty, a na rysunku całość jest czerwona.
Najwcześniejsze wzmianki.
Herb najwcześniej pojawia się na pieczęci Blasiusa Chorke z 1566. Następnie herb pojawił się na mapie Pomorza Lubinusa z 1618, następnie u Bagmihla ("Pommersches Wappenbuch") i w "Nowym Siebmacherze".
Rodzina Górków.
Rodzina osiadła w ziemi słupskiej i lęborskiej. Dawne, błędne zapisy nazwiska sprawiały, że mylono ją z kaszubskimi Jarkami albo nawet zachodniopomorskimi Jorkami. Kaszubska rodzina Górków nie ma z nimi nic wspólnego, podobnie jak z polskimi Górkami herbu Łodzia. Majątkowo porównywalni byli (przynajmniej w XVI wieku) z Krokowskimi i Wejherami. Pierwsza wzmianka na temat rodu pochodzi z 1480 (Peter Chorke w Karznicy i Rębowie), następne z lat: 1523 (synowie Jurgen Chorken w Wicku), 1531 (Blasius Chorke w Karżnicy, Rębowie i Wicku), 1575, 1601 (Chorcke, Chorcken), 1605 (Chorcken), 1628 (Paul i Raphael Chorken), 1648 (Pan Chork), 1665, 1669, 1688, 1714 (Kacper Mikołaj i Jan Fryderyk von Gorck). Ostatnia wzmianka dotyczy ostatnich przedstawicieli kaszubskiej gałęzi rodu; zmarli oni nie pozostawiając męskiego potomka. Kacper był w latach 1683 i 1684 marszałkiem sejmiku lęborskiego. W 1721 oblatowany był jego testament, z datą 15 listopada, zmarł zapewne pod koniec tego roku. W 1722 obaj bracia wzmiankowani są jako nieżyjący, ich dobra odziedziczył szlachcic z Prus, Gothard Maciej Walraba, który sprzedał je w 1724 Janowi Jerzemu Ossowskiemu herbu Wussow. Dłużej przetrwała linia Górków, która osiadła w Prusach Wschodnich. Wzmiankowani są tam w 1665 (Kaspar von Gorck, wojskowy brandenburski w Czaszkowie), 1739-43 (Moritz Ludwig, syn Kaspara). Moritz Ludwig sprzedał Czaszkowo w 1787 i osiadł w Barwicach, gdzie zmarł jako ostatni z rodu 9 lipca 1790. Z racji podobieństwa herbów uważa się, że rodzina ta była boczną gałęzią Putkamerów herbu Putkamer.
Herbowni.
Górka (Chorcke, Chork, Chorke, Gorck, Gorcken, Goreke, Göreke, Gork, Gorka, Gorke, Gurck, błędnie Dorcken, Jark, Jarke, Jorck, Jork, York).

</doc>
<doc id="2378916" url="https://pl.wikipedia.org/wiki?curid=2378916" title="Istiea-Edipsos">
Istiea-Edipsos

Istiea-Edipsos (gr. Δήμος Ιστιαίας-Αιδηψού, "Dimos Istieas-Edipsu") – gmina w Grecji, w administracji zdecentralizowanej Tesalia-Grecja Środkowa, w regionie Grecja Środkowa, w jednostce regionalnej Eubea. W 2011 roku liczyła 21 083 mieszkańców. Powstała 1 stycznia 2011 roku w wyniku połączenia dotychczasowych gmin: Istiea, Edipsos, Artemisio i Orei oraz wspólnoty Lichada. Siedzibą gminy jest Istiea.

</doc>
<doc id="2378918" url="https://pl.wikipedia.org/wiki?curid=2378918" title="Port lotniczy Xienglom">
Port lotniczy Xienglom

Port lotniczy Xienglom (IATA: XIE, ICAO: VLXL) – port lotniczy położony w Xienglom w Laosie.

</doc>
<doc id="2378921" url="https://pl.wikipedia.org/wiki?curid=2378921" title="Bazar">
Bazar



</doc>
<doc id="2378923" url="https://pl.wikipedia.org/wiki?curid=2378923" title="Kimi-Aliweri">
Kimi-Aliweri

Kimi-Aliweri (gr. Δήμος Κύμης-Αλιβερίου, "Dimos Kimis-Aliweriu") – gmina w Grecji, w administracji zdecentralizowanej Tesalia-Grecja Środkowa, w regionie Grecja Środkowa, w jednostce regionalnej Eubea. W 2011 roku liczyła 28 437 mieszkańców. Powstała 1 stycznia 2011 roku w wyniku połączenia dotychczasowych gmin: Kimi, Konistres, Taminei, Awlona i Distos. Siedzibą gminy jest Aliweri, a siedzibą historyczną jest Kimi.

</doc>
<doc id="2378925" url="https://pl.wikipedia.org/wiki?curid=2378925" title="Port lotniczy Ngoma">
Port lotniczy Ngoma

Port lotniczy Ngoma (IATA: ZGM, ICAO: FLNA) – międzynarodowy port lotniczy położony w Ngoma, w Zambii.

</doc>
<doc id="2378926" url="https://pl.wikipedia.org/wiki?curid=2378926" title="Port lotniczy Kasompe">
Port lotniczy Kasompe



</doc>
<doc id="2378927" url="https://pl.wikipedia.org/wiki?curid=2378927" title="Grzegorz Łukomski">
Grzegorz Łukomski

Grzegorz Łukomski (ur. 1956) – polski historyk, profesor nauk humanistycznych.
Życiorys.
Specjalizuje się w archiwistyce, historii wojskowości, niemcoznawstwie i regionalistyce. Do 2011 pełnił funkcję Zastępcy Dyrektora Instytutu Historii Akademii im. Jana Długosza w Częstochowie ds. Naukowych. Był kierownikiem Archiwum Uniwersytetu im. Adama Mickiewicza. Od 2011 pracuje w Instytucie Kultury Europejskiej Uniwersytetu im. Adama Mickiewicza, mieszczącym się w Gnieźnie. Obecnie pełni tam rolę kierownika Zakładu Studiów Gnieźnieńskich.
Zainteresowania badawcze koncentruje wokół problematyki historii politycznej i wojskowej oraz antropologii kultury kresów wschodnich i zachodnich Rzeczypospolitej (XIX i XX w.); tożsamości i kultury politycznej polskiej diaspory cywilnej i wojskowej po drugiej wojnie światowej, zwłaszcza na terenie Wielkiej Brytanii; niemcoznawstwa w zakresie badań polsko – niemieckich odniesień kulturowych na terenie Wielkopolski i Pomorza; biografistyki i dziejów ziem Rzeczypospolitej (XIX i XX w.).
Autor i współautor 24 książek, ponad 80 artykułów około 40 recenzji i omówień oraz około 150 biogramów i not biograficznych w słownikach i encyklopediach (łącznie blisko 300 pozycji): Ponadto m.in. jest członkiem zespołu redakcyjnego czasopisma wojskowo-historycznego (sekretarz redakcji) „. Problematyka i Historia Wojskowości. Studia i Materiały” (Warszawa – Londyn), wydawanego od 1993 r. we współpracy z Instytutem Polskim i Muzeum im. gen. Sikorskiego w Londynie (dotąd ukazało się dwadzieścia jeden tomów pisma); oraz serii wydawniczej „Biblioteka Marsa” (Wydawnictwo „Adiutor” – Warszawa); wieloletnim współpracownikiem Instytutu Polskiego i Muzeum im. gen. Sikorskiego; Komisji Historycznej b. Sztabu Głównego w Londynie oraz Towarzystwa Przyjaciół Rapperswilu. Współautor słownika biograficznego „Kawalerowie Virtuti Militari 1792-1945”.
Ponadto popularyzuje wiedzę historyczną na łamach prasy krajowej i zagranicznej, a także w programach radiowych i telewizyjnych, m.in. cykliczne publikacje i stała współpraca z londyńskim „Tygodniem Polskim” i innymi czasopismami londyńskimi, współpraca z TVP3 i WTK w Poznaniu oraz TVP Historia.
W 1998 r. za dorobek badawczo-naukowy na temat powstania wielkopolskiego wyróżniony statuetką "Dobosz Powstania Wielkopolskiego", przyznawaną przez Zarząd Główny Towarzystwa Pamięci Powstania Wielkopolskiego 1918/1919.
W 2015 r. był członkiem jury Konkursu „Książka Historyczna Roku”.

</doc>
<doc id="2378929" url="https://pl.wikipedia.org/wiki?curid=2378929" title="Port lotniczy Lukulu">
Port lotniczy Lukulu

Port lotniczy Lukulu (IATA: LXU, ICAO: FLLK) – krajowy port lotniczy położony w Lukulu, w Zambii.

</doc>
<doc id="2378930" url="https://pl.wikipedia.org/wiki?curid=2378930" title="Lew VI">
Lew VI

Lew VI (Gruba I, Grubba, Grubbe, Grubben, Gruben, Nieznachowski, Niesnachow, Nesuchow, Niezuchowski, Nieżuchowski, Lew) – kaszubski herb szlachecki, według Przemysława Pragerta odmiana herbu Lew.
Opis herbu.
Herb znany przynajmniej w dwóch wariantach. Opisy z wykorzystaniem zasad blazonowania, zaproponowanych przez Alfreda Znamierowskiego:
Lew VI (Gruba I, Grubba, Grubbe, Grubben, Gruben, Nieznachowski, Niesnachow, Nesuchow, Niezuchowski, Nieżuchowski, Lew): "W polu błękitnym lew wspięty, złoty. Klejnot: nad hełmem bez korony pół lwa bez ogona jak w godle. Labry błękitne, podbite złotem."
Gruba I odmienny (Grubbe, Lew odmienny): Lew w klejnocie jest cały, z ogonem.
Herb ten błędnie rekonstruuje Żernicki, dając lwa w klejnocie między dwoma skrzydłami orlimi.
Najwcześniejsze wzmianki.
Herb najwcześniej pojawia się na mapie Pomorza Lubinusa z 1618, następnie u Ledebura ("Adelslexikon der preussichen Monarchie von..."), w "Nowym Siebmacherze", u Żernickiego ("Der polnische Adel", "Die polnischen Stamwappen"), Wincklera ("Die nationalitaten Pomerellens") i Ostrowskiego ("Księga herbowa rodów polskich"). W wariancie odmiennym herb wymienia Bagmihl ("Pommersches Wappenbuch").
Rodzina Grubów.
Rodzina o nazwisku pochodzenia przezwiskowego. Najwcześniejsza wzmianka już w 1359 (Heynrich Gruben w Czyczkowych). Następne wzmianki z 1493 (Maciek, Kasper, Wojtek, Mieszko w Krępkowicach i Unieszynku), 1555 (Michael, Albrecht, Paul, Albrecht i Jakob Grubbe), 1601, 1608, 1618, 1621. Od posiadanej wsi przyjmowali nazwisko Krępiechowski, Gruba zatrzymując jako przydomek. Grubowie mieli też włości w dobrach leżących bezpośrednio w Rzeczypospolitej. Potwierdzają to wzmianki z lat 1526 (Łukasz Gruba w Borucinie), 1570 (Marcin Gruba w Borucinie, Piotr Gruba w Wyczechowie). Istnieli także Grubowie-Wyczechowscy i Grubowie-Borucińscy.
Rodzina Krępiechowskich.
Nazwisko tej rodziny pochodzi od Krępkowic (dawniej Krępiechowice). Wzmianka dotycząca Grubów z 1493, dotyczyła też „ich kuzynów z Krępiechowic”. Nazwiskami wymienianymi następnie w Krępkowicach były Białk, Gruba i Płochęć (być może takie nosili owi kuzyni z 1493). Wszystkie trzy zaczęły w XVI wieku występować z odmiejscowym nazwiskiem Krępiechowski. Najwięcej wzmianek pozostało po Gruba-Krępiechowskich: 1593, 1610, 1616 (Joachim Gruba Krępiechowski), 1721, 1722 (Maciej Gruba Krępiechowski), 1724 (Jakub Gruba Krępiechowski), 1722, 1723, 1724, 1726 (Adam Gruba Krępiechowski), 1738 (Anna von Gruba-Krempiechowska), 1745 (Ernest, Jan i Andrzej Gruba-Krempiechowscy). Nazwisko Białk wzmiankowane jest w latach: 1673 (Jerzy i Jakub Białk-Krępiechowski), 1721 (Jakub i Maciej Białkowie Krępiechowscy). Płochęciowie wzmiankowani są raz, w 1724 (Christian Plochentz Kręmpiechowski, Matthias Plochentz Kręmpiechowski). Przejściowo nazwiska Krępiechowski używali także Bronkowie (Paweł Bronk Krępiechowski w 1697) oraz Pawelcowie (Maciej Pawelc Krępiechowski w 1721). Wydaje się, że nazwisko Krępiechowski było tylko rzadkim dodatkiem do rodzin innych nazwisk, które osiadły na dłużej w Krępkowicach.
Rodzina Nieznachowskich.
Szlachta biorąca nazwisko od wsi Nieznachowo, używająca identycznego herbu co Grubowie. W związku z tym, część heraldyków przypisuje im wspólne pochodzenie. Właściciele wsi zapisywani byli we wzmiankach z 1493, 1575, 1601 i 1605 jako Nessnachow bądź Nesnechow i mieli wygasnąć już w XVII wieku.
Rodzina Boruckich.
Nazwisko Borucki przyjęła w XVI wieku szlachta posiadająca wieś Borucino. W roku 1570 po połowie wsi posiadali Marcin Gruba i Jan Drywa. Oba nazwiska były następnie używane z nazwiskiem odmiejscowym Borucki, a w wieku kolejnym zapisano Andrzeja i Jakuba Boruckich już bez pierwszego członu. Trudno zatem stwierdzić, do którego z dwóch rodów, Drywów, czy Grubów, należeli kolejni dziedzice Borucina noszący nazwisko Borucki. Drywowie byli odrębnym rodem, który posługiwał się być może herbem takim jak Drywowie-Zakrzewscy.
Herbowni.
Gruba (Grubba, Grubbe, Grubben, Grube, Gruben, Gruby).
Rodzina przyjmowała także przejściowo nazwiska odmiejscowe, pozostawiając Gruba jako część podwójnego nazwiska, lub całkowicie zeń rezygnując. Do nazwisk takich należały: Nieznachowski (Nesnachow, Nesnachowski, Nesnechow, Nessnachow, Nesuchow, Niezuchowski, Nieżuchowski (błędnie Niezachowski), Krępiechowski (Klempiechowski, Krampichowski, Krampiechowski, Krampikowski, Krampkewitz, Krempechowski, Krempechowsky, Krempiechowski, Krzempiechowski, Krzępiechowski), Borucki (Borenczin), Borutzki, błędnie - Bobrucki.
Polskie herbarze znają jedynie kujawską rodzinę Boruckich herbu Rola.
Grubowie-Krępiechowscy i Grubowie-Boruccy mogli też używać herbu Gruba II.
Krępiechowscy z innymi przydomkami używali zapewne innych herbów: Białk, Płochnicki (Płochęć), Pawelc, Bronk.
Tadeusz Gajl przypisał Nieznachowskim bardzo podobny herb, nazwany Lew V (błędnie).

</doc>
<doc id="2378932" url="https://pl.wikipedia.org/wiki?curid=2378932" title="Port lotniczy Kasaba Bay">
Port lotniczy Kasaba Bay

Port lotniczy Kasaba Bay (IATA: ZKB, ICAO: FLKY) – krajowy port lotniczy położony w Kasaba Bay, w Zambii.

</doc>
<doc id="2378933" url="https://pl.wikipedia.org/wiki?curid=2378933" title="Jerzy Matusik">
Jerzy Matusik

Jerzy Matusik (ur. 23 marca 1962 w Kozienicach) – generał brygady Biura Ochrony Rządu. Działacz sportowy, biznesmen.
Życiorys.
Jest absolwentem szkoły podstawowej w Janikowie, którą po latach odwiedził w 2013 roku i przekazał w darze swoją szablę generalska. W latach 1982–1986 był podchorążym Wyższej Szkoły Oficerskiej Wojsk Łączności im. płk. Bolesława Kowalskiego w Zegrzu, po której ukończeniu uzyskał tytuł zawodowy inżyniera dowódcy pododdziałów wojsk łączności.
Po ukończeniu szkoły i promocji został przydzielony do 112 Batalionu Zabezpieczenia stacjonującego w miejscowości Linin. Od 1 stycznia 1992 roku razem ze swoją jednostką znalazł się w składzie Nadwiślańskich Jednostek Wojskowych MSW. W końcowym okresie służby zajmował stanowisko szefa sztabu – zastępcy dowódcy. W latach 1994–1996 był słuchaczem Akademii Obrony Narodowej w Rembertowie. Po ukończeniu akademii, uzyskał tytuł zawodowy oficera dyplomowanego i został przydzielony do 7 Pułku Dowodzenia NJW MSWiA w Emowie i wyznaczony na stanowisko szefa sztabu – zastępcy dowódcy pułku. W 1998 roku został szefem Wydziału Łączności Stacjonarnej w Dowództwie NJW MSWiA w Warszawie.
W 1999 roku ukończył podyplomowe studia z zakresu organizacji i zarządzania w Wojskowej Akademii Technicznej. W sierpniu 2000 roku, przed likwidacją Nadwiślańskich Jednostek Wojskowych MSWiA, został przeniesiony do Biura Ochrony Rządu, na stanowisko szefa wydziału elektronicznych systemów zabezpieczeń. W 2002 roku został głównym specjalistą zespołu zamówień publicznych w Biurze Ochrony Rządu, a w 2004 roku szefem tegoż zespołu – zastępcą szefa Pionu Logistyki Biura Ochrony Rządu. W latach 2006–2007 pozostawał w dyspozycji szefa Biura Ochrony Rządu. 4 grudnia 2007 roku Minister Spraw Wewnętrznych i Administracji, Grzegorz Schetyna powołał go na stanowisko zastępcy szefa Biura Ochrony Rządu. 9 listopada 2010 r. Prezydent RP, Bronisław Komorowski, na wniosek Ministra Spraw Wewnętrznych i Administracji, Jerzego Millera, mianował go na stopień generała brygady. Od 2011 roku honorowy patron Klubu Honorowych Dawców Krwi przy Biurze Ochrony Rządu „Borowik”. W 2013 odszedł na emeryturę.
 Jest prezesem klubu sportowego Energia Kozienice, prezesem spółki Elektrob oraz wiceprezesem Fundacji Byłych Funkcjonariuszy Biura Ochrony Rządu. Honorowy członek oraz dowódca komisaryczny Jednostki Strzeleckiej 1442 Kozienice.
Kontrowersje.
Okres, w którym Jerzy Matusik był głównym specjalistą zespołu zamówień publicznych w BOR, oraz szefem zespołu zamówień publicznych – zastępcą szefa Pionu Logistyki BOR (lata 2002–2004) został skontrolowany przez Najwyższą Izbę Kontroli. W raporcie NIK o wynikach kontroli, w latach 2002–2004 wskazano, że osiem zamówień o ogólnej wartości 15 107,9 tys. zł udzielono z naruszeniem ustaw: o zamówieniach publicznych, prawo zamówień publicznych i o ochronie informacji niejawnych. Chodziło m.in. o zamówienie na sprzedaż i dostawę samochodów specjalnych typu reprezentacyjnego i ochronnego – bmw. W 2006 r. urzędujący szef Biura Ochrony Rządu płk Damian Jakubowski zawiadomił organy ścigania o ewentualnym popełnieniu czynów określonych w dyspozycji norm prawnych art. 231 § 1 i 266 § 2 k.k. Wzmiankowane czyny dotyczyły okresu sprawowania Postępowanie dotyczyło niedopełnienia obowiązków „w zakresie przestrzegania przepisów ustawy prawo zamówień publicznych i ustawy o ochronie informacji niejawnych w związku z realizowanymi przez BOR zamówieniami publicznymi na środki transportu i uzbrojenie oraz działania w ten sposób na szkodę interesu publicznego”.
Jerzy Matusik dwukrotnie odchodził na zaopatrzenie emerytalne (w 2007 i 2013 roku), co skutkowało dwukrotnym pobraniem świadczenia, które stanowiło wysokość osiemnastomiesięcznego uposażenia. W wypowiedzi dla prasy oficer powiedział między innymi, że "to przywilej, który należy zlikwidować, bo nie przystoi dzisiejszym czasom. (...). Takie jest prawo, choć może budzić niesmak – powiedział „Rzeczpospolitej” gen. Matusik. Dodał, że gdy pełnił funkcję wiceszefa BOR proponował zmianę tego przepisu, ale nie zgodziły się na to związki zawodowe"". Wypowiedz budzi kontrowersje, gdyż zgodnie z art 58 ustawy o Biurze Ochrony Rządu" funkcjonariusze nie mogą zrzeszać się w związkach zawodowych.
W latach 2006–2007 Jerzy Matusik był pracownikiem dealera firmy Mercedes z Radomia. Po jego powrocie do służby na stanowisko zastępcy szefa BOR – szefa Logistyki, formacja realizowała zakupy u tegoż przedsiębiorcy. Jak tłumaczył rzecznik BOR – "płk Matusik nie wykonywał czynności w postępowaniach o udzielenie zamówień, których uczestnikiem była ww. firma".

</doc>
<doc id="2378934" url="https://pl.wikipedia.org/wiki?curid=2378934" title="Port lotniczy Mongu">
Port lotniczy Mongu

Port lotniczy Mongu (IATA: MNR, ICAO: FLMG) – krajowy port lotniczy położony w Mongu, w Zambii.

</doc>
<doc id="2378936" url="https://pl.wikipedia.org/wiki?curid=2378936" title="Anglio do dzieła">
Anglio do dzieła

Anglio do dzieła ("Carry on England") - brytyjska komedia filmowa z 1976 roku w reżyserii Geralda Thomasa. Jest dwudziestym ósmym filmem zrealizowanym w cyklu "Cała naprzód" i zarazem drugim rozgrywającym się w koszarach, po otwierającym serię "Szeregowcu do dzieła" z 1958 roku.
Opis fabuły.
Akcja filmu toczy się w 1940 roku, w zaangażowanej w II wojnę światową Anglii. Dowództwo artylerii brytyjskiej postanowiło jakiś czas wcześniej utworzyć kilka eksperymentalnych jednostek, w których mężczyźni służą ramię w ramię z kobietami, razem spędzają też niemal cały czas. Przynajmniej w jednej z nich pomysł ten nie sprawdził się najlepiej, bowiem zamiast skupiać się na szkoleniu bojowym, żołnierze obu płci oddają się amorom. Sfrustrowany dowódca popada w pijaństwo, zaś zdesperowany generał kieruje do jednostki jako jej nowego szefa kapitana Melly'ego. Jest to oficer niezbyt błyskotliwy, ale za to niezwykle surowy i zasadniczy. Wspólnie z despotycznym starszym sierżantem mają za zadanie zaprowadzenie w jednostce porządku i dyscypliny. Naturalnie napotyka to na zdecydowany opór podkomendnych.
Obsada.
i inni
Produkcja.
Film został zrealizowany na terenie Pinewood Studios pod Londynem, będących stałym miejscem kręcenia wszystkich części "Całej naprzód". Obraz luźno nawiązuje do przeżywającego wówczas szczyt swojej popularności serialu BBC "It Ain't Half Hot Mum", również rozgrywającego się wśród artylerzystów z czasów II wojny światowej, choć służących w armii kolonialnej w Indiach. W filmie wystąpiły dwie gwiazdy tego serialu, Windsor Davies i Melvyn Hayes, zaś ich filmowi bohaterowie bardzo przypominają postaci grane przez nich w serialu.

</doc>
<doc id="2378937" url="https://pl.wikipedia.org/wiki?curid=2378937" title="Port lotniczy Zambezi">
Port lotniczy Zambezi

Port lotniczy Zambezi (IATA: BBZ, ICAO: FLZB) – krajowy port lotniczy położony w Zambezi, w Zambii.

</doc>
<doc id="2378939" url="https://pl.wikipedia.org/wiki?curid=2378939" title="Plac Bohaterów Getta w Krakowie">
Plac Bohaterów Getta w Krakowie

Plac Bohaterów Getta (od ok. 1880 Mały Rynek, 1917–1948 plac Zgody) – plac w Krakowie, w dzielnicy XIII, w Podgórzu. 
W latach 1941–1943 znajdował się w obrębie getta krakowskiego. Był miejscem koncentracji ludności żydowskiej przed transportem do obozów koncentracyjnych. Pod numerem 18. działała Apteka „Pod Orłem” Tadeusza Pankiewicza, jedynego nieżydowskiego mieszkańca getta.
Historia.
Mały Rynek w Podgórzu.
Plac pod innymi nazwami funkcjonował w ramach miasta Podgórze. Zarys placu pojawił się w pierwszej połowie XIX wieku na planach katastralnych. Był to wówczas niezabudowany plac ograniczony przez drogi prowadzące do magazynów solnych (obecnie teren między ulicami: Lwowską, Targową i Piwną). Na placu znajdowała się ujeżdżalnia (Reitschule), wykorzystywana przez stacjonujących w pobliżu ułanów. Została prawdopodobnie zlikwidowana pod koniec lat 70. XIX wieku.
Od lat 80. XIX wieku plac pełnił funkcję targowiska, na którym początkowo handlowano świniami, a później również bydłem. Wobec postępującej rozbudowy miasta, granice placu uległy regulacji. Zaczęto wznosić nowe budynki, dla których stosowano podwójną numerację – liczbę spisową, będącą numerem nieruchomości w Podgórzu, oraz liczbę orientacyjną, określającą numer budynku na samym placu. Już wówczas plac był zwany „Małym Rynkiem”.
W ówczesnym czasie na placu istniała przetwórnia cykorii (przy Małym Rynku 7, budynek obecnie nieistniejący), założona w 1880 przez Jakuba Kriegera. Działała do 1895. Prawdopodobnie w budynku o numerze 15 (obecnie nieistniejący) zlokalizowany był warsztat kołodziejski. Właścicielem tego budynku był majster stelmachowski Sobiesław Widerski. W 1891 Honorata Żachrowska otwarła pierwszy sklep na placu pod adresem Mały Rynek 18 (obecnie numer 17; sam budynek nie istnieje, został wyburzony w 2008). Kolejny sklep otworzył Majer Apfelbaum w 1896 pod numerem 7 (budynek obecnie nieistniejący). W późniejszym okresie w obrębie placu działały dwie szynkownie (Mały Rynek 9 – budynek obecnie nie istnieje, oraz Mały Rynek 10 – obecnie ten sam numer), masarnia (Mały Rynek 15 – budynek obecnie nie istnieje), warsztat mechaniczny i pralnia (Mały Rynek 13 – budynek obecnie nie istnieje).
W listopadzie 1909 koncesje na prowadzenia apteki pod adresem Mały Rynek 20 (obecnie numer 18) uzyskał Józef Pankiewicz.
Wobec szybko zwiększającej się liczby ludności w Podgórzu coraz więcej parcel było przeznaczanych na budowę domów mieszkalnych. Właściciel takiego domu był zobowiązany do urządzenia chodnika przed swoją posesją na całej jej długości. Musiał on mieć szerokość 1,5 metra (przy ulicy Salinarnej – 2 metry) i być zbudowany z „pieńków pruskich” (klocków z drzewa bukowego). Do 1908 zakończono urządzanie chodników wzdłuż całego placu. Ostatnim zbudowanym był odcinek od numeru 7 do ówczesnej ulicy Wąskiej (obecnie ulica Piwna). Stało się to dzięki udziałowi funduszy miejskich.
W 1913 otwarto tzw. III Most (obecnie most Powstańców Śląskich), na nim w 1915 oficjalnie ogłoszono połączenie Podgórza z Krakowem. W 1917 została poprowadzona przez niego linia tramwajowa do Rynku Podgórskiego.
Plac Zgody.
Wobec dublowania się nazw krakowskich i podgórskich podjęto decyzję o zmianie nazwy placu. 16 stycznia 1917 Rada Miasta Krakowa zatwierdziła zmianę nazw podgórskich według propozycji Towarzystwa Miłośników Historii i Zabytków Krakowa. Mały Rynek w Podgórzu otrzymał nazwę placu Zgody, nazwa ta odnosiła się prawdopodobnie do porozumienia o połączeniu miast.
W kolejnych latach z panoramy placu zniknęła szynkownia pod numerem 10, a lokal pod numerem 9 zmienił nazwę na „Bar Zgoda”. Powstał również nowy bar pod numerem 13. W budynku pod numerem 10 otwarto nową masarnię.
Dworzec autobusowy „Karpaty”.
W 1930 decyzją Rady Miasta na terenie placu Zgody powstał dworzec obsługujący linie autobusowe łączące Kraków z miejscowościami podkarpackimi. W latach 1930–1931 wzniesiono budynek dworca projektu Adolfa Siódmaka. Połączeniami zawiadywał Polski Związek Turystyczny. Dworzec na placu Zgody był drugim dworcem autobusowym Krakowa, obok tego, który istniał na placu św. Ducha. Razem obsługiwały około miliona pasażerów rocznie. Ruch autobusowy ustał w 1939 w związku z zarekwirowaniem taboru przez wojsko.
W tym miejscu istniała również pętla tramwajowa linii numer 3 łączącej Podgórze z Piaskami Wielkimi.
Getto.
Getto krakowskie zostało utworzone 3 marca 1941 decyzją gubernatora dystryktu krakowskiego – Ottona Wächtera, a sam plac stał się jego centralnym punktem. Wszyscy nieżydowscy mieszkańcy zostali wysiedleni (z wyjątkiem Tadeusza Pankiewicza). W budynku dworca autobusowego mieścił się posterunek granatowej policji. Obok niego znajdował się mur getta, ze zwieńczeniem przypominającym macewy. W murze zlokalizowane było przejście dla pieszych, a także nieco dalej brama wjazdowa na ulicę Lwowską (brama IV). Od strony zjazdu z mostu znajdowała się tablica z napisem po niemiecku i polsku – "Żydowska Dzielnica Mieszkaniowa. Pojazdy przejeżdżają bez zatrzymywania się. Wstęp, opuszczanie żydowskiej dzielnicy mieszkaniowej dla ludności żydowskiej, nieżydowskiej, dozwolony jedynie za przepustkami".
Przez środek placu biegła ulica będąca przedłużeniem ulicy Targowej do bramy getta, dzieląc plac na dwa trójkąty. Obecnie przebieg tej ulicy jest wyszczególniony przez odpowiednie ułożenie kostki brukowej. Plac był głównym miejscem koncentracji ludności przed wysiedleniem. Ludzi gromadzono w zachodniej części placu; w centralnej części stały ciężarówki na które ładowano zagrabione mienie. Sformowane kolumny przechodziły następnie w kierunku ulicy Salinarnej (dzisiaj ulica Lwowska).
Na placu odbyła się pierwsza selekcja w getcie krakowskim, dokonana 4 czerwca 1942. Rozstrzelano podczas niej co najmniej 111 osób. Również na placu miała miejsce ostatnia selekcja, dokonana już podczas likwidacji getta, 13 marca 1943. Zwłoki pomordowanych pochowano w zbiorowej mogile na terenie obozu Płaszów. Do połowy grudnia 1943 trwało sortowanie zagrabionego majątku. Opuszczone domy zostały zasiedlone z przydziału niemieckiego starosty miasta.
Na rogu z ul. Targową mieściła się apteka Pod Orłem prowadzona przez Tadeusza Pankiewicza, jedynego aryjczyka, któremu Niemcy zezwoli na zamieszkanie na terenie getta.
Przebudowa w 2005 i pomnik.
W 2005 plac został przebudowany, m.in. rozebrano i odbudowano od podstaw budynek dworca autobusowego. 
Po zakończeniu przebudowy na placu odsłonięto pomnik upamiętniający krakowskie getto i krakowskich Żydów składający się z 70 krzeseł. Inspiracją dla jego twórców, Piotra Lewickiego i Kazimierza Łataka, był opis z książki Tadeusza Pankiewicza "Apteka w getcie krakowskim", w którym autor wspominał sprzęty wynoszone na plac podczas akcji opróżniania domów po ostatnich mieszkańcach getta. W 2006 upamiętnienie otrzymało wyróżnienie w kon­kur­sie European Prize for Urban Public Space (Europejskiej Nagrody dla Miejskiej Przestrzeni Publicznej), a w 2011 Gold Award (Złotą Nagrodę) w konkursie Urban Quality Award 2011.

</doc>
<doc id="2378940" url="https://pl.wikipedia.org/wiki?curid=2378940" title="Ćhota Nagpur">
Ćhota Nagpur

Ćhota Nagpur (hindi: छोटा नागपुर, trl.: "Choṭā Nāgpur"; ang.: "Chota Nagpur") – płaskowyż we wschodnich Indiach, w północno-wschodniej części wyżyny Dekan, na zachód od delty Gangesu. Zajmuje powierzchnię ok. 65 tys. km² i obejmuje mniejsze płaskowyże, m.in. Rańći, Kodarma, Hazaribag. Rozciąga się na długości ok. 400 km i szerokości ok. 200 km. Płaskowyż zbudowany z gnejsów i kwarcytów pokrytych na zachodzie bazaltami. Powierzchnia pofałdowana i poprzecinana szerokimi dolinami. Występują ostańce piaskowcowe. Gdzieniegdzie rosną lasy będące źródłem dzikiego jedwabiu (tussah) i gumilaki.
W regionie znajdują się najbogatsze złoża surowców w Indiach. W dolinie rzeki Damodar wydobywany jest węgiel kamienny a w rejonie Hazaribagu występują jedne z największych na świecie pokładów miki. Ponadto w regionie eksploatuje się także złoża rud miedzi, wapienia, boksytów, rud żelaza, manganu, azbestu i apatytu.

</doc>
<doc id="2378941" url="https://pl.wikipedia.org/wiki?curid=2378941" title="Port lotniczy San Juan de la Maguana">
Port lotniczy San Juan de la Maguana

Port lotniczy San Juan de la Maguana (IATA: SJM, ICAO: MDSJ) – port lotniczy położony w San Juan de la Maguana, w prowincji San Juan, w Dominikanie.

</doc>
<doc id="2378942" url="https://pl.wikipedia.org/wiki?curid=2378942" title="Plac Bohaterów Getta">
Plac Bohaterów Getta



</doc>
<doc id="2378944" url="https://pl.wikipedia.org/wiki?curid=2378944" title="Port lotniczy Sabana de la Mar">
Port lotniczy Sabana de la Mar

Port lotniczy Sabana de la Mar (IATA: SNX, ICAO: MDSB) – port lotniczy położony w Sabana de la Mar, w prowincji Hato Mayor, w Dominikanie.

</doc>
<doc id="2378947" url="https://pl.wikipedia.org/wiki?curid=2378947" title="Melchior Karczewski">
Melchior Karczewski

Melchior Karczewski (ur. ok. 1708, zm. 17 kwietnia 1790) – pisarz miejski i burmistrz Kielc.
Urodził się około 1708 roku. Funkcję burmistrza Kielc sprawował w latach 1747–1750. Ponadto w 1749, 1756, 1769 i 1777 notowany jako pisarz miejski („notarius civitatis Kielcensis”). W 1749 roku był członkiem komisji do uzdrowienia prawa miejskiego Kielc (utworzonej przez biskupa Andrzeja Stanisława Załuskiego). Posiadał dom przy ulicy Warszawskiej, który w 1788 sprzedał za 1000 złotych rodzinie Gołębiowskich. Trzykrotnie żonaty – najpierw z Agnieszką Augustowską (od 1740), później z Anną Królikowiczową (od 1760), następnie zaś z Zofią Nowakowską (od 1771). Miał kilkoro dzieci.

</doc>
<doc id="2378948" url="https://pl.wikipedia.org/wiki?curid=2378948" title="Chota Nagpur">
Chota Nagpur



</doc>
<doc id="2378949" url="https://pl.wikipedia.org/wiki?curid=2378949" title="Natasha Vita-More">
Natasha Vita-More

Natasha Vita-More (ur. jako Nance Clark w Eastchester w Nowym Jorku) – artystka i projektantka w dziedzinie nowych mediów, z wykształceniem uniwersyteckim, znana z zaprojektowania sztucznego ciała o nazwie "Primo Posthuman". Ten prototyp przyszłego człowieka uwzględnia osiągnięcia biotechnologii, robotyki, informatyki, nanotechnologii, neurologii w celu udoskonalenia człowieka i radykalnego przedłużenia życia.
Vita-More jest prezesem Humanity+, doradcą Singularity University, członkiem ("fellow") Institute for Ethics and Emerging Technologies. Jest wykładowcą uniwersyteckim i doktorantką w Planetary Collegium na University of Plymouth. Jej praca doktorska dotyczy ulepszania człowieka i ekstremalnego przedłużania życia. Ma tytuły naukowe: B.F.A. (Bachelor of Fine Arts) zdobyty na University of Memphis; filmmaker-in-residence na University of Colorado w Boulder; M.Sc. (Master of Science) na University of Houston; M.Phil. (Master of Philosophy) na University of Plymouth.
Filozofia.
W 1982 Vita-More była współautorką "Transhumanist Arts Statement" (Oświadczenia Sztuki Transhumanistycznej) i założyła organizację Transhumanist Arts and Culture. Przewodziła “Vital Progress Summit” 2004, co stanowiło precedens dla działań na rzecz udoskonalania człowieka (zgodnie z "Proactionary Principle" Maxa More'a). Prezes Extropy Institute od roku 2003, doradca organizacji non-profit LifeBoat Foundation.
Vita-More prowadzi wykłady na temat transhumanizmu. 30 września 2011 ma wystąpić na czwartej międzynarodowej konferencji historii sztuki medialnej Rewire w Liverpoolu, z prelekcją pt. "Human Enhancement: Nano-Bio/A[G]I as Media for Prolonging Personhood".
Praktyka i teoria.
Vita-More jest zwolenniczką wolności morfologicznej i wspomagania ludzkiej biologii, zgodnie z "Proactionary Principle".
Pisały o niej czasopisma Wired, Harper’s Bazaar, Marie Claire, The New York Times, U.S. News &amp; World Report, Net Business, Telepolis, LA Weekly i Village Voice. Często pojawia się w mediach komentując przyszłość kultury. Jej dzieła pojawiły się w National Centre for Contemporary Arts, Brooks Museum, Institute of Contemporary Art, Women In Video, Telluride Film Festival oraz United States Environmental Film Festival, a także "Evolution Haute Couture: Art and Science in the Post-Biological Age". Vita-More redaguje kolumnę w piśmie Nanotechnology Now, jest też gościnnie redaktorem w czasopiśmie akademickim "The Global Spiral", i członkiem zespołu redakcyjnego "International Journal of Green Nanotechnology". Wywiady audio i video z Natashą Vita-More można znaleźć na portalach Technoccult, La Spirale, MemeBox Future Blogger i Wiki Science.
Primo Posthuman.
Vita-More uważa, że podstawowy problem dla ludzkiej efektywności to poprawa swojej kondycji i przeżycie. Według niej, natura ludzka opiera się o zasadę rozwiązywania problemów poprzez innowacyjne metody projektowania. Teoria ta zbudowana jest wokół sztuki konceptualnej, czerpiąc z biotechnologii, robotyki, informatyki, nanotechnologii, neurologii i nauk poznawczych, ogólnej sztucznej inteligencji. Program streszcza akronim "BRINC" utworzony od pierwszych liter dziedzin: Robotics, Biotechnology, Information Technology, Nanotechnology, Cognitive Science. Primo Posthuman jest wypadkową biosztuki i “BRINC” przekraczając dawniejsze ograniczenia biosztuki, w kierunku przedłużania życia poza limit Hayflicka. Vita-More jest zdania, że ze względu na instynktowną potrzebę i pragnienie przezwyciężenia trudności takich jak choroba, projekt ludzkiego ciała i umysłu “Primo Posthuman” jest zarówno projektem z dziedziny nowych mediów, jak i konceptem teoretycznym.
Prawa do udoskonalania człowieka.
Można by rozważać podejście Natashy Vita-More do udoskonalania człowieka z pozycji biologii ewolucyjnej opartej na selekcji naturalnej; jednak to człowiek dokonuje tej selekcji w drodze świadomych wyborów i krytycznego myślenia oceniającego za i przeciw technologii mających go udoskonalić. Vita-More jest zdania, że wolność morfologiczna jest prostszym rozwiązaniem niż udoskonalanie człowieka w oparciu o hierarchię ekonomiczną i przewagę bogatych nad biednymi.

</doc>
<doc id="2378950" url="https://pl.wikipedia.org/wiki?curid=2378950" title="Port lotniczy Cueva Las Maravillas">
Port lotniczy Cueva Las Maravillas

Port lotniczy Cueva Las Maravillas (IATA: SPM, ICAO: MDSP) – port lotniczy położony w San Pedro de Macorís, w prowincji San Pedro de Macorís, w Dominikanie.

</doc>
<doc id="2378951" url="https://pl.wikipedia.org/wiki?curid=2378951" title="San Isidro Air Base">
San Isidro Air Base

San Isidro Air Base (IATA: ZXD, ICAO: MDSI) – wojskowy port lotniczy położony 25 kilometrów na wschód od Santo Domingo, w Dominikanie.

</doc>
<doc id="2378957" url="https://pl.wikipedia.org/wiki?curid=2378957" title="Pinda (ciało)">
Pinda (ciało)

Pinda (trl. "piṇḍa") – jedno z ciał istoty (ludzkiej lub boskiej) w naukach hathajogi.
Liczba ciał pinda bywa odmiennie podawana, w zależności od poglądów konkretnego autora czy tradycji hinduistycznej.
Etymologia.
Sanskryckie słowo "piṇḍa" odnosi się tu do znaczenia „bryła”. W rozumieniu Gorakszanathy istota ludzka to pindanda ("bryła jaja", anda – jajo) w znaczeniu agregatu ciał mistycznych, które strukturą i budową są ekwiwalentem kosmosu w skali mikro (jednostki ludzkiej).
Siddhasiddhantapaddhati.
Dzieło hathajogiczne mistrza Gorakszanathy o tytule "Siddhasiddhantapaddhati" ("Ścieżki doktryn mistrzów") opisuje sześć pind:
Sadhana hathajogi nauczanej przez Gorakszanathę wiodła przez mistyczne wglądy w różne pindy i
do ich przemiany, w tym z przebudową ciała fizycznego w celu osiągnięcia długowieczności, a nawet nieśmiertelności.

</doc>
<doc id="2378958" url="https://pl.wikipedia.org/wiki?curid=2378958" title="Biełooziersk">
Biełooziersk



</doc>
<doc id="2378961" url="https://pl.wikipedia.org/wiki?curid=2378961" title="Ryū">
Ryū

 – męskie imię japońskie.
Możliwa pisownia.
Ryū można zapisać, używając wielu różnych znaków kanji i może znaczyć m.in.:

</doc>
<doc id="2378962" url="https://pl.wikipedia.org/wiki?curid=2378962" title="Biełaaziorsk">
Biełaaziorsk



</doc>
<doc id="2378963" url="https://pl.wikipedia.org/wiki?curid=2378963" title="Biełooziorsk">
Biełooziorsk



</doc>
<doc id="2378965" url="https://pl.wikipedia.org/wiki?curid=2378965" title="DB Schenker Rail Coaltran">
DB Schenker Rail Coaltran

DB Schenker Rail Coaltran Sp. z o.o. – polski przewoźnik kolejowy. Spółka jest własnością firmy DB Schenker Rail Polska.
Historia.
Firma powstała w 2002 roku pod nazwą Coaltran Sp. z o.o. Powołana została jako spółka transportowa Elektrociepłowni Warszawskich.
W 2004 została przejęta przez PCC Rail, a następnie w 2009 roku wraz z nią przez DB Schenker Rail Polska.
Działalność.
DB Schenker Rail Coaltran jest przedsiębiorstwem specjalizującym się w świadczeniu obsługi bocznic kolejowych. Głównym klientem spółki są elektrociepłownie na terenie Warszawy należące do przedsiębiorstwa PGNiG Termika.
Tabor przedsiębiorstwa stanowią lokomotywy manewrowe SM48 oraz wagony towarowe typu: 24V, 418V, 419S, 904V i WAP.

</doc>
<doc id="2378966" url="https://pl.wikipedia.org/wiki?curid=2378966" title="Hyundai Matrix">
Hyundai Matrix

Hyundai Matrix – samochód osobowy typu minivan klasy miejskiej produkowany pod południowokoreańską marką Hyundai w latach 2001 – 2010.
Historia i opis modelu.
W schyłkowym okresie produkcji rodzinnego modelu Santamo, Hyundai zdecydował się zmodernizować i poszerzyć ofertę swoich minivanów nie tylko o większego Trajeta, ale i o mniejszego Matriksa. Światowa premiera samochodu odbyła się w kwietniu 2001 roku podczas wystawy samochodowej w Lipsku. 
Awangardowa stylizacja pojazdu charakteryzująca się m.in. nieregularną linią okien, a także podwójnym przetłoczeniem otaczającym kabinę pasażerską, została zlecona włoskiemu studiu projektowemu Pininfarina. Choć Hyundai Matrix oparty został na platformie kompaktowej Elantry, to jednak jego konkurentami były miejskie minivany jak m.in. Opel Meriva.
Kabina pasażerska umożliwiała pomieszczenie pięciu pasażerów, z kolei tylna kanapa była dzielona, składana oraz przesuwana. Lewarek zmiany biegów umieszczony został na podwyższeniu, z kolei zegary ulokowane zostały w centralnym punkcie deski rozdzielczej przy nachyleniu w stronę kierowcy. W gamie jednostek napędowych znalazły się zarówno silniki wysokoprężne, jak i benzynowe. 
Restylizacje.
Podczas trwającej 9 lat produkcji Hyundaia Matrix, samochód przeszedł dwie restylizacje nadwozia. Pierwsza, przeprowadzona w połowie 2005 roku, była niewielka, przynosząc inny wygląd plastikowej atrapy chłodnicy i zderzaka, a także białe nowe wkłady lamp tylnych. 
Druga, znacznie obszerniejsza modernizacja, miała swój debiut w marcu 2008 roku podczas Geneva Motor Show. Samochód otrzymał zupełnie nowy wygląd pasa przedniego nawiązującego do nowocześniejszych konstrukcji producenta, zyskując wyżej osadzone trójkątne reflektory, wyżej osadzoną węższą atrapę chłodnicy, a także jednobarwne zderzaki i czarną nakładkę za tylnymi drzwiami upłynniającą bieg linii okien.
Sprzedaż.
Na rodzimym rynku południowokoreańskim Matrix był sprzedawany pod nazwą Hyundai Lavita, z kolei w Australii i Nowej Zelandii nosił on nazwę Hyundai Elantra Lavita. Na rynku malezyjskim pojazd wytwarzało z kolei lokalne przedsiębiorstwo Inokom jako Inokom Matrix.

</doc>
<doc id="2378967" url="https://pl.wikipedia.org/wiki?curid=2378967" title="Port lotniczy Besalampy">
Port lotniczy Besalampy

Port lotniczy Besalampy (IATA: BPY, ICAO: FMNQ) – port lotniczy położony w Besalampy na Madagaskarze.

</doc>
<doc id="2378969" url="https://pl.wikipedia.org/wiki?curid=2378969" title="Port lotniczy Antsalova">
Port lotniczy Antsalova

Port lotniczy Antsalova (IATA: WAQ, ICAO: FMMG) – port lotniczy położony w Antsalova na Madagaskarze.

</doc>
<doc id="2378971" url="https://pl.wikipedia.org/wiki?curid=2378971" title="Barrakuda srebrzysta">
Barrakuda srebrzysta

Barrakuda srebrzysta, barakuda srebrzysta "(Sphyraena argentea)" – gatunek ryby okoniokształtnej z rodziny barrakudowatych (Sphyraenidae).
Występowanie.
Zachodni Pacyfik od stanu Kalifornia Dolna w Meksyku na południu po wyspę Kodiak na północy. Na północ od przylądka Point Conception w Kalifornii rzadka.
Żyje zazwyczaj przy brzegu lub na płyciznach na głębokości do 18 m. Często tworzy jednowiekowe stada. Młode osobniki czasem wstępują do osłoniętych zatok. Jesienią migruje z Kalifornii na południe do Meksyku, gdzie spędza zimę.
Cechy morfologiczne.
Osiąga 145 cm długości i 12 kg masy ciała. W płetwach grzbietowych 6 twardych i 9–10 miękkich promieni; w płetwie odbytowej 1 twardy i 8–9 miękkich promieni. W płetwach piersiowych 16 miękkich promieni; w płetwach brzusznych 1 twardy i 5 miękkich promieni.
Grzbiet niebieskawy lub brązowawy, boki srebrzyste.
Odżywianie.
Żywi się głównie rybami.
Rozród.
Dojrzewa płciowo w wieku 2–3 lat. Trze się od IV do IX w toni wodnej. Żyje do 12 lat.
Znaczenie.
Łowiona przez wędkarzy i rybaków. Sprzedawana świeża, suszona lub solona i zamrożona. Może być potencjalnie niebezpieczna dla człowieka, choć nie odnotowano żadnych ataków.

</doc>
<doc id="2378972" url="https://pl.wikipedia.org/wiki?curid=2378972" title="Sphyraena argentea">
Sphyraena argentea



</doc>
<doc id="2378973" url="https://pl.wikipedia.org/wiki?curid=2378973" title="Agnieszka Ligięza">
Agnieszka Ligięza

Agnieszka Ligięza (ur. 19 marca 1986 w Tarnowie) – polska lekkoatletka specjalizująca się w biegach sprinterskich. Absolwentka Politechniki Krakowskiej.
Kariera.
Medalistka mistrzostw Polski seniorów ma w indywidualnym dorobku srebrny medal w biegu na 100 metrów (Bydgoszcz 2011), srebrny medal w biegu na 200 m Młodzieżowych Mistrzostw Polski w Grudziądzu, brązowy Mistrzostw Polski Seniorów w Szczecinie w sztafecie 4x100 m. Uczestniczka Mistrzostw Świata Daegu 2011, Drużynowych Mistrzostw Europy Sztokholm 2011 oraz meczów międzypaństwowych.
Rekord życiowy: bieg na 100 metrów – 11,61 (11 sierpnia 2011, Bydgoszcz), bieg na 200 metrów – 23,77 (19 czerwca 2010, Kraków)

</doc>
<doc id="2378976" url="https://pl.wikipedia.org/wiki?curid=2378976" title="Dzikan zaroślowy">
Dzikan zaroślowy

Dzikan zaroślowy ("Potamochoerus larvatus") – gatunek ssaka z rodziny świniowatych, blisko spokrewniony z dzikanem rzecznym.
Charakterystyka.
Gatunek ten posiada długą, kudłatą sierść, której barwa może się wahać od czerwono-brązowej do prawie czarnej, jest jednak znacznie jaśniejsza na grzbiecie. U młodych osobników występują brązowo-żółte paski, które stopniowo zanikają w przeciągu paru miesięcy po urodzeniu. Zwierzęta te posiadają kły, które wyrastają z górnej i dolnej szczęki. Mają krótkie nogi i długi, czubaty ogon. Samce są zazwyczaj większe od samic.
Występowanie.
Dzikan zaroślowy jest jednym z najbardziej rozpowszechnionych przedstawicieli świniowatych w Afryce. Występuje w południowej i wschodniej części tego kontynentu od Etiopii po Południową Afrykę, a także na niektórych wyspach Oceanu Indyjskiego, m.in. Madagaskarze i Komorach.
Tryb życia.
Gatunek ten żeruje głównie w nocy, co jest związane z temperaturą otoczenia, w którym żyje. Występuje z reguły na obszarach gęsto porośniętych roślinnością, żyje w stadach liczących od kilku do kilkunastu osobników. Poszczególne grupy zamieszkują terytoria o wielkości do 10 kilometrów kwadratowych. Zwierzęta te są wszystkożerne, a w skład ich diety wchodzą m.in. trawy, korzenie, bulwy, owoce, padlina i małe zwierzęta.
Podgatunki.
Występuje 6 podgatunków:

</doc>
<doc id="2378977" url="https://pl.wikipedia.org/wiki?curid=2378977" title="Barrakuda złotawa">
Barrakuda złotawa

Barrakuda złotawa, barakuda złotawa ("Sphyraena guachancho") – gatunek ryby okoniokształtnej z rodziny barrakudowatych (Sphyraenidae).
Występowanie.
Atlantyk – na zachód od Massachusetts w USA na północ przez Zatokę Meksykańską i Morze Karaibskie po Brazylię na południe; na wschód od Senegalu po Angolę oraz Wyspy Kanaryjskie i Wyspy Zielonego Przylądka.
Żyje w wodach przybrzeżnych na głębokości do 100 m w mętnych wodach ponad mulistym dnem, często w ujściach rzek. Tworzy jednowiekowe stada.
Cechy morfologiczne.
Osiąga zwykle 70 cm długości (max. 200 cm) oraz 1,75 kg masy ciała. W płetwach grzbietowych 6 twardych i 9 miękkich promieni; w płetwie odbytowej 2 twarde i 8 miękkich promieni.
Odżywianie.
Żywi się głównie rybami z rodzin sardelowatych, śledziowatych, lucjanowatych i jaszczurnikowatych oraz kałamarnicami z rodziny Loliginidae.
Rozród.
Dojrzewa płciowo przy długości ok. 35 cm. Na Kubie trze się od VI do VIII.
Znaczenie.
Łowiona przez rybaków, sprzedawana świeża lub solona.

</doc>
<doc id="2378979" url="https://pl.wikipedia.org/wiki?curid=2378979" title="After Eden">
After Eden

After Eden – trzeci album studyjny zespołu Kalafina, wydany 21 września 2011 roku. Album osiągnął 3 pozycję w rankingu Oricon i pozostał na liście przez 9 tygodni, sprzedano egzemplarzy. Utwór "symphonia" został użyty w zakończeniach programu z 2011 roku.
Lista utworów.
Wszystkie utwory zostały skomponowane i napisane przez Yuki Kajiurę.

</doc>
<doc id="2378983" url="https://pl.wikipedia.org/wiki?curid=2378983" title="Robert Urbanek">
Robert Urbanek

Robert Urbanek (ur. 29 kwietnia 1987 w Łęczycy) – polski lekkoatleta specjalizujący się w rzucie dyskiem.
W 2009 był siódmy podczas mistrzostw Europy do lat 23, a w 2011 zajął piątą lokatę na uniwersjadzie. Finalista mistrzostw Europy z Helsinek (2012). Nie udało mu się awansować do finału podczas igrzysk olimpijskich w Londynie. Finalista mistrzostw świata z 2013 oraz brązowy medalista mistrzostw Europy z 2014 roku z Zurychu. Brązowy medalista mistrzostw świata z 2015 z Pekinu.
Reprezentant Polski w meczach międzypaństwowych.
Ma w dorobku sześć medali mistrzostw Polski seniorów – złoty (Białystok 2017), trzy srebra (Toruń 2013, Szczecin 2014 i Kraków 2015) oraz dwa brązowe (Bydgoszcz 2011 i Bielsko-Biała 2012).

</doc>
<doc id="2378987" url="https://pl.wikipedia.org/wiki?curid=2378987" title="Perkusja elektroniczna">
Perkusja elektroniczna

Perkusja elektroniczna – elektroniczny syntezator, który naśladuje brzmieniem, budową i sposobem wydobywania dźwięków perkusję akustyczną.
Perkusja elektroniczna zwykle składa się z zestawu padów zamontowanych na statywie w układzie podobnym do tego w akustycznej perkusji. Pady mogą być pokryte gumą, silikonem lub siateczką. Każdy pad posiada czujnik, który, gdy się w niego uderzy, generuje sygnał elektryczny. Sygnał ten przekazywany jest za pośrednictwem przewodów do modułu elektronicznego, który generuje dźwięk skojarzony z uderzonym padem.
Historia perkusji elektronicznej.
Mówi się, że pierwsza perkusja elektroniczna została stworzony przez Graeme'a Edge'a, perkusisty z The Moody Blues, we współpracy z profesorem Sussex University Brianem Grovesem. Urządzenie zostało wykorzystane w piosence "Procession", z albumu "Every Good Boy Deserves Favor" z roku 1971.
Pierwszym komercyjnym zestawem elektronicznej perkusji był Syndrum Pollard, wydany przez Pollard Industries w 1976 roku. Składał się on z generatora elektrycznego brzmienia i jednego lub więcej padów. Szybko zwrócił uwagę wielu znanych perkusistów tj. Carmine Appice i Terry Bozzio. Ale Syndrum zbankrutował w ciągu kilku kolejnych lat.
W 1978 roku stworzona została firma Simmons w celu produkcji komercyjnych zestawów elektronicznej perkusji. Jej najbardziej znanym produktem jest zestaw SDS-5, wydany w 1981 roku; jego cechą szczególną są sześciokątne podkładki. SDS-5 po raz pierwszy został użyty przez grupy Landscape, Spandau Ballet i Shock. Właśnie wtedy instrument zwrócił uwagę wielu ważnych perkusistów rockowych. Dźwięk SDS-5 jest często opisywany jako "okropny" lub brzmiący jak "pokrywa od kosza". Pomimo krytyki, brzmienie charakterystycznego Simmonsa było szeroko wykorzystywane w latach 80. przez zespoły rockowe tj. Duran Duran i Rush, czy nawet polską grupę Kombi (płyty: "Nowy Rozdział" i "Kombi 4").
W kolejnych latach inne firmy zaczęły sprzedawać swoje wersje elektronicznej perkusji, zwłaszcza Roland i Yamaha. W tym czasie zestawy perkusji elektronicznej zaczęły upodobniać się do kształtów bębnów perkusji akustycznej. Składały się one z gumowych podkładek zamontowanych na statywie. Klocki były czułe, a dźwięk był generowany przez pobieranie próbek z jednego lub wielu warstw.
W 1997 roku Roland wprowadził na rynek model TD-10, który miał dwie ważne innowacje. Po pierwsze, zamiast generować jego dźwięk poprzez pobieranie próbek, TD-10 używał modeli matematycznych do generowania dźwięku. Po drugie, zamiast gumowych podkładki stosowano siatki z głowy poduszki. Klocki Mesh-head zaczęły przypominać w budowie i technice gry małe bębny akustyczne. Ich imponująca powierzchnia to dwuwarstwowe napięte siatki tkane z włókien, które są wyposażone w szereg czujników elektronicznych. Roland nazywa swój wynalazek jako V-Drums, który później stał się marką swojej elektronicznej linii perkusji.
Ostatnie innowacje.
Nowe zestawy perkusyjne zniwelowały wiele niedociągnięć starszych zestawów bębnów elektronicznych. Obecnie każdy z producentów, skupia się na reprodukcji naturalnego, realistycznego brzmienia, prawie nie do odróżnienia od zestawów akustycznych. Przykładem jest tu Yamaha DTXtreme i Roland V-Drums TD-20.
Zazwyczaj wysokiej klasy zestawy wyposażone są w:
Porównanie z akustyczną perkusją.
Zalety:
Wady:

</doc>
<doc id="2378988" url="https://pl.wikipedia.org/wiki?curid=2378988" title="Rodzinka w Białym Domu">
Rodzinka w Białym Domu

 
Rodzinka w Białym Domu (ang. "The Brady Bunch in the White House") – amerykański film komediowy z 2002 roku w reżyserii Neala Israela.
Opis fabuły.
Bobby Brady (Max Morrow) znajduje los loteryjny o wartości 67 milionów dolarów. Jego ojciec Mike (Gary Cole) uważa, że trzeba znaleźć prawowitego właściciela. O poszukiwaniach robi się głośno w kraju. Prezydent USA, będąc pod wrażeniem ich postawy, proponuje Mike'owi stanowisko wiceprezydenta. Gdy głowa państwa musi ustąpić, Brady zajmuje jego miejsce. Cała rodzina przenosi się do Białego Domu.
Obsada.
i inni

</doc>
<doc id="2378989" url="https://pl.wikipedia.org/wiki?curid=2378989" title="Stan standardowy">
Stan standardowy

Stan standardowy – rzeczywisty lub hipotetyczny stan termodynamiczny będący punktem odniesienia do obliczeń właściwości substancji chemicznych w określonym ciśnieniu i stanie skupienia. Według definicji Międzynarodowej Unii Chemii Czystej i Stosowanej, stanem standardowym:
Temperatura nie jest częścią tej definicji, jednak w przypadkach, kiedy jest to potrzebne, zazwyczaj przyjmuje się, że temperaturą stanu standardowego jest 298,15 K (25 °C).

</doc>
<doc id="2378993" url="https://pl.wikipedia.org/wiki?curid=2378993" title="Rodin TV">
Rodin TV

Rodin TV – dawny polski kanał telewizyjny. Telewizja Rodin TV była interaktywną telewizją poradnikową o zasięgu ogólnopolskim. Rodin TV była telewizją o modelu hybrydowym – łącząca w sobie lifestyle z elementami ezoteryki. Oferta programowa obejmowała pasma dedykowane kobietom i mężczyznom. Programy poradnikowe kanału Rodin TV poświęcone były m.in. medycynie, zdrowiu, urodzie, finansom, pracy, edukacji oraz kulinariom.
Historia.
Telewizja Rodin TV powstała w 2011 roku, nadawała całą dobę. Od września 2012 nastąpiła zmiana profilu z ezoterycznego na lifestyle z elementami ezoteryki. Od listopada 2012 Rodin TV można było także oglądać w Internecie poprzez live streaming. Rodin TV był kanałem FTA, dostępnym na platformach cyfrowych w sieciach telewizji kablowych w Polsce oraz poza granicami kraju. Nadawał również z satelity Hot Bird. 22 lipca 2013 roku stacja zakończyła nadawanie ze względu na problemy finansowe.

</doc>
<doc id="2378996" url="https://pl.wikipedia.org/wiki?curid=2378996" title="Port lotniczy Jezioro Manyara">
Port lotniczy Jezioro Manyara

Port lotniczy Jezioro Manyara (IATA: LKY, ICAO: HTLM) – port lotniczy położony niedaleko Jeziora Manyara, w Tanzanii.

</doc>
<doc id="2378997" url="https://pl.wikipedia.org/wiki?curid=2378997" title="Aldona Magdalena Żebrowska">
Aldona Magdalena Żebrowska

Aldona Magdalena Żebrowska (ur. 11 stycznia 1991 w Łomży) – polska lekkoatletka specjalizująca się w pchnięciu kulą.
Kariera sportowa.
W 2009 odpadła w eliminacjach mistrzostw Europy juniorów, a w 2010 reprezentowała Polskę na mistrzostwach świata juniorów zajmując dziesiątą lokatę. Dziewiąta zawodniczka mistrzostw Europy młodzieżowców z 2011. W 2013 roku zajęła szóstą lokatę na Młodzieżowych Mistrzostwach Europy w Finlandii (Tampere).
Medalistka mistrzostw Polski seniorów ma w dorobku trzy brązowe medale (Bydgoszcz 2011, Bielsko-Biała 2012 i Toruń 2013). Zdobywczyni dwóch srebrnych medali halowych mistrzostw Polski (Spała 2011 &amp; Spała 2012). Stawała trzykrotnie na podium mistrzostw kraju młodzieżowców (Gdańsk 2011, Radom 2012 dwa srebrne medal, oraz brąz w Bydgoszczy 2013).
Rekord życiowy: stadion – 16,38 (12 lipca 2013, Tampere); hala – 16,51 (7 lutego 2015, Spała).

</doc>
<doc id="2378999" url="https://pl.wikipedia.org/wiki?curid=2378999" title="Magdalena Żebrowska">
Magdalena Żebrowska

Imię i nazwisko Magdalena Żebrowska nosiły lub noszą m.in.:

</doc>
<doc id="2379000" url="https://pl.wikipedia.org/wiki?curid=2379000" title="Port lotniczy Mafia">
Port lotniczy Mafia

Port lotniczy Mafia (IATA: MFA, ICAO: HTMA) – port lotniczy położony na wyspie Mafia, w Tanzanii.

</doc>
<doc id="2379003" url="https://pl.wikipedia.org/wiki?curid=2379003" title="Port lotniczy Masasi">
Port lotniczy Masasi

Port lotniczy Masasi (IATA: XMI, ICAO: HTMI) – port lotniczy położony w Masasi, w Tanzanii.

</doc>
<doc id="2379004" url="https://pl.wikipedia.org/wiki?curid=2379004" title="Port lotniczy Mbeya">
Port lotniczy Mbeya

Port lotniczy Mbeya (IATA: MBI, ICAO: HTMB) – port lotniczy położony w Mbeya, w Tanzanii.

</doc>
<doc id="2379007" url="https://pl.wikipedia.org/wiki?curid=2379007" title="Port lotniczy Pilanesberg">
Port lotniczy Pilanesberg

Port lotniczy Pilanesberg (IATA: NTY, ICAO: FAPN) – port lotniczy położony w Pilanesbergu, w Prowincji Północno-Zachodniej, w Republice Południowej Afryki.

</doc>
<doc id="2379009" url="https://pl.wikipedia.org/wiki?curid=2379009" title="Port lotniczy Alexander Bay">
Port lotniczy Alexander Bay

Port lotniczy Alexander Bay (IATA: ALJ, ICAO: FAAB) – port lotniczy położony w Alexander Bay, w Prowincji Przylądkowej Północnej, w Republice Południowej Afryki.

</doc>
<doc id="2379010" url="https://pl.wikipedia.org/wiki?curid=2379010" title="Giuseppe Maria Tomasi">
Giuseppe Maria Tomasi



</doc>
<doc id="2379012" url="https://pl.wikipedia.org/wiki?curid=2379012" title="Patrol Air Cushion Vehicle">
Patrol Air Cushion Vehicle

Patrol Air Cushion Vehicle (PACV, z ang. „poduszkowiec patrolowy”) – typ amerykańskich poduszkowców wojskowych opracowanych w połowie lat 60. XX wieku przez przedsiębiorstwo Bell Aerosystems na bazie pojazdów SR.N5 produkowanych przez British Hovercraft Corporation. Wyprodukowano cztery poduszkowce tego typu dla United States Navy oraz dodatkowe trzy, oznaczone Air Cushion Vehicle (ACV), zmodyfikowane na potrzeby United States Army.
Pojazdy wykorzystywane były podczas wojny wietnamskiej, głównie do zadań patrolowych, wsparcia ogniowego i transportu niewielkich oddziałów piechoty.
Uzbrojenie PACV stanowił pojedynczy lub podwójny karabin maszynowy M2 kalibru 12,7 mm zamontowany nad kabiną pojazdu oraz dwa karabiny maszynowe M60 zamontowanych na bokach poduszkowca. Dodatkowo pojazd mógł zostać wyposażony w sterowany zdalnie pojedynczy lub podwójny granatnik kalibru 40 mm bądź karabin maszynowy M60 umieszczony na rufie. 

</doc>
<doc id="2379013" url="https://pl.wikipedia.org/wiki?curid=2379013" title="Port lotniczy Sam Mbakwe">
Port lotniczy Sam Mbakwe

Port lotniczy Sam Mbakwe (IATA: QOW, ICAO: DNIM) – port lotniczy położony w Owerri, w stanie Imo, w Nigerii. 

</doc>
<doc id="2379015" url="https://pl.wikipedia.org/wiki?curid=2379015" title="PACV">
PACV



</doc>
<doc id="2379016" url="https://pl.wikipedia.org/wiki?curid=2379016" title="Giovanni Battista Piamarta">
Giovanni Battista Piamarta



</doc>
<doc id="2379017" url="https://pl.wikipedia.org/wiki?curid=2379017" title="Port lotniczy Warri">
Port lotniczy Warri

Port lotniczy Warri (IATA: QRW, ICAO: DNSU) – port lotniczy położony w OSubi, w stanie Delta, w Nigerii. 

</doc>
<doc id="2379018" url="https://pl.wikipedia.org/wiki?curid=2379018" title="Domenico Lentini">
Domenico Lentini



</doc>
<doc id="2379019" url="https://pl.wikipedia.org/wiki?curid=2379019" title="Tomasz Sobisz">
Tomasz Sobisz

Tomasz Sobisz (ur. 11 lutego 1973 w Lęborku) – polski artysta rzeźbiarz.
Życiorys.
Ukończył Liceum Sztuk Plastycznych w Gdyni-Orłowie. Jest absolwentem Akademii Sztuk Pięknych w Gdańsku na Wydziale Rzeźby – pracownia prof. Stanisława Radwańskiego. W 1998 roku został uhonorowany nagrodą Ministra Kultury i Sztuki. 
Pracuje w stopniu doktora habilitowanego na Wydziale Rzeźby i Intermediów ASP w Gdańsku. Jest uczestnikiem licznych wystaw zbiorowych i indywidualnych. Laureat wielu nagród i stypendiów, m.in. Grand Prix Ministra Kultury i Sztuki w 1998 (najlepszy dyplom w kraju), a także autor realizacji pomnikowych i małej architektury w kraju i zagranicą, m.in. w Niemczech, Szwecji, Kanadzie i Hiszpanii.
Obecnie mieszka i tworzy w Skrzeszewie. Jest żonaty.
Wystawy indywidualne.
Źródło:.
Wystawy zbiorowe.
Źródło:.

</doc>
<doc id="2379021" url="https://pl.wikipedia.org/wiki?curid=2379021" title="Port lotniczy Oranjemund">
Port lotniczy Oranjemund

Port lotniczy Oranjemund (IATA: OMD, ICAO: FYOG) – port lotniczy położony w Oranjemund, w Namibii.

</doc>
<doc id="2379022" url="https://pl.wikipedia.org/wiki?curid=2379022" title="Faustino Pérez-Manglano Magro">
Faustino Pérez-Manglano Magro



</doc>
<doc id="2379028" url="https://pl.wikipedia.org/wiki?curid=2379028" title="Port lotniczy Mokuti Lodge">
Port lotniczy Mokuti Lodge

Port lotniczy Mokuti Lodge (IATA: OKU, ICAO: FYMO) – port lotniczy położony w Mokuti Lodge, w Namibii.

</doc>
<doc id="2379032" url="https://pl.wikipedia.org/wiki?curid=2379032" title="Powstanie konstytucjonalistów w Brazylii">
Powstanie konstytucjonalistów w Brazylii

Powstanie konstytucjonalistów w Brazylii – powstanie trzech zbuntowanych brazylijskich stanów: São Paulo, Mato Grosso do Sul i Rio Grande do Sul, przeciwko rządowi centralnemu w 1932 roku.
W 1930 roku władzę dyktatorską w Brazylii objął Getúlio Vargas, który zawiesił konstytucję i rozwiązał parlament. Narastający kryzys gospodarczy i ruina gospodarcza najbogatszego stanu São Paulo spowodowały powstanie Frontu Narodowego, którego celem stało się obalenie dyktatora i przywrócenie konstytucji. 
9 lipca 1932 roku w São Paulo wybuchło powstanie, na czele którego stanął generał Bertoldo Klinger. Siły powstańcze liczyły 70 000 ludzi, wspieranych przez artylerię, czołgi i 11 samolotów. Podczas marszu powstańców na stolicę, armia Klingera została powstrzymana na granicy stanu przez siły federalne dowodzone przez generała Góisa Monteiro. Rozpoczęły się długotrwałe walki pozycyjne o stolicę, a flota rządowa zablokowała port w Santos. Ostatecznie brak amunicji zmusił powstańców do złożenia broni w dniu 1 października 1932 roku, rząd ogłosił amnestię dla uczestników powstania. 

</doc>
<doc id="2379033" url="https://pl.wikipedia.org/wiki?curid=2379033" title="Port lotniczy Namutoni">
Port lotniczy Namutoni

Port lotniczy Namutoni (IATA: NNI, ICAO: FYNA) – port lotniczy położony w Namutoni, w Namibii.

</doc>
<doc id="2379035" url="https://pl.wikipedia.org/wiki?curid=2379035" title="Krzesło (rzeźba)">
Krzesło (rzeźba)

Krzesło – rzeźba plenerowa autorstwa Tadeusza Kantora stojąca przy zbiegu ulicy Rzeźniczej z ulicą Nowy Świat we Wrocławiu. Rzeźba była jednym z projektów przeznaczonych dla przestrzeni miejskiej przygotowanych z okazji Sympozjum Plastycznego Wrocław '70. Inną rzeźbą, zrealizowaną we Wrocławiu według projektów z Sympozjum, jest ARENA wykonana według projektu Jerzego Beresia.
Kompozycja.
Rzeźba ma postać dziewięciometrowego krzesła, wzorowanego na drewnianym, składanym krześle ogrodowym i jest wykonana z gładkiego betonu. "Krzesło" zlokalizowane jest zgodnie z pierwotnym zamysłem autora, który uważał, że rzeźba nie może być wyizolowana i musi być „w ruchu”, „w środku życia”. Kantor nazywał swoją rzeźbę „pomnikiem niemożliwym”.
Według tego samego pomysłu z inicjatywy Fundacji im. Tadeusza Kantora w 1995 roku powstała niemalże identyczna rzeźba w Hucisku, przy domu Kantora. W odróżnieniu od wrocławskiej, swą fakturą odwzorowuje powierzchnię drewna, jest wyższa i delikatniejsza konstrukcyjnie.
Historia.
Projekt rzeźby został przygotowany w 1970 roku, jednak mimo obietnic władz, nie został zrealizowany. Rzeźbę postawiono dopiero 11 sierpnia 2011 roku według projektu opartego o oryginalny szkic Kantora. Autorami projektu byli architekt Tomasz Myczkowski i Dorota Krakowska, spadkobierczyni praw autorskich po Kantorze. Na zlecenie miasta Wrocławia rzeźbę wykonała firma budowlana Max Bögl (kosztem 200 tys. złotych).

</doc>
<doc id="2379036" url="https://pl.wikipedia.org/wiki?curid=2379036" title="Port lotniczy Okaukuejo">
Port lotniczy Okaukuejo

Port lotniczy Okaukuejo (IATA: OKF, ICAO: FYOO) – port lotniczy położony w Okaukuejo, w Namibii.

</doc>
<doc id="2379039" url="https://pl.wikipedia.org/wiki?curid=2379039" title="Lakownica europejska">
Lakownica europejska

Lakownica europejska ("Ganoderma adspersum" (Schulzer) Donk) – gatunek grzybów należący do rodziny żagwiowatych ("Polyporaceae").
Systematyka i nazewnictwo.
Pozycja w klasyfikacji według Index Fungorum: "Ganoderma, Polyporaceae, Polyporales, Incertae sedis, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1878 r. Schulzer nadając mu nazwę "Polyporus adspersus". Obecną, uznaną przez Index Fungorum nazwę nadał mu w 1969 r. Donk, przenosząc go do rodzaju "Ganoderma". 
Synonimy naukowe.
Nazwę polską podał Stanisław Domański w 1967 r. W polskim piśmiennictwie mykologicznym gatunek ten opisywany był też jako lakownica południowa. 
Morfologia.
Wieloletni o kształcie kopytkowatym lub półokrągłym i rozmiarach 10–30 cm, grubości 4–10 cm. Jest przyrośnięty bokiem. Kapelusz na górnej powierzchni jest matowy, czerwonobrązowy, u starszych okazów brązowo-czarny. Jego powierzchnia jest silnie pofalowana i guzowata, czasami występują wyraźne strefy. Brzeg kapelusza zaokrąglony i czysto biały. Skórka twarda, nie pozwala się wgnieść palcem.
Drobne, okrągłe, białe, po uciśnięciu brązowieją. Na starszych okazach stają się brązowe. Długość rurek 10-15 mm.
Czekoladowobrązowy lub kasztanowobrązowy. Jest włóknisty, korkowaty i twardy. Ma grubość kilka razy większą od długości pojedynczych rurek i wyraźnie zaznaczone strefy przyrostu.
Wysyp zarodników: czerwonobrązowy. Zarodniki elipsoidalne z porą rostkową. Rozmiary zarodników: 8,5–11,5 × 6,5–8 μm.
Występowanie i siedlisko.
Lakownica europejska notowana jest w Ameryce Północnej i Południowej, Europie i Azji. Najwięcej stanowisk opisano w Europie. Na terenie Polski w piśmiennictwie naukowym podano liczne jej stanowiska. 
Występuje w parkach, w lasach i przy drogach, głównie na drzewach liściastych. Jest dość rzadki. Na drzewach iglastych występuje rzadko. Rośnie na żywych drzewach, ale po ich śmierci jeszcze przez kilka lat kontynuuje wzrost. W Polsce notowana była na następujących drzewach: "Acer dasycarpum", kasztanowiec zwyczajny, brzoza brodawkowata, śliwa domowa, dąb, lipa drobnolistna, wiąz.

</doc>
<doc id="2379042" url="https://pl.wikipedia.org/wiki?curid=2379042" title="Port lotniczy Omega">
Port lotniczy Omega

Port lotniczy Omega (IATA: OMG, ICAO: FYOE) – port lotniczy położony w Omega, w Namibii.

</doc>
<doc id="2379043" url="https://pl.wikipedia.org/wiki?curid=2379043" title="Jerzy Kłosowski">
Jerzy Kłosowski

Jerzy Zbigniew Kłosowski (ur. 16 września 1928 w Przemyślanach, zm. 28 lipca 2007 w Gliwicach) – polski scenograf.
Życiorys.
Po wojnie zamieszkał w Bytomiu, następnie w Gliwicach. W latach 1948–1954 studiował na Wydziale Scenografii ASP w Krakowie pod kierunkiem prof. Karola Frycza, realizując wraz z grupą studentów ASP w składzie: Rita Walter, Roman Cieślewicz, Marian Konieczny, spektakl satyry kukiełkowej Jerzego Korta "Profesor Utopek pisze książkę" (projekty i realizacja dekoracji, kostiumów kukiełek w Teatrze Satyra w Krynicy). W 1952 wygrał konkurs zorganizowany przez Wydział Scenografii ASP na opracowanie scenografii do sztuki Kazimierza Barnasia "Apelacja Willona" zrealizowane w ramach współpracy ASP z PWSA w Krakowie. Nagrodzony stypendium zagranicznym w latach 1952–1953 studiował w ASP w Budapeszcie u prof. Endre'a Domanovszky'ego realizując dwa projekty:
W 1954 uzyskał dyplom ukończenia studiów jako artysta scenograf. W kwietniu 1955 wykonał pierwszą scenografię do opery Jerzego Gablenza "Zaczarowane koło" w reżyserii Jerzego Zegalskiego wystawiane w Operze Śląskiej w Bytomiu. Był członkiem ZPAP w Okręgu Katowickim, uczestniczył w wystawach zbiorowych Oddziału ZPAP w Gliwicach, w wystawie "Scenografii Szkoły Krakowskiej". Zorganizował indywidualną wystawę scenografii operetkowej w Klubie Międzynarodowej Prasy i Książki w Gliwicach. Oprócz scenografii uprawiał malarstwo sztalugowe, reklamowe i grafikę użytkową. W 1966 na wystawie poplenerowej "Piękno Ziemi Beskidzkiej" w Bielsku zdobył "Wielką Nagrodę Ondraszka" w dziedzinie malarstwa. W 1972 wykonał projekty dekoracji (kostiumy – Wojciech Zieliński) do sztuki George'a Bernarda Shawa "Żołnierz i Bohater" w reżyserii Mieczysława Daszewskiego dla Teatru Nowego w Zabrzu. W 1976 realizował scenografię do operetki "Panna Wodna" dla teatru w Ostrawie. W 1981 opracował scenografię i kostiumy dla AM w Katowicach do spektaklu "Euredyka" zrealizowaną w czasie tournée po Włoszech. Współpracował również z Operetką w Szczecinie.
W latach 1954–1992 związany głównie z Operetką Śląską w Gliwicach, gdzie stworzył scenografie i kostiumy do 53 premier, między innymi takich jak:
Żonaty, troje dzieci, pochowany na Cmentarzu Centralnym w Gliwicach.

</doc>
<doc id="2379045" url="https://pl.wikipedia.org/wiki?curid=2379045" title="Port lotniczy Opuwa">
Port lotniczy Opuwa

Port lotniczy Opuwa (IATA: OPW, ICAO: FYOP) – port lotniczy położony w Opuwa, w Namibii.

</doc>
<doc id="2379046" url="https://pl.wikipedia.org/wiki?curid=2379046" title="Freeman (album)">
Freeman (album)

Freeman – dwudziesty czwarty album studyjny Burning Speara, jamajskiego wykonawcy muzyki reggae.
Płyta została wydana 1 lipca 2003 roku przez Burning Music, własną wytwórnię Speara. Nagrania zarejestrowane zostały w studiu MVP (dawniej Harry J Studio). Ich produkcją zajęła się Sonia Rodney, żona artysty. Spearowi akompaniowali muzycy sesyjni z założonej przez niego grupy The Burning Band.
W roku 2004 krążek został nominowany do nagrody Grammy w kategorii najlepszy album reggae. Była to dziewiąta nominacja do tej statuetki w karierze muzyka.
W roku 2005 wspólnym nakładem Burning Music i Nocturne Records ukazała się reedycja albumu, do której dołączono bonusową płytę ze zdubowanymi wersjami utworów (rok wcześniej wydaną również osobno jako "Living Dub Vol. 6").

</doc>
<doc id="2379047" url="https://pl.wikipedia.org/wiki?curid=2379047" title="Ganoderma adspersum">
Ganoderma adspersum



</doc>
<doc id="2379055" url="https://pl.wikipedia.org/wiki?curid=2379055" title="Port lotniczy Eliye Springs">
Port lotniczy Eliye Springs

Port lotniczy Eliye Springs (IATA: EYS, ICAO: HKES) – port lotniczy położony w Eliye Springs, w Kenii.

</doc>
<doc id="2379060" url="https://pl.wikipedia.org/wiki?curid=2379060" title="Port lotniczy Garissa">
Port lotniczy Garissa

Port lotniczy Garissa (IATA: GAS, ICAO: HKGA) – port lotniczy położony w Garissa, w Kenii.

</doc>
<doc id="2379061" url="https://pl.wikipedia.org/wiki?curid=2379061" title="Port lotniczy Hola">
Port lotniczy Hola

Port lotniczy Hola (IATA: HOA, ICAO: HKHO) – port lotniczy położony w Hola, w Kenii.

</doc>
<doc id="2379064" url="https://pl.wikipedia.org/wiki?curid=2379064" title="Port lotniczy Kalokol">
Port lotniczy Kalokol

Port lotniczy Kalokol (IATA: KLK, ICAO: HKFG) – port lotniczy położony w Kalokol, w Kenii.

</doc>
<doc id="2379066" url="https://pl.wikipedia.org/wiki?curid=2379066" title="Port lotniczy Kericho">
Port lotniczy Kericho

Port lotniczy Kericho (IATA: HEY, ICAO: HKKR) – port lotniczy położony w Kericho, w Kenii.

</doc>
<doc id="2379067" url="https://pl.wikipedia.org/wiki?curid=2379067" title="Grêmio Prudente">
Grêmio Prudente



</doc>
<doc id="2379069" url="https://pl.wikipedia.org/wiki?curid=2379069" title="Port lotniczy Kilaguni">
Port lotniczy Kilaguni

Port lotniczy Kilaguni (IATA: ILU, ICAO: HKKL) – port lotniczy położony w Kilaguni, w Kenii.

</doc>
<doc id="2379072" url="https://pl.wikipedia.org/wiki?curid=2379072" title="Port lotniczy Divo">
Port lotniczy Divo

Port lotniczy Divo (IATA: DIV, ICAO: DIDV) – port lotniczy położony w Divo, w regionie Sud-Bandama, w Wybrzeżu Kości Słoniowej.

</doc>
<doc id="2379073" url="https://pl.wikipedia.org/wiki?curid=2379073" title="Port lotniczy Ferkessédougou">
Port lotniczy Ferkessédougou

Port lotniczy Ferkessédougou (IATA: FEK, ICAO: DIFK) – port lotniczy położony w Ferkessédougou, w regionie Savanes, w Wybrzeżu Kości Słoniowej.

</doc>
<doc id="2379074" url="https://pl.wikipedia.org/wiki?curid=2379074" title="Chrysophyllum beguei">
Chrysophyllum beguei

Chrysophyllum beguei – gatunek drzew należących do rodziny sączyńcowatych. Występuje w strefie tropikalnej Afryki.

</doc>
<doc id="2379075" url="https://pl.wikipedia.org/wiki?curid=2379075" title="Wczesny rękopis greckiego Nowego Testamentu">
Wczesny rękopis greckiego Nowego Testamentu



</doc>
<doc id="2379077" url="https://pl.wikipedia.org/wiki?curid=2379077" title="Jackson Coelho Silva">
Jackson Coelho Silva

Jackson, właśc. Jackson Coelho Silva (ur. 23 marca 1973 w Codó) - piłkarz brazylijski, występujący podczas kariery na pozycji pomocnika.
Kariera klubowa.
Jackson karierę piłkarską rozpoczął w klubie Maranhão São Luís w 1992. Z Maranhão trzykrotnie mistrzostwo stanu Maranhão - Campeonato Maranhense w 1993, 1994 i 1995. W latach 1995–1996 występował w Goiás EC. W Goiás 3 grudnia 1995 w wygranym 2-1 meczu z Paysandu SC Jackson zadebiutował w lidze brazylijskiej.
W latach 1997–1998 był zawodnikiem Sportu Recife. Ze Sportem dwukrotnie zdobył mistrzostwo stanu Pernambuco - Campeonato Pernambucano w 1997 i 1998. W latach 1999–2000 był zawodnikiem SE Palmeiras. Z Palmeiras zdobył Copa Libertadores 1999. W latach 2000–2001 Jackson występował w Cruzeiro EC. Z Cruzeiro zdobył Copa do Brasil w 2000.
W kolejnych latach występował w SC Internacional, Etti Jundiaí, Gamie Brasília, Coritibie, Emirates Club i Ituano Itu. W latach 2007–2009 zawodnikiem Vitórii Salvador. Z Vitórią trzykrotnie zdobył mistrzostwo stanu Bahia - Campeonato Baiano w 2007, 2008 i 2009. W Vitórii 22 listopada 2009 w wygranym 2-1 meczu z Grêmio Barueri Jackson po raz ostatni wystąpił w lidze brazylijskiej. Ogółem w latach 1995–2009 w lidze brazylijskiej wystąpił w 192 meczach, w których strzelił 24 bramki.
W 2010 był zawodnikiem Santa Cruz Recife, a w 2010–2011 ABC Natal. Z ABC zdobył mistrzostwo stanu Rio Grande do Norte w 2011. Obecnie Jackson pozostaje bez klubu.
Kariera reprezentacyjna.
Jackson w reprezentacji Brazylii zadebiutował 23 września 1998 w zremisowanym 1-1 towarzyskim meczu z reprezentacją Jugosławii. Trzeci i ostatni raz w reprezentacji Oséas wystąpił 18 listopada 1998 w wygranym 5-1 towarzyskim meczu z reprezentacją Rosji.

</doc>
<doc id="2379078" url="https://pl.wikipedia.org/wiki?curid=2379078" title="Port lotniczy Nero-Mer">
Port lotniczy Nero-Mer

Port lotniczy Nero-Mer (IATA: BBV, ICAO: DIGN) – port lotniczy położony w Grand-Béréby, w regionie Bas-Sassandra, w Wybrzeżu Kości Słoniowej.

</doc>
<doc id="2379080" url="https://pl.wikipedia.org/wiki?curid=2379080" title="Elena Aiello">
Elena Aiello

S. Elena Aiello (pełne nazwisko: Elena Emilia Santa Aiello, ur. 15 kwietnia 1895 w Montalto Uffugo, zm. 19 czerwca 1961 w Rzymie) – włoska zakonnica, Błogosławiona Kościoła katolickiego.
Życiorys.
Pochodziła z licznej rodziny, miała siedmioro rodzeństwa. Jej ojciec, Pasquale Aiello, z zawodu był krawcem, tak jak i dziadek. Postanowiła zostać zakonnicą.
Była mistyczką, miała objawienia Matki Boskiej, Jezusa Chrystusa, św. Franciszka z Paoli, św. Rity, i wielu innych świętych. W każdy Wielki Piątek począwszy od 1923 roku aż do śmierci, była obdarzana pełnymi stygmatami (na rękach, stopach i boku).
Założyła zgromadzenie Sióstr Najmniejszych Męki Pana Naszego Jezusa Chrystusa. Siostra Elena Aiello zmarła w opinii świętości mając 66 lat.
W 1992 roku papież Jan Paweł II ogłosił ją Czcigodną Służebnicą Bożą. Jej beatyfikacja odbyła się w dniu 14 września 2011 roku.

</doc>
<doc id="2379081" url="https://pl.wikipedia.org/wiki?curid=2379081" title="Port lotniczy Guiglo">
Port lotniczy Guiglo

Port lotniczy Guiglo (IATA: GGO, ICAO: DIGL) – port lotniczy położony w Guiglo, w regionie Moyen-Cavally, w Wybrzeżu Kości Słoniowej. W mieście znajduje się port lotniczy Guiglo.

</doc>
<doc id="2379082" url="https://pl.wikipedia.org/wiki?curid=2379082" title="Port lotniczy Gaoua">
Port lotniczy Gaoua

Port lotniczy Gaoua – port lotniczy położony w Amilcal Cabral De Ga, w Burkinie Faso.

</doc>
<doc id="2379083" url="https://pl.wikipedia.org/wiki?curid=2379083" title="Port lotniczy Diebougou">
Port lotniczy Diebougou

Port lotniczy Diebougou – port lotniczy położony w Diebougou, w Burkinie Faso.

</doc>
<doc id="2379084" url="https://pl.wikipedia.org/wiki?curid=2379084" title="Port lotniczy Djibo">
Port lotniczy Djibo

Port lotniczy Djibo – port lotniczy położony w Djibo, w Burkinie Faso.

</doc>
<doc id="2379085" url="https://pl.wikipedia.org/wiki?curid=2379085" title="Port lotniczy Dori">
Port lotniczy Dori

Port lotniczy Dori – port lotniczy położony w Dori, w Burkinie Faso.

</doc>
<doc id="2379086" url="https://pl.wikipedia.org/wiki?curid=2379086" title="Port lotniczy Kantchari">
Port lotniczy Kantchari

Port lotniczy Kantchari – port lotniczy położony w Kantchari, w Burkinie Faso.

</doc>
<doc id="2379087" url="https://pl.wikipedia.org/wiki?curid=2379087" title="Port lotniczy Kaya">
Port lotniczy Kaya

Port lotniczy Kaya – port lotniczy położony w Kaya, w Burkinie Faso.

</doc>
<doc id="2379088" url="https://pl.wikipedia.org/wiki?curid=2379088" title="Port lotniczy Léo">
Port lotniczy Léo

Port lotniczy Léo – port lotniczy położony w Léo, w Burkinie Faso.

</doc>
<doc id="2379090" url="https://pl.wikipedia.org/wiki?curid=2379090" title="Port lotniczy Nouna">
Port lotniczy Nouna

Port lotniczy Nouna – port lotniczy położony w Nouna, w Burkinie Faso.

</doc>
<doc id="2379092" url="https://pl.wikipedia.org/wiki?curid=2379092" title="Henricus Regius">
Henricus Regius



</doc>
<doc id="2379093" url="https://pl.wikipedia.org/wiki?curid=2379093" title="Port lotniczy Bossembélé">
Port lotniczy Bossembélé

Port lotniczy Bossembélé – krajowy port lotniczy zlokalizowany w Bossembélé, w Republice Środkowoafrykańskiej.

</doc>
<doc id="2379095" url="https://pl.wikipedia.org/wiki?curid=2379095" title="Port lotniczy Bouar">
Port lotniczy Bouar

Port lotniczy Bouar – krajowy port lotniczy zlokalizowany w Bouar, w Republice Środkowoafrykańskiej.

</doc>
<doc id="2379096" url="https://pl.wikipedia.org/wiki?curid=2379096" title="Port lotniczy Bouca">
Port lotniczy Bouca

Port lotniczy Bouca – krajowy port lotniczy zlokalizowany w Bouca, w Republice Środkowoafrykańskiej.

</doc>
<doc id="2379097" url="https://pl.wikipedia.org/wiki?curid=2379097" title="Living Dub Vol. 6">
Living Dub Vol. 6

Living Dub Vol. 6 – dwudziesty piąty album studyjny Burning Speara, jamajskiego wykonawcy muzyki reggae.
Płyta została wydana w roku 2004 przez Burning Music, własną wytwórnię Speara. Znalazły się na niej zdubowane wersje piosenek z wydanego rok wcześniej krążka "Freeman". Produkcją nagrań zajęła się Sonia Rodney, żona artysty.

</doc>
<doc id="2379098" url="https://pl.wikipedia.org/wiki?curid=2379098" title="Somogyvár">
Somogyvár

Somogyvár – wieś na Węgrzech, w komitacie Somogy, w powiecie Lengyeltóti.

</doc>
<doc id="2379099" url="https://pl.wikipedia.org/wiki?curid=2379099" title="Port lotniczy Gordil">
Port lotniczy Gordil

Port lotniczy Gordil – krajowy port lotniczy zlokalizowany w Gordil, w Republice Środkowoafrykańskiej.

</doc>
<doc id="2379100" url="https://pl.wikipedia.org/wiki?curid=2379100" title="Balkrishan Singh">
Balkrishan Singh

Balkrishen Singh Grewal (ur. 10 marca 1933, zm. 31 grudnia 2004) – indyjski hokeista na trawie. Złoty medalista olimpijski z Melbourne.
Był sikhem. Występował w obronie. W reprezentacji debiutował w 1954. Był srebrnym medalistą igrzysk azjatyckich w 1958. W 1956 w turnieju wystąpił w dwóch spotkaniach. Cztery lata później ponownie znajdował się w kadrze na igrzyska, jednak nie wziął udziału w żadnym meczu. Dwukrotnie, w 1963 i 1964, zostawał mistrzem Indii. Po zakończeniu kariery sportowej został trenerem. Pracował w Australii, a następnie – kilkukrotnie – z reprezentacją Indii. Znajdował się m.in. w sztabie szkoleniowym podczas igrzysk w 1968 (brązowy medal), 1980 (złoty medal), 1984 i 1992. Prowadził również kobiecą reprezentację kraju.
Jego ojciec Dalip Singh był dwukrotnym olimpijczykiem. W 1924 i 1928 reprezentował Indie w skoku w dal.

</doc>
<doc id="2379102" url="https://pl.wikipedia.org/wiki?curid=2379102" title="Port lotniczy N’Délé">
Port lotniczy N’Délé

Port lotniczy N’Délé – krajowy port lotniczy zlokalizowany w N’Délé, w Republice Środkowoafrykańskiej.

</doc>
<doc id="2379103" url="https://pl.wikipedia.org/wiki?curid=2379103" title="Balkrishen Singh Grewal">
Balkrishen Singh Grewal



</doc>
<doc id="2379104" url="https://pl.wikipedia.org/wiki?curid=2379104" title="Port lotniczy Ouadda">
Port lotniczy Ouadda

Port lotniczy Ouadda – krajowy port lotniczy zlokalizowany w Ouadda, w Republice Środkowoafrykańskiej.

</doc>
<doc id="2379105" url="https://pl.wikipedia.org/wiki?curid=2379105" title="Port lotniczy Ouanda Djallé">
Port lotniczy Ouanda Djallé

Port lotniczy Ouanda Djallé – krajowy port lotniczy zlokalizowany w Ouanda Djallé, w Republice Środkowoafrykańskiej.

</doc>
<doc id="2379107" url="https://pl.wikipedia.org/wiki?curid=2379107" title="Port lotniczy Rafaï">
Port lotniczy Rafaï

Port lotniczy Rafaï – krajowy port lotniczy zlokalizowany w Rafaï, w Republice Środkowoafrykańskiej.

</doc>
<doc id="2379108" url="https://pl.wikipedia.org/wiki?curid=2379108" title="Mandudi-Limni-Ajia Ana">
Mandudi-Limni-Ajia Ana

Mandudi-Limni-Ajia Ana (gr. Δήμος Μαντουδίου-Λίμνης-Αγίας Άννας, "Dimos Mandudiu-Limnis-Ajias Anas") – gmina w Grecji, w administracji zdecentralizowanej Tesalia-Grecja Środkowa, w regionie Grecja Środkowa, w jednostce regionalnej Eubea. W 2011 roku liczyła 12 045 mieszkańców. Powstała 1 stycznia 2011 roku w wyniku połączenia dotychczasowych gmin: Nileas, Elimnii i Kireas. Siedzibą gminy jest Limni.

</doc>
<doc id="2379110" url="https://pl.wikipedia.org/wiki?curid=2379110" title="Agrafa (gmina)">
Agrafa (gmina)

Agrafa (gr. Δήμος Αγράφων, "Dimos Agrafon") – gmina w Grecji, w administracji zdecentralizowanej Tesalia-Grecja Środkowa, w regionie Grecja Środkowa, w jednostce regionalnej Eurytania. W 2011 roku liczyła 6976 mieszkańców. Powstała 1 stycznia 2011 roku w wyniku połączenia dotychczasowych gmin: Frangista, Winiani, Aspropotamos, Aperandia i Agrafa. Siedzibą gminy jest Kerasochori.

</doc>
<doc id="2379111" url="https://pl.wikipedia.org/wiki?curid=2379111" title="Dorida">
Dorida

Dorida (gr. Δήμος Δωρίδος, "Dimos Doridos") – gmina w Grecji, w administracji zdecentralizowanej Tesalia-Grecja Środkowa, w regionie Grecja Środkowa, w jednostce regionalnej Fokida. W 2011 roku liczyła 13 627 mieszkańców. Powstała 1 stycznia 2011 roku w wyniku połączenia dotychczasowych gmin: Wardusia, Efpalion, Lidoriki i Tolofona. Siedzibą gminy jest Lidoriki.

</doc>
<doc id="2379114" url="https://pl.wikipedia.org/wiki?curid=2379114" title="Amfiklia-Elatia">
Amfiklia-Elatia

Amfiklia-Elatia (gr. Δήμος Αμφίκλειας-Ελάτειας, "Dimos Amfiklias-Elatias") – gmina w Grecji, w administracji zdecentralizowanej Tesalia-Grecja Środkowa, w regionie Grecja Środkowa, w jednostce regionalnej Ftiotyda. W 2011 roku liczyła 10 922 mieszkańców. Powstała 1 stycznia 2011 roku w wyniku połączenia dotychczasowych gmin: Amfiklia, Elatia i Titorea. Siedzibą gminy jest Kato Titorea.

</doc>
<doc id="2379116" url="https://pl.wikipedia.org/wiki?curid=2379116" title="Domokos (gmina)">
Domokos (gmina)

Domokos (gr. Δήμος Δομοκού, "Dimos Domoku") – gmina w Grecji, w administracji zdecentralizowanej Tesalia-Grecja Środkowa, w regionie Grecja Środkowa, w jednostce regionalnej Ftiotyda. W 2011 roku liczyła 11 495 mieszkańców. Powstała 1 stycznia 2011 roku w wyniku połączenia dotychczasowych gmin: Domokos, Tesaliotida i Ksiniados. Siedzibą gminy jest Domokos.

</doc>
<doc id="2379117" url="https://pl.wikipedia.org/wiki?curid=2379117" title="Lokri">
Lokri

Lokri (gr.: Δήμος Λοκρών, "Dimos Lokron") – gmina w Grecji, w administracji zdecentralizowanej Tesalia-Grecja Środkowa, w regionie Grecja Środkowa, w jednostce regionalnej Ftiotyda. W 2011 roku liczyła 19 623 mieszkańców. Powstała 1 stycznia 2011 roku w wyniku połączenia dotychczasowych gmin: Atalanti, Dafnusia, Opundia i Malesina. Siedzibą gminy jest Atalanti. Powierzchnia gminy jest równa 614,7 km². 

</doc>
<doc id="2379118" url="https://pl.wikipedia.org/wiki?curid=2379118" title="Makrakomi">
Makrakomi

Makrakomi (gr.: Δήμος Μακρακώμης, "Dimos Makrakomis") – gmina w Grecji, w administracji zdecentralizowanej Tesalia-Grecja Środkowa, w regionie Grecja Środkowa, w jednostce regionalnej Ftiotyda. W 2011 roku liczyła 16 036 mieszkańców. Powstała 1 stycznia 2011 roku w wyniku połączenia dotychczasowych gmin: Ajos Jeorjos Timfristu, Makrakomi i Sperchiada oraz wspólnoty Timfristos. Siedzibą gminy jest Sperchiada.

</doc>
<doc id="2379119" url="https://pl.wikipedia.org/wiki?curid=2379119" title="Meghnad Saha">
Meghnad Saha

Meghnad Saha (ur. 6 października 1893, zm. 16 lutego 1956) – indyjski fizyk i astronom. Zajmował się głównie teoriami jonizacji termicznej gazów oraz zastosowaniem tych teorii do wyjaśnienia promieniowania atmosfer gwiazd. Był profesorem uniwersytetów w Kalkucie i Allahabadzie. Od 1927 był członkiem brytyjskiego Royal Society.
Sformułował tzw. wzór Sahy, czyli równanie określające zależność stopnia zjonizowania gazu przez promieniowanie od temperatury.

</doc>
<doc id="2379120" url="https://pl.wikipedia.org/wiki?curid=2379120" title="Molos-Ajos Konstandinos">
Molos-Ajos Konstandinos

Molos-Ajos Konstandinos (gr. Δήμος Μώλου-Αγίου Κωνσταντίνου, "Dimos Molu-Ajiu Konstandinu") – gmina w Grecji, w administracji zdecentralizowanej Tesalia-Grecja Środkowa, w regionie Grecja Środkowa, w jednostce regionalnej Ftiotyda. W 2011 roku liczyła 12 090 mieszkańców. Powstała 1 stycznia 2011 roku w wyniku połączenia dotychczasowych gmin: Ajos Konstandinos, Kamena Wurla i Molos. Siedzibą gminy jest Kamena Wurla.

</doc>
<doc id="2379121" url="https://pl.wikipedia.org/wiki?curid=2379121" title="Stilida (gmina)">
Stilida (gmina)

Stilida (gr. Δήμος Στυλίδας, "Dimos Stilidas") – gmina w Grecji, w administracji zdecentralizowanej Tesalia-Grecja Środkowa, w regionie Grecja Środkowa, w jednostce regionalnej Ftiotyda. W 2011 roku liczyła 12 750 mieszkańców. Powstała 1 stycznia 2011 roku w wyniku połączenia dotychczasowych gmin: Echinei, Pelasjia i Stilida. Siedzibą gminy jest Stilida.

</doc>
<doc id="2379123" url="https://pl.wikipedia.org/wiki?curid=2379123" title="Kitnos (gmina)">
Kitnos (gmina)

Kitnos (gr. Δήμος Κύθνου, "Dimos Kitnu") – gmina w Grecji, w administracji zdecentralizowanej Wyspy Egejskie, w regionie Wyspy Egejskie Południowe, w jednostce regionalnej Kiea-Kitnos. W jej skład wchodzi wyspa Kitnos i niezamieszkała wyspa Piperi. Siedzibą gminy jest Kitnos. W 2011 roku liczyła 1456 mieszkańców.

</doc>
<doc id="2379125" url="https://pl.wikipedia.org/wiki?curid=2379125" title="Naksos i Mikres Kiklades">
Naksos i Mikres Kiklades

Naksos i Mikres Kiklades (gr. Δήμος Νάξου και Μικρών Κυκλάδων, "Dimos Naksu ke Mikron Kikladon") – gmina w Grecji, w administracji zdecentralizowanej Wyspy Egejskie, w regionie Wyspy Egejskie Południowe, w jednostce regionalnej Naksos. W jej skład wchodzi między innymi wyspa Naksos. Siedzibą gminy jest Naksos. W 2011 roku liczyła 18 904 mieszkańców. Powstała 1 stycznia 2011 roku w wyniku połączenia dotychczasowych gmin Naksos i Drimalia oraz wspólnot: Schinusa, Kufonisia, Iraklia i Donusa.

</doc>
<doc id="2379126" url="https://pl.wikipedia.org/wiki?curid=2379126" title="Siros-Ermupoli">
Siros-Ermupoli

Siros-Ermupoli (gr. Δήμος Σύρου-Ερμούπολης, "Dimos Siru-Ermupolis") – gmina w Grecji, w administracji zdecentralizowanej Wyspy Egejskie, w regionie Wyspy Egejskie Południowe, w jednostce regionalnej Siros. W jej skład wchodzi między innymi wyspa Siros. Siedzibą gminy jest Ermupoli, a siedzibą historyczną jest Ano Siros. W 2011 roku liczyła 21 507 mieszkańców. Powstała 1 stycznia 2011 roku w wyniku połączenia dotychczasowych gmin: Ermopuli, Ano Siros i Posidonia.

</doc>
<doc id="2379128" url="https://pl.wikipedia.org/wiki?curid=2379128" title="Umowa wydawnicza">
Umowa wydawnicza

Umowa wydawnicza – dobrowolny, dwustronny akt prawny, zawierany w postaci pisemnej, na podstawie którego powstaje stosunek prawny pomiędzy autorem a wydawcą, w ramach którego autor przenosi prawo wydania swojej pracy drukiem lub w podobnej formie. Do 1990 roku tekst umowy wydawniczej był w Polsce stały, określony w kolejnych Rozporządzeniach Rady Ministrów lub zarządzeniach Ministra Kultury i Sztuki (M.P. 1990 nr 30 poz. 240). Umowa wzorcowa zawarta w załącznikach do tych aktów prawnych ustalała prawa i obowiązki wydawcy i autora, do których należały: 
Szczególną formą umowy wydawniczej jest "List umowny". W skróconej postaci określa się tytuł, objętość, termin dostarczenia tekstu, wysokość i warunki wypłaty honorarium. 
Zarządzenie Ministra Kultury i Sztuki z dnia 10 lipca 1990 r. (M.P. 1990 nr 30 poz. 240) wprowadziło odstąpienie od ustalania umów wzorcowych.
Obecnie umowy wydawnicze sporządzane są na podstawie art. 353 Kodeksu cywilnego z uwzględnieniem zasad zawartych w Ustawie z dnia 4 lutego 1994 r. o prawie autorskim i prawach pokrewnych (Dz.U. 1994 nr 24 poz. 83 1994.05.23).

</doc>
<doc id="2379129" url="https://pl.wikipedia.org/wiki?curid=2379129" title="Justyna Lisowska">
Justyna Lisowska

Justyna Lisowska z Dygasińskich (ur. 1856, zm. 1939) – księgarz, wydawca i działaczka oświatowa, jedna z założycieli Związku Księgarzy Polskich.
W 1895 roku została jedną ze wspólniczek niewielkiej warszawskiej księgarni przy ul. Marszałkowskiej 84 (później 99), założonej przez A. Rżążewską i F. Morzycką. Współpraca trwała 4 lata. W 1899 roku działając już samodzielnie przeniosła księgarnię do lokalu przy ulicy Marszałkowskiej 101. Istniała tam do wybuchu I wojny światowej. W czasie tym prowadziła stosunkowo szeroką działalność, oferując oprócz książek także zapisy nutowe, czasopisma polskie i francuskie. Związana była także z działaczami ruchu oświatowego w zaborze rosyjskim, zaopatrując w podręczniki, książki i broszury dla kółek oświatowych. Miała z tego powodu problemy z carską policją; pracownice księgarni były kilkakrotnie oskarżane o kolportaż materiałów rewolucyjnych. Od 1899 roku wydawała także książki dla dzieci i młodzieży, broszury przyrodnicze oraz materiały samokształceniowe. Po I wojnie światowej wznowiła działalność wydawniczą, początkowo stając się księgarnią szkolno-pedagogiczną, a następnie specjalizującą się w dziedzinie wydawnictw z zakresu elektrotechniki. 
Po śmierci Lisowskiej księgarnię przejęły jej dzieci, Konrad i Bronisława. W 1943 roku zostali oni aresztowani przez Gestapo, które uznało księgarnię za punkt działalności konspiracyjnej. Konrad został rozstrzelany w 1943, natomiast Bronisława zmarła w obozie koncentracyjnym w Oświęcimiu w 1944 roku. Większość wydawnictw księgarni uległo zniszczeniu podczas Powstania Warszawskiego.

</doc>
<doc id="2379130" url="https://pl.wikipedia.org/wiki?curid=2379130" title="Pseudomalachit">
Pseudomalachit

Pseudomalachit (znany także jako lunnit, ehlit, fosforokalcyt, trombolit, dyhydryt, prasyn, tagilit) – minerał bardzo rzadki, podobny do malachitu.
Minerał ten bywa nazywany także fosforokalcytem, lunnitem (od nazwiska chemika, Lunna) oraz ehlitem (od nazwy miejscowości Ehle w Niemczech, gdzie został odkryty).
Charakterystyka.
Właściwości.
Bardzo rzadko tworzy pojedyncze kryształy o pokroju krótkosłupkowym, tabliczkowym, igiełkowym lub włoskowym. Występuje w skupieniach włókniste, groniaste, sferolityczne bądź nerkowate, tworzy nacieki i naskorupienia. Odznacza się intensywną, zielonoszmaragdową barwą, jest kruchy, przezroczysty. Nie „burzy” z kwasem solnym (tą reakcją odróżnia się go od malachitu), ale rozpuszcza się w kwasach i stapia się w płomieniu dmuchawki.
Występowanie.
Jest minerałem strefy utleniania kruszców miedzi, przede wszystkim chalkopirytu. 
Najczęściej współwystępuje z takimi minerałami jak: malachit, azuryt, chalkopiryt, kupryt, tenoryt, chryzokola, limonit, chalcedon. 
Miejsca występowania: 
Zastosowanie.
Wydobywany jest jedynie ze względu na to, że towarzyszy różnym rudom miedzi.

</doc>
<doc id="2379131" url="https://pl.wikipedia.org/wiki?curid=2379131" title="Jan Złotkowski">
Jan Złotkowski

Jan Złotkowski (ur. przed 1445, zm. po 1494) – iluminator, introligator i kaligraf, pisarz religijny, notariusz kancelarii królewskiej przed rokiem 1468.
Życiorys.
Żył i tworzył w II połowie XV wieku. W latach 1470–1488 pracował w opactwie w Trzemesznie, później powrócił do Krakowa, ponownie podejmując pracę jako iluminator. W latach 1490–1494 był proboszczem w Górze Św. Małgorzaty (powiat łęczycki). Data śmierci pozostała do dziś nieznana.
Twórczość.
Zachowało się kilka jego dzieł, do których należą pontyfikat ("Pontificale" 1493) i mszał ("Missale" 1490, na zamówienie kapituły krakowskiej) kardynała Fryderyka Jagiellończyka oraz modlitewnik królewicza Aleksandra (1491). Pismo Jana Złotkowskiego było bardzo staranne i szeroko chwalone, „nieco cięższe od typu zbliżonego do flamandzkiej lub francuskiej bastardy z epoki płomiennego gotyku, a bardziej zbliżone do tekstury wzorów flamandzkich". Iluminacje i pismo Złotkowskiego wskazują jednak na trzech różnych autorów. Motywy figuralne zawarte w dziełach są na ogół słabej jakości, pochodzą najprawdopodobniej od „uzdolnionego amatora". Ornament marginesowy bywał wykonany zwykle bardzo starannie, w gotycko-renesansowym stylu, wyłącznie roślinny.
Modlitewnik łaciński, powst. w roku 1491, rękopis: Biblioteka British Museum, sygn. Add. 38603, (jego źródłami były m.in.: "Hortulus animae", "Antidotarius animae" Mikołaja Wydenbuscha zwanego Salicetus oraz "Horae B. Mariae Virginis"), reprodukcję 4 kart podał K. Dobrowolski w pracy "Modlitewnik Aleksandra. Ustęp z dziejów polskiej kultury umysłowej w drugiej połowie XV wieku", „Przegląd Biblioteczny”, t. 1 (1927) i odb., Kraków 1928.

</doc>
<doc id="2379132" url="https://pl.wikipedia.org/wiki?curid=2379132" title="Jean François de Saint-Lambert">
Jean François de Saint-Lambert

Jean François de Saint-Lambert (1716-1803) – francuski pisarz, poeta, filozof i moralista. Pisał bajki, poematy oraz eseje. Był członkiem Akademii Francuskiej. Posiadał szlachecki tytuł markiza.
Saint-Lambert napisał między innymi poemat opisowy "Les saisons", a także esej filozoficzny "Principe des mœurs chez toutes les nations ou Catéchisme universel", w którym skłaniał się ku materializmowi.
Jego kochanką była Émilie du Châtelet, wybitna uczona, literatka oraz przyjaciółka Woltera. Markiza du Châtelet zaszła w ciążę z Saint-Lambertem, jednak na skutek ciężkiego porodu zmarli ona i dziecko.

</doc>
<doc id="2379133" url="https://pl.wikipedia.org/wiki?curid=2379133" title="Jean-François de Saint-Lambert">
Jean-François de Saint-Lambert



</doc>
<doc id="2379135" url="https://pl.wikipedia.org/wiki?curid=2379135" title="Sole kwasów karboksylowych">
Sole kwasów karboksylowych



</doc>
<doc id="2379136" url="https://pl.wikipedia.org/wiki?curid=2379136" title="Vladimír Filo">
Vladimír Filo

Vladimír Filo (ur. 15 stycznia 1940 w Gáň, zm. 18 sierpnia 2015 w Nitrze) – słowacki duchowny katolicki, biskup rożnawski w latach 2008–2015.
Życiorys.
Święcenia kapłańskie otrzymał 25 lipca 1962 i został inkardynowany do diecezji trnawskiej, gdzie pełnił przede wszystkim funkcje duszpasterskie w parafiach (m.in. w Senec, Trnawie i Kolárovie).
Episkopat.
17 marca 1990 papież Jan Paweł II mianował go biskupem pomocniczym archidiecezji trnawskiej, ze stolicą tytularną "Thucca in Mauretania". Sakry biskupiej udzielił mu abp Ján Sokol. Był m.in. rektorem seminarium w Bratysławie (1990–1991) oraz wikariuszem sądowym. Wykładał także prawo kanoniczne na Wydziale Teologii Rzymskokatolickiej Uniwersytetu Komeńskiego w Bratysławie.
23 listopada 2002 papież mianował go biskupem koadiutorem diecezji rożnawskiej. Pełnię rządów w diecezji objął po przejściu na emeryturę poprzednika 27 grudnia 2008.
21 marca 2015 papież przyjął jego rezygnację z pełnionego urzędu złożoną ze względu na wiek.
Zobacz też.
Diecezja rożnawska

</doc>
<doc id="2379138" url="https://pl.wikipedia.org/wiki?curid=2379138" title="Jean-Marie Mate Musivi Mupendawatu">
Jean-Marie Mate Musivi Mupendawatu

Jean-Marie Mate Musivi Mupendawatu (ur. 18 lipca 1955 w Lubero) – kongijski duchowny katolicki, sekretarz Papieskiej Rady ds. Duszpasterstwa Służby Zdrowia w latach 2011-2016.
Życiorys.
26 sierpnia 1982 otrzymał święcenia kapłańskie i został inkardynowany do diecezji Butembo-Beni. Po święceniach został wykładowcą i rektorem niższego seminarium. W latach 1985-1989 studiował w Rzymie, zaś w 1991 rozpoczął pracę w Papieskiej Radzie ds. Duszpasterstwa Służby Zdrowia. Od 2009 podsekretarz Rady.
14 lipca 2011 został mianowany przez Benedykta XVI sekretarzem Papieskiej Rady ds. Duszpasterstwa Służby Zdrowia, zastępując na tym stanowisku odchodzącego na emeryturę bpa José Luisa Redrado Marchite. Funkcję tę pełnił do 1 stycznia 2017, kiedy rada została włączona do nowo powstałej Dykasterii ds. Integralnego Rozwoju Człowieka.

</doc>
<doc id="2379140" url="https://pl.wikipedia.org/wiki?curid=2379140" title="Górny zwieracz przełyku">
Górny zwieracz przełyku



</doc>
<doc id="2379144" url="https://pl.wikipedia.org/wiki?curid=2379144" title="Licks Tour">
Licks Tour

Licks Tour – światowa trasa koncertowa zespołu The Rolling Stones, która odbyła się na przełomie 2002 i 2003 roku. W 2002 obejmowała 36 koncertów w USA. W 2003 zespół dał 16 koncertów w Ameryce Północnej, 8 w Australii, 12 w Azji i 23 w Europie. Sponsorem trasy było E-Trade.
Koncerty w 2003.
Ameryka Północna – część 1
Australia
Azja
Europa – część 1
Ameryka Północna – część 2
Europa – część 2
Azja

</doc>
<doc id="2379145" url="https://pl.wikipedia.org/wiki?curid=2379145" title="Antonio Neri">
Antonio Neri

Antonio Neri (ur. 8 czerwca 1962 w Catanzaro; zm. 5 czerwca 2017) – włoski duchowny katolicki, podsekretarz Kongregacji ds. Duchowieństwa w latach 2011-2017.
Życiorys.
7 grudnia 1991 otrzymał święcenia kapłańskie i został inkardynowany do diecezji Molfetta-Ruvo-Giovinazzo-Terlizzi. Pracował głównie jako wykładowca regionalnych wydziałów teologicznych oraz jako sędzia kościelnego trybunału. 
28 maja 2011 został mianowany przez Benedykta XVI podsekretarzem Kongregacji ds. Duchowieństwa, zastępując na tym stanowisku ks. Celso Morga Iruzubietę. Zmarł 5 czerwca 2017.

</doc>
<doc id="2379150" url="https://pl.wikipedia.org/wiki?curid=2379150" title="Albumy numer jeden w roku 1945 (USA)">
Albumy numer jeden w roku 1945 (USA)

Lista najlepiej sprzedających się albumów w Stanach Zjednoczonych w 1945 tworzona przez magazyn Billboard.

</doc>
<doc id="2379152" url="https://pl.wikipedia.org/wiki?curid=2379152" title="Lyngen (fiord)">
Lyngen (fiord)

Lyngen, także Lyngenfjorden (płnlap. "Ivgovuotna") – norweski fiord w okręgu Troms.
Lyngen rozciąga się z północy od miejscowości Sørklubben (na wyspie Arnøya) na południe. Razem ze swym południowym przedłużeniem zwanym "Storfjorden" osiąga do Melen koło Storfjord 121 km. Fiord ograniczają w północnej części od zachodu półwysep Lyngen, a od wschodu skaliste wyspy "Arnøya", Vorterøya i Uløya. Od Lyngseidet na zachodzie, względnie od Spåkenes na wschodzie fiord ogranicza ląd stały. Szerokość maleje od kilkunastu kilometrów w rejonie ujścia do ok. 11 km na wysokości wioski Nordmannvik i do ok. 4 km w południowym odcinku na wysokości wioski "Storeng".
Na wysokości wioski "Gohppi" na zachodnim brzegu (nieco na południe od Nordmannvik na wschodnim brzegu) na fiordzie znajduje się stosunkowo płaska (maks. wysokość 95 m) niezamieszkana wyspa "Årøya" (długość ok. 2 km), której od południa towarzyszy jeszcze mniejsza. Głębokość fiordu wynosi średnio ok. 150 m, ale na niemałych obszarach przekracza 250 m, a w niektórych przekracza 300 m. W przybliżeniu w połowie długości po wschodniej stronie od głównego fiordu odchodzi odnoga Kåfjord. Około 25 km dalej na południe w miejscu, gdzie dochodzi dolina Skibotndalen fiord poszerza się nieco. Na tym odcinku na zachodnim brzegu znajdują się dwa półwyspy. Na położonym bardziej na północ leży wioska Karnes, na południowym, pod względem powierzchni dużo większym wioska Sandvika. Dalsze przedłużenie spod Skibotn na południe jest wyraźnie węższe i zwykle nazywane jest Storfjorden.
Fiord jest otoczony wysokimi (najniższe przekraczają 1200 m), stromymi górami, od zachodu zamykają go Alpy Lyngeńskie, które w swej południowej części przekraczają 1800 m.
Administracyjnie fiord podzielony jest na następujące gminy: Lyngen (część zachodnia), Skjervøy (część północna), Nordreisa (część północnowschodnia), Kåfjord (część wschodnia) i Storfjord (część południowa).
Największe miejscowości położone nad Lyngen to Lyngseidet, Olderdalen, Storfjord i Skibotn. Między Lyngseidet a Olderdalen istnieje regularne połączenie promowe.
Wody Lyngen obfitują w ryby, z czego najczęstsze są dorsze. Żyją tam też halibuty, karmazyny, czarniaki, molwy, rdzawce, brosmy, plamiaki i in. Nie brakuje tam też dużych zwierząt morskich jak różnego rodzaju delfiny i małe walenie, w szczególności płetwal karłowaty.

</doc>
<doc id="2379154" url="https://pl.wikipedia.org/wiki?curid=2379154" title="Substancja żrąca">
Substancja żrąca

Substancja żrąca – substancja chemiczna, która w kontakcie z innymi materiałami lub substancjami niszczy je lub nieodwracalnie uszkadza. W przypadku człowieka, działanie substancji żrącej powoduje zazwyczaj podrażnienie lub oparzenie chemiczne skóry, błon śluzowych bądź oczu, a w wyniku wdychania lub spożycia – także dróg oddechowych i układu pokarmowego.
Substancjami żrącymi są przede wszystkim mocne kwasy i zasady. Niektóre z substancji żrących mogą wykazywać także dodatkowe niebezpieczne działanie, m.in. utleniające lub wybuchowe.
Klasyfikacja substancji żrących.
W europejskim systemie klasyfikacji substancji niebezpiecznych wprowadzonym Dyrektywą 67/548/EWG substancjom sklasyfikowanym jako "żrące" przypisany jest piktogram ostrzegawczy "żrący" (C) oraz dwa zwroty ryzyka:
Globalnie Zharmonizowany System Klasyfikacji i Oznakowania Chemikaliów oraz wprowadzające go w Unii Europejskiej Rozporządzenie CLP substancjom żrącym przypisuje klasę "działanie żrące na skórę" wraz z piktogramem "działanie żrące", hasłem ostrzegawczym "Niebezpieczeństwo" oraz zwrotem wskazującym rodzaj zagrożenia:
W przypadku substancji toksycznych przez drogi oddechowe i jednocześnie wykazujących działanie żrące przypisuje się również zwrot EUH:

</doc>
<doc id="2379155" url="https://pl.wikipedia.org/wiki?curid=2379155" title="Carcagny">
Carcagny

Carcagny – gmina we Francji, w regionie Normandia, w departamencie Calvados.

</doc>
<doc id="2379156" url="https://pl.wikipedia.org/wiki?curid=2379156" title="LOIC">
LOIC



</doc>
<doc id="2379162" url="https://pl.wikipedia.org/wiki?curid=2379162" title="Surakarta (gra)">
Surakarta (gra)

Surakarta – gra planszowa dla dwóch osób pochodząca z Indonezji. Taką nazwę nadali jej Europejczycy, zapożyczając miano jawajskiego miasta Surakarta. Plansza do gry składa się z 36 pół (6x6), wyznaczonych przez przecinające się linie. Niektóre z tych linii są przedłużone tworząc osiem charakterystycznych wiraży na rogach planszy. Gra toczy się przy użyciu 24 pionów, po 12 dla każdego gracza, a jej celem jest zbicie wszystkich pionów przeciwnika.

</doc>
<doc id="2379163" url="https://pl.wikipedia.org/wiki?curid=2379163" title="Służebniczki Starowiejskie">
Służebniczki Starowiejskie



</doc>
<doc id="2379164" url="https://pl.wikipedia.org/wiki?curid=2379164" title="Wojska pancerne Holandii do 1943 r.">
Wojska pancerne Holandii do 1943 r.

Wojska pancerne Holandii do 1943 r.
Holandia.
Pierwszym holenderskim pojazdem opancerzonym był samochód pancerny Minerva, który w październiku 1914 r. został przejęty od Belgów, którzy pod naciskiem wojsk niemieckich byli zmuszeni wycofać się na terytorium Holandii. Holendrzy używali go do służby granicznej, zaś po zakończeniu I wojny światowej zwrócili w 1919 r. armii belgijskiej. Pod koniec 1918 r. holenderskie siły zbrojne zasilił niemiecki samochód pancerny Erkhardt, uzbrojony w przeciwlotniczy karabin maszynowy, który został opuszczony przez niemiecką załogę. Wiadomo, że w 1932 r. został przezbrojony w działko. W 1927 r. we Francji został zakupiony 1 czołg lekki FT-17 w wersji zmodernizowanej FT-18. Standardowy karabin maszynowy Hotchkiss zamieniono na karabin maszynowy Schwarzlose M.08. Czołg był używany jedynie w celach szkoleniowych, a także do tłumienia demonstracji. W 1929 r. Holendrzy wybudowali improwizowany samochód opancerzony, używany następnie na ćwiczeniach wojskowych. W 1932 r. na bazie 6-kołowego samochodu ciężarowego Morris powstały kolejne 3 pojazdy opancerzone. Na pocz. lat 30. z Wielkiej Brytanii przybyło 5 spośród 6 zamówionych przez Holendrów tankietek Vickers Carden Loyd Mark VI. W 1934 r. specjalna komisja wojskowa przeprowadziła testy różnych samochodów pancernych dla armii holenderskiej. Ostatecznie zostały wybrane pojazdy szwedzkiej firmy Landswerk. W 1936 r. w prowincji Północna Brabancja został sformowany 1 Szwadron Samochodów Pancernych (1e Eskadron Pantserwagens), złożony z 12 samochodów pancernych Landswerk L-180. Otrzymały one – zamiast pierwotnego działka 20 mm – nowe półautomatyczne działko Boforsa 37 mm. W Holandii pojazdy oznaczono jako M.36. W 1938 r. w prowincji Utrecht utworzono z 14 pancerek Landswerk L-181 (M.38) 2 Szwadron Samochodów Pancernych (2e Eskadron Pantserwagens). 2 samochody pancerne M.38 przebudowano na pojazdy dowodzenia. W 1939 r. holenderska firma Van Doorne Aanhangwagenfabriek N.V. rozpoczęła produkcję samochodów pancernych M.39. Od końca 1939 r. wchodziły one na uzbrojenie 3 Szwadronu Samochodów Pancernych (3e Eskadron Pantserwagens), stacjonującego w Scheveningen. Spośród zamówionych 12 przed wybuchem wojny z Niemcami zostało wyprodukowanych 7 pancerek M.39. W czasie walk holenderskie samochody pancerne zwalczały desanty powietrzne oddziałów niemieckich. Wzięły też udział w walkach lądowych. Wiadomo, że na pewno został zniszczony 1 M.39. Kilka pancerek starszych typów Holendrzy utracili podczas bombardowania Hagi. Po zakończeniu działań wojskowych Niemcy przejęli pozostałe pojazdy M.39, w tym jeszcze nie ukończone (zdobyli też część M.36 i M.38), po czym używali ich wszystkich na froncie wschodnim do celów antypartyzanckich i służby patrolowej.
Holenderskie Indie Wschodnie.
W 1936 r., przeczuwając japońskie zagrożenie, kolonialne władze Holenderskich Indii Wschodnich opracowały plan znacznego wzmocnienia własnych sił zbrojnych, czyli Królewskiej Armii Holenderskich Indii Wschodnich (KNIL), w tym sformowania sześciu brygad zmechanizowanych. W każdej z nich miał znajdować się batalion pancerny. Jednakże finansowe ograniczenia uniemożliwiły zakup czołgów. Pełne zamówienie w 1938 r. w Wielkiej Brytanii 70 lekkich czołgów Vickers E nie doszło do skutku z powodu wybuchu wojny z Niemcami. Do Holenderskich Indii Wschodnich zdążyło dotrzeć jedynie 20 tych maszyn. W tej sytuacji Holendrzy zwrócili się do Amerykanów, zamawiając w firmie Marmon-Herrington w 1939 r. 628 czołgów 3 typów (CTLS-4TAU, CTMS-1TWI i MTLS-1GI4). Dostawa miała odbyć się do 1 stycznia 1943 r. Przejście amerykańskiego przemysłu na tory wojskowe doprowadziło jednak do ograniczenia holenderskiego zamówienia. Pod koniec stycznia 1942 r. do Holenderskich Indii Wschodnich dostarczono jedynie 25 lekkich czołgów CTLS-4, uzbrojonych w 3 karabiny maszynowe. Maszyny trzeba było jednak przetransportować ze statku, który osiadł na mieliźnie, w związku z czym większość maszyn została uszkodzona i wymagała remontu. W idealnym stanie technicznym było jedynie 8 czołgów. Do tego czasu Holendrzy zdołali wyszkolić 30 oficerów i ok. 500 podoficerów i szeregowych personelu wojsk pancernych. Posiadany sprzęt pancerny okazał się niewystarczający do sformowania nawet jednego batalionu pancernego. Utworzono więc tzw. Oddział Ruchomy (Mobiele Eenheid) pod dowództwem kpt. G. J. Wulfhorsta. Oprócz szwadronu pancernego w jego skład weszły zmotoryzowana kompania piechoty (ok. 150 żołnierzy z 16 opancerzonymi samochodami ciężarowymi Overvalwagen type В), pluton rozpoznawczy (3 samochody pancerne produkcji południowoafrykańskiej Marmon-Herrington Mk. III MEF i 1 amerykańskiej Scout Car M3A1) oraz dwie zmotoryzowanie baterie artylerii (przeciwpancerna z działkami 47 mm i górska z działami 75 mm). Kiedy Japończycy wylądowali na Jawie 1 marca 1942 r., Oddział Ruchomy stacjonował w mieście Bandung w głębi wyspy. Otrzymał rozkaz przesunięcia się w rejon Kalijati. Następnego dnia przy wsparciu 5 Batalionu Piechoty zaatakował przednie części japońskiego 230 Pułku Piechoty, który zajął Subang. Zaskoczeni Japończycy wycofali się, tracąc wielu zabitych i rannych. Jednakże po nadejściu reszty pułku Oddział Ruchomy, po ciężkiej walce, został zmuszony do odwrotu za cenę 14 zabitych, 13 rannych i 2 zaginionych. Poważne straty Holendrzy ponieśli w sprzęcie pancernym: utracili aż 13 czołgów, 1 samochód pancerny i 5 opancerzonych ciężarówek. Silnie osłabiony oddział powrócił do Bandungu i do kapitulacji wojsk holenderskich na Jawie nie brał już udziału w walkach, znajdując się w rezerwie na wypadek desantu powietrznego Japończyków.
Gujana Holenderska.
W celu wzmocnienia obrony Gujany Holendrzy w maju 1942 r. sformowali Zmotoryzowaną Brygadę Mieszaną (Gemotoriseerde Gemengde Brigade). W jej skład wchodził batalion pancerny, który od 1943 r. był wyposażony w 74 czołgi wyprodukowane przez amerykańską firmę Marmon-Herrington: 28 CTLS-4TAS/TAU, 26 CTMS-1TWI i 20 MTLS-1GI4. Brakowało jednak kadry oficerskiej, dlatego oddział nie osiągnął nigdy pełnej zdolności bojowej.

</doc>
<doc id="2379165" url="https://pl.wikipedia.org/wiki?curid=2379165" title="Soronzonboldyn Batceceg">
Soronzonboldyn Batceceg



</doc>
<doc id="2379166" url="https://pl.wikipedia.org/wiki?curid=2379166" title="Nergujn Enchbat">
Nergujn Enchbat



</doc>
<doc id="2379167" url="https://pl.wikipedia.org/wiki?curid=2379167" title="Gundegmaa Otryad">
Gundegmaa Otryad



</doc>
<doc id="2379169" url="https://pl.wikipedia.org/wiki?curid=2379169" title="Batchujagiin Möngöntuul">
Batchujagiin Möngöntuul



</doc>
<doc id="2379170" url="https://pl.wikipedia.org/wiki?curid=2379170" title="Bazar Hatanbaatar">
Bazar Hatanbaatar



</doc>
<doc id="2379171" url="https://pl.wikipedia.org/wiki?curid=2379171" title="Dashzeveg Sharavdorj">
Dashzeveg Sharavdorj



</doc>
<doc id="2379172" url="https://pl.wikipedia.org/wiki?curid=2379172" title="Tüdeviin Üitümen">
Tüdeviin Üitümen



</doc>
<doc id="2379173" url="https://pl.wikipedia.org/wiki?curid=2379173" title="Methuselah Foundation">
Methuselah Foundation

Methuselah Foundation – organizacja non-profit, zajmująca się badaniami w kierunku przedłużania życia, założona przez biogerontologa Aubreya de Grey i Davida Gobela, z siedzibą w Springfield w stanie Wirginia w Stanach Zjednoczonych. Nazwa fundacji pochodzi od imienia postaci biblijnej Matuzalema, często stosowanego na określenie osoby żyjącej bardzo długo.
Działalność fundacji realizuje się przez projekty:
Bieżące projekty.
NewOrgan Prize.
Nagroda 10 mln dolarów stanowi wyzwanie dla naukowców, aby do 2020 roku wytwarzanie organów z komórek pacjenta i przeszczepianie ich stały się rzeczywistością. Ogłoszona w kwietniu 2010 roku nagroda będzie przyznana pierwszemu naukowcowi, który urzeczywistni kopiowanie i transplantację organów.
Fundacja chce położyć kres obecnemu stanowi rzeczy: oczekiwaniu na śmierć dawcy organu, odrzucaniu przeszczepionego organu, ograniczonej długości życia z lekami immunosupresyjnymi, i umieraniu pacjentów, zanim zostanie im przeszczepiony konieczny organ. Fundacja stoi na stanowisku, że oferowanie nagród przyspiesza dokonywanie wynalazków.
Mprize.
W 2003 roku de Grey i Gobel ufundowali Mprize (znaną też jako "Methuselah Mouse Prize"), nagrodę stworzoną w celu przyspieszenia badań nad skutecznym przedłużeniem życia, poprzez wynagrodzenie finansowe badaczy, którzy przedłużą zdrowe życie myszy do niespotykanej długości. (Zwykła długość życia myszy hodowlanych to 1,5–2 lata, czasem dożywają 3 lat). De Grey w marcu 2005 roku skomentował ufundowanie nagrody następująco: „Jeśli mamy wynaleźć rzeczywiste terapie regeneracyjne, z których skorzystają nie tylko przyszłe pokolenia, ale my żyjący obecnie, musimy zachęcić naukowców do pracy nad problemem starzenia” ("„if we are to bring about real regenerative therapies that will benefit not just future generations, but those of us who are alive today, we must encourage scientists to work on the problem of aging”"). O nagrodzie mówiło wiele mediów, również BBC i Fortune.
Fundacja jest zdania, że jeśli uda się odwrócić procesy starzenia u myszy, ogromna ilość funduszy zostanie przeznaczona na podobne badania u ludzi, być może finansowane przez rząd podobnie jak Projekt poznania ludzkiego genomu, lub przez firmy prywatne.
W sierpniu 2005 roku wartość nagrody wynosiła 1,5 mln USD, w listopadzie 2005 – 3 mln USD, a w grudniu 2006 – 4 mln USD.
Zasady przyznawania nagrody i obecni zdobywcy.
Fundacja obecnie przyznaje nagrodę w dwóch kategoriach:
Jeśli dotychczasowy rekord zostanie pobity, badacz otrzymuje kwotę stosowną do obecnej wartości nagrody, zależną od procenta, o jaki pobił dotychczasowy rekord.
Nagroda w kategorii długowieczności może być przyznana za dowolny rodzaj interwencji, łącznie z selektywnym rozmnażaniem i inżynierią genetyczną; wystarczy przedstawić jedną mysz. W 2009 roku wygrała mysz, której receptor hormonu wzrostu został genetycznie wyłączony; żyła 1819 dni (prawie 5 lat). Mysz wyhodował Andrzej Bartke z Geriatrics Research na wydziale medycyny w Southern Illinois University School of Medicine w Springfield w stanie Illinois.
Nagroda w kategorii odmłodzenia bazuje na recenzowanych studiach obejmujących przynajmniej 40 zwierząt (20 poddanych eksperymentom i 20 będących grupą kontrolną). Terapia może zacząć się dopiero w średnim wieku myszy i pod uwagę brana jest średnia długość życia 10% najdłużej żyjących poddanych terapii myszy. W 2009 roku rekord wynosił 1356 dni (ok. 3,7 roku); terapia polegała na ograniczeniu spożywanych kalorii.
Do listopada 2004 roku, fundacja oferowała nagrodę w kategorii odmłodzenia na innych zasadach: terapię można było zacząć w dowolnym wieku, a dni przed terapią liczyły się podwójnie. Zwycięzcą okazała się mysz, której nie poddano żadnej diecie ani zabiegom farmakologicznym, jedynie wzbogacono jej środowisko. Żyła 1551 dni (ok. 4,2 lat).
MLife Sciences.
MLife Sciences to ogólna nazwa dla wielu projektów, w których bierze udział fundacja. Jeden z nich to Organovo, Inc., firma medycyny regeneracyjnej, dzięki której Methuselah Foundation zamierza drukować trójwymiarowo nowe organy i tkanki z DNA pacjentów.
Projekty historyczne.
Inicjatywa badawcza dla osób bez stopnia naukowego.
Zaproponowana w kwietniu 2008 roku, The Methuselah Foundation Undergraduate Research Initiative (MFURI) wspierała studentów college’u w dowolnej dziedzinie naukowej wiedzą i logistyką, w prowadzeniu projektów zgodnych z profilem Methuselah Foundation na rzecz radykalnego przedłużenia życia ludzkiego. MFURI umożliwiało studentom z terenu Stanów Zjednoczonych zyskać punkty, stypendia, i ocenę swoich starań. Studenci z innych krajów mogli aplikować o stypendia. Projektem MFURI zarządzała grupa wolontariuszy, koordynatorów i superwizorów. W marcu 2009 MFURI przeniosło się spod patronatu Methuselah Foundation do SENS Foundation, gdzie nosi nazwę "Academic Initiative". W sierpniu 2011 roku zapowiedziano kolejne zmiany jak podzielenie projektu na działy. Szczegóły ogłoszono na konferencji SENS w Cambridge (31 sierpnia – 4 września 2011).
Personel.
Przywódcy Methuselah Foundation to:
Sponsorzy.
16 września 2006 roku Peter Thiel, współzałożyciel i były CEO systemu płatności on-line PayPal, ogłosił, że przekaże 3,5 miliona USD dla Methuselah Foundation „aby wesprzeć badania na rzecz złagodzenia i następnie odwrócenia słabości spowodowanej starzeniem się” ("„to support scientific research into the alleviation and eventual reversal of the debilities caused by aging”").
Justin Bonomo, zawodowy gracz w pokera, ofiarował 5% jego wygranych w turniejach.

</doc>
<doc id="2379174" url="https://pl.wikipedia.org/wiki?curid=2379174" title="Jani Lane">
Jani Lane

Jani Lane, właściwie John Kennedy Oswald (ur. 1 lutego 1964 w Akron, zm. 11 sierpnia 2011 w Woodland Hills w Los Angeles) − amerykański muzyk, wokalista i lider glam rockowego zespołu Warrant, znany z hitów takich jak „Cherry Pie” i „Heaven”.
Życiorys.
Wczesne lata.
Urodził się jako John Kennedy Oswald w Akron w Ohio jako najmłodsze z pięciorga dzieci Eileen i Roberta Oswaldów. Wychowywał się na wschód od Akron w Brimfield w Ohio, wraz ze starszym bratem Erikiem i trzema starszymi siostrami - Marcine, Michelle i Victorią. W wieku sześciu lat sam nauczył się grać na perkusji, gitarze i fortepianie ze słuchu. Dorastał słuchając stacji rockowej WMMS (100,7 FM "The Buzzard") z Cleveland. Wspólnie z bratem i siostrą Vicky i z pomocą rodziców występował z wieloma lokalnymi zespołami. Od jedenastego roku życia jako "Mitch Dynamite" grał na perkusji w klubach. Dzięki zachęcie swojej siostry i jej chłopaka trafił do zespołu "Pokerface". Przez lata czasami grał na perkusji na koncertach w różnych formacjach. W 1982 ukończył Field High School w Brimfield w Ohio. Uczęszczał do Kent State University.
Kariera.
W 1983 roku zmienił swoje personalia na John Patrick Oswald i przeniósł się do Los Angeles. Trzy lata potem dołączył do heavymetalowego zespołu Warrant. W latach 1986-2004 był wokalistą i głównym kompozytorem grupy. Napisał największe przeboje, takie jak "Cherry Pie" czy "I Saw Red". Jednak z powodu nieporozumień z innymi muzykami kilkakrotnie opuszczał zespół. Najpierw w roku 1993, na okres kilkunastu miesięcy, potem z kolei w roku 2004. Cztery lata potem powrócił, a Warrant zagrał serię koncertów w oryginalnym składzie. Po ostatniej trasie muzycy Warrant rozstali się definitywnie, pozostali jednak w dobrych kontaktach, Jani pozwolił muzykom Warrant na granie utworów przez niego napisanych.
Od roku 2000 rozwijał swoją karierę solową. W 2002 wydał debiutancki album "Back Down to One", gdzie zaprezentował się od lżejszej strony. Oprócz tego realizował się jako wokalista sesyjny. W 2007 roku ukazała się jego druga płyta solowa "Photograph". Jego ostatni album "Love the Sin, Hate the Sinner" (2008) został nagrany wspólnie z Saints of the Underground. 
Debiutował w roli aktorskiej jako Vol w komedii "Piekielny dzień" ("High Strung", 1991) u boku Thomasa F. Wilsona, Denise Crosby i Freda Willarda i thrillerze "Piekło zza krat" ("Caged Fear", 1991) z udziałem Davida Keitha i Karen Black. Pojawił się także w kilku programach reality show w telewizji VH1, m.in. "Celebrity Fit Club 2" (w lipcu 2005).
Życie prywatne.
Był trzykrotnie żonaty. Podczas realizacji teledysku do utworu zespołu Warrant "Cherry Pie" poznał modelkę Bobbie Jean Brown, którą poślubił 27 lipca 1991 i miał z nią córkę Taylor Jayne Lane (ur. 17 czerwca 1992). W 1993 rozwiódł się i związał z byłą Miss Maryland USA - Rowanne Brewer, z którą się ożenił w 1996 i miał córkę Madison Michelle Lane (ur. 1997). Ich małżeństwo zakończyło się w 2005 roku. Po raz trzeci ożenił się 13 marca 2010 z Kimberly Nash, która 9 miesięcy potem w 2011 roku złożyła pozew rozwodowy. 
Jani Lane miał też problemy z prawem. Kilkakrotnie został zatrzymany za prowadzenie pod wpływem alkoholu, za co ostatecznie musiał spędzić w więzieniu 120 dni.
11 sierpnia 2011 roku został znaleziony martwy w hotelu w Woodland Hills w Los Angeles. Przyczyną śmierci było zatrucie alkoholem. Na miejscu znaleziono tabletki i alkohol. Miał 47 lat.

</doc>
<doc id="2379175" url="https://pl.wikipedia.org/wiki?curid=2379175" title="Żugderdemidijn Gurragczaa">
Żugderdemidijn Gurragczaa



</doc>
<doc id="2379176" url="https://pl.wikipedia.org/wiki?curid=2379176" title="Tall as-Safi">
Tall as-Safi

Tall as-Safi () – nieistniejąca już arabska wieś, która była położona w Dystrykcie Hebronu w Mandacie Palestyny. Wieś została wyludniona i zniszczona podczas I wojny izraelsko-arabskiej, po ataku Sił Obronnych Izraela w dniu 9 lipca 1948.
Położenie.
Tall as-Safi leżała na pograniczu wzgórz Szefeli z Judeą. Według danych z 1945 do wsi należały ziemie o powierzchni 28 925 ha. We wsi mieszkało wówczas 1290 osób.
Historia.
Wykopaliska archeologiczne prowadzone na terenie wsi wskazują, że miejsce to było zamieszkałe już w piątym tysiącleciu p.n.e. W epoce żelaza istniało tutaj duże miasto otoczone murem obronnym i fosą. Istnieją dowody, że znajdowało się tu filistyńskie miasto Gat. W okresie krzyżowców istniejąca tutaj wieś była nazywana Blanch Garde (). Przy wiosce, w 1142 wybudowano zamek obronny Blanchegarde. Został on zdobyty w 1191 przez Saladyna, i odbudowany rok później przez Ryszarda I Lwie Serce. Po ponownym zniszczeniu, wieś utraciła swoje znaczenie na długie wieki. Przez długie lata większość mieszkańców żyła w nędzy w chatach z gliny i słomy.
W okresie panowania Brytyjczyków Tell as-Safi rozwijała się jako duża wieś.
Podczas I wojny izraelsko-arabskiej wieś znalazła się w rejonie, przez który przebiegała linia frontu izraelsko-egipskiego. W nocy z 8 na 9 lipca 1948 Siły Obronne Izraela rozpoczęły operację An-Far, podczas której Tall as-Safi została zajęta i całkowicie wysiedlona
Miejsce obecnie.
Rejon wioski Tall as-Safi pozostaje opuszczony.
Palestyński historyk Walid Chalidi, tak opisał pozostałości wioski Tall as-Safi: „Teren jest porośnięty dziką roślinnością, składającą się głównie z kaktusów, palm i drzew oliwnych. Zachowały się pozostałości kamiennego basenu. Tereny sąsiadujące są obsadzone przez izraelskich rolników drzewami cytrusowymi, słonecznikami i zbożem. W pobliżu kilka namiotów rozbili Beduini”.

</doc>
<doc id="2379177" url="https://pl.wikipedia.org/wiki?curid=2379177" title="Kfar HaRif">
Kfar HaRif



</doc>
<doc id="2379178" url="https://pl.wikipedia.org/wiki?curid=2379178" title="Al-Masmija as-Saghira">
Al-Masmija as-Saghira

Al-Masmija as-Saghira (arab. المسمية الصغيرة) – nieistniejąca już arabska wieś, która była położona w Dystrykcie Gazy w Mandacie Palestyny. Wieś została wyludniona i zniszczona podczas I wojny izraelsko-arabskiej, po ataku Sił Obronnych Izraela w dniu 9 lipca 1948.
Położenie.
Al-Masmija as-Saghira leżała na równinie nadmorskiej. Według danych z 1945 do wsi należały ziemie o powierzchni 6 478 ha. We wsi mieszkało wówczas 530 osób.
Historia.
Wieś została założona w XIX wieku. Przez długie lata większość mieszkańców żyła w nędzy w chatach z gliny i słomy.
W okresie panowania Brytyjczyków al-Masmija as-Saghira rozwijała się jako niewielka wieś.
Podczas I wojny izraelsko-arabskiej w nocy z 8 na 9 lipca 1948 Siły Obronne Izraela rozpoczęły operację An-Far, podczas której al-Masmija as-Saghira została zajęta i całkowicie wysiedlona
Miejsce obecnie.
Rejon wioski zajmują obecnie pola uprawne moszawu Kefar ha-Rif.
Palestyński historyk Walid Chalidi, tak opisał pozostałości wioski al-Masmija as-Saghira: „Praktycznie nie ma żadnych śladów po wiosce”.

</doc>
<doc id="2379179" url="https://pl.wikipedia.org/wiki?curid=2379179" title="Kilpisjärvi (miejscowość)">
Kilpisjärvi (miejscowość)

Kilpisjärvi to jedna z większych wsi w gminie Enontekiö w Laponii w Finlandii. Wieś położona jest nad brzegiem jeziora Kilpisjärvi, wzdłuż szosy E8 w północno-zachodniej części kraju, niedaleko granicy ze Szwecją oraz Norwegią. W pobliżu miejscowości znajduje się jedno z najwyższych wzniesień Finlandii, góra Saanatunturi. Od najbliżej położonego zasiedlonego punktu, norweskiej wioski Skibotn dzieli Kilpisjärvi około 50 km. Dużą część mieszkańców wsi stanowi rdzenna ludność (Saamowie).

</doc>
<doc id="2379180" url="https://pl.wikipedia.org/wiki?curid=2379180" title="Kfar Menahem">
Kfar Menahem



</doc>
<doc id="2379181" url="https://pl.wikipedia.org/wiki?curid=2379181" title="Belcampo">
Belcampo

Belcampo właśc. Herman Pieter Schönfeld Wichers (ur. 21 lipca 1902 w Naaarden, zm. 2 stycznia 1990 w Groningen) – holenderski prozaik.
W 1939 roku ukończył prawo na uniwersytecie w Amsterdamie. W 1950 roku ukończył także medycynę i przez jakiś czas pracował jako lekarz. Przede wszystkim jednak był pisarzem. Swoje liczne opowiadania sam podzielił w 1974 roku na trzy grupy:
W 1972 roku opublikował też studnium teoretyczne pt. "De filosofie van het belcampisme".

</doc>
<doc id="2379182" url="https://pl.wikipedia.org/wiki?curid=2379182" title="Antonina Maria Verna">
Antonina Maria Verna

Antonia Maria Verna (ur. 12 czerwca 1773 w Turynie; zm. 25 grudnia 1838 tamże) – włoska zakonnica, założycielka Instytutu Sióstr Miłosierdzia Niepokalanego Poczęcia, Błogosławiona Kościoła Katolickiego.
Życiorys.
Była drugim dzieckiem swoich rodziców. Już w bardzo młodym wieku uczyła dzieci katechizmu, została zakonnicą. Założyła Instytut Sióstr Miłosierdzia Niepokalanego Poczęcia. Pierwszy dom opieki otworzyła w 1819 roku. Zmarła w opinii świętości, mając 65 lat. Została pochowana w podziemiach kościoła.
Jej proces beatyfikacyjny rozpoczął się w 1937 roku. 19 grudnia 2009 roku papież Benedykt XVI podpisał dekret o heroiczności cnót Antonii Marii Verny, a 14 stycznia 2011 roku podpisał dekret o cudzie. Jej beatyfikacja odbyła się w dniu 2 października 2011 roku.

</doc>
<doc id="2379183" url="https://pl.wikipedia.org/wiki?curid=2379183" title="Kilpisjärvi">
Kilpisjärvi



</doc>
<doc id="2379187" url="https://pl.wikipedia.org/wiki?curid=2379187" title="DB Schenker Coaltran">
DB Schenker Coaltran



</doc>
<doc id="2379188" url="https://pl.wikipedia.org/wiki?curid=2379188" title="Jeździec bez głowy">
Jeździec bez głowy



</doc>
<doc id="2379189" url="https://pl.wikipedia.org/wiki?curid=2379189" title="Charlęscy herbu Bończa">
Charlęscy herbu Bończa

Charlińscy (Charlęscy) herbu Bończa – polski ród szlachecki, nazwisko pochodzi od staropolskiego słowa oznaczającego niegdyś chorującego. Chorować to po staropolsku charlać, czyli podupadać na zdrowiu, kaszleć.
Początki rodu.
W XV wieku ród wywodził się z Charleja z Ziemi Nowogródzkiej. Mimo służby dworskiej na salonach królewskich i wystawianiu własnej chorągwi jazdy nie osiągnęli statusu magnackiego. Wykupowanie krewnych z niewoli moskiewskiej po kampanii 1612 roku poważnie zubożyło całą rodzinę.

</doc>
<doc id="2379191" url="https://pl.wikipedia.org/wiki?curid=2379191" title="Port lotniczy Ambriz">
Port lotniczy Ambriz

Port lotniczy Ambriz – krajowy port lotniczy położony w Ambriz, w Angoli.

</doc>
<doc id="2379192" url="https://pl.wikipedia.org/wiki?curid=2379192" title="Port lotniczy Cafunfo">
Port lotniczy Cafunfo

Port lotniczy Cafunfo – krajowy port lotniczy położony w Cafunfo, w Angoli.

</doc>
<doc id="2379193" url="https://pl.wikipedia.org/wiki?curid=2379193" title="Port lotniczy Cazombo">
Port lotniczy Cazombo

Port lotniczy Cazombo – krajowy port lotniczy położony w Cazombo, w Angoli.

</doc>
<doc id="2379194" url="https://pl.wikipedia.org/wiki?curid=2379194" title="Port lotniczy Chitato">
Port lotniczy Chitato

Port lotniczy Chitato – krajowy port lotniczy położony w Chitato, w Angoli.

</doc>
<doc id="2379196" url="https://pl.wikipedia.org/wiki?curid=2379196" title="Port lotniczy Cuito Cuanavale">
Port lotniczy Cuito Cuanavale

Port lotniczy Cuito Cuanavale – krajowy port lotniczy położony w Cuito Cuanavale, w Angoli.

</doc>
<doc id="2379198" url="https://pl.wikipedia.org/wiki?curid=2379198" title="Port lotniczy Kapanda">
Port lotniczy Kapanda

Port lotniczy Kapanda – krajowy port lotniczy położony w Capanda Dam, w Angoli.

</doc>
<doc id="2379201" url="https://pl.wikipedia.org/wiki?curid=2379201" title="Port lotniczy Kelle">
Port lotniczy Kelle

Port lotniczy Kelle – port lotniczy położony w Kellé, w Republice Konga.

</doc>
<doc id="2379202" url="https://pl.wikipedia.org/wiki?curid=2379202" title="Port lotniczy Kindamba">
Port lotniczy Kindamba

Port lotniczy Kindamba – port lotniczy położony w Kindamba, w Republice Konga.

</doc>
<doc id="2379203" url="https://pl.wikipedia.org/wiki?curid=2379203" title="Kronberger 61">
Kronberger 61

Kronberger 61 ("Kn 61") – mgławica planetarna znajdująca się w konstelacji Lutni w odległości około 13 000 lat świetlnych od Ziemi. Została odkryta w styczniu 2011 roku przez austriackiego miłośnika astronomii Matthiasa Kronbergera na zdjęciach zebranych w ramach przeglądu Digital Sky Survey.

</doc>
<doc id="2379205" url="https://pl.wikipedia.org/wiki?curid=2379205" title="Port lotniczy Lague">
Port lotniczy Lague

Port lotniczy Lague – port lotniczy położony w Lague, w Republice Konga.

</doc>
<doc id="2379206" url="https://pl.wikipedia.org/wiki?curid=2379206" title="Port lotniczy Makabana">
Port lotniczy Makabana

Port lotniczy Makabana – port lotniczy położony w Makabana, w Republice Konga.

</doc>
<doc id="2379207" url="https://pl.wikipedia.org/wiki?curid=2379207" title="Port lotniczy Makoua">
Port lotniczy Makoua

Port lotniczy Makoua – port lotniczy położony w Makoua, w Republice Konga.

</doc>
<doc id="2379208" url="https://pl.wikipedia.org/wiki?curid=2379208" title="Port lotniczy Mossendjo">
Port lotniczy Mossendjo

Port lotniczy Mossendjo – port lotniczy położony w Mossendjo, w Republice Konga.

</doc>
<doc id="2379209" url="https://pl.wikipedia.org/wiki?curid=2379209" title="Port lotniczy Mouyondzi">
Port lotniczy Mouyondzi

Port lotniczy Mouyondzi – port lotniczy położony w Mouyondzi, w Republice Konga.

</doc>
<doc id="2379210" url="https://pl.wikipedia.org/wiki?curid=2379210" title="Port lotniczy Sibiti">
Port lotniczy Sibiti

Port lotniczy Sibiti – port lotniczy położony w Sibiti, w Republice Konga.

</doc>
<doc id="2379212" url="https://pl.wikipedia.org/wiki?curid=2379212" title="Port lotniczy Tchongorove">
Port lotniczy Tchongorove

Port lotniczy Tchongorove (ICAO: FOOI, IATA: IGE) – krajowy port lotniczy położony w Iguela, w Gabonie.

</doc>
<doc id="2379213" url="https://pl.wikipedia.org/wiki?curid=2379213" title="Port lotniczy Lambarene">
Port lotniczy Lambarene

Port lotniczy Lambarene (ICAO: FOGR, IATA: LBQ) – krajowy port lotniczy położony w Lambarene, w Gabonie.

</doc>
<doc id="2379214" url="https://pl.wikipedia.org/wiki?curid=2379214" title="Port lotniczy Lastourville">
Port lotniczy Lastourville

Port lotniczy Lastourville (ICAO: FOOR, IATA: LTL) – krajowy port lotniczy położony w Lastourville, w Gabonie.

</doc>
<doc id="2379218" url="https://pl.wikipedia.org/wiki?curid=2379218" title="Port lotniczy Mayumba">
Port lotniczy Mayumba

Port lotniczy Mayumba (ICAO: FOOY, IATA: MYB) – krajowy port lotniczy położony w Mayumba, w Gabonie.

</doc>
<doc id="2379219" url="https://pl.wikipedia.org/wiki?curid=2379219" title="Port lotniczy Mbigou">
Port lotniczy Mbigou

Port lotniczy Mbigou (ICAO: FOGG, IATA: MBC) – krajowy port lotniczy położony w Mbigou, w Gabonie.

</doc>
<doc id="2379221" url="https://pl.wikipedia.org/wiki?curid=2379221" title="Port lotniczy Mekambo">
Port lotniczy Mekambo

Port lotniczy Mekambo (ICAO: FOOE, IATA: MKB) – krajowy port lotniczy położony w Mekambo, w Gabonie.

</doc>
<doc id="2379222" url="https://pl.wikipedia.org/wiki?curid=2379222" title="Vive Kielce w europejskich pucharach">
Vive Kielce w europejskich pucharach

Występy Vive Kielce w europejskich pucharach
Sezon 2012/2013 - Liga Mistrzów.
Faza grupowa - grupa C.
Vive Targi Kielce jako druga drużyna w historii, po hiszpańskim Ciudad Real awansowała do 1/8 rozgrywek z kompletem zwycięstw.

</doc>
<doc id="2379223" url="https://pl.wikipedia.org/wiki?curid=2379223" title="Wydział śledczy RIS">
Wydział śledczy RIS

Wydział śledczy RIS (wł. "R.I.S. Roma - Delitti imperfetti", 2010-2012) – włoski serial kryminalny nadawany przez włoską stację Cnale 5 od 18 marca 2010 roku do 28 listopada 2012 roku. W Polsce serial jest nadawany od 6 września 2011 roku na kanale TV Puls. Jest spin-offem serialu pt. "R.I.S. - Delitti imperfetti"
Opis fabuły.
Grupa kryminologów w składzie: Lucia Brancato (Euridice Axen), chemiczka Flavia (Jun Ichikawa), porucznik Bartolomeo Dossena (Marco Rossetti), genetyczka Constanza Moro (Mary Petruolo) policjant Emiliano Cecchi (Primo Reggiani) oraz Daniele Ghirelli (Fabio Troiano), muszą powstrzymać szaleńca, który morduje ludzi i wysadza w powietrze budynki w Rzymie.

</doc>
<doc id="2379224" url="https://pl.wikipedia.org/wiki?curid=2379224" title="Gábor Halmai">
Gábor Halmai

Gábor Halmai (ur. 7 stycznia 1972 w Székesfehérvárze) – piłkarz węgierski grający na pozycji defensywnego pomocnika. W swojej karierze 57 razy zagrał w reprezentacji Węgier i strzelił w niej 4 gole.
Kariera klubowa.
Karierę piłkarską Halmai rozpoczął w klubie Videoton FC z Székesfehérváru. W 1989 roku awansował do kadry pierwszej drużyny i w sezonie 1989/1990 zadebiutował w jego barwach w pierwszej lidze węgierskiej. W Videotonie grał do 1991 roku i wtedy też przeszedł do budapeszteńskiego Kispestu-Honvéd. W 1993 roku wywalczył z tym klubem mistrzostwo Węgier.
Latem 1993 roku Halmai przeszedł z Kispestu-Honvéd do belgijskiego Germinalu Ekeren, w którym grał przez 3 lata m.in. z rodakiem Ervinem Kovácsem. W 1995 roku wystąpił z Germinalem w przegranym 1:3 finale Pucharu Belgii z Club Brugge.
W 1996 roku Halmai wrócił na Węgry i został zawodnikiem klubu MTK Budapest FC. W latach 1997 i 1999 wywalczył z MTK mistrzostwo Węgier. Wraz z tym klubem trzykrotnie zdobył też Puchar Węgier w latach 1997, 1998 i 2000.
W 2000 roku Halmai został piłkarzem izraelskiego Hapoelu Tel Awiw. Grał w nim przez 3 lata. W 2002 roku wywalczył z Hapoelem mistrzostwo Izraela.
W 2003 roku Halmai znów został zawodnikiem MTK. Po 2 latach gry w tym klubie zakończył karierę.
Kariera reprezentacyjna.
W reprezentacji Węgier Halmai zadebiutował 8 września 1993 roku w przegranym 1:3 meczu eliminacji do MŚ 1994 z Rosją. Swojego pierwszego gola w reprezentacji strzelił 7 września 1994 w spotkaniu eliminacji do Euro 96 z Turcją (2:2). W swojej karierze grał też w eliminacjach do MŚ 1998 i Euro 2000. W kadrze narodowej od 1993 do 2001 roku rozegrał 57 meczów i strzelił 4 gole.

</doc>
<doc id="2379225" url="https://pl.wikipedia.org/wiki?curid=2379225" title="Gabor Halmai">
Gabor Halmai



</doc>
<doc id="2379226" url="https://pl.wikipedia.org/wiki?curid=2379226" title="Port lotniczy Bertoua">
Port lotniczy Bertoua

Port lotniczy Bertoua – krajowy port lotniczy zlokalizowany w kameruńskim mieście Bertoua.

</doc>
<doc id="2379228" url="https://pl.wikipedia.org/wiki?curid=2379228" title="Port lotniczy Ebolowa">
Port lotniczy Ebolowa

Port lotniczy Ebolowa – krajowy port lotniczy zlokalizowany w kameruńskim mieście Ebolowa.

</doc>
<doc id="2379229" url="https://pl.wikipedia.org/wiki?curid=2379229" title="Jadwiga Markowska">
Jadwiga Markowska

Jadwiga Markowska (ur. 8 października 1880 w Mohylewie, zm. 21 października 1962 w Warszawie) – polska działaczka socjalistyczna, członkini PPS, posłanka na Sejm od 1928 do 1929.
Życiorys.
Córka Aleksandra Żukowskiego, lekarza i Izabeli z domu Szaniawska. W 1897 ukończyła gimnazjum w Mohylewie, zaś w 1899 kursy handlowe I. Smolikowskiej w Warszawie. Od 1899 do 1903 pracowała jako buchalterka w fabryce zegarów W. Bobczyńskiego w Warszawie. Była również studentką tajnego Uniwersytetu Latającego.
Od 1902 była członkinią PPS, kolportowała prasę socjalistycznej i wykładała w kółkach robotniczych. Od 1904 do 1905 była członkiem Okręgowego Komitetu Robotniczego PPS Zagłębia Dąbrowskiego, a następnie Łódzkiego Komitetu Robotniczego. Zagrożona aresztowaniem wiosną 1905 wyjechała do Wilna, następnie do Belgii. Od 1906 do 1910 studiowała filologię na Université Nouvelle w Brukseli.
Od 1906 po rozłamie w PPS należała do PPS Lewica. Po studiach w Brukseli była nauczycielką języka francuskiego w Gimnazjum Wojciecha Górskiego w Warszawie i na pensjach prywatnych. Od 1912 zamieszkała w Krakowie, gdzie pracując jako nauczycielka, wstąpiła do Polskiej Partii Socjalno-Demokratycznej Galicji i Śląska Cieszyńskiego. W 1912 wyszła za mąż za Norberta Barlickiego.
W okresie międzywojennym była członkiem PPS. Od 1921 do 1937 była członkiem Rady Naczelnej PPS i Wydziału Kobiecego. Od 1929 do 1936 była członkiem OKR PPS we Lwowie. Pracowała jako nauczycielka w Borysławiu. Ponownie wyszła za mąż za Wincentego Markowskiego.
W wyborach parlamentarnych w 1928 została wybrana do Sejmu II kadencji z listy państwowej nr 2 (PPS). Z ramienia Związku Parlamentarnego Polskich Socjalistów zasiadała w komisji oświatowej. W wyniku orzeczenia Sądu Najwyższego o ponownym rozdziale mandatów z list państwowych, jej mandat poselski został unieważniony i wygasł 30 października 1929. Ponownie kandydowała w wyborach parlamentarnych w 1930 roku z listy państwowej Centrolewu, lecz nie uzyskała mandatu.
Od 1926 do 1937 była członkiem Zarządu Głównego TUR, oraz instruktorką Organizacji Młodzieżowej Towarzystwa Uniwersytetu Robotniczego (OM TUR). W 1928 uczestniczka Kongresu Socjalistycznej Międzynarodówki Robotniczej w Brukseli. W 1936 była współorganizatorką Ligi Obrony Praw Człowieka i Obywatela oraz Zjazdu Pracowników Kultury we Lwowie. W 1937 wraz z innymi działaczami OKR PPS we Lwowie zawieszona w prawach członka PPS partii z powodu sympatii prokomunistycznych.
W czasie II wojny światowej do 1942 przebywała we Lwowie, zaś od 1942 mieszkała w Warszawie. Pełniła funkcję wiceprzewodniczącej Komisji Organizacyjnej Rady Programowej organizacji Polscy Socjaliści. Była również działaczką Rady Pomocy Żydom („Żegota”). Współpracowała z Socjalistyczną Organizacją Bojową.
Od zimy 1944 przebywała w Kielcach, następnie w Krakowie, zaś od 1946 w Łodzi. Do 1948 była członkiem Okręgowego Zarządu TUR w Łodzi. Od 1948 do 1950 była wykładowcą w Szkole Pracy Społecznej w Łodzi, od 1950 ponownie w Warszawie. Pracowała jako tłumaczka w wydawnictwie „Książka i Wiedza”, w 1956 przeszła na emeryturę. Była członkiem PZPR. Odznaczona po 1945 Orderem Sztandaru Pracy I klasy.

</doc>
<doc id="2379230" url="https://pl.wikipedia.org/wiki?curid=2379230" title="Port lotniczy Kaele">
Port lotniczy Kaele

Port lotniczy Kaele – krajowy port lotniczy zlokalizowany w kameruńskim mieście Kaele.

</doc>
<doc id="2379231" url="https://pl.wikipedia.org/wiki?curid=2379231" title="Port lotniczy Kribi">
Port lotniczy Kribi

Port lotniczy Kribi – krajowy port lotniczy zlokalizowany w kameruńskim mieście Kribi.

</doc>
<doc id="2379233" url="https://pl.wikipedia.org/wiki?curid=2379233" title="Port lotniczy Mamfe">
Port lotniczy Mamfe

Port lotniczy Mamfe – krajowy port lotniczy zlokalizowany w kameruńskim mieście Mamfe.

</doc>
<doc id="2379234" url="https://pl.wikipedia.org/wiki?curid=2379234" title="Anna Maria Janer Anglarill">
Anna Maria Janer Anglarill

Anna Maria Janer Anglarill (ur. 18 grudnia 1800 w Cerverze; zm. 11 stycznia 1885 w Talarn) – hiszpańska Błogosławiona Kościoła katolickiego.
Życiorys.
Urodziła się 18 grudnia 1800 r. w hiszpańskieh wiosce Cervera. Pochodziła z religijnej rodziny. W młodym wieku postanowiła poświęcić swoje życie służbie Bogu. Mając 19 lat pomagała w pobliskim szpitalu, jako siostra miłosierdzia. 25 stycznia 1819 r. wstąpiła do wspólnoty Sióstr Miłosierdzia. W tym samym roku złożyła śluby ubóstwa, czystości i posłuszeństwa. Opiekowała się chorymi oraz ubogimi. Czas jej posługi w zgromadzeniu przypadał na I wojnę tzw. karlistowską w Hiszpanii, która wybuchła w 1833 r. Szpital, w którym służyła stał się placówką wojskową, gdzie trafiali ranni cierpiący w wyniku działań zbrojnych.
Po zakończeniu wojny w 1840 r. Anna Maria była zmuszona wyjechać wraz z innymi siostrami do Tuluzy. Po czterech latach powróciły jednak do szpitala w Cerverze. W 1849 r. Anna Maria została kierowniczką tamtejszego Domu Miłosierdzia, gdzie zajmowano się sierotami, niepełnosprawnymi oraz starszymi kobietami.
W 1859 r. biskup Josep Caixal Estradé zwrócił się z prośbą do Anny Mari, aby ta założyła szpital dla ubogich, których nie stać na stosowną opiekę medyczną. Tym samym 29 czerwca 1859 r. założyła wraz z dwiema postulantkami Instytut Sióstr od Świętej Rodziny z Urgell. 
Zmarła w opinii świętości mając 84 lat. 
3 lipca 2009 r. papież Benedykt XVI podpisał dekret o heroiczności cnót Anny Marii Anglarill. Następnie 10 grudnia 2010 r. podpisał dekret o cudzie. Jej beatyfikacja odbyła się 8 października 2011 r..

</doc>
<doc id="2379235" url="https://pl.wikipedia.org/wiki?curid=2379235" title="Port lotniczy Limbe">
Port lotniczy Limbe

Port lotniczy Limbe – krajowy port lotniczy zlokalizowany w kameruńskim mieście Limbé.

</doc>
<doc id="2379236" url="https://pl.wikipedia.org/wiki?curid=2379236" title="Eihei Dōgen">
Eihei Dōgen



</doc>
<doc id="2379237" url="https://pl.wikipedia.org/wiki?curid=2379237" title="Dōgen Kigen">
Dōgen Kigen



</doc>
<doc id="2379240" url="https://pl.wikipedia.org/wiki?curid=2379240" title="Will Hildreth">
Will Hildreth

Wilfred Reginald "Will" Hildreth (ur. 1896, zm. 1979) – indyjski lekkoatleta, uczestnik LIO 1924.
Brał udział w Igrzyskach w Paryżu, gdzie biegał na krótkie dystanse. Wystartował w biegu na 100 m (odpadł w eliminacjach) oraz na 200 metrów (tam też odpadł w eliminacjach). 
Jego syn Peter Burke Hildreth (1924–2011) także był lekkoatletą, płotkarzem i medalistą olimpijskim.

</doc>
<doc id="2379241" url="https://pl.wikipedia.org/wiki?curid=2379241" title="Franciszek Paleari">
Franciszek Paleari

Francesco Paleari (ur. 22 października 1863 w Mediolanie, zm. 7 maja 1939 w Turynie) – włoski Błogosławiony Kościoła katolickiego, ksiądz katolicki.
Życiorys.
Był członkiem ze Stowarzyszenia Księży św. Józefa Benedykta Cottolengo. Zmarł mając 75 lat w opinii świętości.
W 1998 roku papież Jan Paweł II podpisał dekret o heroiczności cnót księdza Francesca Paleari, a w dniu 10 grudnia 2010 roku papież Benedykt XVI podpisał dekret o cudzie. Jego beatyfikacja odbyła się w dniu 17 września 2011 roku.

</doc>
<doc id="2379242" url="https://pl.wikipedia.org/wiki?curid=2379242" title="Port lotniczy Mocimboa da Praia">
Port lotniczy Mocimboa da Praia

Port lotniczy Moçimboa da Praia (, IATA: VKC, ICAO: FQLC) – port lotniczy zlokalizowany w Moçimboa da Praia, w Mozambiku.

</doc>
<doc id="2379248" url="https://pl.wikipedia.org/wiki?curid=2379248" title="Port lotniczy Xai Xai">
Port lotniczy Xai Xai

Port lotniczy Xai Xai (, IATA: VJB, ICAO: FQXA) – port lotniczy zlokalizowany w Xai Xai, w Mozambiku.

</doc>
<doc id="2379249" url="https://pl.wikipedia.org/wiki?curid=2379249" title="Port lotniczy Bazaruto">
Port lotniczy Bazaruto

Port lotniczy Bazaruto (, IATA: BZB) – port lotniczy zlokalizowany na wyspie Bazaruto, w Mozambiku.

</doc>
<doc id="2379250" url="https://pl.wikipedia.org/wiki?curid=2379250" title="Port lotniczy Benguera">
Port lotniczy Benguera

Port lotniczy Benguera (, IATA: BCW) – port lotniczy zlokalizowany na wyspie Benguera, w Mozambiku.

</doc>
<doc id="2379252" url="https://pl.wikipedia.org/wiki?curid=2379252" title="Port lotniczy Indigo Bay Lodge">
Port lotniczy Indigo Bay Lodge

Port lotniczy Indigo Bay Lodge (, IATA: IBL) – port lotniczy zlokalizowany w Indigo Bay Lodge na wyspie Bazaruto, w Mozambiku.

</doc>
<doc id="2379253" url="https://pl.wikipedia.org/wiki?curid=2379253" title="Parafia Najświętszej Maryi Panny Częstochowskiej w Słopnicach">
Parafia Najświętszej Maryi Panny Częstochowskiej w Słopnicach



</doc>
<doc id="2379254" url="https://pl.wikipedia.org/wiki?curid=2379254" title="Port lotniczy Palma">
Port lotniczy Palma

Port lotniczy Palma (, IATA: LMZ) – port lotniczy zlokalizowany w Palma, w Mozambiku.

</doc>
<doc id="2379255" url="https://pl.wikipedia.org/wiki?curid=2379255" title="Lycophidion pygmaeum">
Lycophidion pygmaeum

Lycophidion pygmaeum – endemiczny gatunek niewielkiego, jajorodnego, niejadowitego węża należącego do rodziny Lamprophiidae.
Osobniki tego gatunku osiągają rozmiary od 20 do 25 centymetrów. Najdłuższa zanotowana samica mierzyła 26,2 centymetra, samiec zaś 19,7 centymetra.
Ciało jest barwy od szaro-niebieskiej do purpurowo-brązowej. Samica w lecie składa 3 do 4 jaj. Młode węże po wykluciu się mierzą 10 - 11 cm długości.
Występuje endemicznie na wschodnim wybrzeżu na terenie Zululandu w Republice Południowej Afryki.

</doc>
<doc id="2379257" url="https://pl.wikipedia.org/wiki?curid=2379257" title="Damiano Marzotto Caotorta">
Damiano Marzotto Caotorta

Damiano Marzotto Caotorta (ur. 7 stycznia 1944 w Fiesole) – włoski duchowny katolicki, podsekretarz Kongregacji Nauki Wiary.
Życiorys.
28 czerwca 1967 otrzymał święcenia kapłańskie i został inkardynowany do archidiecezji mediolańskiej. 
20 czerwca 2009 został mianowany przez Benedykta XVI podsekretarzem Kongregacji Nauki Wiary, zastępując na tym stanowisku ks. Josepha Augustine Di Noia.

</doc>
<doc id="2379258" url="https://pl.wikipedia.org/wiki?curid=2379258" title="Sługa">
Sługa



</doc>
<doc id="2379260" url="https://pl.wikipedia.org/wiki?curid=2379260" title="Port lotniczy Oum Hadjer">
Port lotniczy Oum Hadjer

Port lotniczy Oum Hadjer – port lotniczy położony w Oum Hadjer, w Czadzie.

</doc>
<doc id="2379262" url="https://pl.wikipedia.org/wiki?curid=2379262" title="Napęd niezależny od powietrza">
Napęd niezależny od powietrza

Napęd niezależny od powietrza (ang. "Air Independent Propulsion" – AIP) – grupa rodzajów napędu okrętów podwodnych, których działanie nie jest uzależnione od dostępu do powietrza atmosferycznego z zewnątrz okrętu. Wprawdzie wszystkie zasadnicze warunki zaliczenia do tej grupy napędów, spełniają także systemy napędu jądrowego, jednakże zasadniczo nie zalicza się tego rodzaju napędu do grupy systemów AIP, które oparte są na chemicznych źródłach energii. Pierwsze praktyczne próby wdrożenia idei napędu AIP związane są z pracami Hellmutha Waltera w III Rzeszy, jednakże prawdziwy rozwój systemów AIP nastąpił pod koniec zimnej wojny, aby doczekać się praktycznych zastosowań dopiero w latach 90. XX wieku, w postaci systemów opartych na silniku Stirlinga, układzie MESMA oraz ogniwach paliwowych. Okręty podwodne wykorzystujące te technologie, wciąż jednak są jeszcze jednostkami hybrydowymi, w których podstawowym układem napędowym jest tradycyjny układ spalinowo-elektryczny, układ AIP zaś spełnia jedynie rolę pomocniczą. Szybki rozwój technologii podwodnych, już w najbliższej przyszłości powinien jednak zaowocować całkowitym przejściem na napęd niezależny od dostępu powietrza atmosferycznego.
Geneza.
Jak pokazał argentyńsko-brytyjski konflikt o Falklandy-Malwiny, uzależnienie napędu spalinowego od dostępu powietrza atmosferycznego jest piętą achillesową okrętów podwodnych z napędem diesel-elektrycznym. Pomimo to, nawet dla nowoczesnych marynarek okręty z napędem konwencjonalnym stanowią trudnego do pokonania przeciwnika. Co więcej, siła odstraszania nawet niewielkiej floty okrętów diesel-elektrycznych stanowi znaczną komplikację w planowaniu operacji ofensywnej przez wrogą flotę. W płytkich, przybrzeżnych wodach, które są najprawdopodobniejszym teatrem przyszłych konfliktów morskich, jednostki z napędem spalinowo-elektrycznym mogą stanowić duże wyzwanie dla swoich nuklearnych odpowiedników. Atutem jednostek z tego rodzaju napędem są ich rozmiary oraz bezgłośność. Eksportowe niemieckie jednostki typu "209", o wyporności 1200-1500 ton, mają mniejszy czynny przekrój sonarowy (Sonar Cross Section) niż większe okręty z napędem jądrowym (jednostki typu "Los Angeles" – 6800 ton, czy projektu "971" (NATO: "Akula") o wyporności 8000 ton). Korzystając z akumulatorów, współczesne okręty diesel-elektryczne mogą być niezwykle cichym przeciwnikiem. Co więcej, zdolne są do położenia się na dnie morskim – gdzie są praktycznie niewykrywalne – pasywnie oczekując na swój cel. Ponieważ okręty z napędem jądrowym muszą stale pobierać wodę morską w celu chłodzenia rdzenia swojego reaktora, zaś ujęcia wody znajdują się zwykle w dnie okrętu, jednostki tego rodzaju nie dysponują możliwością zalegania na dnie morskim.
Konwencjonalne silniki Diesla czerpią energię z oleju napędowego poprzez utlenianie tlenem zawartym w powietrzu. Powietrze jednak zapewnia nie tylko tlen, lecz jest także czynnikiem termodynamicznym w którym pracuje silnik. Gdy okręt znajduje się w zanurzeniu, powietrze atmosferyczne nie jest dostępne, dlatego tego rodzaju siłownia może działać jedynie przez bardzo krótki czas – do wyczerpania się powietrza wewnątrz okrętu, co jest bardzo niebezpieczne dla załogi jednostki. Wywołuje to konieczność korzystania z energii elektrycznej zgromadzonej w akumulatorach, która jednak dość szybko się wyczerpuje. Najsłabszą stroną okrętów podwodnych z napędem diesel-elektrycznym jest więc potrzeba okresowego wynurzania się celem ładowania akumulatorów; jednostki tej klasy są bardzo łatwo wykrywalne na powierzchni morza, toteż od dziesięcioleci podejmowane są próby uniezależnienia jednostek tej klasy od powietrza atmosferycznego. Najbardziej udanym sposobem było wprowadzenie napędu jądrowego, jednak nie wszystkie państwa, z najróżniejszych przyczyn, mogą sobie pozwolić na posiadanie okrętów tego rodzaju. Alternatywą do napędu nuklearnego jest napęd hybrydowy. W układzie napędowym tego rodzaju, okręt z klasycznym napędem spalinowo-elektrycznym wyposażony jest w dodatkowy układ energetyczny bądź napędowy, działający bez konieczności zapewnienia dostępu do powietrza atmosferycznego. Zdając sobie sprawę z ograniczeń taktycznych okrętów napędzanych systemami uzależnionymi od dostępu powietrza atmosferycznego, konstruktorzy w kilku krajach już przed wybuchem II wojny światowej prowadzili badania, bądź przynajmniej prace teoretyczne, mające w przyszłości doprowadzić do pozbawienia jednostek tej klasy ich podstawowej słabości. Na czoło tych badań wysunęli się konstruktorzy niemieccy.
Turbina Waltera.
W 1936 roku, po uzyskaniu przez Niemcy „legalnej” możliwości pozyskiwania okrętów podwodnych, niemiecki inżynier Hellmuth Walter zaproponował rewolucyjny „podwodny statek”. Podstawowe założenia napędu w obiegu zamkniętym, określanego mianem turbiny Waltera, opracowane zostały przez Waltera już w 1930 roku w stoczni Germaniawerft. Jego dość złożony system napędowy oparty był na rozkładzie wysoko stężonego nadtlenku wodoru (perhydrolu). Perhydrol był przenoszony w zbiorniku poniżej głównego kadłuba sztywnego, skąd ciśnienie wody wypychało go do porcelanowej komory, gdzie wchodził w kontakt z niezbędnym do rozkładu katalizatorem. Wskutek tego procesu powstawała para wodna i tlen o temperaturze 963 °C – przechodzące następnie do komory spalania, gdzie następował zapłon oleju napędowego, oraz – w celu zmniejszenia temperatury i zwiększenia ilości pary – natrysk wody na powstały w procesie spalania gaz.
Mieszanina pary i gazu przenoszona była rurociągami do turbiny, a następnie do kondensatora, gdzie następowało rozdzielenie wody i powstałego w komorze spalania dwutlenku węgla, który był następnie wyprowadzany na zewnątrz okrętu. Po przeprowadzonych z sukcesem próbach w roku 1940, złożono zamówienie na pierwsze okręty podwodne wyposażone w napęd Waltera: V80, U-792 i U-794. Ostatnie z tych okrętów – oznaczone jako typ "XVIIA" – przyjęto do służby w październiku 1943 roku. Kolejna para okrętów tego typu, U-793 i U-795, weszła do służby w kwietniu 1944. W marcu 1944 U-793 z admirałem Dönitzem pod pokładem, osiągnął pod wodą prędkość 22 węzłów, w czerwcu tego samego roku, U-792 osiągnął prędkość 25 węzłów. Uzyskanie możliwości rozwijania tak wysokich na owe czasy prędkości podwodnych, stanowiło tym większe osiągnięcie, iż jednostki te okazały się łatwe w prowadzeniu przy wysokich prędkościach. Amerykańskie badania przeprowadzone na przejętych po zakończeniu wojny jednostkach, dowiodły jednak, że napęd Waltera był dalece niedopracowany, a wręcz niebezpieczny. Podobne doświadczenia zostały przeprowadzone przez brytyjską Royal Navy, która podjęła początkowo prace nad rozwojem układu napędowego opartego na turbinie Waltera, zarzuciła je jednak na rzecz napędu jądrowego. Nie bez wpływu na to pozostawał fakt, że wysoko stężony nadtlenek wodoru jest materiałem bardzo niebezpiecznym, łatwopalnym przy kontakcie z praktycznie jakimkolwiek innym materiałem.
Obok napędu Waltera testowano także koncepcje napędu w cyklu zamkniętym. W typie okrętów "XVIIK", próbowano zastosować działający w zamkniętym obiegu silnik Diesla "Kreislauf", wykorzystujący w operacjach podwodnych zmagazynowany tlen. Projekt typu "XXXVIW" przewidywał zastosowanie systemu opartego na czterech szybkich silnikach Diesla zaadaptowanych z napędów kutrów torpedowych. Również w tym przypadku zamierzano zastosować zmagazynowany tlen jako utleniacz. Ani jeden okręt obu tych typów nie został zbudowany. Systemy w obiegu zamkniętym używające zmagazynowanego tlenu posiadają przewagę większej dostępności tego ostatniego nad perhydrolem używanym przez napęd Waltera, do ich słabych stron natomiast należy waga tlenu zmagazynowanego w stanie gazowym. W celu rozwiązania tego problemu, podjęto studia nad możliwością produkcji tlenu na pokładzie okrętu. Zasadniczo, napęd w oparciu o turbinę Waltera oferował wyższą prędkość podwodną, dzięki systemom obiegu zamkniętego, oraz możliwe było dłuższe przebywanie okrętu pod wodą.
W związku z rozwojem sytuacji wojennej i kurczeniem się niemieckich zasobów, skompletowano jedynie trzy okręty z napędem Waltera wyposażone do walki – były to U-1405, U-1406 oraz U-1407 – wszystkie typu "XVIIB". Żaden z nich nie wszedł jednak do służby operacyjnej. Okręty te zapowiadały zbliżającą się rewolucję w konstrukcji okrętów podwodnych – wejścia do użytku operacyjnego jednostek niezależnych od dostępności powietrza atmosferycznego. Wszystkie trzy wybudowane bojowe jednostki z obiegiem zamkniętym w chwili zakończenia wojny znajdowały się w brytyjskiej strefie okupacyjnej – we Flensburgu oraz w Cuxhaven. W związku z ustaleniami podjętymi w trakcie konferencji poczdamskiej w lipcu 1945 roku, U-1406 przejęły Stany Zjednoczone, U-1407 natomiast Wielka Brytania.
Amerykański napęd obiegu zamkniętego.
Amerykańscy, brytyjscy i radzieccy oficerowie marynarki oraz technicy w ruinach III Rzeszy poszukiwali planów i komponentów programu Waltera. Nieskończone i zbombardowane U-1408 oraz U-1410 zostały znalezione przez Brytyjczyków w hamburskiej stoczni Blohm &amp; Voss. W Kilonii, brytyjskie wojska przejęły kontrolę nad w większości niezniszczonym zakładem Walterwerke i aresztowały samego profesora Waltera z jego zespołem, który po dokonanym przez Brytyjczyków wraz z Amerykanami przesłuchaniu, został przerzucony na Zachód. W przeciwieństwie do US Navy, brytyjska Royal Navy odnowiła U-1407 i po pewnych ulepszeniach, 25 września 1945 roku wcieliła go do służby jako HMS „Meteorite”. Siłownia Waltera tego okrętu – określana w programie brytyjskim jako High-Test Peroxide (HTP) – została wymontowana, odnowiona i ponownie zainstalowana.
Amerykańska marynarka wojenna była żywo zainteresowana możliwościami stwarzanymi przez niezależny od dostępu powietrzna zewnętrznego napęd w cyklu zamkniętym. W początkach roku 1945 na konferencji oficerów okrętów podwodnych w Waszyngtonie określono zalety tego rodzaju napędu, oraz wstępne charakterystyki takiego napędu dla okrętu o wyporności podwodnej 1200 ton wyposażonego w siłownie Waltera o mocy 7500 koni mechanicznych i prędkości podwodnej 20 węzłów utrzymywanej przez 12 godzin. Studia przeprowadzone przez Bureau of Ships, ze względów kosztowych określiły preferencję marynarki w postaci napędu w cyklu zamkniętym opartym na przechowywanym tlenie w stanie ciekłym, zamiast na perhydrolu. Na rozważania marynarki nad zastosowaniem tego rodzaju napędów, znacząco wpływała jednak tocząca się już debata nad zastosowaniem napędu jądrowego dla okrętów podwodnych. Po wojnie, nad napędem w obiegu zamkniętym, pracowało kilka agencji. Raport z 1946 roku wskazywał na 6 projektów takiego napędu. Wśród nich znajdował się program Naval Engineering Experiment Station w Annapolis, prowadzony w oparciu o znajdujący się tam 2500-konny napęd Waltera pochodzący z przekazanego do USA U-1406. W ośrodku tym znajdował się także 7500-konny napęd planowany przez Niemców dla typu "XXVI" oraz 50-konny napęd "Kreislauf". Ten ostatni napęd, w amerykańskiej koncepcji, wykorzystywał produkty spalania w silniku Diesla do rozcieńczania ciekłego tlenu lub perhydrolu oraz zmniejszania jego temperatury spalania dla celów podwodnego napędu za pomocą silnika Diesla. Od samego początku jednakże, zdawano sobie sprawę z ograniczeń tego rodzaju napędu – małej mocy oraz dużego poziomu hałasu generowanego przez silniki Diesla. Mimo że wszystkie siłownie obiegu zamkniętego testowane w Annapolis sprawiały wiele problemów, ostatecznie zaproponowano kilka możliwych do zastosowania rozwiązań. Dla pierwszych amerykańskich okrętów mających korzystać z napędu w cyklu zamkniętym – jednostek typu "Tang" – zaproponowano opartą na turbinie gazowej siłownię Wolverine, która, jak oczekiwano, będzie w stanie zapewnić moc 7500 KM i napędzać okręty tego typu z podwodną prędkością 25 węzłów przez 10 godzin.
W latach 1948–1950 marynarka podjęła studia porównawcze napędów w obiegu zamkniętym oraz nuklearnego. Wyrażano w ich ramach pogląd, iż z uwagi na małą dostępność materiałów niezbędnych dla napędu jądrowego (paliwo jądrowe) oraz konieczność konkurowania przez napęd jądrowy o zasoby materiałów nuklearnych z innymi programami atomowymi, nie jest on konkurencyjny wobec napędu w cyklu zamkniętym. Podobne opinie wyrażało także "Biuro okrętów", co nie przeszkadzało w budowie w tym samym czasie prototypu okrętowej siłowni nuklearnej na pustyni w Idaho (Idaho National Laboratory). Analizy te i badania, potwierdziły dowództwu Marynarki, ze potencjał napędu jądrowego daleko przekracza możliwości chemicznego napędu w obiegu zamkniętym, o ile tylko uda się zapewnić niezbędną ilość zasobów nuklearnych. W konsekwencji, badania i fundusze na rozwój napędu chemicznego zostały zatrzymane, a w 1950 roku Kongres autoryzował budowę pierwszego na świecie okrętu podwodnego napędzanego przez siłownię jądrową.
Radziecki program napędu w obiegu zamkniętym.
Związek Radziecki przejął po zakończeniu drugiej wojny światowej kilka jednostek niemieckich typu "XXI" oraz zespół niemieckich naukowców i inżynierów, przy ich pomocy konstruując kilka typów okrętów o przedłużonym czasie operacji podwodnych. Pierwszą względnie udaną próbą stworzenia konstrukcji niezależnej od powietrza atmosferycznego były jednostki projektu "615" (kod NATO: "Quebec"), wyposażone w dwa standardowe silniki Diesla oraz trzeci dodatkowy silnik Diesla 32D pracujący w obiegu zamkniętym, wykorzystujący zbiornik o pojemności 8,6 t na ciekły tlen do zapewnienia możliwości pracy silnika w zanurzeniu. Silnik ten zapewniał możliwość pływania przez około 100 godzin z prędkością do 3,5 węzła. Maksymalna prędkość podwodna tego okrętu, 15 węzłów, mogła być utrzymana przez prawie 4 godziny, co stanowiło nadzwyczajne osiągnięcie w tym czasie. 23 okręty tego projektu, wybudowane do 1958 roku, były jednak nękane problemami technicznymi związanymi z ciekłym tlenem. Jego parowanie ograniczało możliwość przebywania w morzu do zaledwie dwóch tygodni, zaś stałe przecieki ciekłego tlenu stwarzały niebezpieczeństwo eksplozji, co stało się przyczyną kilku groźnych wypadków. W 1957 roku m.in., zatonęły z tego powodu aż dwie jednostki – M-256 na Bałtyku oraz M-351 na Morzu Czarnym. Problemy te spowodowały próbę modyfikacji napędu, przez zastąpienie ciekłego tlenu ponadtlenkiem sodu, jednak modyfikacja ta nie została ukończona. Budowa będących efektem modyfikacji jednostek projektu "637" została zatrzymana w maju 1960 roku. Do roku 1970 natomiast, wszystkie okręty projektu "615" zostały wycofane ze służby operacyjnej, jednakże jedna jednostka została utrzymana w składzie floty, gdzie służyła jako platforma eksperymentalna do testów powłok anechoicznych.
Rodzaje napędu AIP.
Na przestrzeni kilkudziesięciu ostatnich lat prace nad tym rodzajem napędu prowadzone były w kierunku systemów termicznych oraz elektrochemicznych. Systemami kategorii termicznej wdrożonymi do realizacji są:
W zakresie systemów elektrochemicznych badania skupiły się na jednym rodzaju napędu – ogniwach paliwowych.
Silnik Diesla w obiegu zamkniętym.
Silnik Diesla dostosowany do pracy w obiegu zamkniętym na powierzchni pobiera powietrze i usuwa spaliny do atmosfery.
W zanurzeniu aktywowany jest następujący cykl zamknięty:
Specjalny system (Water Management System – WMS) dostarcza wodę do pozostającego pod wysokim ciśnieniem cyklu zamkniętego i usuwa ją po wykorzystaniu, aby uniezależnić jego działanie od ciśnienia wody na zewnątrz kadłuba, które zależy od aktualnej głębokości zanurzenia okrętu.
Mimo zalety jaką jest uniezależnienie napędu od powietrza atmosferycznego, napęd w obiegu zamkniętym ma szereg wad które powodują, że nie jest on stosowany. Głównymi wadami tego systemu są niska sprawność silników sięgająca zaledwie 30-35%, spowodowana zakłóceniami w spalaniu paliwa w nietypowej mieszaninie gazów, a także związany z charakterem silnika spalinowego duży poziom generowanego hałasu.
Silnik Stirlinga.
Rozwiązanie opatentowane w 1816 roku, przez szkockiego pastora Roberta Stirlinga, który oparł zasady działania silnika na termodynamice, czyli przekształceniu energii cieplnej w energię mechaniczną. Sprawność takiego silnika była większa od używanych powszechnie silników spalinowych o spalaniu wewnętrznym. Istotną cechą jest to, iż z uwagi na zewnętrzną komorę spalania, silnik taki mógł być zasilany dowolnym paliwem po uprzednim dostarczeniu mu ciepła. W wyniku spalania oleju napędowego – do czego wykorzystywany jest ciekły tlen – powstaje energia cieplna, która w wyniku procesów termodynamicznych zamieniana jest na energię mechaniczną, a następnie przez generator prądu stałego na prąd elektryczny.
Wykorzystywany do spalania paliwa ciekły tlen, przechowywany jest w specjalnych zbiornikach schładzanych do około –180 °C. Sprawność takiego układu wynosi około 40%. Mieszanina złożona w 20% z oleju napędowego oraz w 80% z ciekłego tlenu, spalana jest w komorze spalania, a powstałe w wyniku spalania ciepło dostarczane jest następnie do wymiennika ciepła wewnątrz dużej komory przypominającej kształtem dzwon. Odzyskana po spaleniu mieszanki energia cieplna przywracana jest do obiegu czynników energetycznych. Czynnikiem roboczym jest hel, który po ogrzaniu rozpręża się po jednej stronie tłoka, a schłodzony spręża po drugiej, powodując jego ruch w obu kierunkach, a tym samym obrót wału korbowego. Aparat absorbujący, mieszając gazy spalinowe z wodą chłodzącą, schładza je z temperatury około 800 °C do około 25 °C. Schłodzone w ten sposób spaliny wydalane są za burtę bez wytwarzania demaskujących okręt pęcherzyków. Do minimum zmniejszono również możliwość wykrycia okrętu czujnikami termicznymi.
Zaletą silnika Stirlinga jest możliwość pracy przez okres uzależniony od pojemności zbiorników z tlenem, na głębokości, która jest ograniczona w zasadzie tylko wytrzymałością kadłuba sztywnego. Utrzymywane w komorze spalania ciśnienie gazu na poziomie od 2 do 3 MPa umożliwia bezpośrednie odprowadzanie spalin za burtę w zakresie głębokości do 300 metrów, a za pomocą specjalnej sprężarki nawet do 600 metrów. Dodatkowo w czasie pracy silniki te emitują niewielki poziom hałasu. Wadą systemu Stirlinga jest możliwość pracy jedynie przy prędkości nie większej niż 6 węzłów, a więc stosunkowo niewielkiej. Zwiększenie prędkości ponad tę prędkość powoduje konieczność przejścia na pracę silników elektrycznych, a co z tym idzie pobór prądu z baterii akumulatorów. W 1988 roku marynarka wojenna Szwecji przebudowała okręt podwodny „Näcken”, wstawiając w kadłub dodatkową sekcję z dwoma silnikami Stirlinga. Doświadczenia zebrane przy badaniach przeprowadzonych na tej jednostce, zaowocowały wybudowaniem serii trzech okrętów typu "Gotland".
MESMA.
Układ ten oparty na wytwarzaniu energii cieplnej poprzez proces spalania mieszanki gazowej złożonej z tlenu i etanolu. Ciekły tlen magazynowany jest w specjalnych zbiornikach w bardzo niskiej temperaturze, za pomocą specjalnych pomp kriogenicznych dostarczany do wyparownika, a następnie odparowany w postaci gazu do komory spalania. W wyniku spalania mieszanki
powstają spaliny używane do podgrzania obiegu wtórnego, a część pary dostarczana jest do skraplacza, gdzie ulega schłodzeniu i pod postacią wody dostarczana jest powtórnie do wymiennika ciepła. Produkt spalania, czyli dwutlenek węgla wydalany jest za burtę. Para wtórnego obiegu poprzez generator pary napędza turbinę do pracy na śrubę, a także alternator do ładowania baterii akumulatorów.
Zasada działania tego układu jest bardzo podobna do zasady funkcjonowania siłowni nuklearnej, jednakże temperatura w obiegu pierwotnym wytwarzana jest w procesie spalania mieszanki tlenu i etanolu, a nie w reakcji jądrowej. Długotrwałość przebywania pod wodą bez konieczności wynurzenia, może przekraczać dwa tygodnie. Prędkość przy wykorzystaniu tego rodzaju napędu jest ograniczona do około 4 węzłów, zaś sprawność systemu wynosi jedynie nieco ponad 20%. Szybsze poruszanie się wymaga przejścia na napęd z użyciem tradycyjnego silnika elektrycznego. W napęd tego rodzaju wyposażony jest pakistański okręt „Hamzaa” typu "Agosta 90B" (znanego także jako "Khalid"), wyprodukowany przez francuskie konsorcjum DCNS, a także – jako opcja, w oferowanych przez tę stocznię jednostkach typu "Scorpène".
Ogniwa paliwowe.
Ogniwo paliwowe jest urządzeniem zamieniającym bezpośrednio energię chemiczną paliwa w energię elektryczną bez zamiany energii chemicznej na energię cieplną, a wprost z reakcji chemicznej. Zasadę działania ogniw wodorowych opracował w 1838 roku szwajcarski chemik Christian Schönbein, zaś pierwsze działające ogniwo skonstruował rok później Walijczyk Sir William Grove. Ogniwo takie nie ma części ruchomych, działa bezszumowo, a jego jedyną substancją odpadową jest woda. Przez ponad wiek ogniwa paliwowe były zaledwie ciekawostką laboratoryjną, a ponowna konstrukcja tego rodzaju ogniw nastąpiła dopiero w amerykańskim programie kosmicznym Apollo, później zaś w programie wahadłowców kosmicznych, w których były używane do zasilania statków kosmicznych w energię elektryczną, wykorzystywano wytwarzaną wodę. Pierwszą jednostką podwodną w której zastosowano ogniwa paliwowe, był skonstruowany pod wpływem katastrofy USS „Thresher”, zwodowany w 1970 roku podwodny pojazd ratowniczy Deep Submergence Rescue Vehicle (DSRV).
Ten rodzaj napędu bazuje na połączonych w moduły ogniwach paliwowych, z polimerowymi membranami elektrolitycznymi (Polymer Electrolyte Membrane – PEM). Ogniwa tego typu pracują w temperaturze poniżej 80 °C, do elektrod rozdzielonych membraną dostarczane są wodór jako paliwo oraz tlen jako utleniacz. W wyniku zachodzącej reakcji chemicznej powstaje energia elektryczna oraz woda jako produkt uboczny. Woda magazynowana jest w specjalnych zbiornikach i może być usunięta za burtę w dowolnym momencie. Wytworzony prąd może służyć do ładowania baterii akumulatorów lub być wykorzystany bezpośrednio do napędu silnika elektrycznego. Do zalet tego typu napędu zaliczyć można bardzo dużą sprawność przy stosunkowo niskim poziomie generowanego przy pracy hałasu, a także brak konieczności usuwania za burtę spalin. Długość pracy systemu bez konieczności wynurzania się wynosi nieco ponad 2 tygodnie. Do wad zaliczyć trzeba konieczność chłodzenia elektrolitu oraz konieczność bezpiecznego magazynowania tlenu i wodoru.
W latach 60. XX wieku możliwością zasilania okrętów podwodnych energią z ogniw paliwowych zainteresowała się Szwecja. Konstruktorzy szwedzcy jednakże, powodowani obawami związanymi z niebezpieczeństwem używania na pokładzie okrętu podwodnego wodoru, nie zdecydowali się na użycie ogniw, skupiając się na pracach nad napędem w obiegu zamkniętym przy użyciu silnika Stirlinga. W roku 1981, po blisko 2 dekadach eksperymentów, program budowy napędu z wykorzystaniem tego źródła energii rozpoczęto w RFN. Jego programu był eksperymentalny rejs U-1 typu "205", mający na celu demonstrację technologii. W tym celu okręt wyposażono w 16 alkalicznych 6 kilowatowych ogniw paliwowych. Eksperyment okazał się sukcesem, jednakże po zakończeniu testów w marcu 1989 roku i powrocie do stoczni HDW, przywrócono jednostce oryginalną konwencjonalną konfigurację napędu. Wyniki eksperymentów okazały się na tyle zachęcające, że Niemcy zrezygnowały z opracowywania nowego typu jednostek "211" z napędem diesel-elektrycznym, koncentrując się na opracowaniu jednostek typu "212", po raz pierwszy łączących konwencjonalny napęd diesel-elektryczny z alternatywnym napędem elektrycznym czerpiącym energię z ogniw paliwowych. Okręty te weszły do służby w marynarkach Niemiec i Włoch, a jednostki podobnego, lecz mniej wyrafinowanego typu "214", zostały sprzedane Grecji.
Nie tylko konstruktorzy w Niemczech rozwijają technologię ogniw paliwowych. Od początku roku 1990 technologią tą zainteresowana była brytyjska stocznia Vickers Shipbuilding and Engineering (VSEL), która po przestudiowaniu szeregu innych opcji AIP doszła do wniosku, że ogniwa paliwowe mają największy potencjał. W 1994 roku rząd brytyjski zdecydował o zaprzestaniu korzystania z okrętów z napędem niejądrowym, oraz zaprzestaniu wsparcia dla rozwoju technologii niejądrowych. W Stanach Zjednoczonych prace badawcze nad bezpiecznymi formami ogniw paliwowych prowadzi m.in. agencja naukowo-badawcza DARPA, pracująca nad rozwojem m.in. węglanowych ogniw paliwowych (MCFC), w których ogniwa paliwowe ze stopionym węglanem pracują w temperaturze 650 °C, i według danych DARPA osiągają 58-65% sprawności. Spośród wszystkich publicznie dziś znanych rodzajów chemicznego napędu niezależnego, bądź o zmniejszonej zależności od powietrza atmosferycznego, ogniwa paliwowe mają największy potencjał. Z tego też powodu, Niemcy planują, że następcy okrętów typu "212" będą jednostkami całkowicie polegającymi na ogniwach paliwowych, bez instalacji w tych jednostkach innych rodzajów napędu.

</doc>
<doc id="2379263" url="https://pl.wikipedia.org/wiki?curid=2379263" title="Air Independent Propulsion">
Air Independent Propulsion



</doc>
<doc id="2379265" url="https://pl.wikipedia.org/wiki?curid=2379265" title="Port lotniczy Melfi">
Port lotniczy Melfi

Port lotniczy Melfi – port lotniczy położony w Melfi, w Czadzie.

</doc>
<doc id="2379267" url="https://pl.wikipedia.org/wiki?curid=2379267" title="Port lotniczy Abou-Deia">
Port lotniczy Abou-Deia

Port lotniczy Abou-Deia – port lotniczy położony w Abou-Deia, w Czadzie.

</doc>
<doc id="2379269" url="https://pl.wikipedia.org/wiki?curid=2379269" title="7 podróż Sindbada">
7 podróż Sindbada



</doc>
<doc id="2379271" url="https://pl.wikipedia.org/wiki?curid=2379271" title="Gruba">
Gruba



</doc>
<doc id="2379272" url="https://pl.wikipedia.org/wiki?curid=2379272" title="Nieznachowski">
Nieznachowski



</doc>
<doc id="2379274" url="https://pl.wikipedia.org/wiki?curid=2379274" title="Port lotniczy Lai">
Port lotniczy Lai

Port lotniczy Laï – port lotniczy położony w Laï, w Czadzie.

</doc>
<doc id="2379275" url="https://pl.wikipedia.org/wiki?curid=2379275" title="Skórka (herb szlachecki)">
Skórka (herb szlachecki)



</doc>
<doc id="2379276" url="https://pl.wikipedia.org/wiki?curid=2379276" title="Mini Golf Club Sopot">
Mini Golf Club Sopot



</doc>
<doc id="2379279" url="https://pl.wikipedia.org/wiki?curid=2379279" title="Port lotniczy Zakouma">
Port lotniczy Zakouma

Port lotniczy Zakouma – port lotniczy położony w Zakouma, w Czadzie.

</doc>
<doc id="2379282" url="https://pl.wikipedia.org/wiki?curid=2379282" title="Go-cola">
Go-cola

Go-cola („"krowia cola"”) – marka napojów gazowanych typu cola, sprzedawanych w Indiach. Charakterystyczną cechą napoju jest jego skład - oprócz tradycyjnej coli i cukru, znajdują się w niej również cztery rodzaje ziół i krowia uryna (mocz), która według medycyny indyjskiej posiada właściwości lecznicze. Go-cola sprzedawana jest w trzech smakach: cytrynowym, pomarańczowym i różanym. Sprzedawana w szklanych butelkach o pojemności 300 ml lub w puszkach o poj. 330 ml.

</doc>
<doc id="2379285" url="https://pl.wikipedia.org/wiki?curid=2379285" title="Port lotniczy Zougra">
Port lotniczy Zougra

Port lotniczy Zougra – port lotniczy położony w Bardaï, w Czadzie.

</doc>
<doc id="2379288" url="https://pl.wikipedia.org/wiki?curid=2379288" title="Kościół Matki Bożej Częstochowskiej w Słopnicach">
Kościół Matki Bożej Częstochowskiej w Słopnicach

Kościół Matki Bożej Częstochowskiej w Słopnicach Górnych – murowana świątynia rzymskokatolicka w miejscowości Słopnice, pełniąca funkcję kościoła parafialnego miejscowej parafii pw. Najświętszej Maryi Panny Częstochowskiej.
Historia.
W XIX wieku dzisiejsze Słopnice Górne stanowiły osobną wieś o nazwie Zarąbki. Jej mieszkańcy należeli do parafii w Słopnicach, ale ze względu na rozległość wsi mieli osobną kaplicę do sprawowania liturgii, ufundowaną przez Błażeja Kaima. Patronką kaplicy była Matka Boża Anielska. W XX wieku rozpoczęto starania o zezwolenie na budowę nowego kościoła, skutecznie blokowane przez komunistyczne władze. Udało się jedynie uzyskać pozowlenie na prowizoryczną rozbudowę kaplicy w 1972. W 1974 do kaplicy sprowadzono kopię obrazu Matki Bożej Częstochowskiej.
8 września 1980 dzięki staraniom mieszkańców i księdza Jana Orlofa - rektora kaplicy, udało się uzyskać zgodę na budowę kościoła. Wybrano projekt krakowskiego architekta Krzysztofa Biedy. Prace ruszyły 8 września 1981 i trwały do 1992. 19 czerwca 1982 biskup Jerzy Ablewicz poświęcił i wmurował kamień węgielny. W 1992 ukończono budowę wieży, a w 1996 wykonano ostatnie elementy wyposażenia.
Opis.
Kościół w Słopnicach jest przykładem nowoczesnej architektury sakralnej. Jego wnętrze pomalowane jest na biało i oświetlone przez światło wpadające przez barwne witraże.
W ołtarzu głównym umieszczono kopię obrazu Matki Bożej Częstochowskiej, wykonaną przez Marka Niedojadło. Po obu jej stronach znajdują się wizerunki świętych oddających Jej cześć: św. Stanisław Kostka, św. Kinga, św. Jacek, św. Wojciech, św. Stanisław ze Szczepanowa, św. Jan z Dukli, św. Jadwiga i św. Maksymilian. Po bokach ołtarza znajdują się nisze: w jednej umieszczono obraz "Jezu, Ufam Tobie", a w drugiej znajduje się chrzcielnica i malowidło "Chrzest w Jordanie". W podobnej stylistyce, jak postacie świętych w ołtarzu głównym wykonano również malowane stacje Drogi Krzyżowej.
W kościele znajdują się również trzy ołtarze boczne:

</doc>
<doc id="2379293" url="https://pl.wikipedia.org/wiki?curid=2379293" title="Port lotniczy Tiszit">
Port lotniczy Tiszit

Port lotniczy Tiszit (IATA: THI, ICAO: GQNC) – port lotniczy położony w Tiszit, w regionie Takant, w Mauretanii.

</doc>
<doc id="2379296" url="https://pl.wikipedia.org/wiki?curid=2379296" title="Port lotniczy Tidżikdża">
Port lotniczy Tidżikdża

Port lotniczy Tidzikdża (IATA: TIY, ICAO: GQND) – port lotniczy położony w Tidżikdża, w regionie Takant, w Mauretanii.

</doc>
<doc id="2379298" url="https://pl.wikipedia.org/wiki?curid=2379298" title="Port lotniczy Mbout">
Port lotniczy Mbout

Port lotniczy Mbout (IATA: MBR, ICAO: GQNU) – port lotniczy położony w Mbout, w regionie Kurkul, w Mauretanii.

</doc>
<doc id="2379299" url="https://pl.wikipedia.org/wiki?curid=2379299" title="Our Music">
Our Music

Our Music – dwudziesty szósty album studyjny Burning Speara, jamajskiego wykonawcy muzyki reggae.
Płyta została wydana 20 września 2005 roku przez Burning Music, własną wytwórnię Speara. Nagrania zarejestrowane zostały w studiu The Magic Shop Recording w Nowym Jorku. Ich produkcją zajęła się Sonia Rodney, żona artysty. Spearowi akompaniowali muzycy sesyjni z założonej przez niego grupy The Burning Band.
W roku 2006 krążek został nominowany do nagrody Grammy w kategorii najlepszy album reggae. Była to dziesiąta nominacja do tej statuetki w karierze muzyka.
W maju 2010 roku nakładem Burning Music ukazała się reedycja albumu, zawierająca trzy dodatkowe utwory (dwa premierowe duby oraz zremiksowany przez słynnego DJ-a Paula Oakenfolda singel pt. "Never"), jak również bonusową płytę DVD z różnymi materiałami na temat artysty.

</doc>
<doc id="2379300" url="https://pl.wikipedia.org/wiki?curid=2379300" title="Lycophidion variegatum">
Lycophidion variegatum

Lycophidion variegatum – gatunek niewielkiego, jajorodnego, niejadowitego węża należącego do rodziny Lamprophiidae.
Osobniki tego gatunku osiągają rozmiary od 30 do 40 centymetrów. Najdłuższa zanotowana samica mierzyła 38,9 centymetra, samiec zaś 32,3 centymetra. Węże te mieszkają na terenach skalistych, ukryte w ciągu dnie pod kamieniami albo płytami skalnymi. Samica późnym latem składa kilka wydłużonych jaj.
Występuje w Afryce Południowej. W rejonie gór Lebombo oraz w Zulandzie.

</doc>
<doc id="2379301" url="https://pl.wikipedia.org/wiki?curid=2379301" title="Sydney Jacob">
Sydney Jacob

Sydney Montague Jacob (ur. 28 października 1879 w Kasauli, zm. 14 lutego 1977 w Surrey) – indyjski tenisista, olimpijczyk.
Był jednym z najbardziej utytułowanych indyjskich tenisistów. W swojej karierze tenisowej Jacob siedmiokrotnie startował w londyńskim Wimbledonie oraz jeden raz w paryskim French Championships, na którym odniósł największy sukces w karierze, kiedy to w 1925 roku awansował do półfinału. Przegrał w nim z René Lacostem. Na Wimbledonie raz awansował do ćwierćfinału oraz dwa razy do 1/8 finału. Ostatni raz w Wielkim Szlemie wystartował w 1928 roku, jednakże odpadł już w pierwszej rundzie.
W latach 1921–1925 reprezentował Indie w Pucharze Davisa. Zagrał łącznie w 11 meczach, z których w 7 zwyciężył.
Jacob wystartował również w 1924 roku na igrzyskach olimpijskich w Paryżu, na których doszedł do ćwierćfinału, gdzie uległ Francuzowi Jeanowi Borotrze. Występował też w grze podwójnej (partner Mohammed Sleem) i mieszanej (partnerka Nora Polley).

</doc>
<doc id="2379303" url="https://pl.wikipedia.org/wiki?curid=2379303" title="Port lotniczy Tamszikit">
Port lotniczy Tamszikit

Port lotniczy Tamszikit (IATA: THT, ICAO: GQNT) – port lotniczy położony w Tamszikit, w regionie Haud al-Gharbi, w Mauretanii.

</doc>
<doc id="2379306" url="https://pl.wikipedia.org/wiki?curid=2379306" title="Sól podwójna">
Sól podwójna



</doc>
<doc id="2379307" url="https://pl.wikipedia.org/wiki?curid=2379307" title="Różewicz Open Festiwal">
Różewicz Open Festiwal

Różewicz Open Festiwal, to wydarzenie poświęcone twórczości Braci Różewiczów, które co roku odbywa się w ich rodzinnym mieście, w Radomsku, gdzie Janusz, Stanisław i Tadeusz spędzili swoje młodzieńcze lata.
Organizatorami przedsięwzięcia są Miejski Dom Kultury w Radomsku oraz Miasto Radomsko.
W programie tego przedsięwzięcia znajdują się spektakle teatralne, pokazy filmów, wystawy, warsztaty, wernisaże, spotkania z artystami i znawcami twórczości Braci Różewiczów. Wtedy również, podczas trwającego tydzień festiwalu ogłaszane są wyniki Ogólnopolskiego Konkursu Poetyckiego im. Janusza Różewicza. Do tej pory laureatami byli Jacek Kawecki i Piotr Mosoń.
Wydarzenia głównie odbywają się w Miejskim Domu Kultury w Radomsku. Honorowym dyrektorem jest prof. Barbara Osterloff.
Różewicz Open Festiwal

</doc>
<doc id="2379308" url="https://pl.wikipedia.org/wiki?curid=2379308" title="Port lotniczy Timbedra">
Port lotniczy Timbedra

Port lotniczy Timbendra (IATA: TMD, ICAO: GQNH) – port lotniczy położony w Timbendra, w regionie Haud asz-Szarki, w Mauretanii.

</doc>
<doc id="2379310" url="https://pl.wikipedia.org/wiki?curid=2379310" title="Living Dub Vol. 5">
Living Dub Vol. 5

Living Dub Vol. 5 – dwudziesty siódmy album studyjny Burning Speara, jamajskiego wykonawcy muzyki reggae.
Płyta została wydana 13 czerwca 2006 roku przez Burning Music, własną wytwórnię Speara. Znalazły się na niej zdubowane wersje piosenek z wydanego w roku 1999 krążka "Calling Rastafari". Miksu utworów dokonał w studiu Grove Recording w Ocho Rios Barry O'Hare. Produkcją nagrań zajęła się Sonia Rodney, żona artysty.

</doc>
<doc id="2379311" url="https://pl.wikipedia.org/wiki?curid=2379311" title="Port lotniczy Szinkit">
Port lotniczy Szinkit

Port lotniczy Szinkit (IATA: CGT) – port lotniczy położony w Szinkit, w regionie Adrar, w Mauretanii.

</doc>
<doc id="2379312" url="https://pl.wikipedia.org/wiki?curid=2379312" title="Oczy szeroko zamknięte (singel)">
Oczy szeroko zamknięte (singel)

Oczy szeroko zamknięte – pierwszy singiel promujący płytę zespołu Łzy, "Nie czekaj na jutro".
Do piosenki nakręcono teledysk, w którym obok muzyków zespołu udział wziął aktor Wojciech Medyński. Utwór krótko po premierze stał się przebojem i do dziś jest jednym z najbardziej znanych utworów Łez.
Piosenka znalazła się również na wydanej w 2004 roku reedycji albumu "Nie czekaj na jutro" oraz na kompilacji Łez "The Best of 1996–2006". Ponadto została umieszczona w składance "DEE JAY mix club" (maj 2003).

</doc>
<doc id="2379314" url="https://pl.wikipedia.org/wiki?curid=2379314" title="Agata Miklaszewska">
Agata Miklaszewska

Agata Miklaszewska (ur. 3 czerwca 1950 w Katowicach) – polska pisarka i poetka. Autorka powieści, monodramów, librett i tekstów piosenek do musicali.
Życiorys.
Córka Ewy i Gwidona Miklaszewskich, młodsza siostra architekta Andrzeja Miklaszewskiego oraz pisarki Maryny Miklaszewskiej.
Ukończyła studia na Wydziale Polonistyki Uniwersytetu Warszawskiego. Mieszka i pracuje na warszawskim Żoliborzu.

</doc>
<doc id="2379315" url="https://pl.wikipedia.org/wiki?curid=2379315" title="Wiekosław">
Wiekosław

Wiekosław (Vjekoslav, Vekoslav) - słowiańskie imię męskie złożone z członów "wiek" (wiek) oraz "sław" (sława) Może oznaczać: posiadający wieczną sławę. Obce formy: Athanasios (gr). Forma żeńska: Wiekosława. Popularne zwłaszcza w krajach południowosłowiańskich.
Znane osoby noszące to imię:

</doc>
<doc id="2379316" url="https://pl.wikipedia.org/wiki?curid=2379316" title="Saki (imię)">
Saki (imię)

 – żeńskie imię japońskie.

</doc>
<doc id="2379319" url="https://pl.wikipedia.org/wiki?curid=2379319" title="Bennie Dee Warner">
Bennie Dee Warner

Bennie Dee Warner (ur. 1935) – liberyjski wiceprezydent podczas prezydentury Williama Tolberta. Syn Charliego Zeonbartaye z grupy etnicznej Bassa i Namibijki Eli Nboramby.
Biskup United Methodist Church (Zjednoczonego Kościoła Metodystów). Po zamachu stanu Samuela K. Doe wyemigrował na Wybrzeże Kości Słoniowej.

</doc>
<doc id="2379320" url="https://pl.wikipedia.org/wiki?curid=2379320" title="Dhupa">
Dhupa

Dhupa (sanskryt धुप, trl. dhūpa) – rytuał w religiach dharmicznych (np. hinduizm, buddyzm, dżinizm) polegający na paleniu kadzidła podczas odprawiania pudźi do obrazu bóstwa lub innego obiektu kultu. Jest to również sanskrycie słowo oznaczające kadzidło lub perfumy.
Buddyzm.
W buddyzmie idea ofiarowania dhupa jest praktykowana ku dakini Dhupa, która według "Tybetańskiej Księgi Umarłych" pojawia się w trzeci dzień po śmierci.

</doc>
<doc id="2379322" url="https://pl.wikipedia.org/wiki?curid=2379322" title="Turbina Waltera">
Turbina Waltera

Turbina Waltera – opracowane w latach 1936–1945 przez Hellmutha Waltera urządzenie techniczne stanowiące pierwszą praktyczną próbę opracowania napędu niezależnego od dostępu powietrza atmosferycznego dla okrętów podwodnych. Wykorzystywało katalityczny rozkład nadtlenku wodoru w celu uzyskania tlenu do spalania paliwa, oraz w konsekwencji pary wodnej do napędu turbiny.
Reguła Waltera.
Podstawowe założenia napędu w obiegu autonomicznym, opracowane zostały w 1930 roku w stoczni Germania przez Hellmutha Waltera. Oparty na jego założeniach relatywnie złożony system, oparty był o katalityczny rozkład stężonego (80%) ciekłego nadtlenku wodoru, który używany był jako utleniacz. Nadtlenek wodoru był przenoszony w zbiorniku poniżej głównego kadłuba sztywnego, skąd ciśnienie wody wypychało go do porcelanowej komory, gdzie wchodził w kontakt z niezbędnym do dekompozycji katalizatorem. Skutkiem tego procesu, powstawała para wodna i tlen (2H2O2 → 2H2O + O2) - przechodzące następnie do komory spalania, gdzie następował wtrysk i zapłon oleju napędowego, oraz - w celu zmniejszenia temperatury i zwiększenia ilości pary - natrysk wody na powstały w procesie spalania gaz. Mieszanina pary i gazu przepływała rurociągami do turbiny napędzającej wał napędowy, a następnie do kondensatora – gdzie następowała ekstrakcja wody i powstałego w komorze spalania dwutlenku węgla, który był następnie wyprowadzany na zewnątrz okrętu.
Konstrukcja.
Płynny nadtlenek wodoru przechowywany był w wykonanych z plastiku workach, umieszczonych w wolno-zalewowej części kadłuba lekkiego. Po jego zużyciu worki zapadały się, a zajmowana przez nie uprzednio przestrzeń wypełniana była przez wodę morską. Rolę paliwa w procesie Waltera stanowił syntetyczny lekki olej napędowy, przechowywany w zewnętrznych zbiornikach na powierzchni wypełniającej je od dołu wody. Stopniowe zużywanie nadtlenku wodoru i zastępowanie go wodą powodowało, że okręt podwodny stawał się coraz lżejszy, jednak zastępowanie wodą zużywanego syntetycznego paliwa powodowało zwiększanie ciężaru okrętu. Oba te procesy wprawdzie równoważyły się częściowo, jednak znacznie większą skalę miała utrata wagi, toteż zmniejszenie ciężaru musiało być kompensowane za pomocą znacznie większych w jednostkach z turbiną Waltera zbiorników wyrównawczych.
Metoda bezpośrednia.
Nadtlenek dostarczany był do dekompozera gdzie dzięki katalizatorowi następowała dekompozycja do postaci pary wodnej i tlenu. Powstawała w ten sposób mikstura o temperaturze 450 °C – 963 °C według innych źródeł, która dzięki własnemu ciśnieniu dostarczana była do komory spalania, jednocześnie z wtryskiwanym tam lekkim olejem. W efekcie spalania powstawała mieszanina pary wodnej i dwutlenku węgla, która przez filtry zanieczyszczeń dostawała się do turbiny. Po wykonaniu pracy para była następnie kondensowana w kondensatorze, po czym część kondensatu wydalana była za burtę, pozostała zaś część po schłodzeniu była wtryskiwana z powrotem do komory spalania. Dwutlenek węgla zaś był w całości wydalany za burtę gdzie rozpuszczał się w wodzie morskiej.
Działanie układu wymagało dużej ilości energii elektrycznej dla działania pomp, która produkowana była w sprzężonym generatorze elektrycznym. Jako że wydalanie CO2 wymagało pokonania panującego na zewnątrz okrętu ciśnienia hydrostatycznego, w procesie tym zaangażowana była także turbina okrętu, co jednak skutkowało dużym zużyciem nadtlenku wodoru i paliwa Toteż w celu jego zmniejszenia, w układzie zastosowano specjalny kompresor dwutlenku węgla, dzięki któremu powstawała różnica ciśnień między wejściem oraz ujściem z turbiny, co ułatwiało pokonanie oporu ciśnienia hydrostatycznego i zmniejszało ich zużycie.
Metoda pośrednia.
Obok bezpośredniej, opracowano także pośrednią metodę napędu, opartą o obieg zamknięty pary z kondensatorem w turbinie. W metodzie tej para wodna napędzająca turbinę wytwarzana była w wymienniku ciepła podgrzewanym przez powstałą w komorze spalania mieszankę pary wodnej i dwutlenku węglą. Para z tej mieszanki kondensowana była w wymienniku ciepła i wyrzucana za burtę razem z CO2, krążąca zaś w obiegu zamkniętym i rozgrzana w wymienniku para napędzała turbinę. Ta technika odznaczała się znacznie mniejszym zużyciem nadtlenku wodoru oraz lekkiego oleju napędowego, cały jej system był jednak nieco cięższy od układu bezpośredniego i wymagał więcej przestrzeni w okręcie podwodnym.
System zimny.
Pierwszy system Waltera, tzw. system zimny, został zbudowany jedynie dla celów testowych, a opracowany jeszcze przed zastosowaniem metody bezpośredniej. Układ ten zainstalowano na V80 – 80-tonowym eksperymentalnym okręcie – w 1939 roku. Nadtlenek wodoru był w nim poddawany jedynie dekompozycji, przez co turbina napędzana była wyłącznie mieszaniną pary i tlenu, bez zaangażowania komory spalania, paliwa oraz dwutlenku węgla. Tlen uchodził następnie do morza znacząc swoją obecność pod postacią dużej liczby pęcherzy. Ta eksperymentalna metoda cechowała się bardzo dużym zużyciem nadtlenku wodoru, okręt zdolny był jednak wyprodukować moc 2000 koni mechanicznych, oraz osiągnąć pod wodą prędkość 28 węzłów.
Reguła Waltera umożliwia uzyskanie wysokiej mocy przy stosunkowo niewielkiej wadze systemu i niskich wymaganiach co do niezbędnej przestrzeni na okręcie. W przypadku metody bezpośredniej, bez sprężarki, zużycie nadtlenku wodoru wynosiło 2,35 kg/KWh, natomiast przy zastosowaniu kompresora zużycie spadało do 1,85 kg/KWh. W tym czasie nie było więc możliwe zabranie na okręt ilości nadtlenku niezbędnej dla całego rejsu, w związku z czym w okrętach instalowano także standardowy układ diesel-elektryczny z chrapami do zastosowania jako standard podczas rejsu, gdy nie była wymagana szczególna sprawność pływania podwodnego.
Okręty z napędem Waltera.
Po przeprowadzonych z sukcesem próbach w roku 1940, złożono zamówienie na pierwsze okręty podwodne wyposażone w napęd Waltera U-792 i U-794. Oznaczone one były jako typ "XVIIA" - przyjęto je do służby w październiku 1943 roku. Kolejna para okrętów tego typu, U-793 i U-795, weszła do służby w kwietniu 1944. W marcu 1944 U-793 z admirałem Dönitzem na pokładzie, osiągnął pod wodą prędkość 22 węzłów, w czerwcu zaś tego samego roku, U-792 osiągnął zmierzoną prędkość 25 węzłów. Osiągnięcie przez te okręty tak wysokich na owe czasy prędkości podwodnych, stanowiło tym większe osiągnięcie, iż okręty te okazały się łatwe w prowadzeniu przy tej szybkości.
Okręty z napędem Waltera nękane jednak były plagą problemów mechanicznych i związanych z obsługą. Dodatkowo, posiadały niską sprawność oraz traciły znaczną część energii (tym większą, im większe było zanurzenie) na usunięcie spalin (parcie wody przeciwstawiało się parciu gazów spalinowych uchodzących z wydechu).
Budowa operacyjnych okrętów z napędem Waltera - typu "XVIIB" rozpoczęła się w stoczni Blohm und Voss w Hamburgu. Kriegsmarine planowała także budowę "atlantyckich" jednostek z napędem Waltera - zamówione zostały nawet dwie jednostki typu "XVIII": U-796 oraz U-797, jednakże budowa tych większych jednostek przestała być kontynuowana wiosną 1944 roku. W ich miejsce, 26 maja 1944 roku podpisano kontrakt na budowę jednostek typu "XXVI" o wyporności 842 ton, których oczekiwana prędkość podwodna przy zasięgu 144–160 mil morskich (300 km), wynosiła 24 węzły. Okręty te zabierać miały 97 ton nadtlenku wodoru i 65 ton paliwa, co przy zastosowaniu w nich metody bezpośredniej pozwalać miało na zasięg działania wynoszący 100 mil morskich przy prędkości 4 węzłów, zaś przy zastosowaniu dieslowskiego napędu bezpośredniego, zdolne miały być do przepłynięcia na powierzchni 7800 mil przy prędkości 10 węzłów. Początkowo planowano budowę 250 jednostek tego typu, budowę kilku z nich rozpoczęto już w stoczni Blohm &amp; Voss, jednakże żadnej nie ukończono.

</doc>
<doc id="2379324" url="https://pl.wikipedia.org/wiki?curid=2379324" title="Vitālijs Smirnovs">
Vitālijs Smirnovs

Vitālijs Smirnovs (ur. 28 czerwca 1986 w Rydze) – łotewski piłkarz grający na pozycji obrońcy, reprezentant Łotwy, w kadrze zadebiutował 17 listopada 2010 roku w spotkaniu z Chinami
. Wychowanek Skonto FC, od początku sezonu 2012 zawodnik klubu FK Ventspils.

</doc>
<doc id="2379326" url="https://pl.wikipedia.org/wiki?curid=2379326" title="Teatr Miejski w Klagenfurcie">
Teatr Miejski w Klagenfurcie

Teatr Miejski w Klagenfurcie (niem. Stadttheater Klagenfurt) – teatr miejski o 400-letniej historii.
W latach 1605-1620 wzniesiono „Ballhaus” – drewniany budynek przeznaczony na salę taneczną dla arystokracji. W tej sali odbywały się też gościnne występy włoskich trup teatralnych, wędrujących z Wenecji do Wiednia. Stopniowo budynek został przystosowany do potrzeb teatru. W roku 1737 otwarto go już jako budynek teatralny. W roku 1811 drewniany budynek teatru został zastąpiony nowym budynkiem murowanym, który przetrwał do początku XX wieku. 
W roku 1908 przystąpiono do budowy nowego teatru według projektu wiedeńskiego biura projektowego Fellner &amp; Helmer. 22 września 1910 odbyło się uroczyste otwarcie nowego teatru, któremu z okazji 60-lecia rządów cesarza Franciszka Józefa I nadano nazwę "Kaiser Franz Joseph I. Jubiläumstheater" (Teatr Jubileuszowy Cesarza Franciszka Józefa I). Budynek był wzorowany na teatrach w Gießen i Jabłońcu nad Nysą wzniesionych w latach 1906-1907, był utrzymany w stylu późnej secesji. Widownia dzieliła się na parter i dwa balkony. Znajdujący się obok budynek dawnego teatru z roku 1811 został rozebrany.
Budynek teatru został w latach sześćdziesiątych XX wieku zmodernizowany, zredukowano liczbę miejsc stojących i powiększono scenę. Dobudowana część z roku 1963 spotkała się z gwałtowną krytyką i została wkrótce usunięta. W roku 1995 rozpisano konkurs na ponowną rozbudowę, która została zrealizowana w latach 1996-1998.
Obecny repertuar teatru obejmuje przedstawienia dramatyczne, operowe, musicalowe i baletowe. W niedzielne popołudnia odbywają się koncerty kameralne z udziałem muzyków Orkiestry Symfonicznej Karyntii i członków chóru teatralnego. 
Przy teatrze działają dwa młodzieżowe kluby teatralne.

</doc>
<doc id="2379327" url="https://pl.wikipedia.org/wiki?curid=2379327" title="Oznakowanie CE">
Oznakowanie CE



</doc>
<doc id="2379334" url="https://pl.wikipedia.org/wiki?curid=2379334" title="Christian Mouritsen">
Christian Mouritsen

Christian Mouritsen (ur. 3 grudnia 1988 w Thorshavn). piłkarz grający na pozycji napastnika, Reprezentant Wysp Owczych, w kadrze zadebiutował w 2009 roku. Od początku sezonu 2011 piłkarz islandzkiego klubu Valur Reykjavík.

</doc>
<doc id="2379336" url="https://pl.wikipedia.org/wiki?curid=2379336" title="Satoko">
Satoko

 – żeńskie imię japońskie.
Możliwa pisownia.
Satoko można zapisać używając wielu różnych znaków kanji i może znaczyć m.in.:

</doc>
<doc id="2379344" url="https://pl.wikipedia.org/wiki?curid=2379344" title="Abby">
Abby



</doc>
<doc id="2379345" url="https://pl.wikipedia.org/wiki?curid=2379345" title="Fritz Sdunek">
Fritz Sdunek

Fritz Sdunek (ur. 18 kwietnia 1947 w Lüssow, zm. 22 grudnia 2014 w Hamburgu) − niemiecki amatorski bokser oraz trener pięściarstwa. W swojej karierze był szkoleniowcem blisko 40 zawodowych mistrzów świata.
Kariera pięściarska.
Boks zaczął trenować jeszcze w szkole podstawowej. Od 1963 roku był zawodnikiem klubu BSG Lokomotive Greifswald, a od 1969 SC Traktor Schwerin. W 1972 roku stoczył ostatnią walkę (w sumie na swoim koncie miał 129 pojedynków, w tym 99 wygranych) i rozpoczął karierę trenerską. 
Kariera trenerska.
W latach 1972-1989 pracował w Traktorze Schwerin, gdzie jego najbardziej utytułowanym wychowankiem był Andreas Zülow. W 1979 roku Sdunek ukończył studia na lipskiej Deutsche Hochschule für Körperkultur ze specjalizacją pedagoga sportowego. Po zjednoczeniu Niemiec, w latach 1990-1993 był szkoleniowcem w klubie bokserskiej Bundesligi, Bayerze 04 Leverkusen, w którym trenował m.in. Dariusza Michalczewskiego (pod jego kierunkiem polski pięściarz został mistrzem Niemiec i Europy). Równolegle opiekował się kadrą Holandii, doprowadzając Arnolda Vanderlyde do wicemistrzostwa świata w wadze ciężkiej. W latach 1993-1994 był trenerem reprezentacji Niemiec.
W marcu 1994 roku został zatrudniony przez największą niemiecką grupę promotorską Universum i rozpoczął pracę z bokserami zawodowymi. Początkowo odpowiadał za przygotowanie kondycyjne, a także był asystentem trenera Chucka Talhamiego. W 1996 roku, po słabym występie czołowego zawodnika Universum Dariusza Michalczewskiego w walce z Graciano Rocchigianim, Sdunek zastąpił Talhamiego na stanowisku głównego trenera Universum. Zajmował je przez następne 13 lat, w trakcie których osobiście doprowadził do mistrzostwa świata ponad 10 bokserów, a w sumie współpracował z blisko 40 mistrzami. Dzięki temu zyskał przydomek „Weltmeistermacher”.
Wśród trenowanych przez niego zawodników oprócz Michalczewskiego byli m.in.: Aleksandr Aleksiejew, Károly Balzsay, Alexander Dimitrenko, Zsolt Erdei, Juan Carlos Gómez, Artur Grigorjan, bracia Witalij i Władimir Kłyczko, István Kovács, Ralf Rocchigiani, Sinan Şamil Sam i Sebastian Zbik.
W październiku 2009 roku 62-letni Sdunek zapowiedział stopniowe wycofanie się z boksu. Przyczyną był pogarszający się stan zdrowia − cierpiał na choroby serca, a w przeszłości stoczył walkę z rakiem. W styczniu 2010 roku poddał się udanej operacji wymiany stawu biodrowego. Jego obowiązki przejęli Michael Timm, Magomied Szaburow i Artur Grigorjan. Oficjalnie zakończył pracę w Universum w lutym 2010 roku.
Jedynym trenowanym przez niego pięściarzem pozostał mistrz świata w wadze ciężkiej Witalij Kłyczko. W lipcu 2010 roku Sdunek został również opiekunem Marco Hucka.

</doc>
<doc id="2379349" url="https://pl.wikipedia.org/wiki?curid=2379349" title="Alfred Manessier">
Alfred Manessier

Alfred Manessier (ur. 5 grudnia 1911 w Saint-Ouen k. Amiens, zm. 1 sierpnia 1993 w Orleanie) – francuski malarz, abstrakcjonista, projektant witraży i gobelinów.
Życiorys.
Alfred Manessier od 1929 roku na życzenie ojca studiował architekturę, natomiast jego pasją było malarstwo, w którym doskonalił się kopiując dzieła kubistów w Luwrze. W 1935 r., w czasie krótkiego pobytu w jednej z „akademii” na Montparnassie (Académie Ranson) zapoznał się z techniką fresku. W latach 30. uprawiał bezprzedmiotowe malarstwo abstrakcyjne.
W 1937 wykonał prace dekoracyjne przy Pawilonie Kolei Francuskich na Międzynarodowej Wystawie „Sztuka i Technika” w Paryżu.
Pobyt w klasztorze La Trappe sprawił, że zainteresował się sztuką sakralną: w 1947 wykonał witraże dla kościoła św. Agaty w Bréseux, w początkach lat 50. pracował nad witrażami dla kościoła w Bazylei. W latach 60. i 70. wykonał witraże do kościoła Najświętszej Marii Panny w Bremie, a także kościołów w Arles, Kolonii, Pontarlier i Fryburgu. Ponadto wykonał cykl barwnych litografii ilustrujących pisma św. Jana od Krzyża i cykl „Wielkanoc”.
A. Manassier stwierdził: „Figuratywność to Ziemia obiecana.”
Wystawy.
W 1943 wziął udział w wystawie „12 malarzy współczesnych” w Galerie de France. W 1949 miał pierwszą wystawę indywidualną w Galerie Jeanne Bucher w Paryżu, na której pokazał malarstwo i litografie, utrzymane w duchu i stylistyce panującego wówczas informelu. W latach 60. i 70. miał wiele wystaw m.in. we Francji, USA, Szwecji, Senegalu i in.

</doc>
<doc id="2379350" url="https://pl.wikipedia.org/wiki?curid=2379350" title="Reemigracja">
Reemigracja



</doc>
<doc id="2379352" url="https://pl.wikipedia.org/wiki?curid=2379352" title="Louisa Ghijs">
Louisa Ghijs

Ludovica "Louisa" Ghijs (ur. 19 marca 1902, zm. 18 lipca 1985) – belgijska aktorka teatralna oraz śpiewaczka operowa. Była pierwszą żoną holenderskiego aktora Johanesa Heestersa. Ghijs poznała Heestersa w 1928, dwa lata później wzięli ślub.

</doc>
<doc id="2379354" url="https://pl.wikipedia.org/wiki?curid=2379354" title="István Vincze">
István Vincze

István Vincze (ur. 22 stycznia 1967 w Tatabányi) – piłkarz węgierski grający na pozycji napastnika. W swojej karierze 44 razy zagrał w reprezentacji Węgier i strzelił w niej 8 goli.
Kariera klubowa.
Karierę piłkarską Vincze rozpoczął w klubie Tatabánya Banyasz SC. W 1984 roku awansował do kadry pierwszej drużyny i w sezonie 1984/1985 zadebiutował w jego barwach w pierwszej lidze węgierskiej. W Tatabánya Banyasz SC grał do końca sezonu 1988/1989.
Latem 1988 roku Vincze przeszedł do włoskiego klubu US Lecce. W rozgrywkach włoskiej Serie A grał przez dwa sezony.
W 1990 roku Vincze wrócił na Węgry i został zawodnikiem klubu Kispest-Honvéd z Budapesztu. W latach 1991 i 1993 wywalczył z Kispestem-Honvédem dwa tytuły mistrza Węgier. W 1994 roku odszedł do innego klubu z Budapesztu, BVSC, w którym grał przez 2 lata.
W 1996 roku Vincze został piłkarzem belgijskiego Germinalu Ekeren. W 1997 roku odszedł z niego do portugalskiego SC Campomaiorense. W sezonie 1999/2000 grał w innym klubie z Portugalii, CD Santa Clara.
Latem 2000 Vincze wrócił do swojego pierwotnego klubu z Tatabányi. Z kolei w sezonie 2001/2002 występował w BVSC Budapeszt, w którym też zakończył swoją karierę.
Kariera reprezentacyjna.
W reprezentacji Węgier Vincze zadebiutował 30 stycznia 1986 roku w wygranym 3:0 towarzyskim meczu z reprezentacją Azji. Swojego pierwszego gola w reprezentacji strzelił 17 maja 1987 w spotkaniu eliminacji do Euro 88 z Polską (5:3). W swojej karierze grał też w eliminacjach do MŚ 1990, Euro 92, MŚ 1994 i Euro 96. W kadrze narodowej od 1988 do 1996 roku rozegrał 44 mecze i strzelił 8 goli.

</doc>
<doc id="2379355" url="https://pl.wikipedia.org/wiki?curid=2379355" title="Istvan Vincze">
Istvan Vincze



</doc>
<doc id="2379357" url="https://pl.wikipedia.org/wiki?curid=2379357" title="16 DZ">
16 DZ



</doc>
<doc id="2379360" url="https://pl.wikipedia.org/wiki?curid=2379360" title="Satomi">
Satomi

 – żeńskie imię japońskie, jest także używane jako nazwisko.
Możliwa pisownia.
Satomi można zapisać, używając wielu różnych znaków kanji i może znaczyć m.in.:

</doc>
<doc id="2379361" url="https://pl.wikipedia.org/wiki?curid=2379361" title="Samsung S5230">
Samsung S5230



</doc>
<doc id="2379362" url="https://pl.wikipedia.org/wiki?curid=2379362" title="SAPHO">
SAPHO



</doc>
<doc id="2379363" url="https://pl.wikipedia.org/wiki?curid=2379363" title="Grzegorz Jakubowski">
Grzegorz Jakubowski

Grzegorz Jakubowski (ur. 5 maja 1970 w Gdyni) − polski zawodnik mieszanych sztuk walki (MMA), zawodowo walczący w latach 2002-2008. Mistrz Polski w kick-boxingu w formule low kick z 1992. Założyciel oraz główny trener klubu Mighty Bulls Team.
Kariera MMA.
Jakubowski swoją pierwszą zawodową walkę MMA (ówcześnie określane mianem vale tudo) stoczył 10 października 2002 roku w Warszawie podczas targów "Body Show", a jego przeciwnikiem był Temistokles Teresiewicz. Po 45 minutach pojedynku (jak dotąd najdłuższa stoczona walka w Polsce) sędzia Mirosław Okniński orzekł remis. Ta walka uznawana jest za pierwszy oficjalny pojedynek MMA jaki stoczono w Polsce.
Pół roku później wziął udział w pierwszym oficjalnym turnieju MMA w Polsce organizowanym przez Mirosława Oknińskiego. W pojedynku eliminacyjnym znokautował już w 1. rundzie Piotra Kotusa, a w finale który odbył się 13 grudnia pokonał przez techniczny nokaut Andrzeja Domagałę i zdobył mistrzostwo Polski w kat. -90 kg. Tytuł obronił 18 grudnia 2004 roku szybko poddając w 1 minucie pojedynku Adriana Dziarnowskiego.
W 2003 roku, we włoskim Livorno pokonał w finale turnieju La Resa Dei Conti wagi otwartej przyszłego zawodnika UFC Antoniego Hardonka przez decyzję sędziów.
W 2004, zwyciężył w turnieju Colosseum IV: European Grand Prix w Dąbrowie Górniczej. 12 marca 2005 roku stoczył przegrany pojedynek z przyszłym zawodnikiem UFC Włochem Lucio Linharesem na gali 'The Cage Vol. 2 – Capital Collision w Finlandii.
Jeszcze w 2005, tryumfował w kolejnych turniejach, w Holandii oraz prestiżowym European Vale Tudo 5 w kat 91 kg pokonując kolejno przyszłego tryumfatora turnieju KSW 5 Francuza Francisa Carmonta oraz doświadczonego Portugalczyka Rafaela Silvę.
W latach 2006-2007 walczył głównie na niemieckich galach La Onda oraz Fight Club Berlin. 17 lutego 2007 roku przegrał pojedynek z Amerykaninem Andy Fosterem na gali BODOG Fight.
Swoją ostatnią walkę w karierze stoczył 9 maja 2008 roku na KSW 9, przeciwko Bułgarowi Jordanowi Radiewowi. Jakubowski przegrał wtedy przez decyzję sędziów po czym zakończył karierę.
W 2012, podczas gali rozdania nagród "Heraklesy 2011", został wprowadzony do Galerii Sław Polskiego MMA.

</doc>
<doc id="2379369" url="https://pl.wikipedia.org/wiki?curid=2379369" title="Bundesliga niemiecka w piłce ręcznej mężczyzn (2011/2012)">
Bundesliga niemiecka w piłce ręcznej mężczyzn (2011/2012)

Bundesliga w piłce ręcznej mężczyzn w sezonie 2011/2012, 65. rozgrywki o tytuł mistrza Niemiec i 46 sezon Bundesligi, zostały poprzedzone meczem o Superpuchar Niemiec pomiędzy THW Kiel a HSV Hamburg, który odbył się 30 sierpnia 2011 r. w Monachium. Superpuchar zdobyła drużyna THW Kiel, która pokonała HSV Hamburg "24:23".
Beniaminkami tego sezonu były Bergischer HC, Eintracht Hildesheim, oraz TV Hüttenberg. Sezon rozpoczął się 3 września 2011 a zakończył 2 czerwca 2012. Mistrzem Niemiec, po raz 16 w historii, została drużyna THW Kiel. Drużyna z Kilonii pobiła rekord, zwyciężając 34 mecze w sezonie, bez straty punktu. Dotychczas, żadna drużyna w historii niemieckiego sportu, nie osiągnęła takiego wyniku.
Królem strzelców został Uwe Gensheimer z Rhein-Neckar Löwen, zdobywając 247 bramek.
Z Bundesligi spadły: Bergischer HC, Eintracht Hildesheim, oraz TV Hüttenberg.
Drużyny uczestniczące.
W Bundeslidze Mężczyzn 2011/2012 występowało 18 zespołów, które walczyły o tytuł Mistrza Niemiec w piłce ręcznej mężczyzn 2012:
Rozgrywki.
Tabela.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="2379373" url="https://pl.wikipedia.org/wiki?curid=2379373" title="Mistrzostwa Europy juniorów w pływaniu 2011">
Mistrzostwa Europy juniorów w pływaniu 2011



</doc>
<doc id="2379378" url="https://pl.wikipedia.org/wiki?curid=2379378" title="Satoshi">
Satoshi

 – męskie imię japońskie.

</doc>
<doc id="2379389" url="https://pl.wikipedia.org/wiki?curid=2379389" title="Rafał Moks">
Rafał Moks

Rafał Moks ps. "Kulturysta" (ur. 4 września 1986 w Szczecinie, zm. 18 listopada 2022 tamże) – polski zawodnik mieszanych sztuk walki wagi półśredniej, były mistrz rosyjskiej organizacji M-1 Global w wadze średniej oraz niemieckiej GMC w wadze półśredniej, były zawodnik KSW.
Kariera MMA.
Fight Club Berlin.
Zawodową karierę MMA rozpoczął w 2007 roku na gali "Fight Club Berlin 10". Jego przeciwnikiem był Abeku Afful. Moks zwyciężył przez poddanie w pierwszej rundzie. Na gali "Fight Club Berlin 12", przegrał przez TKO w pierwszej rundzie. Jego przeciwnikiem był Ismail Cetinkaya.
Serię dwóch przegranych z rzędu przerwał na gali "Fight Club Berlin 14", w 2009 roku, gdzie zmierzył się z Rastislavem Hanulayem. Moks wygrał w pierwszej rundzie przez poddanie (duszenie zza pleców).
M-1 Global.
5 lutego 2010 roku Moks wystartował w turnieju "M-1 Selection 2010 - Western Europe", w wadze średniej. Moks wygrał turniej, pokonując kolejno: Włocha Sergheia Popaa, Chorwata Danijela Džebicia i Turka Ahmeda Bayraka.
Wygrana w turnieju Selection 2010 pozwoliła Moksowi na stoczenie walki o międzynarodowe mistrzostwo M-1 Global w wadzę średniej, którą stoczył 10 grudnia 2010 roku na "M-1 Challenge 22". Przeciwnikiem Polaka był doświadczony Rosjanin, czeczeńskiego pochodzenia, Magomied Sułtanachmiedow. Moks wygrał w pierwszej rundzie, która trwała 18 sekund, poddając Rosjanina dźwignią skrętową na staw skokowy i zdobywając mistrzowski pas. 
W 2011 Moks postanowił zejść do wagi półśredniej i tym samym zwakował pas mistrzowski M-1 Global w wadze średniej. 4 czerwca 2011, stoczył ostatnią walkę dla M-1, przegrywając ze Szwajcarem Yasubeyem Enomoto na punkty.
KSW i zdobycie pasa GMMC.
Jeszcze w tym samym roku związał się z Konfrontacją Sztuk Walki (KSW). 
26 listopada 2011, podczas gali "KSW 17", uległ w walce z Asłambiekiem Saidowem po niejednogłośnej decyzji sędziów. 
15 września 2012 roku, podczas jubileuszowej gali "KSW 20" przegrał przez niejednogłośną decyzję z Borysem Mańkowskim. 
16 marca 2013 roku na "KSW 22" przerwał fatalną serie czterech przegranych pojedynków i zwyciężył przez poddanie Marcina Naruszczkę w 1. rundzie.
7 lipca zdobył mistrzowski pas niemieckiej organizacji German MMA Championship, pokonując przez poddanie zawodnika gospodarzy Abusupijana Magomiedowa, a sześć miesięcy później, 7 grudnia poddał tą samą techniką Luisa Cado Simona na "KSW 25".
Moks po opuszczeniu aresztu związał się ponownie z polską federacją i miał zawalczyć 15 stycznia 2022 na gali "KSW 66" w swoim rodzinnym mieście, jednak dyrektor sportowy KSW – Wojsław Rysiewski w rozmowie z serwisem "InTheCage" przyznał, że ten doznał kontuzji, która wykluczyła jego występ w Szczecinie.
Problemy z prawem i śmierć.
W lipcu 2018 został zatrzymany przez funkcjonariuszy Centralnego Biura Śledczego Policji za udział w zorganizowanej grupie przestępczej zajmującej się rozbojami, wymuszeniami pieniędzy, pobiciami i praniem brudnych pieniędzy. 
30 marca 2021 trener Moksa – Piotr Bagiński poinformował w wywiadzie dla portalu "MMAnews", że jego podopieczny opuścił areszt i powrócił do treningów. Dwa tygodnie później "Kulturysta" wstawił na Facebooka post wideo, sugerujący powrót do startów.
18 listopada 2022 o godz. 05:50 na ul. 9 Maja w Szczecinie zostało znalezione ciało Rafała Moksa. Według komunikatu wydanego przez Komendę Miejską Policji w Szczecinie: "W toku przeprowadzonych czynności ustalono, że prawdopodobną przyczyną zgonu jest skok z wysokości". 30 listopada w przedpołudnie został pochowany na Cmentarzu Centralnym w Szczecinie.

</doc>
<doc id="2379396" url="https://pl.wikipedia.org/wiki?curid=2379396" title="Arp 302">
Arp 302



</doc>
<doc id="2379397" url="https://pl.wikipedia.org/wiki?curid=2379397" title="Zieleń szwajnfurcka">
Zieleń szwajnfurcka



</doc>
<doc id="2379398" url="https://pl.wikipedia.org/wiki?curid=2379398" title="Przechyłka toru">
Przechyłka toru

Przechyłka toru kolejowego – podniesienie toku szynowego zewnętrznego w stosunku do toku wewnętrznego dla toru w łuku, w celu zrównoważenia siły odśrodkowej, która powstaje przy ruchu pojazdu kolejowego po torze w łuku.
Stanowi ona wartość różnicy wysokości, w stosunku do linii poziomej, dwóch szyn wchodzących w skład jednego toru w określonym położeniu, mierzona na osiach główek szyn.
Przechyłki stosuje się na łukach linii kolejowych w celu zniwelowania negatywnego skutku siły odśrodkowej występującej podczas przejazdu pociągu, jakim jest szybsze zużywanie się szyn toku zewnętrznego. Skrajnym i bardzo niebezpiecznym skutkiem braku przechyłki jest wykolejenie się pociągu.

</doc>
<doc id="2379400" url="https://pl.wikipedia.org/wiki?curid=2379400" title="Kopalnia Wolica">
Kopalnia Wolica

Kopalnia Wolica – nieistniejąca stacja kolei wąskotorowej w kopalni iłów Wolica w Dębicy, w województwie podkarpackim, w Polsce. Rozebrana w 2009 r.

</doc>
<doc id="2379405" url="https://pl.wikipedia.org/wiki?curid=2379405" title="Ron Norris">
Ron Norris

Ronald Alexander "Ron" Norris (ur. 10 września 1932, zm. 7 listopada 1984 w Harlow w hrabstwie Essex) – indyjski pięściarz, syn olimpijczyka Rexa Norrisa.
Uczestnik Igrzysk Olimpijskich w 1952 w Helsinkach. Na igrzyskach wziął udział w turnieju w wadze półśredniej. W pierwszej rundzie miał wolny los. W drugiej wygrał z Kanadyjczykiem Jacobem Butulą. W walce o strefę medalową przegrał z reprezentantem Danii Victorem Jörgensenem.

</doc>
<doc id="2379406" url="https://pl.wikipedia.org/wiki?curid=2379406" title="Sansarpur">
Sansarpur

Sansarpur – wieś w dystrykcie Jalandhar, w stanie Pendżab, w zachodnich Indiach.
Według spisu ludności w 2011 roku Sansarpur liczył 4061 mieszkańców, z czego 75% było piśmiennych.

</doc>
<doc id="2379407" url="https://pl.wikipedia.org/wiki?curid=2379407" title="Świnia brodawkowata">
Świnia brodawkowata

Świnia brodawkowata ("Sus verrucosus") – gatunek ssaka z rodziny świniowatych (Suidae).
Charakterystyka.
Gatunek ten posiada sierść, której barwa może się wahać od czerwono-żółtej do czarnej, z wyróżniającym się żółtym podbrzuszem. U prosiąt występują bardzo słabe paski, które zanikają krótko po urodzeniu. Zwierzęta te mają wydłużone nogi, posiadają też długi, czubaty ogon. Samce są znacznie cięższe od samic.
Występowanie.
Świnia brodawkowata występuje tylko na Jawie i okolicznych wyspach. Jest uważana za gatunek zagrożony wyginięciem z powodu polowań w przeszłości i tępienia jej jako szkodnika.
Tryb życia.
Świnie brodawkowate żyją przeważnie w stadach, choć dorosłe samce są zwykle samotne. Zwierzęta te prowadzą raczej wieczorny lub nocny tryb życia. Są wszystkożerne, żywią się głównie owocami, korzeniami, małymi zwierzętami i padliną.

</doc>
<doc id="2379408" url="https://pl.wikipedia.org/wiki?curid=2379408" title="Sus verrucosus">
Sus verrucosus



</doc>
<doc id="2379415" url="https://pl.wikipedia.org/wiki?curid=2379415" title="Przygody Tintina (film)">
Przygody Tintina (film)

Przygody Tintina (ang. "The Adventures of Tintin") – belgijsko-amerykański film animowany w technologii trójwymiarowej stworzony na podstawie serii komiksów o Tintinie autorstwa Hergé, a w szczególności na wątkach z albumów Tajemnica jednorożca, Krab o złotych szczypcach i Skarb Szkarłatnego Rackhama. Pierwszy obraz animowany wyreżyserowany przez Stevena Spielberga.
Opis fabuły.
Młody, ciekawy świata podróżnik i reporter Tintin oraz jego wierny pies Snowy (dos. Śnieżek, w polskiej wersji – Miluś, w komiksie – Milou) przez przypadek odkrywają model statku, który, jak się okazuje, skrywa w sobie wielką tajemnicę. Zafascynowany starożytną zagadką spisaną na kawałku pergaminu zamieszczonym wewnątrz modelu Tintin próbuje znaleźć klucz do jej rozwikłania.
Na jego drodze staje jednak Ivan Ivanovitch Sakharine, diaboliczny czarny charakter, który jest przekonany o tym, że Tintin wszedł w posiadanie bezcennego skarbu związanego z osobą pirata zwanego Rackham Czerwony.
Z pomocą wiernego Snowy'ego, marudnego Kapitana Haddocka (Baryłka) oraz roztargnionych detektywów Thompsona i Thomsona (Tajniak i Jawniak), Tintin postanawia wyruszyć na wyprawę, której celem jest znalezienie miejsca spoczynku wraku statku o nazwie The Unicorn (Jednorożec), w którym może skrywać się ogromny skarb.
Wersja polska.
Opracowanie wersji polskiej: START INTERNATIONAL POLSKA
Reżyseria: Bartosz Wierzbięta
Dialogi: Katarzyna Wojsz
W wersji polskiej udział wzięli:
i inni

</doc>
<doc id="2379416" url="https://pl.wikipedia.org/wiki?curid=2379416" title="Cheruvari Lakshmanan">
Cheruvari Lakshmanan

Cheruvari Kottieth Lakshmanan (ur. 5 kwietnia 1898 w Kannur, Indie; zm. 3 października 1970 w Kalkucie) – indyjski lekkoatleta, uczestnik Letnich Igrzysk Olimpijskich 1924.
Lakshmanan na Letnich Igrzyskach Olimpijskich 1924 startował w jednej konkurencji: 110 m przez płotki (odpadł w eliminacjach).

</doc>
<doc id="2379420" url="https://pl.wikipedia.org/wiki?curid=2379420" title="Ectomorphed Works">
Ectomorphed Works

Ectomorhped Works jest to remix album grupy L’Arc-en-Ciel. Został wydany 28 czerwca 2000 r. Wszystkie remiksy zostały zrobione przez perkusistę zespołu - Yukihiro.

</doc>
<doc id="2379421" url="https://pl.wikipedia.org/wiki?curid=2379421" title="Terence Pitt">
Terence Pitt

Terence Keith Pitt (ur. 30 listopada 1903 w Khiddirpur, Indie - zm. 1957 w Thurrock, Wielka Brytania) – indyjski lekkoatleta, uczestnik LIO 1924.
Pitt na Letnich Igrzyskach Olimpijskich 1924 startował w trzech konkurencjach: 100 m (odpadł w eliminacjach), 200 m (odpadł w eliminacjach) i 400 m (awansował do ćwierćfinału w którym zajął 4 miejsce). 

</doc>
<doc id="2379422" url="https://pl.wikipedia.org/wiki?curid=2379422" title="Adnan al-Kassar">
Adnan al-Kassar

Adnan al-Kassar (ur. 1930) – libański przedsiębiorca i polityk, sunnita. Ukończył prawo na Uniwersytecie św. Józefa w Bejrucie. W 2004 r. został mianowany ministrem ekonomii i handlu w gabinecie Omara Karamiego. W latach 2009–2011 był sekretarzem stanu w rządzie Saada Haririego.

</doc>
<doc id="2379424" url="https://pl.wikipedia.org/wiki?curid=2379424" title="Real (album L’Arc-en-Ciel)">
Real (album L’Arc-en-Ciel)

Real jest to ósmy album grupy L’Arc-en-Ciel. Został wydany 30 sierpnia 2000 r.

</doc>
<doc id="2379425" url="https://pl.wikipedia.org/wiki?curid=2379425" title="Al-Shamal SC Stadium">
Al-Shamal SC Stadium

Al-Shamal SC Stadium – stadion piłkarski w Ar-Ruwajs, stolicy prowincji Asz-Szamal, w Katarze. Jego pojemność wynosi 5000 widzów. Powstał w latach 2008–2011. Na obiekcie swoje spotkania rozgrywa klub Al-Shamal SC. Stadion wyróżnia się nietypową architekturą – obiekt otaczają mury, a za narożnikami znajdują się cztery baszty. Całość imituje nieodległy fort w Zubarze.

</doc>
<doc id="2379428" url="https://pl.wikipedia.org/wiki?curid=2379428" title="Ouzoum">
Ouzoum

Ouzoum (wym. []; lub Ouzom wym. []) – rzeka w południowo-zachodniej Francji o długości 33,3 km i powierzchni dorzecza 163 km². Rzeka wypływa z Cirque du Litor, położonego u podnóża góry Cap d’Ouzoum. Przepływa przez Dolinę Ouzoum. Wpada do rzeki Gave de Pau w miejscowości Igon w departamencie Pireneje Atlantyckie.
Główne dopływy.
lewe: Laussié.
prawe: Aygue Nègre.
Ważniejsze miejscowości.
Arbéost, Ferrières, Béost, Louvie-Soubiron, Louvie-Juzon, Arthez-d’Asson, Igon

</doc>
<doc id="2379431" url="https://pl.wikipedia.org/wiki?curid=2379431" title="Balkrishan Akotkar">
Balkrishan Akotkar

Balkrishan Akotkar (ur. 1 lipca 1937) – indyjski lekkoatleta, uczestnik Letnich Igrzysk Olimpijskich 1964. 
Wystartował tylko w maratonie, w którym zajął 33. miejsce z czasem 2-29:27,4 (bieg ukończyło 58 zawodników, a 10 nie ukończyło). Miał wówczas 171 cm wzrostu i ważył 57 kilogramów.
Rekord życiowy w biegu maratońskim – 2-25:33 (1964).

</doc>
<doc id="2379433" url="https://pl.wikipedia.org/wiki?curid=2379433" title="S. Elena Aiello">
S. Elena Aiello



</doc>
<doc id="2379436" url="https://pl.wikipedia.org/wiki?curid=2379436" title="Ibrahim Nadżdżar">
Ibrahim Nadżdżar

Ibrahim Nadżdżar, Ibrahim Najjar – libański prawnik, polityk i wykładowca akademicki, prawosławny chrześcijanin. Ukończył prawo na Uniwersytecie św. Józefa w Bejrucie. W latach 70. stanął na czele struktur lokalnych Falang Libańskich w Al-Kurze. W późniejszym czasie związany był z Siłami Libańskimi. W 2008 r. został mianowany ministrem sprawiedliwości w drugim rządzie Fouada Siniory. W latach 2009-2011 ponownie kierował ministerstwem sprawiedliwości w gabinecie Saada Haririego.

</doc>
<doc id="2379438" url="https://pl.wikipedia.org/wiki?curid=2379438" title="Wyścig Portugalii WTCC 2011">
Wyścig Portugalii WTCC 2011

Wyścig Portugalii WTCC 2011 – szósta runda World Touring Car Championship w sezonie 2011 i piąty z kolei Wyścig Portugalii. Rozegrał się on w dniach 1-3 lipca 2011 na torze ulicznym Circuito da Boavista położonym w drugim co do wielkości mieście Portugalii, Porto. W pierwszym wyścigu zwyciężył Alain Menu z Chevroleta, a w drugim jego zespołowy kolega Robert Huff.

</doc>
<doc id="2379442" url="https://pl.wikipedia.org/wiki?curid=2379442" title="Richard Allen">
Richard Allen

Richard James Allen (ur. 4 czerwca 1902, zm. 1969) – indyjski hokeista na trawie. Trzykrotny mistrz olimpijski.
Brał udział w trzech igrzyskach (IO 28, IO 32, IO 36), za każdym razem zdobywając medale. Na Igrzyskach w Amsterdamie nie rozegrał żadnego meczu,w Los Angeles rozegrał jeden mecz, zaś w Berlinie rozegrał cztery mecze. Z dorobkiem trzech złotych medali jest jednym z najbardziej utytułowanych hokeistów w historii olimpiad.

</doc>
<doc id="2379445" url="https://pl.wikipedia.org/wiki?curid=2379445" title="Port lotniczy Asfi">
Port lotniczy Asfi

Port lotniczy Asfi (IATA: SFI, ICAO: GMMS) – port lotniczy położony w Asfi, w regionie Dukkala-Abda, w Maroku.

</doc>
<doc id="2379446" url="https://pl.wikipedia.org/wiki?curid=2379446" title="Boeing KC-767">
Boeing KC-767

Boeing KC-767 – tankowiec powietrzny i wojskowy samolot transportowy produkowany przez firmę Boeing. Samolot powstał na bazie pasażerskiego 767-200ER.
Historia.
Boeing rozpoczął prace rozwojowe nad modelem KC-767 z własnej inicjatywy, z myślą o dużym zamówieniu od rodzimych wojsk lotniczych, a które od 1957 używają KC-135 Stratotanker od tego samego producenta. W ten sposób Boeing mógł postawić się w roli lidera do dużego zamówienia, podobnie jak pół wieku wcześniej opracowując za własne środki samolot Boeing 367-80, oferowanego wojsku z myślą o tankowaniu w locie odrzutowych bombowców dowództwa strategicznego (SAC), Boeing B-47 Stratojet i B-52 Stratofortress. Chociaż Boeing przegrał wtedy z propozycją Lockheeda to atut oblatanej maszyny pozwolił przekonał SAC do zamówienia seryjnej partii 29 KC-135, by ostatecznie do 1965 odebrać 732 KC-135A. Dla zmniejszenia kosztów przedsięwzięcia producent zdecydował się na konwersję istniejącego modelu Boeing 767-200ER, podobnie jak w przeszłości do roli tankowców przystosowując modele Boeing 707 i Boeing 747. Zapotrzebowanie rynku zagranicznego Boeing oszacował na 90 maszyn przez pierwszą dekadę XXI wieku.
W lipcu 2001 Boeing zdobył pierwsze potwierdzone zamówienie od Włochów na 4 maszyny za około 700 mln USD. W grudniu 2001 Japonia wybrała KC-767 w konkursie na 4 samoloty, umowę podpisano w 2003 roku. W latach 90. Japończycy zakupili już cztery samoloty wczesnego ostrzegania oparte na 767-200 i E-3 Sentry, oznaczone E-767. W 2001 roku Boeing połączył siły z BAE Systems, aby oferować swoje cysterny Wielkiej Brytanii. W styczniu 2004 przetarg Future Strategic Tanker Aircraft (FSTA) wygrało konsorcjum AirTanker oferujące Airbus A330 MRTT.
W 2002 United States Air Force zaproponowały leasing 100 Boeingów 767 dla zastąpienia 136 posiadanych KC-135E. Zbyt wysokie koszty takiego przedsięwzięcia wraz z pojawieniem się konkurencyjnej oferty od Airbusa sprawiły, że komisja senacka odrzuciła propozycje USAF i Boeinga, a wymusiła rozpisanie otwartego przetargu, w wyniku którego miało dojść do klasycznego zakupu 179 tankowców. Boeing wyprodukował jeden nieukończony 767 z przeznaczeniem na KC-767 dla USAF, który składowano na Paine Field Everett do jego zezłomowania w sierpniu 2012. Początkowo w 2008 Departament Obrony wybrał samolot Northrop Grumman KC-30 (czyli A330 MRTT), Boeing skutecznie oprotestował tę decyzję. Ostatecznie wyboru nowego samolotu tankującego USAF dokonano dopiero w 2011 roku, zwycięzcą programu KC-X został Boeing, a zmodyfikowanej wersji KC-767 wojsko nadało oznaczenie Boeing KC-46.
Boeing 767 dla Włoch wykonał pierwszy lot 16 lipca 2003. Samolot przechodził konwersję na tankowiec od 2004 w zakładach w Wichita, Kansas, jego prezentacja miała miejsce w lutym 2005 roku. KC-767A oblatano 21 maja 2005 z lotniska McConnell Air Force Base. Drugi włoski 767 wylądował w Neapolu 6 maja 2005 w celu jego przebudowy przez należące do Alenia Aeronautica zakłady Aeronavali, gdzie przebudowano trzy pozostałe maszyny. Dwa pierwsze KC-767A zaakceptowano w Wichita kolejno 29 grudnia 2011 i 10 marca 2012.
Boeing 767 z przeznaczeniem dla Japonii wylądował w Wichita w czerwcu 2005, po przebudowie oblatano go 21 grudnia 2006. Trzy KC-767J przebudowała Itochu Corp, maszyny bazowe Boeing przekazał między marcem 2008, a grudniem 2009.
Dwa włoskie KC-767A z bazy Pratica di Mare koło Rzymu wykorzystano po raz pierwszy operacyjnie w trakcie libijskiej operacji NATO "Unified Protector" w 2011 roku.

</doc>
<doc id="2379448" url="https://pl.wikipedia.org/wiki?curid=2379448" title="Houjou">
Houjou



</doc>
<doc id="2379449" url="https://pl.wikipedia.org/wiki?curid=2379449" title="Baza Lotnicza Bassatine">
Baza Lotnicza Bassatine

Baza Lotnicza Bassatine (IATA: MEK, ICAO: GMFM) – wojskowy port lotniczy położony w Meknesie, w regionie Meknes-Tafilalt, w Maroku.

</doc>
<doc id="2379451" url="https://pl.wikipedia.org/wiki?curid=2379451" title="Kolej Cegielni Igloobud">
Kolej Cegielni Igloobud

Kolej cegielni Igloobud – nieistniejąca wąskotorowa linia kolejowa łącząca cegielnię Igloobud w Dębicy z kopalnią iłów w dzielnicy Wolica. Zbudowana w 1968 r. po wyczerpaniu złóż w sąsiedztwie cegielni. Służyła do przewozu surowca z kopalni do zakładu. Składy kursowały kilka razy dziennie po 4-kilometrowej trasie w dni robocze. Ostatni pociąg towarowy przejechał w 2008 r., rozebrana została rok później.
W 2001 roku kolej miała dwie sprawne lokomotywy WLs50 i 22 wagony - koleby. Pochodzący z kolei tabor: lokomotywa Wls50-2068 oraz koleba są obecnie eksponatami Muzeum Regionalnego w Dębicy.

</doc>
<doc id="2379453" url="https://pl.wikipedia.org/wiki?curid=2379453" title="Kohai">
Kohai



</doc>
<doc id="2379454" url="https://pl.wikipedia.org/wiki?curid=2379454" title="Baza Lotnicza Al-Kunajtira">
Baza Lotnicza Al-Kunajtira

Baza Lotnicza Al-Kunajtira (IATA: NNA, ICAO: GMMY) – wojskowy port lotniczy położony w Al-Kunajtira, w regionie Al-Gharb-Szararda-Bani Ahsin, w Maroku.

</doc>
<doc id="2379458" url="https://pl.wikipedia.org/wiki?curid=2379458" title="Port lotniczy Kulmim">
Port lotniczy Kulmim

Port lotniczy Kulmim (IATA: GLN) – port lotniczy położony w Kulmim, w regionie Kulmim-Asmara, w Maroku.

</doc>
<doc id="2379460" url="https://pl.wikipedia.org/wiki?curid=2379460" title="Eliot Kid">
Eliot Kid

Eliot Kid – francusko-brytyjski nominowany do nagrody BAFTA serial animowany wyprodukowany przez Samka Productions, Safari de Ville i BBC. Jego światowa premiera odbyła się 3 marca 2008 roku na brytyjskim kanale CBBC oraz na francuskim kanale TF1. W Polsce premiera serialu nastąpiła 5 września 2011 roku na kanale Cartoon Network. Serial został w całości wykonany techniką Adobe Flash.
Fabuła.
Serial opowiada o przygodach Eliota Kida, którego wybujała wyobraźnia zamienia najzwyklejsze miejsca w hollywoodzkie plany filmowe.
Wersja polska.
Opracowanie i udźwiękowienie wersji polskiej: Studio Sonica
Reżyseria:
Dialogi polskie:
Dźwięk i montaż: Agnieszka Stankowska i Maciej Brzeziński
Organizacja produkcji: Agnieszka Kudelska
Wystąpili:
oraz:
i inni

</doc>
<doc id="2379464" url="https://pl.wikipedia.org/wiki?curid=2379464" title="Grupa galaktyk NGC 7331">
Grupa galaktyk NGC 7331

Grupa galaktyk NGC 7331 (w j. ang. również "Deer Lick Group") – mała grupa galaktyk znajdująca się w konstelacji Pegaza. Dominującą galaktyką tej grupy jest NGC 7331. Do grupy należą również galaktyki: NGC 7337, NGC 7340, NGC 7335, NGC 7336 oraz PGC 2051985.

</doc>
<doc id="2379471" url="https://pl.wikipedia.org/wiki?curid=2379471" title="Kość długa">
Kość długa



</doc>
<doc id="2379475" url="https://pl.wikipedia.org/wiki?curid=2379475" title="Satsuki">
Satsuki

 – popularne żeńskie imię japońskie rzadko noszone przez mężczyzn, używane także jako nazwisko.
Możliwa pisownia.
Satsuki można zapisać używając wielu różnych znaków kanji i może znaczyć m.in.:

</doc>
<doc id="2379477" url="https://pl.wikipedia.org/wiki?curid=2379477" title="Małgorzata Prażmowska">
Małgorzata Prażmowska

Małgorzata Prażmowska, również jako: Małgorzata Jakubiec, Małgorzata Prażmowska-Jakubiec, Małgorzata Jakubiec-Prażmowska (ur. 3 sierpnia 1937 w Krakowie, zm. 24 sierpnia 2021 w Warszawie) – polska aktorka teatralna i filmowa.
Życiorys.
W 1960 roku ukończyła studia na Wydziale Lalkarskim PWST w Krakowie. Aktorka związana z Teatrem Ochoty w Warszawie. Pochowana na Cmentarzu Wawrzyszewskim.

</doc>
<doc id="2379478" url="https://pl.wikipedia.org/wiki?curid=2379478" title="Christian Sarron">
Christian Sarron

Christian Sarron (ur. 27 marca 1955 w Clermont-Ferrand) - francuski motocyklista. Brat innego znanego motocyklisty, Dominique Sarrona. Przez całą karierę w MMŚ związany był z zespołem Sonauto-Yamaha.
Kariera.
350 cm³.
W MMŚ Christian Sarron zadebiutował w roku 1976, w kategorii 350 cm³. Francuz wystartował łącznie w dziesięciu wyścigach w latach 1976-1978. Najlepiej spisał się w sezonie 1977 roku, kiedy to zmagania zakończył na 7. miejscu, z dorobkiem trzech miejsc na podium. 
250 cm³.
W pośredniej kategorii 250 cm³ Sarron zadebiutował w 1977 roku, podczas GP Niemiec i już w pierwszym starcie stanął na najwyższym stopniu podium. W tym samym sezonie wziął udział jeszcze w GP Hiszpanii, który zakończył na czwartej lokacie. Zdobyte punkty sklasyfikowały go na 14. pozycji.
W roku 1982 wystartował w czterech wyścigach. W GP Finlandii po raz drugi w karierze zwyciężył, uzyskując przy okazji najszybsze okrążenie. W klasyfikacji generalnej uplasował się na 10. miejscu.
Sezon 1983 był pierwszym dla Sarrona w pełnym wymiarze. Francuz liczył się w walce o tytuł mistrzowski, stając na podium w pięciu rundach. Triumfował w jednej eliminacji o GP Szwecji, natomiast podczas GP Francji startował z pole position. Nie ukończył jednak aż czterech wyścigów, w tym trzech rozpoczynających cykl zmagań. Ostatecznie został wicemistrzem świata.
W kolejnym roku startów Sarron sięgnął po upragniony tytuł, po zaciętej walce z Niemcem Manfredem Herweh (wyprzedził go zaledwie o dziewięć punktów). W ciągu dwunastu wyścigów aż ośmiokrotnie plasował się w czołowej trójce, z czego trzykrotnie na najwyższym stopniu. Tyle samo razy sięgnął także po pole position. Po tym sezonie Francuz zakończył starty w tej serii.
500 cm³.
W najwyższej kategorii 500 cm³ Francuz zadebiutował w roku 1979. W ciągu dziewięciu wyścigów, siedmiokrotnie dojechał do mety, za każdym razem plasując się w czołowej dziesiątce. Najlepiej zaprezentował się podczas GP Finlandii, w którym znalazł się na piątym miejscu. Uzyskane punkty sklasyfikowały go na 11. lokacie.
Po roku przerwy, Sarron powrócił do rywalizacji. Wziął udział w pięciu rundach, jednak tylko w jednej zakończył zmagania na premiowanej punktami pozycji. Dzięki dziewiątej lokacie w GP Narodów, w klasyfikacji generalnej usadowił się na 23. miejscu.
Po zdobyciu mistrzostwa w kategorii 250 cm³, Christian na stałe przeniósł się do klasy królewskiej. Już w drugiej rundzie (o GP Hiszpanii) stanął na najniższym stopniu podium, natomiast podczas kolejnej eliminacji (o GP Niemiec) zwyciężył, wykręcając przy tym najszybsze okrążenie wyścigu. Jak się później okazało, był to jedyny triumf w karierze Francuza. Na trzecim miejscu sklasyfikowany został jeszcze trzykrotnie, ostatecznie plasując się na tej samej pozycji w klasyfikacji końcowej, z dużą jednak stratą do Amerykanów - Freddie Spencera oraz Eddie Lawsona. 
Kolejny rok startów okazał słabszy w wykonaniu Sarrona. Na podium znalazł się zaledwie dwukrotnie, zajmując trzecie miejsce podczas GP Belgii i Francji. Był to jednak bardzo równy sezon w wykonaniu Christiana, który we wszystkich ukończonych wyścigach mieścił się w czołowej szóstce. W klasyfikacji generalnej uplasował się na 6. pozycji. 
W sezonie 1987 ośmiokrotnie sięgał po punkty, będąc ponownie dwa razy na najniższym stopniu podium. Najlepiej spisał się w GP Narodów oraz Francji, gdzie startował również z pierwszej lokaty. Aż sześciokrotnie nie dojechał jednak do mety, ostatecznie kończąc rywalizację na 7. miejscu.
Rok 1988 był najlepszym sezonem w karierze Sarrona, pomimo zajęcia 4. lokaty w końcowej klasyfikacji. Świetna okazała się zwłaszcza środkowa część zmagań, kiedy to sześciokrotnie znalazł się w czołowej trójce. Christian okazał się rekordzistą w ilości zdobytych pole position, wygrywając kwalifikacje pięć razy. 
W 1989 roku reprezentant Francji dzięki niezwykle równej formie, rywalizację ukończył po raz drugi w karierze na 3. pozycji. Na podium uplasował się trzykrotnie, jednakże w większości wyścigów dojeżdżał w czołowej czwórce. Był to jednak ostatni sezon, w którym Sarron stanął na piedestale.
Sezon 1990 był ostatnim w karierze Christiana. W trakcie dwunastu eliminacji, ośmiokrotnie dojechał do mety, a najlepszym osiągniętą lokatą okazała się czwarta pozycja w trzech wyścigach. Dorobek punktowy pozwolił mu zająć 9. miejsce w ostatecznej klasyfikacji.
Po zakończeniu kariery w mistrzostwach świata, Christian zaangażował się w wyścigi długodystansowe. Połączył siły z bratem Dominique Sarronem, z którym zwyciężył w wyścigu wytrzymałościowym "Bol d'Or". Po sezonie 1995 oficjalnie zakończył karierę wyścigową. Został dyrektorem zespołu Yamaha, startującym w wyścigach Superbike'ów. 
Statystyki liczbowe.
System punktowy od 1969 do 1987:
System punktowy od 1988 do 1992:

</doc>
<doc id="2379482" url="https://pl.wikipedia.org/wiki?curid=2379482" title="Herman Schultz (astronom)">
Herman Schultz (astronom)

Per Magnus Herman Schultz (ur. 7 lipca 1823 w Nykvarn, zm. 8 maja 1890 w Sztokholmie) – szwedzki astronom. Odkrył 13 obiektów z katalogu NGC, niemal wszystkie okazały się być gwiazdami, a tylko jeden, NGC 414, to galaktyka.
Życiorys.
W latach 1857–1859 pracował w obserwatoriach w Wiedniu, Monachium i Berlinie. W 1859 roku rozpoczął pracę w Obserwatorium w Uppsali. Wyniki swoich obserwacji Marsa, planetoid, komet oraz mgławic opublikował w 1864 roku. W 1878 roku został profesorem astronomii na Uniwersytecie w Uppsali oraz dyrektorem jego obserwatorium.
Od 1873 roku Herman Schultz był członkiem Królewskiego Towarzystwa Nauk w Uppsali, a od 1875 członkiem Szwedzkiej Królewskiej Akademii Nauk.

</doc>
<doc id="2379485" url="https://pl.wikipedia.org/wiki?curid=2379485" title="Nicolas Sanson">
Nicolas Sanson

Nicolas Sanson (ur. 20 grudnia 1600 w Abbeville, zm. 7 lipca 1667) – francuski geograf i kartograf. Był założycielem francuskiej szkoły kartograficznej (tzw. "szkoły z Dieppe") oraz geografem Ludwika XIV. Stworzył wiernopowierzchniową siatkę kartograficzną dla całej Ziemi.
Autor m.in. mapy Pomorza (w granicach dawnego księstwa pomorskiego) z 1654 roku.

</doc>
<doc id="2379486" url="https://pl.wikipedia.org/wiki?curid=2379486" title="Małgorzata Jakubiec-Prażmowska">
Małgorzata Jakubiec-Prażmowska



</doc>
<doc id="2379487" url="https://pl.wikipedia.org/wiki?curid=2379487" title="Małgorzata Prażmowska-Jakubiec">
Małgorzata Prażmowska-Jakubiec



</doc>
<doc id="2379488" url="https://pl.wikipedia.org/wiki?curid=2379488" title="Rifampina">
Rifampina



</doc>
<doc id="2379489" url="https://pl.wikipedia.org/wiki?curid=2379489" title="Małgorzata Jakubiec">
Małgorzata Jakubiec



</doc>
<doc id="2379493" url="https://pl.wikipedia.org/wiki?curid=2379493" title="Ryfampina">
Ryfampina



</doc>
<doc id="2379494" url="https://pl.wikipedia.org/wiki?curid=2379494" title="Herman Schultz">
Herman Schultz



</doc>
<doc id="2379495" url="https://pl.wikipedia.org/wiki?curid=2379495" title="Naczynie limfatyczne">
Naczynie limfatyczne



</doc>
<doc id="2379497" url="https://pl.wikipedia.org/wiki?curid=2379497" title="Wojciech Nowicki (lekkoatleta)">
Wojciech Nowicki (lekkoatleta)

Wojciech Nowicki (ur. 22 lutego 1989 w Białymstoku) – polski lekkoatleta specjalizujący się w rzucie młotem, mistrz olimpijski (Tokio 2020), wicemistrz świata 2022.
4 sierpnia 2021 zdobył w Tokio złoto igrzysk olimpijskich, ustanawiając rekord życiowy 82,52 m (3. wynik w historii polskiej lekkoatletyki). Brązowy medalista igrzysk olimpijskich (Rio de Janeiro 2016). Czterokrotny medalista mistrzostw świata (srebrny medal w 2022 i brązowe w 2015, 2017 oraz 2019). Dwukrotny mistrz Europy (Berlin 2018 i Monachium 2022).
Lata młodości.
W szkole podstawowej trenował piłkę nożną w Jagiellonii Białystok. Rzut młotem zaczął trenować w Podlasiu Białystok, w czasach liceum, w wieku 18 lat.
Kariera sportowa.
Złoty medalista lekkoatletycznych Mistrzostw Europy w 2018 w Berlinie. Brązowy medalista Igrzysk Olimpijskich 2016.
Brązowy medalista mistrzostw świata z 2015 roku w Pekinie z wynikiem 78,55 m, z 2019 roku w Doha z wynikiem 77,69 m oraz brązowy medalista mistrzostw Europy z 2016 roku w Amsterdamie z wynikiem 77,53.
Piąty zawodnik mistrzostw Europy młodzieżowców z 2011 roku.
Medalista mistrzostw Polski seniorów – ma w dorobku trzy złote (Białystok 2017, Lublin 2018, Włocławek 2020), pięć srebrne (Toruń 2013, Szczecin 2014, Kraków 2015, Bydgoszcz 2016 i Radom 2019) oraz dwa brązowe medale (Bydgoszcz 2011 i Bielsko-Biała 2012). Trzy razy w karierze stawał na podium młodzieżowych mistrzostw Polski – zdobył jedno srebro (Gdańsk 2011) oraz dwa brązy (Bielsko-Biała 2009 i Kraków 2010).
W 2012 po konflikcie i rozstaniu się z dotychczasowym trenerem Bogumiłem Chlebińskim, trenerem klubowym została początkująca trenerka młociarzy Malwina Sobierajska. W 2016 zajął trzecie miejsce na igrzyskach olimpijskich w Rio de Janeiro, a na kolejnych w Tokio został mistrzem olimpijskim. Złoty medal w Tokio zadedykował zmarłej niespodziewanie dwanaście lat wcześniej polskiej młociarce, Kamili Skolimowskej. We wrześniu 2021 jego trenerką została Joanna Fiodorow.
Życie prywatne.
W 2013 ukończył studia na Wydziale Mechanicznym Politechniki Białostockiej z tytułem magistra inżyniera o specjalności automatyka-robotyka. Mieszka w Białymstoku. Ma żonę Annę i córkę Amelię.
W październiku 2018 rozpoczął służbę wojskową.

</doc>
<doc id="2379499" url="https://pl.wikipedia.org/wiki?curid=2379499" title="Nie ma ateistów w okopach">
Nie ma ateistów w okopach



</doc>
<doc id="2379502" url="https://pl.wikipedia.org/wiki?curid=2379502" title="Kage-ryu">
Kage-ryu



</doc>
<doc id="2379503" url="https://pl.wikipedia.org/wiki?curid=2379503" title="Zakażenie grzybicze">
Zakażenie grzybicze



</doc>
<doc id="2379504" url="https://pl.wikipedia.org/wiki?curid=2379504" title="Widok wzdłuż rzeki podczas święta Qingming">
Widok wzdłuż rzeki podczas święta Qingming

Widok wzdłuż rzeki podczas święta Qingming () – panorama autorstwa Zhang Zeduan z dynastii Song (1085–1145). Obraz dzięki swojej sławie bywa określany jako "Chińska Mona Lisa". Aktualnie znajduje się w zbiorach Muzeum Pałacowego w Pekinie.
Obraz.
Obraz przedstawia dzień świąteczny mieszkańców stolicy Bianjing (obecnie Kaifeng). Święto Qingmingjie w pewnym stopniu przypomina słowiańskie święto Dziadów. Tego dnia całe rodziny udają się na groby bliskich, modlą się, zapalają światełka, zostawiają pokarmy dla dusz przodków i różnego rodzaju demonów, po to by je sobie zjednać. Zwykłe prace i porządkowanie grobów wykonano wcześniej, tych na obrazie nie przedstawiono. Prawa strona ukazuje peryferia miasta i wiejski krajobraz, po lewej znajduje się centrum, wraz z bramami i budynkami. Wszędzie panuje świąteczny nastrój i ogólne poruszenie, jedni idą na groby, inni już wracają. Bogatsi korzystają z lektyk. Tego typu święto pozwala przyjrzeć się ubiorom wszystkich warstw społecznych stolicy. Wśród ludzi widać sprzedawców, żebraków, żonglerów, mnichów, wróżbitów, doktorów, nauczycieli, kowali, szewców, kucharzy, aktorów a także osoby wysokiej rangi i paru oficjeli.
Na tle ludzkiej krzątaniny widać architekturę – prywatne rezydencje, świątynie, wiele restauracji oraz hoteli, mosty przez rzekę a na niej różnego rodzaju statki. Jedne płyną, inne stoją w porcie, jedne są wyładowywane, inna zaś przyjmują towar. Do mostu zbliża się łódź z niezupełnie rozwiniętymi żaglami. Tłum na moście stara się ostrzec załogę przed możliwością zderzenia z konstrukcją. Jedna z osób rzuca z mostu linę żeglarzom, próbując im pomóc bezpiecznie przycumować i uniknąć kolizji. Widać również biuro podatkowe.
Poza bramami miasta znajduje się wiele sklepików sprzedających wino, ziarno, naczynia, łuki i strzały, instrumenty muzyczne, złoto i srebro, materiały, tkaniny, malunki, lekarstwa a nawet szpilki. Sprzedawcy rozłożeni są wzdłuż mostu nazywanego Tęczowym Mostem (虹橋 Hong Qiao), lub rzadziej Mostem Shangtu (上土橋). Pojawiają się także zwierzęta użytkowe, których zadaniem jest pomoc w transporcie towarów, pakunków i pasażerów.
Na ponad 5-metrowym obrazie ukazano 814 ludzi, 28 łodzi, 60 zwierząt, 30 budynków, 20 pojazdów, 9 lektyk oraz 170 drzew.
Inne wersje.
Powstało wiele nowych wersji obrazu; ich liczbę szacuje się na ok. 20–30 dzieł.
Jedna z nich stworzona została w czasach dynastii Ming (XIV-XVII wiek). Wersja ta mierzyła 6,7 metrów i była dłuższa od oryginału. Zastąpiła również scenę z życia dynastii Song na tę z dynastii Ming. Ubrania, łodzie i towary zostały "poprawione" aby miasto wyglądało na bogatsze. Drewniany most został zastąpiony kamiennym, a łódź która niepewnie zmierzała w jego kierunku w tej reinterpretacji obrazu prowadzona jest za pomocą lin przez ludzi idących po brzegu rzeki.
Kolejna, namalowana przez pięciu cesarskich malarzy w czasach dynastii Qing (Chen Mu, Sun Hu, Jin Kun, Dai Hong i Cheng Zhidao), została zaprezentowana cesarzowi Qianlongowi 15 stycznia 1773 roku. Obraz ten, w 1949 roku wywieziono do Tajpej i obecnie znajduje się on w Narodowym Muzeum Pałacowym. Jest o wiele większy niż wersja oryginalna – 35 centymetrów wysokości i 11 metrów szerokości, i przedstawia o wiele więcej namalowanych postaci (ponad 4000).
W kwietniu 1742 roku, do obrazu, na początku po jego prawej stronie, dołączono wiersz. Za autora wiersza przyjmuje się samego cesarza Qianlonga; kaligrafia została wykonana pismem bieżącym przez kaligrafa o imieniu Liang Shizheng (梁詩正). Wiersz brzmi następująco:
W 2010 roku powstała elektroniczna wersja obrazu na potrzeby Expo 2010 w Szanghaju. Obraz przemieniono w trójwymiarową, interaktywną, animowaną ilustrację, która była około 30 razy większa od oryginału. Całość złożona była z paneli rozciągających się na 120 metrów. Instalacja była głównym eksponatem w chińskim pawilonie na targach. Po ich zakończeniu pojawiła się także na AsiaWorld-Expo; pierwszego dnia sprzedano ponad 200 000 biletów na obejrzenie interaktywnego obrazu.

</doc>
<doc id="2379510" url="https://pl.wikipedia.org/wiki?curid=2379510" title="Albert Schultz-Lupitz">
Albert Schultz-Lupitz

Albert Schultz-Lupitz (ur. 26 marca 1831 w Rehna - zm. 5 stycznia 1899 w Lupitz) – niemiecki agronom. Prowadził badania nad podniesieniem produkcyjności gleb, zwłaszcza piaszczystych. Rozpowszechnił uprawę łubinu na nawóz zielony. Pisał prace przede wszystkim z zakresu nawożenia.

</doc>
<doc id="2379511" url="https://pl.wikipedia.org/wiki?curid=2379511" title="Lycophidion namibianum">
Lycophidion namibianum

Lycophidion namibianum – gatunek niewielkiego, jajorodnego, niejadowitego węża należącego do rodziny Lamprophiidae.
Osobniki tego gatunku osiągają rozmiary od 30 do 40 centymetrów.
Występuje w Afryce Południowej.

</doc>
<doc id="2379513" url="https://pl.wikipedia.org/wiki?curid=2379513" title="Chorwaci czescy">
Chorwaci czescy

Chorwaci czescy – jedno z ważniejszych plemion czeskich, położone pomiędzy Pszowianami i Ślężanami, co dokumentuje Dokument praski z roku 1086, zawierający opis granic diecezji praskiej z 973: [...] "Psouane, Crouati et altera Chrouati, Zlasane" [...]. Składało się ono z dwóch osobnych odłamów (współcześnie w nauce czeskiej: Chorwaci wschodni/Charváti i Chorwaci zachodni/Charvátci), przedzielonych pasmem Sudetów (Niederle, Labuda, Widajewicz – ostatni precyzował, iż zasudecką ziemią Chorwatów mogła być tylko ziemia kłodzka). Chorwatów czeskich lokalizuje się na południe od Karkonoszy na zachód od rzeki Izery. Drugi odłam, określany zwykle mianem Chorwatów śląskich, jest dość powszechnie lokalizowany w ziemi kłodzkiej.
Chorwaci czescy najczęściej pojawiają się w źródłach historycznych ze wszystkich historycznych plemion Chorwatów niebałkańskich. Następujące świadectwa mogą odnosić się do Chorwatów czeskich:
Tylko ostatnia atestacja pewnie wskazuje na Chorwatów czeskich. Nie ma pewności, czy pozostałe doniesienia odnoszą się do Chorwatów czeskich.

</doc>
<doc id="2379514" url="https://pl.wikipedia.org/wiki?curid=2379514" title="Live (album Burning Speara)">
Live (album Burning Speara)

Live – pierwszy album koncertowy Burning Speara, jamajskiego wykonawcy muzyki reggae.
Płyta została wydana w grudniu 1977 roku przez brytyjską wytwórnię Island Records, a także przez jej oddział Mango Records. Znalazło się na niej nagranie z październikowego koncertu muzyka w londyńskim Rainbow Theatre. Podczas występu Spearowi akompaniowali instrumentaliści brytyjskiego zespołu Aswad, wspierani przez Bobby'ego Ellisa. Produkcją krążka zajął się Denise Mills.
W roku 1991 nakładem Mango ukazała się reedycja albumu na płycie CD.

</doc>
<doc id="2379516" url="https://pl.wikipedia.org/wiki?curid=2379516" title="On the Way to Wonderland">
On the Way to Wonderland

On the Way to Wonderland – debiutancki album studyjny fińskiej grupy muzycznej Sunrise Avenue.
Notowania na listach przebojów.
"On the Way to Wonderland":
"Fairytale Gone Bad":
Wyróżnienia.
"On the Way to Wonderland":
"Fairytale Gone Bad":

</doc>
<doc id="2379517" url="https://pl.wikipedia.org/wiki?curid=2379517" title="Zapalenie kości i szpiku">
Zapalenie kości i szpiku

Zapalenie kości i szpiku () – zróżnicowana grupa chorób spowodowanych rozwojem reakcji zapalnej w zakresie tkanki kostnej. Samo zapalenie oznacza zaburzenie równowagi fizykochemicznej komórek i tkanek o charakterze swoistym lub nieswoistym. W przypadku osteomyelitis dotyczy ono kości oraz szpiku kostnego. Znane jest od starożytności i pozostaje jedną z najtrudniejszych do wyleczenia chorób zakaźnych. Charakterystycznymi elementami obrazu jest postępująca degradacja kości i przebiegający podokostnowo proces wtórnego kostnienia. Drobnoustroje mogą dotrzeć do kości przez ciągłość z przyległych tkanek, wniknąć drogą krwionośną, albo zostać przeniesione w konsekwencji urazu lub zabiegu chirurgicznego. 
Najczęściej izolowanym patogenem pozostaje gronkowiec złocisty ("Staphylococcus aureus"), bakteria posiadająca na swej powierzchni adhezyny, które ułatwiają przyleganie do białek i proteoglikanów macierzy kostnej. Leczenie polega na wdrożeniu antybiotykoterapii oraz (często) chirurgicznym opracowaniu rany.
Klasyfikacja.
Istnieją dwa sposoby klasyfikacji zakażeń. Schemat Cierny'ego i Madera uwzględnia lokalizację ogniska chorobowego oraz wydolność immunologiczną organizmu pacjenta. Dzięki temu pomaga w doborze odpowiedniego leczenia oraz ustaleniu prognozy. Lew and Waldvogel oceniają "osteomyelitis" pod względem czasu trwania, sposobu zakażenia oraz obecności objawów niewydolności naczyniowej. Koncentrują się tym samym na opisie etiologicznym, nie czyniąc sugestii co do metod terapeutycznych.
Zgodnie z klasyfikacją fizjologiczno-anatomiczną zaproponowaną przez Ciernego i Madera wyróżnia się cztery typy (pod względem anatomicznym) zapalenia kości i szpiku: 
Ze względu na wiek osób dotkniętych chorobą rozróżnia się zapalenie kości i szpiku: 
Z kolei przebieg choroby może mieć trojaki charakter: 
Patogeneza.
Szansę na zdobycie wiedzy o warunkach rozwoju choroby dają wyłącznie badania modeli eksperymentalnych. Wynika z nich, że zdrowa kość jest w dużym stopniu odporna na zakażenie. W warunkach prawidłowych kości nie mają bowiem kontaktu ze środowiskiem zewnętrznym. Dopiero wszczepienie znacznej ilości patogenów oraz wytworzenie lokalnego ogniska martwicy (wskutek urazu, operacji lub przez obecność ciała obcego) prowadzi do rozwoju choroby. Bakterie w rodzaju "S. aureus", pochłonięte przez osteoblasty, mogą długo pozostawać przy życiu. Drobnoustroje przedostają się wtedy z krwią i limfą bądź przez rany pourazowe czy pooperacyjne do wnętrza organizmu. Zapalenie wywołane czynnikami wewnątrzpochodnymi może dotyczyć kilku kości, natomiast zewnątrzpochodne zazwyczaj ogranicza się do jednej kości. Krwiopochodne zapalenie kości zdarza się w przypadkach zakażeń ogólnych, ale ogniska zapalenia w kości mogą być tak małe, że nie dają wyraźnych objawów. Do powstania zapalenia przyczynia się także zmniejszona odporność ustroju i miejscowe zaburzenia w ukrwieniu. Zapalenie rozwija się w miejscach zwolnionego przepływu krwi przez naczynia włosowate. Miejscami tymi są przynasady u dzieci i nasady u dorosłych.
Wynikiem toczącego się procesu zapalnego jest zbieranie ropy, która zaczyna rozprzestrzeniać się siecią kanałów naczyniowych. Wzrost ciśnienia wywieranego na kość upośledza jej perfuzję i prowadzi do martwicy niedokrwiennej wskutek zaburzeń w odżywianiu. Resztki zniszczonej, oddzielającej się tkanki tworzą tzw. martwaki kostne (łac. "sequestra"). Zwykle ciągłość okostnej nie zostaje naruszona, a stopniowy nacisk, wywierany przez gromadzącą się ropę, sprzyja zewnętrznemu odkładaniu odczynowej masy kostnej (łac. "involucrum"). Stąd zapalenie kości i szpiku może prowadzić do resorpcji kości bądź jej stwardnienia. W przebiegu ostrego zapalenia przeważa naciek granulocytarny; po przejściu w stan przewlekły stopniowo jest on wypierany przez makrofagi i limfocyty. Widoczne staje się też postępujące włóknienie. 
 W 85% przypadkach zmiany chorobowe w ostrym zapaleniu kości (pierwotnie występujące zazwyczaj jako zapalenie szpiku) dotyczą kości długich, głównie kości udowych, piszczelowych, ramiennych i promieniowych. U małych dzieci zdarza się również zapalenie kilku kości. 
Tabela 1. Najczęściej spotykane drobnoustroje chorobotwórcze
Rozpoznanie.
Zakażenie kości i szpiku u osób dorosłych manifestuje się w sposób mało specyficzny jako przewlekły proces zapalny. Na stan patologiczny wskazuje bolesność zajętego miejsca, zwykle bez objawów układowych (gorączki, dreszczy czy potów). Nad kością może wytworzyć się przetoka skórna (w przypadku przewlekłego zapalenia kości i szpiku). Ból może być też sprzężony z obrzękiem, zaczerwieniem i ociepleniem zainfekowanego miejsca oraz ogólne złe samopoczucie. Z kolei u małych dzieci – jeszcze niemówiących – ból przy zapaleniu kości i szpiku mogą być manifestowane niechęć do poruszania chorą kończyną, unikanie chodzenia, utykanie, a także płacz przy dotykaniu i poruszaniu dotkniętą zmianami chorobowymi kończyną. 
Rozpoznanie wstępne stawia się w oparciu o badania kliniczne. Potwierdzenie wymaga wykonania zdjęć radiologicznych oraz przeprowadzenia testów laboratoryjnych, z założeniem hodowli mikrobiologicznej włącznie. Zwykle podwyższone są wskaźniki stanu zapalnego (OB, CRP); rzadziej zachodzą zmiany w układzie leukocytarnym. Rutynowa fotografia RTG jest mało czuła, ale za to łatwa do realizacji. Metody medycyny nuklearnej używa się ze zmiennym szczęściem; powszechnie stosowanymi markerami pozostają białe krwinki wyznakowane związkami Tc-99, Ga-67 i In-111. Za najbardziej wartościowe uważa się badania obrazowe: tomografię komputerową, rezonans magnetyczny oraz pozytonową tomografię emisyjną. 
Aby antybiotykoterapia przyniosła zamierzony efekt, należy wpierw zidentyfikować drobnoustrój chorobotwórczy. Materiał do analizy pobiera się drogą aspiracji igłowej albo zwykłej biopsji wycinającej; wymaz z przetoki może mieć również pewną wartość.
Leczenie.
Antybiotyk wprowadza się po pobraniu materiału do hodowli mikrobiologicznej. W większości wypadków równie istotnym elementem leczenia jest chirurgiczne opracowanie rany. Zwykle stosuje się środki bakteriobójcze, aplikowane w dużych dawkach drogą pozajelitową. Po opanowaniu procesu ostrego można przejść na środki przyjmowane doustnie. Pomimo wdrożenia skutecznego leczenia nawroty występują często, niekiedy aż w 20% przypadków.
Do najpowszechniej stosowanych leków należą β-laktamy i wankomycyna. Dobrym rozwiązaniem w wypadku infekcji gronkowcem jest użycie cefalosporyn albo penicylin penicylinazoopornych. Cechuje je niska toksyczność i spektrum działania obejmujące większość możliwych patogenów. Wankomycyna jest potrzebna do walki ze szczepami MRSA oraz enterokokami opornymi na ampicylinę. 
Linezolid jest kolejnym, alternatywnym środkiem terapeutycznym. Ten lek przeciwbakteryjny z grupy oksazolidynonów wykazuje dobrą aktywność przeciwko rodzajom "Staphylococcus", "Streptococcus" i szczepom VRA "Enterococcus". Niestety, jego przewlekłe stosowanie wiąże się z ryzykiem poważnych działań niepożądanych: pancytopenią, neuropatią obwodową oraz zapaleniem nerwu wzrokowego. Z powyższych względów (oraz wysokiej ceny preparatu) wykorzystuje się go wyłącznie w wyjątkowych sytuacjach.
W przyszłości dużą rolę odegrać może odegrać daptomycyna, niedawno wprowadzona do użytku. Wykazuje skuteczność przeciwko organizmom Gram-(+). Przeprowadzone badania kliniczne wykazały korzyści z terapii łączonej, w której jednym ze składników była ryfampina – prawdopodobnie dzięki łatwości przenikania do wnętrza biofilmu kolonii bakteryjnych. Fluorochinolony mogą działać niekorzystnie na proces zrastania się złamanych kości, więc stosuje się je z dużą ostrożnością. Do leczenia zakażeń beztlenowcami (m.in. z rodzaju "Bacteroides") nadaje się też metronidazol. Bardziej kontrowersyjna wydaje się kwestia doboru regimentu przy kontynuacji leczenia MRSA w warunkach ambulatoryjnych; używane są do tego, wybierane raczej arbitralnie, ko-trimoksazol, klindamycyna oraz pochodne tetracykliny.
Z powodu znacznych odczuć bólowych u pacjentów ze zdiagnozowanym zapaleniem kości i szpiku w leczeniu zachowawczym stosuje się również środki przeciwbólowe z grupy niesteroidowych leków przeciwzapalnych (NLPZ).
Optymalny czas prowadzenia farmakoterapii nie jest znany z powodu braku prospektywnych badań klinicznych z udziałem wystarczająco dużej liczby pacjentów. Wielu specjalistów prowadzi ją przez okres 4–6 tygodni, gdyż tyle trwa przywrócenie ukrwienia w opracowanej chirurgicznie ranie. Po wypisaniu ze szpitala przyjmowanie lekarstw drogą pozajelitową jest możliwe dzięki zastosowaniu wkłucia centralnego typu PICC (ang. "peripherally inserted central catheter").
Dodatkowe możliwości terapeutyczne.
Terapia hiperbaryczna bywa stosowana jako środek wspomagający u pacjentów cierpiących na przewlekłe lub nawracające formy zapalenia kości. Istnieje przypuszczenie, że zwiększenie ciśnienia parcjalnego tlenu nasila aktywność fagocytarną granulocytów i przyśpiesza proces gojenia. W stosunku do organizmów beztlenowych wywierany jest bezpośredni efekt bakteriobójczy. Zebrane dowody potwierdzają szybsze tempo gojenia się wrzodów i zmniejszone ryzyko amputacji kończyny u tych chorych.
Do odkażania ran, szczególnie przed upowszechnieniem się chemioterapeutyków, wykorzystywano larwy muchy-plujki (tzw. "biochirurgia"). Potrafią one skutecznie oczyścić miejsce z martwych tkanek, a wydzielane przez nie substancje (m.in. alantoina) również przyśpieszają proces gojenia.
Zakażenia przenoszone przez ciągłość.
Rozległa kategoria zakażeń kości, spowodowanych ranami głębokimi: ukłuciami, ugryzieniami, złamaniami otwartymi. Zaliczają się do niej również powikłania pooperacyjne, np. po wstawieniu endoprotezy albo zabiegach dentystycznych. Immunosupresja i niewydolność naczyniowa zwiększają ryzyko takich komplikacji oraz znacznie utrudniają proces leczniczy.
Złamania otwarte.
W zależności od okoliczności zdarzenia i podjętych środków zaradczych, "osteomyelitis" bywa komplikacją złamań typu otwartego w 3–25% przypadków. Zwykle poszkodowanymi są młodzi mężczyźni poniżej 20. roku życia, którzy doświadczają urazu kości podudzia (piszczeli lub strzałki). Jeżeli nie zostanie wprowadzone odpowiednie leczenie, infekcja prowadzi do braku zrostu (ang. "nonunion"), przewlekłego zapalenia, a nawet amputacji. 
Drobnoustrojami odpowiedzialnymi za zakażenie mogą być zarówno bakterie wchodzące w skład flory fizjologicznej skóry człowieka, organizmy żyjące w glebie, albo też patogeny odpowiedzialne za zakażenia szpitalne. Przeważają gronkowce i pałeczki Gram-(-); "Mycoplasma spp." mogą powodować infekcje mostka po operacjach kardiochirurgicznych, "Pseudomonas aeruginosa" – infekcje kości stopy w wyniku przebicia podeszwy obuwia, "Pasteurella multocida" zaś – po ugryzieniu przez kotowate.
Do typowego postępowania należy: dokładne oczyszczenie zranionego miejsca, aplikację (zwykle "i.v.") środków przeciwbakteryjnych, unieruchomienie/repozycję złamanej kości oraz zszycie naruszonych tkanek miękkich. Trwa dyskusja nad najbezpieczniejszym sposobem przeprowadzenia procedury ortopedycznej. Lokalne zmiany związane z poniesionym urazem powodują, że wykrywanie szerzącej się patologii za pomocą badań obrazowych jest trudne i niepewne. Po ukończeniu terapii antybiotykowej, w wypadku nawrotów zakażenia, miejsce złamania zostaje ponownie otworzone chirurgicznie, wszelkie ciała obce wraz ze zmianami usunięte, a po zabiegu ponownie wprowadza się antybiotykoterapię celowaną. Komplikacje zwykle nie grożą trwałym upośledzeniem funkcji kończyny.
Przewlekłe zapalenie kości.
Zakładając wczesne wprowadzenie odpowiedniej terapii, mniej niż 5% przypadków ostrego krwiopochodnego zakażenia kości staje się procesem przewlekłym. Ryzyko jest wyższe, jeżeli infekcja rozwinęła się przechodząc z sąsiednich struktur. Proces może zostać zauważony dopiero po latach od momentu zakończenia leczenia szpitalnego.
Główną przyczyną tak późnego wykrycia zmian (oprócz złego stanu opieki medycznej) jest brak objawów układowych infekcji, takich jak gorączka lub dreszcze. Z powodu upływu znacznej ilości czasu proces bywa miejscowo zaawansowany, a zmiany wtórne ("sequestra", "involucra", miejscowe przetoki) – dobrze wykształcone. Rzadziej dochodzi do złamań patologicznych, rozwoju raka kolczystokomórkowego skóry lub amyloidozy.
Zakażenia krwiopochodne.
Hematogenne infekcje kości, które mogą rozwinąć się w dowolnym miejscu ciała, są stosunkowo rzadkie. Choroba dotyka najczęściej dzieci przed okresem dojrzewania, osoby starsze, narkomanów stosujących zastrzyki dożylne oraz osoby z założonym wkłuciem centralnym. Zwykle zakażenie dotyczy kości długich; patomorfologia zmian zależy od wieku pacjenta. U dorosłych częściej zdarza się zakażenie krążków międzykręgowych, które zostanie omówione osobno.
"Osteomyelitis" u dzieci rozwija się w części przynasadowej kości (łac. "metaphysis"), czyli w miejscu, w którym chrząstka nasadowa (łac. "cartilago epiphysialis") oddziela trzon kości od nasady. Intensywny proces wzrostu kości na długość, jaki się tutaj odbywa, wymaga stworzenia sieci naczyń kapilarnych, które dostarczałyby niezbędnych substancji odżywczych. Nawet drobny uraz może skutkować wytworzeniem krwiaka lub zatoru, który doprowadzi do ogniskowej martwicy. Naprawa szkód postępuje wolniej z uwagi na niedobór komórek fagocytarnych, które mogłyby na miejscu usunąć martwą tkankę. Takie warunki sprzyjają zasiedleniu przez drobnoustroje chorobotwórcze. Zarastanie chrząstek po ukończeniu dojrzewania pozbawia bakterie dogodnego miejsca inwazji; z tej przyczyny w późniejszym wieku choroba obejmuje albo trzon kości (łac. "diaphysis") albo krążki międzykręgowe (łac. "disci intervertebrale") kręgosłupa.
Zakażenia kręgosłupa.
Zakażenie kręgosłupa następuje zwykle drogą krwiopochodną i przybiera wiele form: zapalenia kości (łac. "osteomyelitis vertebrae"), zapalenia krążka międzykręgowego (łac. "spondylodiskitis"), ropnia nadtwardówkowego (łac. "abscessus epiduralis"), którym to mogą towarzyszyć podobne ropnie mięśni lędźwiowych i innych tkanek miękkich. Pierwotnym ogniskiem zakażenia bywa skóra wraz z tkanką łączną, układ moczowo-płciowy, płuca, zmienione zapalnie wsierdzie, miejsca po wkłuciach dożylnych, wreszcie ropnie w korzeniach zębów. Zakażeń jatrogennych w trakcie operacji można w dużym stopniu uniknąć stosując antybiotykoterapię prewencyjną.
Ból pleców i miejscowa tkliwość jest najbardziej typowym objawem choroby. Rzadziej rozwija się gorączka lub deficyty neurologiczne spowodowane uciskiem na rdzeń. Podniesione OB, dodatnie posiewy krwi oraz zmiany wykrywalne w badaniach komputerowych (MRI, Ga-67) potwierdzają podejrzenia. Interwencja chirurgiczna nie jest konieczna, jeżeli nie zachodzi ryzyko uszkodzenia rdzenia kręgowego. Również nie zaleca się usunięcia już założonego sprzętu ortopedycznego.
Zakażenia mykobakteriami.
Gruźlica rozwija się poza obszarem płuc w 20% wypadków. Zakażenia układu mięśniowo-szkieletowego dotyczą 1–5 procent chorych. "Osteomyelitis", wynikający z rozsiewu prątków drogą krwionośną (albo siecią naczyń limfatycznych), rozprzestrzenia się w odcinku piersiowym kręgosłupa albo przestrzeniach okołostawowych. Taki rodzaj choroby może sugerować zebrany wywiad epidemiologiczny, pozytywny wynik testu tuberkulinowego, obciążające zdjęcia RTG klatki piersiowej oraz trudności w hodowli mikrobiologicznej. 
Gruźlica kręgosłupa (in. choroba Potta, szczególnie jeżeli ropnie uciskają rdzeń kręgowy) występuje najczęściej. Diagnozę opóźnia brak objawów układowych. Ból pleców i ich sztywność mogą być jedynymi oznakami choroby; później rozwija się skrzywienie kręgosłupa. Rozpoznanie stawia się po wykryciu uszkodzeń kostnych oraz ropni w badaniach obrazowych, poprzez posiew prątków. 
Spotyka się również zakażenia prątkami niegruźliczymi, szczególnie u pacjentów z upośledzoną odpornością bądź po przebytych operacjach. Do rodzajów mykobakterii, które mogą być odpowiedzialne za rozwój zapalenia, zalicza się: "M. avium-intracellulare", "M. kansasii", "M. marinum", "M. fortuitum", "M. chelonae", "M. xenopi". Notowano przypadki rozsianych zakażeń prątkami "M. bovis" szczepu Calmette-Guérin po odbytym szczepieniu BCG. Takie nieprzewidziane komplikacje każą podejrzewać obecność któregoś z rzadkich, dziedzicznych zespołów niedoboru odporności komórkowej. 
Terapia lekami przeciwprątkowymi zazwyczaj kończy się sukcesem. W trudniejszych wypadkach dodatkowo miejsce zakażenia opracowuje się w sposób chirurgiczny. Reżim terapeutyczny nie różni się od tego stosowanego w klasycznych przypadkach mykobakterioz.
Zmiany kostne w przebiegu kiły.
Zakażenia kostne mogą powodować krętki kiły ("Treponema pallidum") oraz malinicy (in. frambezji, "Treponema pertenue"). Pomimo wzrostu liczby notowanych przypadków kiły do zmian kostnych dochodzi rzadko, ponieważ normalnie choroba jest wykrywana już we wczesnym etapie. Obecność krętków w materiale badawczym można potwierdzić barwiąc preparaty mikroskopowe specjalnymi metodami.
W kile wrodzonej krętki zajmują tkankę kostną od piątego miesiąca ciąży, zaburzając proces kostnienia na podłożu chrzęstnym (oddzielenie nasad od trzonów kości – łac. "epiphyseolysis"). Zniekształcenie struktury kości ma również miejsce w kile trzeciorzędowej (według Stachury także drugorzędowej), kilka lat po pierwotnym zakażeniu. Najbardziej charakterystycznymi zmianami morfologicznymi są: ogniska martwicze – kilaki (łac. "gummata"), podudzia szablaste (ang. "saber shin") oraz deformacje kości twarzy.
Inne rodzaje zakażeń kości.
Chorzy na cukrzycę.
Według aktualnych statystyk 15% cukrzyków doświadczy w swoim życiu owrzodzeń stóp (tzw. stopa cukrzycowa) a 6% będzie wymagało z tego powodu hospitalizacji. Tego typu zmiany stanowią sprzyjające podłoże do rozwoju zakażeń tkanek położonych głębiej, włączając w to kości. Pierwszym symptomem bywa narastająca opuchlizna palców, ostre zapalenie tkanki łącznej (łac. "cellulitis acuta") i zmiany osteolityczne na zdjęciach RTG. Leczenie jest bardzo trudne; stosuje się antybiotyki o możliwie szerokim spektrum działania.
Osoby poddawane hemodializie.
Długotrwała hemodializa również zwiększa ryzyko nabycia "osteomyelitis" drogą krwionośną. Najczęstszym patogenem jest "S. aureus", często przejawiający oporność na oksacylinę.
Osoby chore na anemię sierpowatokrwinkową.
Pacjenci są obciążeni zwiększonym ryzykiem zakażeń kości długich, ostrego zakażenia drogą krwionośną, septycznego zakażenia stawów. Oprócz "S. aureus" często notuje się przypadki infekcji bakteriami "Salmonella spp". W większości wypadków chorują dzieci. Do niepokojących objawów należą: ból kości, gorączka, dreszcze i leukocytoza.
Osoby stosujące narkotyki dożylne.
Wykonywanie zastrzyków sprzyja rozprzestrzenianiu się rozmaitych patogenów drogą krwionośną; stan zapalny może też objąć miejsca iniekcji. Zakażenia zlokalizowane są często w nietypowych miejscach, a drobnoustrojami za nie odpowiedzialnymi mogą być: "S. aureus", "Pseudomonas spp.", "Candida spp." i "M. tuberculosis". Charakterystyczne są infekcje pałeczkami "Eikenella corrodens", będącymi częścią normalnej mikroflory: dochodzi do nie poprzez zwilżanie śliną sprzętu lub skóry przed ukłuciem (ang. "needle licker osteomyelitis"). Pod uwagę była brana również "Burkholderia cepacia".
SAPHO: Syndrome and Chronic Recurrent Multifocal Osteomyelitis.
Przewlekłe, wieloogniskowe zapalenie kości i szpiku (SAPHO, od łac. "Synovitis, Acne, Pustulosis, Hyperostosis et Osteitis") to nawracająca choroba o nieokreślonej przyczynie. Obejmuje najczęściej kości ściany klatki piersiowej, miednicy i kręgosłupa. Jednocześnie współwystępuje przeciętnie około pięć zmian. Badania histopatologiczne są nierozstrzygające, hodowla nie prowadzi do izolacji hipotetycznego patogenu. Antybiotyki wydają się być nieskuteczne; w leczeniu próbowano stosować m.in. NLPZ, pamidronian, kortykosterydy, sulfadiazynę, metotreksat i INF-γ.
Ropień Brodiego.
Ropień Brodiego jest dobrze otorbioną zmianą ropną zlokalizowaną zwykle w okolicy przynasadowej kości piszczelowej, udowej lub kościach stawu skokowego. Powoduje podostry stan zapalny, z gorączką, bólami kończyny i wyczuwalnym uniesieniem okostnej. Przy przejściu w stan przewlekły (manifestującego się m.in. postępującym kostnieniem ściany) jedyną utrzymującą się dolegliwością pozostaje tępy ból. 
Choroba Garré'go.
Stwardniające zapalenie kości szczęki lub żuchwy, w przebiegu którego wytwarza się duża ilości masy kostnej.
Grzybicze zapalenie kości i szpiku.
"Osteomyelitis" będąca wynikiem infekcji grzybami jest rzadko spotykana. Wśród opisywanych przypadków przeważają blastomykozy oraz rozsiane formy kokcydiomykozy i sporotrychozy. Wykrywano sporadycznie obecność grzybów rodzaju: "Cryptococcus", "Candidia" i "Aspergillus". Zanieczyszczenie ran pourazowych sprzyja zalęgnięciu się pleśni "Pseudallescheria boydii", "Scedosporium prolificans" i "Fusarium spp."
Niepowodzenie w identyfikacji patogenu.
W pewnych okolicznościach materiały pobrane do hodowli mogą nie wykazać obecności drobnoustrojów chorobotwórczych. Jeżeli badanie kliniczne, rezultaty badań radiologicznych oraz analiza histopatologiczna przemawia za zapaleniem, przyczynami mogą być: ropień Brodiego, zawały kości w przebiegu choroby Gauchera oraz anemia sierpowatokrwinkowa. Należy rozważyć użycie podłoży specjalnych, przeznaczonych dla mykobakterii i grzybów. Przy braku trywialnych rozwiązań problemu można uciec się do wysokospecjalistycznych analiz molekularnych (PCR z zastosowaniem bakteryjnego 16S rRNA)

</doc>
<doc id="2379518" url="https://pl.wikipedia.org/wiki?curid=2379518" title="Koralówka sztywna">
Koralówka sztywna

Koralówka sztywna ("Ramaria stricta" (Pers.) Quél.) – gatunek grzybów z rodziny siatkoblaszkowatych ("Gomphaceae").
Systematyka i nazewnictwo.
Pozycja w klasyfikacji: "Ramaria, Gomphaceae, Gomphales, Phallomycetidae, Agaricomycetes, Agaricomycotina, Basidiomycota, Fungi". 
Po raz pierwszy takson ten zdiagnozował w 1797 r. Persoon nadając mu nazwę "Clavaria stricta". Obecną, uznaną przez Index Fungorum nazwę nadał mu w 1888 r. Quélet, przenosząc go do rodzaju "Ramaria". 
Niektóre synonimy naukowe:
Nazwę polską nadał Władysław Wojewoda w 1999 r. W polskim piśmiennictwie mykologicznym gatunek ten opisywany był też jako goździeńczyk sztywny, goździeńczyk wyprężony, goździeniec prosty, gałęziak zbity. 
Morfologia.
Krzaczkowato rozgałęziony; szerokości 2-6 cm, wysokości 3-10 cm. Wyrasta z cienkiej białokremowej podstawy rozgałęziającej się na cienkie i równoległe gałązki. Z podstawy zwykle wyrastają sznurki grzybni. Gałązki są dość gęste i wyprostowane. Mają kolor bladożółty, cynamonowy, ochrowobrązowy lub brązowy. Po uszkodzeniu zmieniają kolor na czerwonawobrązowy
Biały, po uszkodzeniu lub zgnieceniu przebarwia się na kolor czerwonobrązowy. Zapach lekko kwaskowaty, końcówki gałązek w smaku gorzkie.
Ochrowobrązowy. Zarodniki eliptyczne, wydłużone o chropowatej powierzchni i rozmiarach 7,5-10,5 × 3,5-5,5 μm 
Występowanie i siedlisko.
Występuje na wszystkich kontynentach z wyjątkiem Antarktydy. W Polsce gatunek dość pospolity. 
Rośnie w lasach liściastych, iglastych i mieszanych, czasami także w parkach, na pniach i obumarłych resztkach drzew liściastych i iglastych. Ponieważ rośnie również na martwych korzeniach drzew, więc pozornie może stwarzać wrażenie, że rośnie na ściółce leśnej. Występuje głównie na bukach, wiązach i dębach. 
Saprotrof. W Europie uważana jest za grzyb niejadalny, jednak w Chinach, Meksyku i na Madagaskarze jest grzybem jadalnym. 
Gatunki podobne.
Koralówkę sztywną można pomylić z wieloma gatunkami innych koralówek. Podobne są m.in.:

</doc>
<doc id="2379519" url="https://pl.wikipedia.org/wiki?curid=2379519" title="Osteomyelitis">
Osteomyelitis



</doc>
<doc id="2379520" url="https://pl.wikipedia.org/wiki?curid=2379520" title="Memoriał Huberta Jerzego Wagnera 2011">
Memoriał Huberta Jerzego Wagnera 2011

Memoriał Huberta Jerzego Wagnera 2011 - 9. edycja turnieju siatkarskiego odbyła się w dniach 26-28 sierpnia 2011 roku w hali Spodek w Katowicach.

</doc>
<doc id="2379522" url="https://pl.wikipedia.org/wiki?curid=2379522" title="Kasper Karpiński">
Kasper Karpiński

Kasper Karpiński (ur. ok. 1725, zm. 11 sierpnia 1797) – burmistrz, landwójt i rajca kielecki.
Urodził się około 1725 roku. Jako kielecki rajca notowany w latach 1772–1773 i 1788–1790, natomiast jako burmistrz w 1787 roku. W 1789 reprezentował miasto jako landwójt wraz z rajcą Stanisławem Solnickim na czarnej procesji w Warszawie. Dwa lata później (sierpień 1791 roku) był z kolei przedstawicielem miast poduchownych na zgromadzeniu miast wydziału sandomierskiego. Zajmował się handlem korzennym, szynkiem i rolnictwem. Posiadał kamienicę i plac przy ulicy Małej. Wielokrotnie występował w roli świadka na ślubach mieszczan. Dwukrotnie żonaty – najpierw z Marianną, później zaś z Franciszką Czarnecką (od 1795 roku). Miał troje dzieci.

</doc>
<doc id="2379523" url="https://pl.wikipedia.org/wiki?curid=2379523" title="Popgasm">
Popgasm

Popgasm – drugi album studyjny fińskiej grupy Sunrise Avenue.

</doc>
<doc id="2379525" url="https://pl.wikipedia.org/wiki?curid=2379525" title="Out of Style">
Out of Style

Out Of Style – trzeci album studyjny fińskiej grupy Sunrise Avenue.

</doc>
<doc id="2379526" url="https://pl.wikipedia.org/wiki?curid=2379526" title="Sayaka">
Sayaka

 – żeńskie imię japońskie. 

</doc>
<doc id="2379529" url="https://pl.wikipedia.org/wiki?curid=2379529" title="Port lotniczy Orapa">
Port lotniczy Orapa

Port lotniczy Orapa – krajowy port lotniczy położony w mieście Orapa, w Botswanie.

</doc>
<doc id="2379530" url="https://pl.wikipedia.org/wiki?curid=2379530" title="Port lotniczy Palapye">
Port lotniczy Palapye

Port lotniczy Palapye – krajowy port lotniczy położony w mieście Palapye, w Botswanie.

</doc>
<doc id="2379532" url="https://pl.wikipedia.org/wiki?curid=2379532" title="Port lotniczy Hukuntsi">
Port lotniczy Hukuntsi

Port lotniczy Hukuntsi – krajowy port lotniczy położony w mieście Hukuntsi, w Botswanie.

</doc>
<doc id="2379533" url="https://pl.wikipedia.org/wiki?curid=2379533" title="Klosterkumbd">
Klosterkumbd

Klosterkumbd (do 6 grudnia 1935 Klosterchumbd) – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Simmern-Rheinböllen. Do 31 grudnia 2019 wchodziła w skład gminy związkowej Simmern/Hunsrück.

</doc>
<doc id="2379534" url="https://pl.wikipedia.org/wiki?curid=2379534" title="Klosterchumbd">
Klosterchumbd



</doc>
<doc id="2379535" url="https://pl.wikipedia.org/wiki?curid=2379535" title="Live in Paris Zenith ’88">
Live in Paris Zenith ’88

Live in Paris Zenith '88 – drugi album koncertowy Burning Speara, jamajskiego wykonawcy muzyki reggae.
Płyta została wydana w roku 1989 przez amerykańską wytwórnię Slash Records; w Europie ukazała się nakładem londyńskiej wytwórni Greensleeves Records. Znalazło się na niej nagranie z koncertu muzyka w słynnej sali koncertowej Zenith de Paris w Paryżu 21 maja 1988 roku. Podczas występu Spearowi akompaniowali instrumentaliści z założonej przez niego grupy The Burning Band. Produkcją krążka zajął się sam wokalista we współpracy z Nelsonem Millerem.
W roku 1990 płyta została nominowana do nagrody Grammy w kategorii najlepszy album reggae. Była to trzecia nominacja do tej statuetki w karierze muzyka.
W roku 2003 nakładem Burning Music, własnej wytwórni Speara, ukazała się dwupłytowa reedycja albumu, zawierająca również dwa dodatkowe utwory.

</doc>
<doc id="2379536" url="https://pl.wikipedia.org/wiki?curid=2379536" title="Port lotniczy Lobatse">
Port lotniczy Lobatse

Port lotniczy Lobatse – krajowy port lotniczy położony w mieście Lobatse, w Botswanie.

</doc>
<doc id="2379537" url="https://pl.wikipedia.org/wiki?curid=2379537" title="58 Pułk Zmechanizowany">
58 Pułk Zmechanizowany



</doc>
<doc id="2379538" url="https://pl.wikipedia.org/wiki?curid=2379538" title="Lockheed L-188 Electra">
Lockheed L-188 Electra

Lockheed L-188 Electra – czterosilnikowy samolot pasażerski produkowany przez amerykańską wytwórnię Lockheed na przełomie lat 50. i 60. XX wieku. Jest to pierwszy duży samolot pasażerski z napędem turbośmigłowym produkowany w Stanach Zjednoczonych. Na jego bazie skonstruowano morski samolot rozpoznawczy i patrolowy Lockheed P-3 Orion.
Początkowo sprzedaż maszyny była dobra, jednak po dwóch katastrofach, które wymusiły na producencie wprowadzenie kosztownego programu, mającego na celu usunięcie wad konstrukcyjnych, nie zamówiono już ani jednego egzemplarza. Wkrótce samolot został wyparty z rynku przez samoloty odrzutowe, mimo to wiele maszyn zostało przebudowanych na transportowe i wciąż pełniły różne funkcje w liniach lotniczych.
Projekt i rozwój.
W latach 50. XX wieku wytwórnia Lockheed Corporation miała ugruntowaną pozycję na rynku po sukcesie Lockheed Constellation, czterosilnikowego samolotu wyprodukowanego w 856 egzemplarzach, popularnego zarówno w lotnictwie cywilnym jak i wojskowym. W tamtym czasie przedstawiciele linii Capital Airlines (w 1961 roku połączone z United Airlines) wystosowali prośbę do producenta, o opracowanie projektu samolotu z napędem turbośmigłowym. Wobec braku zainteresowania ze strony innych amerykańskich przewoźników inżynierowie Lockheed nie podjęli wyzwania, a Capital Airlines zamówiły 60 brytyjskich maszyn Vickers Viscount.
Przedstawiciele American Airlines ponowili swoje zapytanie w nieco zmienionej formie - specyfikacja obejmowała czterosilnikowy samolot o zasięgu 3220 kilometrów zdolny przewozić 75 pasażerów. Inżynierowie Lockheed, wychodząc naprzeciw zapotrzebowaniom amerykańskiego przewoźnika, przedstawili projekt CL-310, napędzanego czterema silnikami Rolls-Royce Dart lub Napier Eland. Spotkał się on z aprobatą American Airlines, z kolei Eastern Airlines zgłosiły zapotrzebowanie na samolot o większym zasięgu i zdolnego przewozić większą liczbę pasażerów (85-90). Wytwórnia Lockheed zmodyfikowała projekt powiększając maszynę na tyle by można było zamontować silniki Allison 501-D13 (cywilna wersja silników skonstruowanych dla wojskowego Lockheed C-130 Hercules).
Projekt wszedł na rynek jako Model 188 wraz z zamówieniem przez American Airlines 35 egzemplarzy 8 czerwca 1955. 27 września tego samego roku Eastern Airlines zamówiły 40 maszyn Lockheed L-188 Electra. Zbudowanie pierwszego egzemplarza zajęło producentowi ponad 2 lata, w tym czasie zamówiono już 129 maszyn tego typu. Prototyp, oznaczony jako 188A, wykonał swój pierwszy lot 6 grudnia 1957 roku. Pierwsza dostawa miała miejsce 8 października 1958 roku (Eastern Airlines), jednak samolot rozpoczął loty dopiero w styczniu 1959 roku.
W 1957 roku marynarka Stanów Zjednoczonych zgłosiła zapotrzebowanie na zaawansowany morski samolot zwiadowczy. Przedstawiciele Lockheed zaproponowali wersję bazującą na pasażerskim L-188, który wszedł na linię produkcyjną pod nazwą P-3 Orion. Osiągnął on znacznie większy sukces niż Electra, pozostając w służbie prawie 50 kolejnych lat.
Warianty.
» L-188A - Pierwotna wersja produkcyjna;
» L-188AF - ("ang. All Freight") wersja towarowa;
» L-188PF - ("ang. Passenger-Freight") wersja pasażersko-towarowa;
» L-188C - wersja o przedłużonym zasięgu, zwiększonej pojemności zbiorników paliwa i zwiększonej maksymalnej masie startowej;
» L-188CF - towarowa wersja L-188C;
» YP-3A Orion - przedprodukcyjna, testowa wersja Oriona P-3.
Odbiorcy.
Wojskowi.
Siły zbrojne następujących krajów weszły w posiadanie samolotów Lockheed L-188 Electra:

</doc>
<doc id="2379539" url="https://pl.wikipedia.org/wiki?curid=2379539" title="Świnia wisajska">
Świnia wisajska

Świnia wisajska ("Sus cebifrons") – gatunek ssaka z rodziny świniowatych (Suidae).
Charakterystyka.
Świnie wisajskie mają ciemnoszarą sierść. U prosiąt występują paski, które zanikają krótko po urodzeniu. Samce posiadają dodatkowo grzywę, która ciągnie się wzdłuż grzbietu. Cechą charakterystyczną tego gatunku jest również biały pasek, znajdujący się na pysku.
Występowanie.
Świnia wisajska występuje obecnie tylko na dwóch filipińskich wyspach - Panay i Negros, a być może także na Masbate. Ograniczenie jej zasięgu zostało spowodowane utratą siedlisk i polowaniami w przeszłości.
Tryb życia.
Niewiele wiadomo o zwyczajach tego gatunku. Świnie wisajskie żerują w gęstych lasach, tworzą stada liczące od 3 do kilkunastu zwierząt. Są wszystkożerne, żywią się głównie owocami, liśćmi i dżdżownicami.
Jest to pierwszy gatunek świniowatych, w przypadku którego zaobserwowano użycie narzędzi (w jej przypadku za pomocą łopatki z kory do kopania owalnego gniazda dla młodych wyłożonego liśćmi na drugim etapie budowy).
Podgatunki.
Wyróżniono dwa podgatunki "Sus cebifrons":

</doc>
<doc id="2379540" url="https://pl.wikipedia.org/wiki?curid=2379540" title="Stefan z Bizancjum">
Stefan z Bizancjum



</doc>
<doc id="2379541" url="https://pl.wikipedia.org/wiki?curid=2379541" title="Stefanos z Bizancjum">
Stefanos z Bizancjum

Stefan z Bizancjum (gr. "Στέφανος Βυζάντιος", łac. "Stēphanus") – erudyta grecki żyjący w VI wieku n.e. 
Autor wielkiego leksykonu etnograficzno-geograficznego "Ethnika" (Εθνικά), złożonego z ponad 50 ksiąg. Przeznaczony głównie dla bizantyjskich urzędników, stanowił kompilację wiadomości czerpanych z dzieł wielu wcześniejszych autorów, m.in. Hekatajosa z Miletu, Herodota z Halikarnasu, Eratostenesa, Eforosa, Strabona czy Pauzaniasza. Opisywano w nim położenie miejscowości, jej historię oraz sławne postacie stamtąd pochodzące. Stefan urozmaicał hasła swojego kompendium cytatami z poetów i prozaików greckich. Z jego dzieła zachował się jedynie wyciąg sporządzony około 700 r. n.e. 

</doc>
<doc id="2379542" url="https://pl.wikipedia.org/wiki?curid=2379542" title="Sus cebifrons">
Sus cebifrons



</doc>
<doc id="2379544" url="https://pl.wikipedia.org/wiki?curid=2379544" title="Port lotniczy Moyo">
Port lotniczy Moyo

Port lotniczy Moyo – port lotniczy zlokalizowany w ugandyjskim mieście Moyo. Obsługuje połączenia krajowe.

</doc>
<doc id="2379545" url="https://pl.wikipedia.org/wiki?curid=2379545" title="Memoriał Huberta Jerzego Wagnera 2011/Wyniki">
Memoriał Huberta Jerzego Wagnera 2011/Wyniki



</doc>
<doc id="2379548" url="https://pl.wikipedia.org/wiki?curid=2379548" title="Antykwa klasycystyczna">
Antykwa klasycystyczna

Antykwa klasycystyczna – odmiana kroju czcionki przygotowana w 1784 roku przez Firmina Didota. 
Antykwa klasycystyczna ewoluowała z powstałej w 1695 roku czcionki Romain du Roi zaprojektowanej przez Louisa Simonneau i znanej jako antykwa barokowa. Antykwa klasycystyczna charakteryzuje się dużym kontrastem pomiędzy grubymi i cienkimi elementami litery. Kontrast jest tak duży, że część cienką nazywamy włosowatą. Oś litery jest prostopadła do linii pisma. Litery okrągłe, podobnie jak w antykwie barokowej, pozostały cieniowane. 
Głównymi typografami używającymi w swoich oficynach i drukach antykwy klasycystycznej byli, prócz Didotów, typograf włoski Giambattista Bodoni, który w 1789 roku stworzył stylowe pismo, na którym wzorowali się późniejsi twórcy oraz odlewacz i typograf niemiecki Justus Walbaum, który w 1803 roku stworzył odmianę pochyłą antykwy klasycystycznej. 
Z antykwy klasycystycznej wywodzi się polski krój narodowy znany pod nazwą antykwy Półtawskiego – autorstwa Adama Półtawskiego.

</doc>
<doc id="2379549" url="https://pl.wikipedia.org/wiki?curid=2379549" title="Antykwa Didota">
Antykwa Didota



</doc>
<doc id="2379550" url="https://pl.wikipedia.org/wiki?curid=2379550" title="Port lotniczy Fort Portal">
Port lotniczy Fort Portal

Port lotniczy Fort Portal – port lotniczy zlokalizowany w ugandyjskim mieście Fort Portal. Obsługuje połączenia krajowe.

</doc>
<doc id="2379551" url="https://pl.wikipedia.org/wiki?curid=2379551" title="Roger Lloyd-Pack">
Roger Lloyd-Pack

Roger Lloyd-Pack (ur. 8 lutego 1944 w Londynie, zm. 15 stycznia 2014 tamże) – brytyjski aktor, znany przede wszystkim ze swoich występów telewizyjnych, w szczególności w serialach komediowych. 
Kariera.
Telewizja.
Był absolwentem Royal Academy of Dramatic Art w Londynie, najbardziej renomowanej brytyjskiej szkoły teatralnej. W telewizji zadebiutował w 1965 roku, małą rólką w serialu "Rewolwer i melonik". W ciągu kolejnych trzydziestu lat występował w ponad dwudziestu innych serialach, m.in. tak znanych produkcjach jak "Doktor Who", "Doktor Martin", "Poirot", "Jaś Fasola" czy "Zorro". Największą popularność przyniosły mu jednak dwa sitcomy. W 1981 znalazł się w głównej obsadzie serialu "Tylko głupcy i konie", gdzie grał niezbyt inteligentnego Triggera, mężczyznę o wyrazie twarzy przypominającym konia. Grał tę postać przez dziesięć lat, zaś później powracał do niej w okolicznościowych odcinkach specjalnych aż do 2003 roku. Z kolei w 1994 zadebiutował w równie popularnym serialu "Pastor na obcasach", którego regularna emisja dobiegła końca w 1998, ale aż do 2007 pojawiały się kolejne odcinki specjalne. Występował tam jako Owen Newitt, hodowca bydła i owiec o bardzo wulgarnym, lecz w sumie sympatycznym sposobie bycia.
Film.
W kinie Lloyd-Pack grywał głównie role drugoplanowe i epizodyczne. Pojawił się m.in. w takich filmach jak "Harry Potter i Czara Ognia" jako Bartemiusz Crouch, "Nadstaw uszu", "Wywiad z wampirem", "1984", "Skrzypek na dachu", "Posłaniec" czy "Vanity Fair. Targowisko próżności".
Choroba i śmierć.
W ostatnich miesiącach życia Lloyd-Pack zmagał się z rakiem trzustki. Zmarł w swoim domu w Londynie wieczorem w dniu 15 stycznia 2014. Miał 69 lat.

</doc>
<doc id="2379552" url="https://pl.wikipedia.org/wiki?curid=2379552" title="Port lotniczy Richard Toll">
Port lotniczy Richard Toll

Port lotniczy Richard Toll (IATA: RDT, ICAO: GOSR) – port lotniczy położony w Richard Toll, w Senegalu.

</doc>
<doc id="2379553" url="https://pl.wikipedia.org/wiki?curid=2379553" title="Lista zawodowych mistrzów świata wagi junior koguciej w boksie">
Lista zawodowych mistrzów świata wagi junior koguciej w boksie

Waga juniorkogucia jest jedną z młodszych kategorii boksu zawodowego. Została wprowadzona w roku 1920, ale nigdy nie była stosowana. Reaktywowana została w roku 1979 przez WBC z limitem 115 funtów, a następnie przyjęta przez WBA (1981), IBF (1983) i WBO (1989). Jej limit wynosi 52,2 kg (115 funtów).
Każda z federacji boksu zawodowego uznaje swoich mistrzów świata i prowadzi własne listy bokserów ubiegających się o tytuł. Poniżej zestawiono mistrzów świata czterech podstawowych organizacji boksu zawodowego:

</doc>
<doc id="2379554" url="https://pl.wikipedia.org/wiki?curid=2379554" title="Port lotniczy Niokolo-Koba">
Port lotniczy Niokolo-Koba

Port lotniczy Niokolo-Koba (IATA: NIK) – port lotniczy położony w Niokolo-Koba, w Senegalu.

</doc>
<doc id="2379556" url="https://pl.wikipedia.org/wiki?curid=2379556" title="Kümbdchen">
Kümbdchen

Kümbdchen (do 6 grudnia 1935 Chümbdchen) – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Simmern-Rheinböllen. Do 31 grudnia 2019 wchodziła w skład gminy związkowej Simmern/Hunsrück.

</doc>
<doc id="2379557" url="https://pl.wikipedia.org/wiki?curid=2379557" title="Kuembdchen">
Kuembdchen



</doc>
<doc id="2379558" url="https://pl.wikipedia.org/wiki?curid=2379558" title="Chümbdchen">
Chümbdchen



</doc>
<doc id="2379559" url="https://pl.wikipedia.org/wiki?curid=2379559" title="Chrysophyllum papuanicum">
Chrysophyllum papuanicum

Chrysophyllum papuanicum – gatunek drzew należących do rodziny sączyńcowatych. Jest endemitem występującym na Papui-Nowej Gwinei.

</doc>
<doc id="2379560" url="https://pl.wikipedia.org/wiki?curid=2379560" title="Léon Serpollet">
Léon Serpollet

Léon Serpollet (1858-1907) – francuski inżynier. Był konstruktorem kotłów parowych oraz samochodów o napędzie parowym.
W 1902 roku pobił ówczesny rekord prędkości samochodu, osiągając prędkość 120 km/h. Dokonał tego samochodem parowym swojej konstrukcji.

</doc>
<doc id="2379562" url="https://pl.wikipedia.org/wiki?curid=2379562" title="Chuembdchen">
Chuembdchen



</doc>
<doc id="2379563" url="https://pl.wikipedia.org/wiki?curid=2379563" title="Chrysophyllum roxburghii">
Chrysophyllum roxburghii

Chrysophyllum roxburghii – gatunek drzew należących do rodziny sączyńcowatych. Występuje w Azji, na obszarze Malezji, Indonezji i Papui-Nowej Gwinei. Owoce drzewa są jadalne. Gatunek znany lokalnie pod nazwą "lawulu".

</doc>
<doc id="2379564" url="https://pl.wikipedia.org/wiki?curid=2379564" title="Chrysophyllum fenerivense">
Chrysophyllum fenerivense

Chrysophyllum fenerivense – gatunek drzew należących do rodziny sączyńcowatych. Jest endemitem występującym na Madagaskarze.

</doc>
<doc id="2379565" url="https://pl.wikipedia.org/wiki?curid=2379565" title="Tour CBX">
Tour CBX

Tour CBX (znany także jako Tour Dexia) – wieżowiec w Paryżu, we Francji, w dzielnicy La Défense, o wysokości 142 m. Budynek został otwarty w 2005 roku, posiada 36 kondygnacji.

</doc>
<doc id="2379566" url="https://pl.wikipedia.org/wiki?curid=2379566" title="Port lotniczy Zuwara">
Port lotniczy Zuwara

Port lotniczy Zuwara (IATA: WAX, ICAO HLZW) – regionalny port lotniczy położony w mieście Zuwara, w Libii.

</doc>
<doc id="2379568" url="https://pl.wikipedia.org/wiki?curid=2379568" title="Chrysophyllum boivinianum">
Chrysophyllum boivinianum

Chrysophyllum boivinianum – gatunek drzew należących do rodziny sączyńcowatych. Występuje głównie na Madagaskarze i Komorach.

</doc>
<doc id="2379569" url="https://pl.wikipedia.org/wiki?curid=2379569" title="Chrysophyllum rufum">
Chrysophyllum rufum

Chrysophyllum rufum – gatunek drzew należących do rodziny sączyńcowatych. Występuje w północno–wschodniej części Ameryki Południowej, na terenie Brazylii.

</doc>
<doc id="2379570" url="https://pl.wikipedia.org/wiki?curid=2379570" title="Chrysophyllum boukokoense">
Chrysophyllum boukokoense

Chrysophyllum boukokoense – gatunek drzew należących do rodziny sączyńcowatych. Występuje w Afryce Środkowej, na terenie Kamerunu i Gabonu.

</doc>
<doc id="2379572" url="https://pl.wikipedia.org/wiki?curid=2379572" title="Iga Baumgart-Witan">
Iga Baumgart-Witan

Iga Baumgart-Witan (ur. 11 kwietnia 1989 w Bydgoszczy) – polska lekkoatletka, specjalizująca się w biegu na 400 metrów. Mistrzyni olimpijska w sztafecie mieszanej 4 × 400 metrów, wicemistrzyni olimpijska w sztafecie 4 × 400 metrów. Srebrna i brązowa medalistka mistrzostw świata oraz mistrzyni Europy w sztafecie 4 × 400 metrów.
Życiorys.
Członkini reprezentacyjnej sztafety 4 × 400 metrów, która w 2007 była piąta na juniorskich mistrzostwach Europy, w 2009 szósta na mistrzostwach Europy młodzieżowców oraz w 2011 czwarta podczas kolejnej edycji czempionatu młodzieżowców. Na mistrzostwach Europy w Helsinkach (2012) sztafeta z Baumgart w składzie zajęła ósme miejsce, a podczas igrzysk olimpijskich w Londynie Polki nie awansowały do finału. Na mistrzostwach świata w Moskwie 2013 wraz ze sztafetą zajęła 9. miejsce. Startując w eliminacjach na mistrzostwach Europy w Amsterdamie (2016) w składzie na trzeciej zmianie uzyskała wraz z koleżankami z reprezentacji awans do finału, w którym nie wystartowała (sztafeta zajęła 4. miejsce). Na igrzyskach olimpijskich w Rio de Janeiro startowała w eliminacjach na trzeciej zmianie i po zajęciu trzeciego miejsca sztafeta awansowała do finału, w nim zajmując siódme miejsce (po dyskwalifikacji sztafety ukraińskiej Polska sztafeta przesunęła się na 6. miejsce). W 2017 Baumgart wraz z koleżankami podczas halowych mistrzostw Europy wywalczyła złoty medal w sztafecie 4 × 400 metrów, natomiast w tym samym roku zawodniczka sięgnęła po srebro IAAF World Relays. Podczas mistrzostw świata w Londynie zdobyła z koleżankami brązowy medal w sztafecie 4 × 400 metrów. Dwa tygodnie później w Tajpej na uniwersjadzie pomogła wywalczyć złoty medal w biegu rozstawnym 4 × 400 metrów. 11 sierpnia 2018 na stadionie olimpijskim w Berlinie podczas Mistrzostw Europy biegnąc na drugiej zmianie sztafety 4 × 400 m zdobyła złoty medal (w biegu indywidualnym w finale zajęła 5. miejsce z czasem 51,24)
Uczestniczka drużynowych mistrzostw Europy oraz meczów międzypaństwowych.
Medalistka mistrzostw Polski seniorów ma w indywidualnym dorobku dwa złote medale (Białystok 2017, Radom 2019), cztery srebrne medale (Bydgoszcz 2011, Bielsko-Biała 2012, Kraków 2015,Włocławek 2020) oraz trzy brązowe. Czterokrotnie stawała na podium młodzieżowych mistrzostw Polski (trzykrotnie w biegu na 400 metrów i raz w biegu na 200 m).
W 2021 została odznaczona Krzyżem Oficerskim Orderu Odrodzenia Polski.
Życie prywatne.
25 grudnia 2017 r. wyszła za mąż, za Andrzeja Witana, ówczesnego bramkarza Bytovii Bytów. 29 marca 2019 została żołnierzem 8. Kujawsko-Pomorskiej Brygady Obrony Terytorialnej.

</doc>
<doc id="2379574" url="https://pl.wikipedia.org/wiki?curid=2379574" title="Leon Serpollet">
Leon Serpollet



</doc>
<doc id="2379575" url="https://pl.wikipedia.org/wiki?curid=2379575" title="Port lotniczy Birak">
Port lotniczy Birak

Port lotniczy Birak (IATA: BCQ) – regionalny port lotniczy położony w mieście Birak, w Libii.

</doc>
<doc id="2379578" url="https://pl.wikipedia.org/wiki?curid=2379578" title="Chrysophyllum eximium">
Chrysophyllum eximium

Chrysophyllum eximium – gatunek drzew należących do rodziny sączyńcowatych. Występuje w Ameryce Południowej, na terenie Brazylii, Surinamu i Gujany Francuskiej.

</doc>
<doc id="2379579" url="https://pl.wikipedia.org/wiki?curid=2379579" title="Mengerschied">
Mengerschied

Mengerschied – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Simmern-Rheinböllen. Do 31 grudnia 2019 wchodziła w skład gminy związkowej Simmern/Hunsrück.

</doc>
<doc id="2379580" url="https://pl.wikipedia.org/wiki?curid=2379580" title="Port lotniczy Martuba">
Port lotniczy Martuba

Port lotniczy Martuba (IATA: DNF) – regionalny port lotniczy położony w mieście Darna, w Libii.

</doc>
<doc id="2379581" url="https://pl.wikipedia.org/wiki?curid=2379581" title="Maximilian-Kolbe-Werk">
Maximilian-Kolbe-Werk

Maximilian-Kolbe-Werk ("Dzieło im. Maksymiliana Kolbego") – stowarzyszenie założone przez niemieckich działaczy katolickich, którego celem jest niesienie pomocy ofiarom gett i byłym więźniom niemieckich obozów koncentracyjnych.
Geneza organizacji związana jest z wyjazdem grupy Niemców z ruchu "Pax Christi" do Oświęcimia w maju 1964 roku. Spotkali się wówczas m.in. z byłymi więźniami Auschwitz-Birkenau. Warunki życia, w których funkcjonowały ofiary III Rzeszy, skłoniły grupę pod wodzą Alfonsa Erba do przeprowadzenia zbiórki funduszy. W roku 1973 doszło do przekształcenia akcji w stowarzyszenie. Patronem organizacji został Maksymilian Maria Kolbe. Przewodniczącym Maximilina-Kolbe-Werk był m.in. Werner Remmers.
W 2007 roku członkowie stowarzyszenia, dzięki wsparciu finansowemu episkopatów Polski i Niemiec, założyli Fundację im. Maksymiliana Kolbego.
W 2000 roku stowarzyszenie otrzymało Polsko-Niemiecką Nagrodę za szczególne zasługi dla rozwoju stosunków między obydwoma krajami, a w 2008 uhonorowano je nagrodą miasta Königstein im. Eugena Kogona.

</doc>
<doc id="2379582" url="https://pl.wikipedia.org/wiki?curid=2379582" title="Mutterschied">
Mutterschied

Mutterschied – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Simmern-Rheinböllen. Do 31 grudnia 2019 wchodziła w skład gminy związkowej Simmern/Hunsrück.

</doc>
<doc id="2379583" url="https://pl.wikipedia.org/wiki?curid=2379583" title="Chrysophyllum lungi">
Chrysophyllum lungi

Chrysophyllum lungi – gatunek drzew należących do rodziny sączyńcowatych. Występuje w Afryce, na terenie Kongo.

</doc>
<doc id="2379584" url="https://pl.wikipedia.org/wiki?curid=2379584" title="Nannhausen">
Nannhausen

Nannhausen – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Simmern-Rheinböllen. Do 31 grudnia 2019 wchodziła w skład gminy związkowej Simmern/Hunsrück.

</doc>
<doc id="2379585" url="https://pl.wikipedia.org/wiki?curid=2379585" title="Maximilian Kolbe Werk">
Maximilian Kolbe Werk



</doc>
<doc id="2379587" url="https://pl.wikipedia.org/wiki?curid=2379587" title="Port lotniczy Adżdabija">
Port lotniczy Adżdabija

Port lotniczy Adżdabija (ICAO: HLAG) – regionalny port lotniczy położony w mieście Adżdabija, w Libii.

</doc>
<doc id="2379588" url="https://pl.wikipedia.org/wiki?curid=2379588" title="Joanna Linkiewicz">
Joanna Linkiewicz

Joanna Linkiewicz (ur. 2 maja 1990 we Wrocławiu) – polska lekkoatletka specjalizująca się w biegach sprinterskich, mistrzyni Polski w biegu na 400 m przez płotki (2013), podwójna złota medalistka uniwersjady (2015). Olimpijka z Rio 2016 oraz z Tokio 2021. Za każdym razem kończyła swój udział w igrzyskach na półfinale.
Życiorys.
Uczestniczka mistrzostw świata juniorów w 2008 oraz mistrzostw Europy młodzieżowców w 2011. Reprezentantka Polski w drużynowych mistrzostwach Europy i meczach międzypaństwowych. W 2014 reprezentowała Polskę w halowych mistrzostwach świata, wystąpiła tam w biegu eliminacyjnym sztafety 4 × 400 m (w finale zastąpiła ją Justyna Święty). Podczas mistrzostw Europy w Zurychu 2014 w finale biegu na 400 m przez płotki zajęła 8. miejsce. 8 marca 2015 podczas halowych mistrzostw Europy w Pradze zdobyła brązowy medal w sztafecie 4 × 400 metrów. Srebrna medalistka Mistrzostw Europy w 2016. Srebrna medalistka uniwersjady z Tajpej (2017). Na HMŚ w Birmingham w 2018 wystąpiła w biegu eliminacyjnym sztafety 4 × 400 m, ale nie wystąpiła w finale, w którym Polki zajęły 2. miejsce; Linkiewicz także otrzymała srebrny medal.
Medalistka mistrzostw Polski seniorów; ma w dorobku jedenaście medali – siedem złotych (Bydgoszcz 2011 – sztafeta 4 × 100 m, Toruń 2013 – 400 m ppł, Szczecin 2014 – 400 m ppł, Kraków 2015 – 400 m ppł oraz sztafeta 4 × 400 m i Bydgoszcz 2016 – 400 m ppł oraz sztafeta 4 × 400 m), trzy srebrne (Bielsko-Biała 2010 – sztafeta 4 × 400 m, Bielsko-Biała 2012 – sztafeta 4 × 100 m i Toruń 2013 - sztafeta 4 x 100 m) oraz brązowy (Bydgoszcz 2011 – bieg na 400 m). Halowa mistrzyni Polski w biegu na 400 m w 2011 z czasem 54,97. Podczas halowych mistrzostw kraju w 2014 zdobyła złoty medal w sztafecie 4 × 400 metrów.

</doc>
<doc id="2379593" url="https://pl.wikipedia.org/wiki?curid=2379593" title="Neuerkirch">
Neuerkirch

Neuerkirch – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Simmern-Rheinböllen. Do 31 grudnia 2019 wchodziła w skład gminy związkowej Simmern/Hunsrück.

</doc>
<doc id="2379594" url="https://pl.wikipedia.org/wiki?curid=2379594" title="Niederkumbd">
Niederkumbd

Niederkumbd (do 6 grudnia 1935 Niederchumbd) – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Simmern-Rheinböllen. Do 31 grudnia 2019 wchodziła w skład gminy związkowej Simmern/Hunsrück.

</doc>
<doc id="2379595" url="https://pl.wikipedia.org/wiki?curid=2379595" title="Niederchumbd">
Niederchumbd



</doc>
<doc id="2379596" url="https://pl.wikipedia.org/wiki?curid=2379596" title="Hotel Concorde La Fayette">
Hotel Concorde La Fayette

Hotel Concorde La Fayette – wieżowiec, hotel, w 17. dzielnicy Paryża, we Francji. Ma 137 m wysokości i 33 kondygnacje.

</doc>
<doc id="2379597" url="https://pl.wikipedia.org/wiki?curid=2379597" title="Jezioro Białe Sosnowickie">
Jezioro Białe Sosnowickie

Jezioro Białe Sosnowickie, "Jezioro Libiszowskie" – jezioro położone we wschodniej Polsce, na obszarze Pojezierza Łęczyńsko-Włodawskiego, w pobliżu miejscowości Libiszów w gminie Dębowa Kłoda, w powiecie parczewskim.
Długość linii brzegowej jeziora wynosi 5426 m. W części środkowej jeziora znajdują się dwie wyspy znaczniejszych rozmiarów (240mX190m i 200mX100m), połączone z brzegiem pomostem z trzciny. Wyspa znajduje się również przy południowo-wschodnim brzegu jeziora, ma ona wymiary 100mX60m. Jezioro reprezentuje linowo-szczupakowy typ rybacki. Brzegi jeziora stanowią siedlisko dla wielu gatunków ptaków, m.in. czernicy i cyraneczki. Na torfowiskach w pobliżu jeziora znajduje się największe w Polsce stanowisko wierzby borówkolistnej.

</doc>
<doc id="2379600" url="https://pl.wikipedia.org/wiki?curid=2379600" title="Christopher Latham Sholes">
Christopher Latham Sholes

Christopher Latham Sholes (ur. 14 lutego 1819, zm. 17 lutego 1890) – amerykański dziennikarz i wynalazca. Jeden z twórców maszyny do pisania.
Życiorys.
Christopher Latham Sholes urodził się 14 lutego 1819 roku w okolicy Mooresburga. Po ukończeniu edukacji Sholes pracował jako drukarz, a po czterech latach wyemigrował z rodzicami do Wisconsin, gdzie wkrótce zaczął pracować jako drukarz, a potem redaktor w prowadzonym przez brata "Wisconsin Enquirer". W 1841 roku ożenił się i przeniósł się do Southport (obecnie Kenosha) i na kilka lat podjął pracę redaktora w gazecie "Southport Telegraph". W latach 50. dostał się do stanowego kongresu. W 1860 roku przeniósł się do Milwaukee i został redaktorem "Milwaukee News", a później "Milwaukee Sentinel". Następnie podjął pracę w administracji państwowej w porcie w Milwaukee.
W wolnym czasie Sholes zajmował się konstruowaniem nowych urządzeń, opracował m.in. maszynę do mechanicznego adresowania gazet, po czym wraz z przyjacielem Samuelem W. Soulé otrzymali w 1864 roku patent na maszynę do numerowania stron w książkach. Pracujący w tym samym warsztacie mechanik Carlos S. Glidden zasugerował im, by przebudowali urządzenie na maszynę do pisania. Sholes, Glidden i Soulé otrzymali patent na maszynę do pisania 23 czerwca 1868 roku. Przez kolejne pięć lat Sholes opracował kolejne przeróbki, które dały jeszcze dwa patenty. Z powodu problemów ze sfinansowaniem produkcji wynalazku, Sholes poszukiwał zewnętrznych źródeł finansowania. W międzyczasie Soulé i Glidden zrzekli się swoich praw patentowych. Ostatecznie Sholes sprzedał patent w 1873 roku za 12 000 dolarów firmie Remington Arms Company. Sam Sholes do końca życia próbował ulepszać swój wynalazek, pomimo słabego zdrowia w ostatnich latach przed śmiercią. Opracowane z pomocą dwóch synów ulepszenia przekazywał firmie Remington. Ostatni patent Sholes otrzymał w 1878 roku.
Sholes stworzył układ klawiszy na maszynie do pisania znany jako QWERTY, który obecnie używany jest w klawiaturze komputerowej. Ten układ klawiszy powstał, by zapobiegać sytuacji, gdy przy szybkim pisaniu dwa ramiona z czcionkami zachodziły na siebie. Scholes zaprojektował układ, który rozdzielał najczęściej występujące w języku angielskim pary znaków.
W 1881 roku zachorował na gruźlicę i zmarł dziewięć lat później, 17 lutego 1890 roku w Milwaukee.

</doc>
<doc id="2379601" url="https://pl.wikipedia.org/wiki?curid=2379601" title="Chrysophyllum taiense">
Chrysophyllum taiense

Chrysophyllum taiense – gatunek drzew należących do rodziny sączyńcowatych. Występuje w Afryce, na terenie Liberii i Wybrzeża Kości Słoniowej.

</doc>
<doc id="2379602" url="https://pl.wikipedia.org/wiki?curid=2379602" title="Ohlweiler">
Ohlweiler

Ohlweiler – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Simmern-Rheinböllen. Do 31 grudnia 2019 wchodziła w skład gminy związkowej Simmern/Hunsrück.

</doc>
<doc id="2379603" url="https://pl.wikipedia.org/wiki?curid=2379603" title="Tour Europlaza">
Tour Europlaza

Tour Europlaza – wieżowiec w Paryżu, we Francji, w dzielnicy La Défense, o wysokości 135 m. Budynek został otwarty w 1972 roku, posiada 31 kondygnacji.
Od 2019 w budynku ma siedzibę Europejski Urząd Nadzoru Bankowego.

</doc>
<doc id="2379604" url="https://pl.wikipedia.org/wiki?curid=2379604" title="Oppertshausen">
Oppertshausen

Oppertshausen – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Simmern-Rheinböllen. Do 31 grudnia 2019 wchodziła w skład gminy związkowej Simmern/Hunsrück.

</doc>
<doc id="2379605" url="https://pl.wikipedia.org/wiki?curid=2379605" title="Chrysophyllum subspinosum">
Chrysophyllum subspinosum

Chrysophyllum subspinosum – gatunek drzew należących do rodziny sączyńcowatych. Występuje na terenie Brazylii.

</doc>
<doc id="2379607" url="https://pl.wikipedia.org/wiki?curid=2379607" title="Pleizenhausen">
Pleizenhausen

Pleizenhausen – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Simmern-Rheinböllen. Do 31 grudnia 2019 wchodziła w skład gminy związkowej Simmern/Hunsrück.

</doc>
<doc id="2379609" url="https://pl.wikipedia.org/wiki?curid=2379609" title="No kochaj mnie">
No kochaj mnie

No kochaj mnie – drugi singel zespołu Feel z albumu "Feel 2", wydany w lipcu 2009 roku.
Przebój był promowany w wybranych rozgłośniach radiowych, zajął m.in. 4. miejsce na liście "Top 15" Wietrznego Radia w notowaniu 831, był także na czele Codziennej Listy Przebojów Radia Bielsko czy też Listy Przebojów Radia WAWA. 
Do utworu nakręcono teledysk przy współpracy z aktorami serialu "Tancerze".

</doc>
<doc id="2379610" url="https://pl.wikipedia.org/wiki?curid=2379610" title="Chrysophyllum manaosense">
Chrysophyllum manaosense

Chrysophyllum manaosense – gatunek drzew należących do rodziny sączyńcowatych. Występuje w Ameryce Południowej, głównie na terenie Peru, Ekwadoru i Brazylii.

</doc>
<doc id="2379611" url="https://pl.wikipedia.org/wiki?curid=2379611" title="Jezioro Białe Libiszowskie">
Jezioro Białe Libiszowskie



</doc>
<doc id="2379612" url="https://pl.wikipedia.org/wiki?curid=2379612" title="Ravengiersburg">
Ravengiersburg

Ravengiersburg – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Simmern-Rheinböllen. Do 31 grudnia 2019 wchodziła w skład gminy związkowej Simmern/Hunsrück.

</doc>
<doc id="2379614" url="https://pl.wikipedia.org/wiki?curid=2379614" title="Tour Descartes">
Tour Descartes

Tour Eqho – wieżowiec w Paryżu, we Francji, w dzielnicy La Défense, o wysokości 130 m. Budynek został otwarty w 1988 roku, posiada 40 kondygnacji.

</doc>
<doc id="2379615" url="https://pl.wikipedia.org/wiki?curid=2379615" title="Chrysophyllum manabiense">
Chrysophyllum manabiense

Chrysophyllum manabiense – gatunek drzew należących do rodziny sączyńcowatych. Występuje w Ameryce Południowej, na terenie Ekwadoru.

</doc>
<doc id="2379616" url="https://pl.wikipedia.org/wiki?curid=2379616" title="Piiri (Piirissaare)">
Piiri (Piirissaare)

Piiri - wieś w Estonii, w prowincji Tartu, w gminie Piirissaare.

</doc>
<doc id="2379618" url="https://pl.wikipedia.org/wiki?curid=2379618" title="Rayerschied">
Rayerschied

Rayerschied – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Simmern-Rheinböllen. Do 31 grudnia 2019 wchodziła w skład gminy związkowej Simmern/Hunsrück.

</doc>
<doc id="2379620" url="https://pl.wikipedia.org/wiki?curid=2379620" title="Riegenroth">
Riegenroth

Riegenroth – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Simmern-Rheinböllen. Do 31 grudnia 2019 wchodziła w skład gminy związkowej Simmern/Hunsrück.

</doc>
<doc id="2379621" url="https://pl.wikipedia.org/wiki?curid=2379621" title="Tooni">
Tooni

Tooni - wieś w Estonii, w prowincji Tartu, w gminie Piirissaare.

</doc>
<doc id="2379622" url="https://pl.wikipedia.org/wiki?curid=2379622" title="Chrysophyllum ogowense">
Chrysophyllum ogowense

Chrysophyllum ogowense – gatunek drzew należących do rodziny sączyńcowatych. Występuje na terenie Gabonu.

</doc>
<doc id="2379624" url="https://pl.wikipedia.org/wiki?curid=2379624" title="Sargenroth">
Sargenroth

Sargenroth – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Simmern-Rheinböllen. Do 31 grudnia 2019 wchodziła w skład gminy związkowej Simmern/Hunsrück.

</doc>
<doc id="2379625" url="https://pl.wikipedia.org/wiki?curid=2379625" title="Saare (Tartu)">
Saare (Tartu)

Saare - wieś w Estonii, w prowincji Tartu, w gminie Piirissaare.

</doc>
<doc id="2379626" url="https://pl.wikipedia.org/wiki?curid=2379626" title="David Pearce">
David Pearce

David Pearce – brytyjski filozof reprezentujący szkołę etyki negatywnego utylitaryzmu. Jest znany z popierania idei istnienia u ludzi silnego imperatywu moralnego na rzecz działań w kierunku zakończenia cierpień wszelkich czujących istot.
Wiele prac Pearce'a można znaleźć w Internecie, jednak wydaje się, że nie opublikował żadnej książki w formie drukowanej, chociaż wiele esejów, jak "The Hedonistic Imperative", mogłoby stanowić książkę.
W większości esejów Pearce wyraża przekonanie, że położenie kresu cierpieniom może być osiągnięte poprzez nowoczesne technologie, z inżynierią genetyczną na czele. Inne technologie ważne dla Pearce'a ze względu na zakończenie cierpień to nanotechnologia, farmakologia i neurochirurgia; Pearce uważa, że mogą one połączyć się i pomóc ludziom osiągnąć wyższe stadia rozwoju, najpierw jako transludzie, a potem jako postludzie. Pearce mieszka w Brighton w Anglii.
Stanowiska i powiązania.
BLTC Research.
Pearce jest dyrektorem BLTC Research, organizacji badawczej non-profit założonej przez Pearce'a w 1995, z siedzibą w dzielnicy Kemptown w Brighton. Jej zadaniem jest wyjaśnienie mechanizmów fizjologicznych powodujących cierpienie fizyczne i mentalne, i na tej podstawie wykorzenienie cierpienia. Wśród celów BLTC są określenie ostatecznej ścieżki neurologicznej zarówno przyjemności jak i bólu. Po zrozumieniu tego procesu można będzie skuteczniej dobierać leki i terapie dla chorób umysłowych, i zniwelować ból towarzyszący wielu chorobom.
BLTC Research opiera się przesłaniach filozoficznych negatywnego utylitaryzmu. Negatywni utylitarianie uważają za moralny cel życia zmniejszenie cierpień, w przeciwieństwie do utylitaryzmu, który głosi ideę zapewnienia jak największej ilości dobra dla jak największej ilości ludzi, czasem kosztem innych. Zamiast promować jak największe szczęście dla jak największej ilości ludzi, negatywny utylitaryzm zaleca jak najmniej cierpienia dla jak największej ilości ludzi. Negatywni utylitarianie uważają, że eliminacja wszelkiego cierpienia na świecie jest ważniejsza od ogólnej ilości szczęścia. BLTC Research promuje ideę użycia nowoczesnych zdobyczy biologii w celu wyeliminowania wszelkich form cierpienia.
Organizacja publikuje w Internecie teksty popierające użycie biochemii i biotechnologii, w przekonaniu, że ich zdobycze pomogą zakończyć cierpienia przyszłych pokoleń. Strona BLTC gromadzi też informacje o metodach psychofarmakologicznych, które mogą zmniejszyć ból w obecnych czasach. Pisze także o powstających filozofiach bioetycznego abolicjonizmu, rajskiej inżynierii i neo-hedonizmu:
Wobec zajmowania się powyższymi sprawami BLTC Research stał się istotnym centrum dla propagatorów innych filozofii, jak technoutopianizm i transhumanizm. Argumenty BLTC znajdują zastosowanie w wątkach łączących te filozofie.
BLTC krytykuje najpopularniejsze argumenty przeciwko perspektywie techno-utopijnej, np. polemizuje z powieścią Huxleya Nowy wspaniały świat. Strona BLTC zawiera wiele tekstów neo-hedonistycznych, sugerujących, jak czytelnicy mogą próbować pomóc sobie czuć się mentalnie i fizycznie "lepiej niż dobrze" poprzez zachowanie równowagi pomiędzy zdrową dietą, odpowiedzialnym stosowaniem leków i fakmakogenomiką. Stara się być rodzajem bazy danych opartej na poszukiwaniach nowoczesnych środków opanowania bólu i zniwelowania cierpienia w codziennym życiu.
The Abolitionist Society.
W 2002 Pearce wraz z Pablo Stafforinim, Seanem Hendersonem, i Jaime Savage założył Abolitionist Society, aby propagować ideę zakończenia cierpienia i omawiać jej implikacje w szerszym gronie. W deklaracji stowarzyszenia wskazuje się, że mimo iż potrzeba zmniejszenia cierpień wydaje się oczywista, istnieją poważne przeszkody natury religijnej, handlowej, prawnej. Jako przykład podano, że amerykańska Agencja Żywności i Leków pozwala jedynie na wprowadzanie leków na konkretną chorobę, nie uznając za nią cierpienia. Obecnie uważa się stany euforii za patologiczne, a za normę przyjmuje się zubożałe definicje zdrowia, które nie prowadzą do maksymalnego spełnienia. Instytucje stworzone do promowania zdrowia są obecnie przeszkodą na drodze do swojego własnego celu.
Humanity+.
Pearce i Nick Bostrom, inny filozof z Oxfordu, założyli World Transhumanist Association (która obecnie nosi nazwę Humanity+). Stowarzyszenie to propaguje transhumanizm, ideologię i ruch na rzecz obrony praw jednostki do modyfikacji ciała (wolność morfologiczna) i umysłu (wolność poznawcza), aby zagwarantować wolność wyboru i świadomą zgodę na użycie technologii usprawniających człowieka i jego potomstwo.
Inne stanowiska.
Pearce zasiada w gronie redakcyjnym kontrowersyjnego czasopisma wydawanego przez Elsevier, Medical Hypotheses. Jest też jednym z doradców w Lifeboat Foundation w dziedzinie futuryzmu.
Projekty sieciowe.
Pearce posiada firmę hostingową i jest właścicielem wielu domen o naukowych nazwach, dla których często pisze oryginalną zawartość.

</doc>
<doc id="2379627" url="https://pl.wikipedia.org/wiki?curid=2379627" title="Jezioro Libiszowskie">
Jezioro Libiszowskie



</doc>
<doc id="2379631" url="https://pl.wikipedia.org/wiki?curid=2379631" title="Plutoniany">
Plutoniany



</doc>
<doc id="2379632" url="https://pl.wikipedia.org/wiki?curid=2379632" title="Werner Remmers">
Werner Remmers

Werner Remmers (ur. 3 grudnia 1930 w Papenburgu, zm. 19 marca 2011) – niemiecki polityk i działacz społeczny związany z chrześcijańską demokracją. Był m.in. ministrem kultury i ochrony środowiska w rządzie Dolnej Saksonii oraz wiceprezesem Centralnego Komitetu Niemieckich Katolików. W okresie 1992–2001 przewodniczył stowarzyszeniu Maximilian-Kolbe-Werk.

</doc>
<doc id="2379633" url="https://pl.wikipedia.org/wiki?curid=2379633" title="Külz">
Külz

Polska.
Dawna nazwa miejscowości:

</doc>
<doc id="2379634" url="https://pl.wikipedia.org/wiki?curid=2379634" title="Artur Ostrowski (lekkoatleta)">
Artur Ostrowski (lekkoatleta)

Artur Ostrowski (ur. 10 lipca 1988) – polski lekkoatleta, średniodystansowiec. 
Kariera.
Na mistrzostwach Europy juniorów w 2007 był ósmy na 800 metrów, a dwa lata później podczas mistrzostw Europy młodzieżowców zajął piątą lokatę. Medalista mistrzostw Polski seniorów ma w indywidualnym dorobku dwa srebrne medale. W halowych mistrzostwach kraju zdobył dwa złota (2012 i 2016) oraz dwa srebra (2011 i 2017) i brąz (2018). 8 marca 2015 roku podczas halowych mistrzostw Europy w Pradze zajął 9. miejsce w biegu na 1500 metrów. 
Jest synem Ryszarda.

</doc>
<doc id="2379636" url="https://pl.wikipedia.org/wiki?curid=2379636" title="Kościół Ofiarowania Najświętszej Maryi Panny w Bieniszewie">
Kościół Ofiarowania Najświętszej Maryi Panny w Bieniszewie

Kościół Narodzenia Najświętszej Maryi Panny – zabytkowy kościół rzymskokatolicki wraz z eremem oo. kamedułów w Bieniszewie.
Klasztor znajduje się na Sowiej Górze w Puszczy Bieniszewskiej w powiecie konińskim na południe od siedziby gminy – Kazimierza Biskupiego.
Pierwsi zakonnicy dotarli w okolice Kazimierza Biskupiego około 1670 roku za sprawą Alberta (Wojciecha) Kadzidłowskiego, który zgodził się na powstanie eremu.
Kameduli są Kongregacją Pustelników żyjących według wyznaczonych przez siebie własnych surowych zasad opartych na "Regule" św. Benedykta oraz "Konstytucjach" Zgromadzenia Pustelników Kamedułów Góry Koronnej. Mnisi stronią od kontaktu ze światem zewnętrznym, nie słuchają radia i nie oglądają telewizji. Wyjątkiem były pielgrzymki Jana Pawła II do Polski, kiedy zakonnicy pożyczali telewizor i śledzili przebieg podróży. Ponadto kamedułów obowiązuje ścisły post.
Mnisi, jak pustelnicy w dawniejszych czasach, noszą długie brody i golą głowy. Strój zakonny stanowi biały habit z kapturem, szkaplerzem i płóciennym pasem. Podczas nabożeństw na habit narzucają płaszcz chórowy.
Poza liturgiami oraz wspólnymi posiłkami, podczas dwunastu uroczystości liturgicznych zakonnicy przebywają w oddzielnych, niewielkich domkach z ogródkami, zwanych celami. Tam modlą się, pracują, kontemplują i spożywają posiłki. Starają się unikać kontaktów i zbędnych rozmów, są cisi.
Dzień w klasztorze zaczyna się o 3:45, kiedy mnisi udają się do kościoła na wspólną modlitwę brewiarzową (Godzinę Czytań).
Kameduli posiadają obecnie 9 klasztorów na całym świecie, w tym dwa w Polsce. Poza Klasztorem w Bieniszewie jest jeszcze Kościół Wniebowzięcia Najświętszej Maryi Panny w Krakowie. Dom generalny Kongregacji Pustelników Kamedułów z Góry Koronnej znajduje się w Monte Porzio Catone, w pobliżu Frascati koło Rzymu.
Historia.
Pierwsze wzmianki.
Od samego początku można dostrzec bliskie związki kamedułów z Polską (Bieniszewem?). Z klasztoru Pereum we Włoszech, gdzie opatem był św. Romuald, założyciel kamedułów, w 1001 roku wyruszyło do Polski dwóch mnichów: Benedykt i Jan, aby założyć pustelnię. Na miejscu dołączyło do nich trzech Polaków. W listopadzie 1003 roku pięciu eremitów: Benedykt, Jan, Mateusz, Izaak i Krystyn poniosło śmierć męczeńską i wkrótce zostało kanonizowanych przez papieża Jana XVIII. Cześć oddawana św. Pięciu Braciom Męczennikom w okolicach Kazimierza Biskupiego przyczyniła się do powstania klasztoru bernardynów w tym mieście, a następnie pustelni kamedułów w Bieniszewie.
Historia pierwszych zakonników na ziemiach polskich sięga początku XVII wieku, kiedy Mikołaj z Podhajec Wolski sprowadził Kamedułów do Krakowa. Przybycie Kamedułów pochwalił król Polski Zygmunt III Waza, który był zagorzałym katolikiem. W 1604 roku rozpoczęto budowę Kościoła Wniebowzięcia Najświętszej Maryi Panny na krakowskich Bielanach.
Z przybyciem "białych braci" w rejon Kazimierza Biskupiego, miejsce kultu Pięciu Braci Męczenników, wiąże się legenda, według której nocą 20 listopada 1662 roku Zofii z pobliskiego Bochlewa ukazała się piękna pani, która przeprowadziła ją suchą stopą przez Jezioro Skąpe na Sowią Górę w środku puszczy, gdzie siedemnastoletniej dziewczynie ukazał się chór zakonników w białych habitach z długimi brodami. Biała pani zapowiedziała także, że na górze, gdzie zdarzyło się widzenie, zamieszkają mnisi, by modlić się w głuszy za grzechy wszystkich ludzi. Nakazała także, by opowiedziała innym, co stało się w puszczy. Opowieść ta przez księdza spowiednika trafiła do Alberta Kadzidłowskiego – zarządcy Kazimierza Biskupiego, który podarował kamedułom ziemię na Sowiej Górze, jezioro Skąpe, a także spory obszar lasu, drewno, prawo do połowu ryb oraz pieniądze na utrzymanie.
Pierwszą mszę świętą w drewnianym klasztorze odprawiono 17 października 1666 roku. Niecały miesiąc później zmarł fundator kościoła, który od dwóch lat zmagał się z chorobą. Kadzidłowski w testamencie przekazał Kamedułom 16 000 złotych. W klasztorze znajdował się przekazany z Bielan w 1672 roku, uważany za święty, obraz Matki Boskiej z Dzieciątkiem Jezus. Ikona pochodziła z Grecji, a do Polski trafiła z Rosji za sprawą Jerzego Mniszcha, który brał udział w "Dymitriadach". Ważnym wydarzeniem w dziejach klasztoru było także przekazanie w 1731 roku przez kapitułę poznańską części relikwii Pięciu Braci Męczenników.
Pożar drewnianego kościoła.
W połowie XVIII stulecia doszło do pożaru drewnianego klasztoru. Jeden z klasztorników wykazujący objawy choroby psychicznej podpalił budynek, w którym spłonął cudowny obraz Matki Boskiej oraz ołtarz. Zniszczenia, dzięki skromnym zasobom pieniężnym udało się odbudować w nieco ponad półtora roku – sprowadzono nowy obraz oraz odrestaurowano kapitularz, chór, a także wzniesiono trzy nowe ołtarze.
Budowa murowanej świątyni.
Zakonnicy mając na uwadze niebezpieczeństwo kolejnych pożarów, zdecydowali o budowie klasztoru murowanego. Około roku 1760 rozpoczęto prace, które z przerwami trwały do 1781 roku. Problemem był głównie brak funduszy. Z pomocą kamedułom bieniszewskim przyszedł bogaty klasztor w Wigrach nad jeziorem Wigry. Przekazał on 130 000 złotych dla Bieniszewa. Autorem projektu klasztoru był nieznany architekt włoski. Malowidła w zakrystii i kapitularzu są dziełami Joannesa Petriego.
Rozbiory Polski i kasata klasztoru.
Koniec wieku XVIII był czasem upadku potęgi Polski zwieńczonym trzema rozbiorami. Zaborcy konsekwentnie niszczyli przejawy polskości oraz masowo likwidowali kościoły i zakony. Skasowano również erem w Bieniszewie. Rosjanie przekazali własności klasztoru pod zarząd proboszcza parafii w Kazimierzu Biskupim, który w ciągu roku odprawiał w Bieniszewie msze święte. Z trudem wybudowany kościół popadał w ruinę – dachy przeciekały, na ścianach pojawiła się wilgoć. Zaborcy wywieźli obraz Najświętszej Maryi Panny do cerkwi w Koninie, jednak po buncie ludności malowidło powróciło.
Klasztor w rękach Mielżyńskich.
Nieco ponad 40 lat po kasacie klasztoru, w 1840 roku hrabia Mielżyński odkupił od zaborców budynki klasztorne z 10 hektarami ziemi, jednak warunkiem sprzedaży terenu była rozbiórka zespołu klasztornego. Hrabia nakazał więc demontaż części dachu, nie burząc doszczętnie świątyni. Częściowo rozebrany klasztor zaczął niszczeć do czasu przejęcia go przez nowych właścicieli Kazimierza – ród Mańkowskich.
Przywrócenie świetności i powrót zakonników.
Stanisław Mańkowski włożył w odbudowę podniszczonej świątyni wiele pracy i pieniędzy – zlecił położenie nowego dachu krytego gontem i ocynkowaną blachą oraz wstawienie okien. Odnowiona świątynia w trakcie I wojny światowej stała pusta, ale dzięki kazimierskiej parafii kościół nie niszczał. W 1928 roku senator Mańkowski skontaktował się z klasztorem w Krakowie celem reaktywacji zakonu w Bieniszewie, jednak dopiero rok później – w październiku 1929 roku Kapituła Generalna zakonu we Włoszech zebrała się, by przedyskutować wniosek senatora. Z powodu kłopotów finansowych zakonu przełożono ponowne otwarcie eremu na Sowiej Górze. Dzięki opóźnieniu ród Mańkowskich miał czas na przywrócenie świątyni do dawnego blasku. Do śmierci senatora w 1936 roku poczyniono wiele prac remontowych, a w testamencie dobrodziej zapisał braciom budynki klasztorne oraz 8 hektarów ziemi. Tego samego roku zwołano kapitułę we Włoszech i podjęto decyzję o reaktywacji eremu, którego superiorem został o. Alojzy Poprawa. Oprócz niego w klasztorze miał zamieszkać jeszcze jeden ojciec i czterech braci zakonnych. O. Alojzy przybył do klasztoru na początku 1937 roku, a w lipcu dołączyli do niego o. Maksymilian oraz bracia Gerard i Paweł.
2 lipca 1937 roku, po 118 latach ciszy, w puszczy zabrzmiał dzwon klasztorny. Bracia zakonni zabrali się do pracy nad porządkami i naprawami uszkodzonych budynków. Nie zapomniano też o obrazie Matki Bożej Pocieszenia, który pilnie wymagał naprawy. Pracę odnowienia obrazu zlecono poznańskiemu artyście, Stefanowi Bukowskiemu, który zdążył odrestaurować obraz przed bieniszewskim odpustem przypadającym na 8 września. Tego dnia, w uroczystość Narodzenia Najświętszej Maryi Panny, odnowione malowidło wróciło na chór zakonny, znajdujący się za głównym ołtarzem. W odpuście według szacunkowych danych wzięło udział trzydzieści tysięcy wiernych.
Jesienią 1937 roku bracia zakonni i świeccy wolontariusze kontynuowali prace nad remontem budynków w eremie i sprzątaniem kościoła. Zmieniono strzechę na ceramiczne okrycie dachów, dobudowano wieżyczkę nad bramą, wydrążono nową studnię oraz rozpoczęto stawianie murowanych domków dla eremitów w miejsce rozsypujących się drewnianych chatek. W kościele odkurzono i odmalowano wnętrze, a także wymieniono zniszczoną ceglaną posadzkę. Podsumowaniem pracy włożonej w odbudowę klasztoru jest list nuncjusza papieskiego Francesco Marmaggiego do o. Alojzego:
II wojna światowa.
Prace nad klasztorem przerwał wybuch II wojny światowej. Mimo opanowania przez III Rzeszę terenów Bieniszewa we wrześniu 1939 roku, erem początkowo zostawiono w spokoju, który utrzymał się do 26 sierpnia 1940 roku. Wówczas aresztowano ojców Alojzego, Krystyna, Floriana oraz Cherubina i przewieziono ich do obozu w Sachsenhausen. W podberlińskim obozie we wrześniu 1940 roku zmarł o. Krystyn. Pozostali aresztowani przewiezieni zostali do KL Dachau. Dwa lata od aresztowania, dnia 13 sierpnia 1942 zmarł o. Alojzy (nr obozowy 22477), a 25 września tego samego roku w ośrodku eutanazji w Hartheim zagazowano o. Cherubina (nr obozowy 22737). Jedynie o. Florian przeżył okrucieństwo obozów koncentracyjnych, kiedy pod koniec kwietnia 1945 roku obóz wyzwoliła armia amerykańska.
Kilka tygodni po aresztowaniu starszyzny klasztoru przepędzono braci zakonnych, a na ich miejsce sprowadzono niemiecką młodzież zrzeszoną w Hitlerjugend. Bracia, chcąc uchronić obraz NMP, zakopali go w obejściu klasztoru w nasmołowanej skrzyni. Zaraz po przybyciu hitlerowska młodzież zaczęła niszczyć cały teren eremu – powybijano szyby, zniszczono ołtarz oraz chór klasztorny, zdewastowano cele pustelnicze. Zniszczono nawet katakumby – porozbijano groby, a szczątki zmarłych porozrzucano po lesie. W styczniu 1945 roku, kiedy Niemcy zaczęli wycofywać się z terenów , podpalono zabudowania i wnętrze klasztoru. Erem doświadczył największego aktu wandalizmu w swojej historii.
Czasy powojenne.
Po odejściu faszystów rozproszeni bracia, którzy przeżyli koszmar wojny, zaczęli powracać do klasztoru. Zastali wielkie zniszczenia, jednak zdeterminowani byli odbudować erem i przywrócić mu dawny blask.
Nowym przeorem klasztoru został o. Florian, jedyny ze starszyzny klasztoru, któremu udało się przeżyć II wojnę światową. Pierwszą czynnością po powrocie zakonników było odkopanie cudownego obrazu. Obraz jednak zetlał i skruszał i nie nadawał się do umieszczenia w kościele. Bracia postanowili więc zabrać go do Krakowa, do malarza biblisty – ks. prof. Józefa Kaczmarka. Z racji bardzo złego stanu malowidła renowacja była niemożliwa, a ksiądz Kaczmarek podjął się namalowania nowego obrazu na podstawie kolorowej miniatury i starych zdjęć. Nowy obraz powrócił na dawne miejsce – chór za głównym ołtarzem. Kopia nie zadowoliła jednak kapituły klasztoru i przeora, który zlecił namalowanie nowej poznańskiej artystce, pani Przerębskiej. Obraz Przerębskiej wstawiono do chóru, a kopię ks. Kaczmarka przeniesiono do kapliczki domku pustelniczego przeora. Odbudowa powojennych zniszczeń trwała 10 lat i zakończyła się w 1955 roku.
Mimo że mnisi nie mieli pieniędzy, nigdy nie prosili o jałmużnę. Zawsze jednak mogli liczyć na pomoc i hojność wiernych. W latach 70. wspólnymi siłami wybudowano domek pustelniczy oraz pokryto dachy wieży i głównej nawy miedzianą blachą. Blacha po czasie pokryła się patyną i nadała dachom seledynowy kolor. We wrześniu 1974 roku zainstalowano nowy dzwon zakupiony przez o. Floriana. Rok później jeden z Amerykanów pochodzący z Kazimierza Biskupiego zafundował budynek z celami dla ośmiu kamedułów. W następnym dziesięcioleciu odnowiono mury kościoła oraz powstały kolejne cele pustelnicze.
Kościół nadal potrzebuje wsparcia finansowego. W 2010 roku Głos Wielkopolski zaczął donosić o bardzo złym stanie klasztoru – przeciekających dachach, powybijanych oknach i odpadającym tynku. Obiekt wymagał generalnego remontu. Pierwsze pieniądze na ten cel przekazał Urząd Gminy w Kazimierzu Biskupim.
13 stycznia 2011 roku w pustelni zmarł najstarszy wówczas kameduła w Polsce – Brat Leonard. Miał 93 lata, z czego ponad 72 spędził w murach klasztornych w Krakowie i Bieniszewie. Urodził się w 1918 roku w Beznazwie w powiecie tureckim, a 20 stycznia 1939 roku wstąpił w szeregi "białych braci". Uroczystości pogrzebowe odbyły się 15 stycznia w krypcie klasztornej w obecności rodziny, duchowieństwa i wiernych. Brata pochowano zgodnie z kamedulską tradycją – ciało złożone na desce wsunięto do krypty, a otwór zamurowano.
Architektura.
Kościół pw. Ofiarowania Najświętszej Maryi Panny zbudowano w latach 1760–1781. Autor projektu świątyni jest nieznany. Przypuszcza się, że był to jeden z architektów włoskich. Kościół jest jedną z charakterystycznych budowli rokokowych. Na początku był bogato zdobiony, jednak obecnie wystrój jest skromny. Przyczyniły się do tego grabieże i zniszczenia podczas rozbiorów i wojen.
We wnętrzu świątyni można podziwiać zrekonstruowany, barokowy ołtarz, dawniej otoczony czterema mniejszymi ołtarzami poświęconymi świętym Barnabie, Brunonowi Bonifacemu z Kwerfurtu, Romualdowi i Pięciu Braciom Męczennikom. Po prawej stronie od ołtarza, nad wejściem do kaplicy Świętego Krzyża znajduje się obraz Pięciu Braci Męczenników. W przedłużeniu dwóch naw bocznych od poziomu ziemi piętrzą się wieże. Pod nawami znajdują się krypty, z których jedna udostępniona jest zwiedzającym. Od północy do prezbiterium przylega kaplica Świętego Krzyża zwana kapitularzem, od południowej znajduje się zakrystia. W kapitularzu na sklepieniu są obrazy Sądu Ostatecznego, a niżej – historia znalezienia Świętego Krzyża oraz obrazy z życia świętego Humberta. Ze względu na malowidła kapitularz zwany jest przez wiernych "Piekiełkiem". Polichromie autorstwa włoskiego malarza Joannesa Petriego zostały odnowione w 1983 roku. Przedmiotami mogącymi potwierdzić wiekowość kościoła są dębowe stalle z 1755 roku oraz jesionowe szafy z 1760.
Zwiedzanie.
Reguła zakonna nakazuje, że wstęp do klasztoru mają wyłącznie mężczyźni. Zwiedzanie jest możliwe codziennie, przez cały rok, w czasie otwarcia furty o godz. 8:00, 8:30, 9:00, 9:30, 10:00, 10:30, 11:00, 14:30, 15:00, 15:30, 16:00 oraz 16:45.
Kobiety (poza niedzielnymi nabożeństwami) mają wstęp do klasztoru przez trzy dni w roku:
Zarówno w niedziele i w powyższe dni Msza Święta odprawiana jest o godz. 10:30.
Tylko 8 września wszyscy zainteresowani mogą zwiedzać cały klasztor, również część objętą klauzurą. W każdą niedzielę wstęp do eremu mają wszyscy, jednak nie mają wstępu do miejsc objętych klauzurą.
Adres.
Klasztor OO. Kamedułów
Bieniszew
62-530 Kazimierz Biskupi

</doc>
<doc id="2379638" url="https://pl.wikipedia.org/wiki?curid=2379638" title="Pagania">
Pagania



</doc>
<doc id="2379639" url="https://pl.wikipedia.org/wiki?curid=2379639" title="Chrysophyllum reitzianum">
Chrysophyllum reitzianum

Chrysophyllum reitzianum – gatunek drzew należących do rodziny sączyńcowatych. Jak wszystkie gatunki z tej rodziny występuje w strefie tropikalnej.

</doc>
<doc id="2379640" url="https://pl.wikipedia.org/wiki?curid=2379640" title="Szymon Krawczyk (lekkoatleta)">
Szymon Krawczyk (lekkoatleta)

Szymon Krawczyk (ur. 29 grudnia 1988) – polski lekkoatleta specjalizujący się w biegu na 800 metrów.
Osiągnięcia.
Medalista mistrzostw Polski seniorów ma w dorobku jeden srebrny (Bielsko-Biała 2012) i jeden brązowy (Bydgoszcz 2011) medal. Halowy mistrz kraju w biegu na 1500 metrów (2013). Stawał na podium mistrzostw Polski młodzieżowców.

</doc>
<doc id="2379641" url="https://pl.wikipedia.org/wiki?curid=2379641" title="Nereczanie">
Nereczanie



</doc>
<doc id="2379643" url="https://pl.wikipedia.org/wiki?curid=2379643" title="Neretlanie">
Neretlanie



</doc>
<doc id="2379644" url="https://pl.wikipedia.org/wiki?curid=2379644" title="Paganie">
Paganie



</doc>
<doc id="2379645" url="https://pl.wikipedia.org/wiki?curid=2379645" title="Chrysophyllum asraoi">
Chrysophyllum asraoi

Chrysophyllum asraoi – gatunek drzew należących do rodziny sączyńcowatych. Jak wszystkie gatunki z tej rodziny występuje w strefie tropikalnej.

</doc>
<doc id="2379646" url="https://pl.wikipedia.org/wiki?curid=2379646" title="Chemioinformatyka">
Chemioinformatyka



</doc>
<doc id="2379647" url="https://pl.wikipedia.org/wiki?curid=2379647" title="Chrysophyllum aulacocarpum">
Chrysophyllum aulacocarpum

Chrysophyllum aulacocarpum – gatunek drzew należących do rodziny sączyńcowatych. Jak wszystkie gatunki z tej rodziny występuje w strefie tropikalnej.

</doc>
<doc id="2379651" url="https://pl.wikipedia.org/wiki?curid=2379651" title="Chrysophyllum sapini">
Chrysophyllum sapini

Chrysophyllum sapini – gatunek drzew należących do rodziny sączyńcowatych. Jak wszystkie gatunki z tej rodziny występuje w strefie tropikalnej.

</doc>
<doc id="2379652" url="https://pl.wikipedia.org/wiki?curid=2379652" title="Chrysophyllum tessmannii">
Chrysophyllum tessmannii

Chrysophyllum tessmannii – gatunek drzew należących do rodziny sączyńcowatych. Jak wszystkie gatunki z tej rodziny występuje w strefie tropikalnej.

</doc>
<doc id="2379653" url="https://pl.wikipedia.org/wiki?curid=2379653" title="Chrysophyllum wilsonii">
Chrysophyllum wilsonii

Chrysophyllum wilsonii – gatunek drzew należących do rodziny sączyńcowatych. Występuje na terenie Brazylii.

</doc>
<doc id="2379654" url="https://pl.wikipedia.org/wiki?curid=2379654" title="Ciney">
Ciney

Ciney – gmina o statusie miasta ("stad") w Belgii, w prowincji Namur. 1 stycznia 2006 miasto liczyło ludności, łączna powierzchnia gminy wynosił 147,56 km², co daje gęstość zaludnienia 101 mieszkańców na km².
Gmina obejmuje miasto Ciney, wraz z kilkoma miejscowościami: Chapois, Achêne, Leignon, Sovet i kilkoma innymi.

</doc>
<doc id="2379655" url="https://pl.wikipedia.org/wiki?curid=2379655" title="Chrysophyllum viridifolium">
Chrysophyllum viridifolium

Chrysophyllum viridifolium – gatunek drzew należących do rodziny sączyńcowatych. Występuje w południowej Afryce.

</doc>
<doc id="2379656" url="https://pl.wikipedia.org/wiki?curid=2379656" title="(A)live">
(A)live

A(live) – czwarty album koncertowy Burning Speara, jamajskiego wykonawcy muzyki reggae.
Ten dwupłytowy album został wydany w roku 1998 przez francuską wytwórnię Musidisc Records. Znalazły się na nim nagrania z dwóch koncertów Speara w roku 1997: podczas festiwalu WOMAD w Malmesbury oraz w słynnej sali koncertowej Maritime Hall w San Francisco. Produkcją krążka zajął się sam wokalista.
W roku 2006 nakładem Burning Music, własnej wytwórni Speara, ukazała się reedycja albumu.

</doc>
<doc id="2379658" url="https://pl.wikipedia.org/wiki?curid=2379658" title="Chrysophyllum calophyllum">
Chrysophyllum calophyllum

Chrysophyllum calophyllum – gatunek drzew należących do rodziny sączyńcowatych. Jest endemitem występującym na Wyspach Świętego Tomasza i Książęcych.

</doc>
<doc id="2379659" url="https://pl.wikipedia.org/wiki?curid=2379659" title="Kämara">
Kämara

Kämara - wieś w Estonii, w prowincji Tartu, w gminie Laeva.

</doc>
<doc id="2379660" url="https://pl.wikipedia.org/wiki?curid=2379660" title="Kościół św. Andrzeja Apostoła w Słopnicach">
Kościół św. Andrzeja Apostoła w Słopnicach

Kościół św. Andrzeja Apostoła w Słopnicach - zabytkowa drewniana świątynia rzymskokatolicka w miejscowości Słopnice, pełniąca pierwotnie funkcję kościoła parafialnego, a obecnie kościoła pomocniczego miejscowej parafii pw. św. Andrzeja Apostoła.
Historia.
Pierwszy kościół pw. św. Andrzeja Apostoła w Słopnicach powstał już w II połowie XIV wieku, a rozebrany został pod koniec XVII wieku. Podjęto wówczas decyzję o budowie świątyni zachowanej do dziś. 
Inicjatorem budowy kościoła był ówczesny proboszcz parafii w Słopnicach - ks. Jan Zwiernikiewicz. Prace budowlane pod kierownictwem miejscowego cieśli Jana Golenckiego trwały od 1774 do 1776. Konsekracji świątyni dokonał 25 października 1776 Franciszek de Potkana Potkański.
W XIX i XX wieku kościół przeszedł kilka remontów: 
Opis.
Architektura.
Kościół św. Andrzeja w Słopnicach to drewniana świątynia wzniesiona według zasad konstrukcji zrębowej z wielobocznie zamkniętym prezbiterium. Nie posiada wieży, a jedynie niewielką wieżyczkę na sygnaturkę. Do głównej bryły kościoła przylega piętrowa zakrystia, kaplica św. Józefa i od frontu niski przedsionek z pulpitowym daszkiem.
Obok kościoła, wkomponowana w ogrodzenie, stoi murowana dzwonnica parawanowa z trzema arkadami. Wiszą w niej trzy dzwony: "Maryja", "Andrzej" i "Wojciech", wykonane w latach 60. XX wieku. Dzwonnicę zdobią również figury Matki Bożej Bolesnej i Chrystusa Frasobliwego, wykonane przez Andrzeja Kwiatkowskiego.
Wnętrze.
Wnętrze kościoła nakryte jest stropami płaskimi z zaskrzynieniami w nawie, wspartymi na słupach. Na ścianach znajdowała się kiedyś polichromia figuralna, ale zdarto ją w latach 1962-1965. W ich zastępstwie wykonano polichromię z wizerunkami polskich świętych i błogosławionych. Na górną część ścian nałożono płótno i krakowski artysta Romuald Reguła wykonał na nim polichromię, stylizując ją na styl renesansowy. Poszczególne obrazy zostały podpisane.
Wyposażenie.
Na uwagę zasługują również inne elementy wyposażenia kościoła w Słopnicach:

</doc>
<doc id="2379661" url="https://pl.wikipedia.org/wiki?curid=2379661" title="Vattenfall Cyclassics 2011">
Vattenfall Cyclassics 2011

16. edycja wyścigu kolarskiego Vattenfall Cyclassics odbyła się w dniu 21 sierpnia 2011 roku i liczyła 215 km. Start i meta wyścigu znajdowała się w Hamburgu. Wyścig ten znajduje się w rankingu światowym UCI World Tour 2011.
Zwyciężył po raz pierwszy w tym wyścigu Norweg Edvald Boasson Hagen z grupy Team Sky. Drugi był Niemiec Gerald Ciolek, a trzeci Słoweniec Borut Božič.
Na starcie pojawiło się dziesięciu polskich kolarzy - siedmiu z CCC Polsat Polkowice (Marek Rutkiewicz (18. miejsce na mecie), Jacek Morajko (76.), Kamil Zieliński (94.), Mateusz Taciak (95.), Mariusz Witecki (96.), Bartłomiej Matysiak (141.) i Paweł Charucki (nie ukończył, podobnie jak kolega z ekipy Niemiec André Schulze) oraz Bartosz Huzarski z Team Netapp (29. miejsce), Maciej Bodnar z Liquigas-Cannondale (142.) i Michał Kwiatkowski z Team RadioShack, który zajął ostatnie, 145. miejsce.
Uczestnicy.
Na starcie wyścigu stanęło 21 ekip. Wśród nich znalazło się osiemnaście ekip UCI World Tour 2011 oraz trzy inne zaproszone przez organizatorów (wśród nich polska zawodowa grupa CCC Polsat Polkowice). 
Lista drużyn uczestniczących w wyścigu:

</doc>
<doc id="2379662" url="https://pl.wikipedia.org/wiki?curid=2379662" title="Chrysophyllum sparsiflorum">
Chrysophyllum sparsiflorum

Chrysophyllum sparsiflorum – gatunek drzew należących do rodziny sączyńcowatych. Jest szeroko rozpowszechniony w tropikalnej części Ameryki Południowej.

</doc>
<doc id="2379663" url="https://pl.wikipedia.org/wiki?curid=2379663" title="Kuelz">
Kuelz



</doc>
<doc id="2379666" url="https://pl.wikipedia.org/wiki?curid=2379666" title="Konstanty Wojciechowski (1841–1910)">
Konstanty Wojciechowski (1841–1910)

Konstanty Wojciechowski (ur. 8 kwietnia 1841 w Wojsławicach, zm. 29 października 1910 w Warszawie) – polski architekt, przedstawiciel historyzmu; specjalizował się w architekturze sakralnej.
Życiorys.
Wychowanek Szkoły Głównej w Warszawie. Budowniczy diecezji kujawsko-kaliskiej. Współzałożyciel Towarzystwa Opieki nad Zabytkami Przeszłości, członek Towarzystwa Naukowego Warszawskiego i budowniczy w Towarzystwie Kredytowym Miejskim.
Był ojcem Jarosława Mariana, architekta.
Został pochowany na cmentarzu na Starych Powązkach (kwatera K, rząd 4, grób 7) (pomnik z ok. 1911, proj. Zygmunta Otto).
Projekty.
Zaprojektował m.in.:
Przebudował lub rozbudował:

</doc>
<doc id="2379668" url="https://pl.wikipedia.org/wiki?curid=2379668" title="Piłka nożna na Letniej Uniwersjadzie 2011">
Piłka nożna na Letniej Uniwersjadzie 2011

Turniej piłki nożnej na Letniej Uniwersjadzie 2011 odbył się w dniach 11 - 22 sierpnia 2011.
Do rozdania były dwa komplety medali - w konkurencji mężczyzn i kobiet.
W turnieju panów występowało 16 zespołów podzielonych w pierwszej fazie na cztery grupy po cztery zespoły, a wśród kobiet 12 zespołów podzielonych na trzy grupy po cztery zespoły.
Obrońcy tytułu z poprzednich igrzysk studenckich (2009):

</doc>
<doc id="2379671" url="https://pl.wikipedia.org/wiki?curid=2379671" title="Wizualizacja danych">
Wizualizacja danych



</doc>
<doc id="2379675" url="https://pl.wikipedia.org/wiki?curid=2379675" title="Holzbach (gmina)">
Holzbach (gmina)

Holzbach – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Simmern-Rheinböllen. Do 31 grudnia 2019 wchodziła w skład gminy związkowej Simmern/Hunsrück.

</doc>
<doc id="2379678" url="https://pl.wikipedia.org/wiki?curid=2379678" title="Reich (gmina)">
Reich (gmina)

Reich – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Simmern-Rheinböllen. Do 31 grudnia 2019 wchodziła w skład gminy związkowej Simmern/Hunsrück.

</doc>
<doc id="2379679" url="https://pl.wikipedia.org/wiki?curid=2379679" title="Magdalena Ogrodnik">
Magdalena Ogrodnik

Magdalena Ogrodnik (ur. 25 lipca 1989) – polska lekkoatletka specjalizująca się w skoku wzwyż.
Życiorys.
W 2011 była piąta na mistrzostwach Europy dla zawodników do lat 23 oraz podczas uniwersjady. Reprezentantka kraju w meczach międzypaństwowych. 
Medalistka mistrzostw Polski seniorów ma w dorobku jeden złoty medal (Bydgoszcz 2011). Trzykrotnie zdobywała mistrzostwo Polski młodzieżowców (Bielsko-Biała 2009, Kraków 2010 i Gdańsk 2011). 
Rekordy życiowe: stadion – 1,92 (16 lipca 2011, Ostrawa); hala – 1,86 (30 stycznia 2012, Trzyniec). 

</doc>
<doc id="2379681" url="https://pl.wikipedia.org/wiki?curid=2379681" title="Franciszek Faberski">
Franciszek Faberski

Franciszek Faberski (ur. ok. 1716, zm. 18 listopada 1800) – burmistrz i rajca kielecki.
Urodził się około 1716 roku. Uczęszczał do kieleckiej szkoły, będąc jej uczniem w 1733 wstąpił do Bractwa Różańcowego. Jako burmistrz notowany w latach 1773–1777, natomiast jako rajca w 1774 (sierpień) i 1789 roku. Był właścicielem domu przy ulicy Bożęckiej, gdzie prowadził szynk. Żonaty z Rozalią Solniczanką (od 1761 roku), miał trzech synów i osiem córek.

</doc>
<doc id="2379682" url="https://pl.wikipedia.org/wiki?curid=2379682" title="Mahadeo Singh">
Mahadeo Singh

Mahadeo R. Singh (ur. w 1888, zm. ?) – indyjski lekkoatleta, uczestnik Letnich Igrzysk Olimpijskich 1924. 
Na igrzyskach w Paryżu, wystartował w biegu maratońskim, w którym zajął 29. miejsce (z czasem 3:37:36,0). Bieg ukończyło tylko 30 zawodników (łącznie wystartowało ich 58).

</doc>
<doc id="2379684" url="https://pl.wikipedia.org/wiki?curid=2379684" title="Stefan Poliński">
Stefan Poliński

Stefan Poliński (ps. "człowiek mucha", zm. 15 stycznia 1928 we Lwowie) – znany polski akrobata i wspinacz okresu międzywojennego, znany głównie ze wspinaczki po elewacjach budynków i akrobacji na linie, m.in. w Krakowie i Lwowie. Zginął w czasie występu we Lwowie, w czasie spaceru po linie rozwieszonej pomiędzy budynkami na ul. Akademickiej. Po tym zdarzeniu po Lwowie krążyła piosenka o Polińskim, przypisywana Marianowi Hemarowi. W rzeczywistości Hemar dopisał kolejne zwrotki do piosenki ulicznej nieznanego autorstwa.
Drugim działającym w tym czasie "człowiekiem muchą" był Feliks Nazarewicz.

</doc>
<doc id="2379685" url="https://pl.wikipedia.org/wiki?curid=2379685" title="Laubach (powiat Rhein-Hunsrück)">
Laubach (powiat Rhein-Hunsrück)

Laubach – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Simmern-Rheinböllen. Do 31 grudnia 2019 wchodziła w skład gminy związkowej Simmern/Hunsrück.

</doc>
<doc id="2379686" url="https://pl.wikipedia.org/wiki?curid=2379686" title="Na szlaku z Jeffem Corwinem">
Na szlaku z Jeffem Corwinem

Na szlaku z Jeffem Corwinem (, 2001-2005) – amerykański program popularnonaukowy, opowiadający o dzikich zwierzętach, prowadzony przez znanego amerykańskiego ekologa i przyrodnika Jeffa Corwina. Program emitowany jest na Animal Planet.
Opis.
Początkowo w programie pokazano m.in. festiwal kobry w Indiach, dżunglę w Tajlandii, Borneo i południowoamerykańskie Wyspy Galapagos. W następnym roku (2 sezon) Jeff odwiedził m.in. lasy Gujany, australijski busz i Tanzanię. W trzecim sezonie, w 2005 roku, uwzględnione zostały kraje takie jak Meksyk i Peru, a także Kenia i Uganda leżące w Afryce. W programie pokazane zostały wszystkie kontynenty, z wyjątkiem Antarktydy.
Program ma wartość edukacyjną, jest łatwy do rozpoznania przez kontrowersyjnego, lecz sympatycznego prowadzącego - Jeffa Corwina. Jeff żartuje, że został ugryziony lub "prawie" ugryziony przez opisywane zwierzę. W programie czasami występują odniesienia do popkultury i filmów.
Corwin otrzymał honorowy doktorat w edukacji publicznej. Od dawna jest zwolennikiem ochrony lasów tropikalnych. Programy takie jak ten lub Łowca krokodyli, prowadzony przez Steve'a Irwina i Terri Irwin, odzwierciedla "prawidłowe życie z przyrodą".

</doc>
<doc id="2379687" url="https://pl.wikipedia.org/wiki?curid=2379687" title="Bundesliga w piłce ręcznej mężczyzn (2011/2012)/Wyniki spotkań">
Bundesliga w piłce ręcznej mężczyzn (2011/2012)/Wyniki spotkań



</doc>
<doc id="2379688" url="https://pl.wikipedia.org/wiki?curid=2379688" title="Schönborn (powiat Rhein-Hunsrück)">
Schönborn (powiat Rhein-Hunsrück)

Schönborn – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Simmern-Rheinböllen. Do 31 grudnia 2019 wchodziła w skład gminy związkowej Simmern/Hunsrück.

</doc>
<doc id="2379689" url="https://pl.wikipedia.org/wiki?curid=2379689" title="Rocky Ford (Kolorado)">
Rocky Ford (Kolorado)

Rocky Ford – miasteczko w Stanach Zjednoczonych w stanie Kolorado w hrabstwie Otero, 4,3 tys. mieszkańców (dane z 2000 roku).
Ludność.
Ludność Bellevue stanowią:

</doc>
<doc id="2379690" url="https://pl.wikipedia.org/wiki?curid=2379690" title="Marzenie Celta">
Marzenie Celta

Marzenie Celta (hiszp. "El sueño del celta") – powieść współczesnego peruwiańskiego pisarza Maria Vargasa Llosy. Została wydana 24 listopada 2010 przez wydawnictwo Alfaguara. Polski przekład ukazał się w 2011 wydany przez wydawnictwo Znak w tłumaczeniu Marzeny Chrobak. 
Książka jest biografią brytyjskiego dyplomaty, irlandzkiego rewolucjonisty i poety Rogera Casementa (1864–1916), który na polecenie brytyjskiego rządu badał belgijskie okrucieństwa w Wolnym Państwie Kongo oraz brał udział w pracach komisji badającej działalność w Peru koncernu Peruvian Amazon Company.

</doc>
<doc id="2379692" url="https://pl.wikipedia.org/wiki?curid=2379692" title="Rogério Fidélis Régis">
Rogério Fidélis Régis

Rogério, właśc. Rogério Fidélis Régis (ur. 28 lutego 1976 w Campinas) - piłkarz brazylijski, występujący podczas kariery na pozycji prawego obrońcy.
Kariera klubowa.
Rogério karierę piłkarską rozpoczął w klubie União São João Araras w 1995. W União 17 września 1995 w zremisowanym 1-1 meczu z Criciúma EC Rogério zadebiutował w lidze brazylijskiej. W latach 1996–2000 był zawodnikiem SE Palmeiras. Z Palmeiras zdobył mistrzostwo stanu São Paulo - Campeonato Paulista w 1996, Copa do Brasil w 1999 oraz Copa Libertadores 1999.
W latach 2000–2004 Rogério występował w lokalnym rywalu Palmeiras - Corinthians Paulista. Z Corinthians dwukrotnie zdobył mistrzostwo stanu São Paulo - Campeonato Paulista w 2001, 2003 oraz Copa do Brasil w 2002. W 2004 Rogério wyjechał do portugalskiego Sportingu CP. Ze Sportingiem dotarł do finału Pucharu UEFA 2005, gdzie uległ CSKA Moskwa.
Po powrocie do Brazylii został zawodnikiem Fluminense FC. We Fluminense 18 listopada 2008 w zremisowanym 1-1 meczu z Corinthians Rogério po raz ostatni wystąpił w lidze brazylijskiej. Ogółem w latach 1995–2006 w lidze brazylijskiej wystąpił w 235 meczach, w których strzelił 27 bramek. Potem występował jeszcze w Itumbiarze EC, EC Santo André i AD São Caetano, w którym zakończył karierę w 2008.
Kariera reprezentacyjna.
Rogério w reprezentacji Brazylii zadebiutował 23 września 1998 w zremisowanym 1-1 towarzyskim meczu z reprezentacją Jugosławii. Ostatni raz w reprezentacji Rogério wystąpił 28 kwietnia 1999 w zremisowanym 2-2 towarzyskim meczu z FC Barcelona.

</doc>
<doc id="2379694" url="https://pl.wikipedia.org/wiki?curid=2379694" title="Joel Campbell">
Joel Campbell

Joel Nathaniel Campbell Samuels (ur. 26 czerwca 1992 w San José) – kostarykański piłkarz występujący na pozycji skrzydłowego lub napastnika w meksykańskim Club León oraz w reprezentacji Kostaryki. W swojej karierze reprezentował także barwy Saprissy, Puntarenas, Sporting CP, FC Lorient, Realu Betis, Olympiakosu, Villarreal CF, Frosinone Calcio oraz CF Monterrey.
Kariera klubowa.
Campbell rozpoczął swoją karierę w klubie Deportivo Saprissa, gdzie w 2009 roku włączono go do kadry pierwszego zespołu, a dwa lata później wypożyczono do Puntarenas. 28 lipca 2011 roku kostarykańskie media poinformowały, iż Campbell osiągnął porozumienie z angielskim Arsenalem. Sam zawodnik przyznał później, że niczego jeszcze nie podpisał, jednak rozmowy w tej sprawie się odbyły. 6 sierpnia poinformowano, iż Campbell uzgodnił warunki pięcioletniego kontraktu z Arsenalem, odrzucając tym samym zainteresowanie ze strony hiszpańskiej Sevilli i włoskiej Fiorentiny.
19 sierpnia 2011 roku Arsenal oficjalnie potwierdził pozyskanie Campbella. Osiem dni później okazało się jednak, że nie otrzymał on pozwolenia na pracę w Anglii, które zostało mu ostatecznie przyznane dopiero w lipcu 2013.
Po nieotrzymaniu pozwolenia na pracę, Campbell trafił wraz z Gilles'em Sunu do francuskiego FC Lorient, z tym że Sunu został sprzedany definitywnie, zaś Campbell tylko wypożyczony. W nowych barwach zadebiutował podczas zremisowanego 1:1 spotkania z FC Sochaux-Montbéliard, zmieniając w 79. minucie Grégory'ego Bourillona i notując asystę przy bramce Innocenta Emeghary. 1 października zdobył swoją pierwszą bramkę dla Lorient w wygranym 2:0 meczu z Valenciennes FC, strzelając prawą stopą w dolny lewy róg bramki. Drugiego gola zdobył 26 października w spotkaniu Pucharu Ligi Francuskiej z Montpellier HSC, zaś trzecią w wygranym 2:1 meczu ligowym z tym samym rywalem.
6 lipca 2012 roku Campbell został na rok wypożyczony do hiszpańskiego Realu Betis. 25 sierpnia zadebiutował w barwach klubu, wchodzą na boisko w drugiej połowie przegranego 1:2 spotkania z Rayo Vallecano. Pierwszego gola dla Betisu zdobył podczas wygranego 3:2 meczu z Deportivo La Coruña, zaś drugiego w wygranym 2:0 spotkaniu z Levante UD.
Latem 2013 roku Campbell otrzymał pozwolenie na pracę w Anglii, mimo to jednak udał się na kolejne wypożyczenie, tym razem do greckiego Olympiakosu. 27 października zanotował cztery asysty w wygranym 5:1 meczu z OF Irakleiou. 10 listopada podczas wygranego 4:0 spotkania z PAOK-iem Saloniki zdobył bramkę oraz dołożył do tego dwie asysty. 25 lutego 2014 roku ustalił wynik, zdobywając gola na 2:0 podczas meczu 1/8 finału Ligi Mistrzów z angielskim Manchesterem United.
W styczniu 2015 roku został wypożyczony do Villarreal CF.

</doc>
<doc id="2379697" url="https://pl.wikipedia.org/wiki?curid=2379697" title="Prawo Toubona">
Prawo Toubona

Prawo Toubona (fr. "Loi Toubon"), właściwie Ustawa nr 94-665 z dnia 4 sierpnia 1994 r. dotycząca stosowania języka francuskiego ("Loi n°94-665 du 4 août 1994 relative à l'emploi de la langue française") – ustawa przyjęta przez parlament Francji 4 sierpnia 1994 roku, zobowiązująca do stosowania języka francuskiego m.in. w publikacjach rządowych, miejscach pracy, reklamach i publicznych szkołach.
Celem ustawy jest zapewnienie, że informacje pisane i mówione (w szczególności związane z działalnością komercyjną) będą zrozumiałe dla wszystkich obywateli Francji, a także ochrona języka francuskiego przed napływem słów z innych języków (głównie angielskiego) i poszukiwanie dla nich francuskich odpowiedników.
Potoczna nazwa ustawy pochodzi od Jacques'a Toubona, który, pełniąc funkcję ministra kultury w latach 1993–1995, złożył jej projekt do parlamentu.

</doc>
<doc id="2379698" url="https://pl.wikipedia.org/wiki?curid=2379698" title="Wyprawy Corwina">
Wyprawy Corwina

Wyprawy Corwina (ang. "Corwin's Quest", 2005) – emitowany na Animal Planet amerykański program popularnonaukowy, prowadzony przez Jeffa Corwina, amerykańskiego przyrodnika i ekologa. Opowiada on o dzikich zwierzętach i ich ekstremalnych zdolnościach przetrwania. Ten swego rodzaju show jest podobny do programu "Łowca krokodyli", prowadzonego przez Steve'a Irwina. Muzykę do programu skomponował Rich Stubbings.

</doc>
<doc id="2379699" url="https://pl.wikipedia.org/wiki?curid=2379699" title="Granatnik lekki wz. 1983">
Granatnik lekki wz. 1983

Granatnik lekki wz.1983 – 40 mm polski granatnik lekki.
Występuje jako indywidualna broń jednostrzałowa służąca do zwalczania środków ogniowych i nieopancerzonego sprzętu wojskowego oraz siły żywej nieprzyjaciela ogniem płasko– i stromotorowym. Jest to rozwinięta konstrukcja 40 mm granatnika wz. 1974.
Zbudowany jest z lufy z komorą zamkową, zamka odchylnego, mechanizmu napinająco-spustowego, zespołu ryglującego, mechanizmu zabezpieczającego, celownika i kolby składanej. Strzela się z niego 40 mm nabojami bojowymi NGO–74 z pociskiem odłamkowym, nabojami NGC z pociskiem ćwiczebnym (błyskowo-dymnym), oraz nabojami NGB z pociskiem balistycznym. W wyposażeniu granatnika znajduje się futerał, torba w której przenosi się 10 nabojów oraz przybory do obsługi broni. 

</doc>
<doc id="2379701" url="https://pl.wikipedia.org/wiki?curid=2379701" title="Gongshu Ban">
Gongshu Ban



</doc>
<doc id="2379702" url="https://pl.wikipedia.org/wiki?curid=2379702" title="Ljubomir Vranjes">
Ljubomir Vranjes

Ljubomir Vranjes (ur. 3 października 1973 w Göteborgu) – były szwedzki piłkarz ręczny pochodzenia serbskiego, wielokrotny reprezentant kraju, grał jako środkowy rozgrywający. Wicemistrz Olimpijski z Sydney (2000), a także mistrz Świata (1999) oraz trzykrotny mistrz Europy (1998, 2000, 2002).
Obecnie trener występującego w Bundeslidze SG Flensburg-Handewitt.
Karierę zawodniczą zakończył w 2009 r. Od 2013 r. jest również szkoleniowcem męskiej reprezentacji Serbii.

</doc>
<doc id="2379703" url="https://pl.wikipedia.org/wiki?curid=2379703" title="Ambasada Wenezueli w Polsce">
Ambasada Wenezueli w Polsce

Ambasada Wenezueli, Ambasada Boliwariańskiej Republiki Wenezueli w Rzeczypospolitej Polskiej (hiszp. "Embajada de la República Bolivariana de Venezuela en la República de Polonia") – wenezuelska placówka dyplomatyczna mieszcząca się w Warszawie przy ul. Rejtana 15.
Siedziba.
W okresie międzywojennym.
Polska i Wenezuela nawiązały stosunki dyplomatyczne w 1933. Poselstwo w Berlinie przy "In den Zelten" 18, następnie w Brukseli przy "rue Bellirad" 8 (1937) było też akredytowane w Warszawie, gdzie funkcjonował jedynie konsulat Wenezueli w kamienicy księżnej Zofii Światopełk - Czetwertyńskiej przy ul. Mazowieckiej 11 (1938). Poselstwo w Warszawie przy ul. Czackiego 19 otwarto dopiero w 1939.
W okresie 1922-1939 funkcjonował też konsulat Wenezueli w Wolnym Mieście Gdańsku, początkowo przy "Breitgasse" 21 (obecnie ul. Szeroka) (1922-1927), następnie "Stadtgraben" 6 (obecnie Podwale Grodzkie) (1935-1938), oraz "Münchengasse" 5-6 (ul. Żytnia) (1939).
Po II wojnie światowej.
Stosunki zostały wznowione w 1945. W latach 1952-1960 ponownie je zawieszono. W latach 1962-1993 ambasada mieściła się w kamienicy Gustawa Pala w Al. Jerozolimskich 101, następnie przeniesiono ją do obecnej siedziby przy ul. Rejtana 15 (2001-).
Rezydencja Ambasadora znajduje się na Saskiej Kępie przy ul. Berneńskiej 8 (1991-2012).

</doc>
<doc id="2379705" url="https://pl.wikipedia.org/wiki?curid=2379705" title="Kintarō">
Kintarō

 – bohater japońskiego folkloru.
Był dzieckiem o nadludzkiej sile, wychowywanym przez górskie wiedźmy na górze Ashigara. Zaprzyjaźnił się ze zwierzętami żyjącymi na górze, a później, po złapaniu Shuten-dōji, przywódcy diabłów oni, potwora pustoszącego okolicę góry Ōe, stał się wiernym poddanym Yorimitsu Minamoto (Minamoto no Yorimitsu lub Minamoto no Raikō), przyjmując imię .
Jest popularnym bohaterem opowiadań mukashi-banashi lub otogi-banashi, przedstawień w teatrach nō i kabuki.
Praktykowanym zwyczajem w Japonii jest darowanie chłopcom na Dzień Dziecka lalki przedstawiającej Kintarō z nadzieją, iż staną się oni równie odważni i silni jak on.
Postać Kintarō jest podobno oparta na prawdziwej postaci człowieka o nazwisku Kintoki Sakata, który żył w okresie Heian i prawdopodobnie pochodził z miasta Minamiashigara. Służył on samurajowi Yorimitsu Minamoto i stał się znany ze swoich umiejętności jako wojownik.
Legenda.
Podobnie jak w przypadku innych, japońskich bajek i przypowieści, istnieje wiele wersji historii o dzieciństwie i życiu Kintarō. W jednej z nich, był wychowywany przez matkę, księżniczkę Yaegiri, córkę bogatego człowieka o imieniu Shiman-chōja, w miejscowości Jizodo, w pobliżu góry Kintoki.
Z kolei w innej wersji, jego matka urodziła go w dzisiejszej Sakacie. Była zmuszona do ucieczki z domu ze względu na walkę pomiędzy mężem a wujem i dlatego zamieszkała w lasach w pobliżu góry Kintoki, aby wychować syna.
W trzeciej wersji, prawdziwa matka Kintarō zostawiła dziecko w dziczy lub zmarła i osierociła go, a on sam został wychowany przez górskie wiedźmy Yama-uba (inna wersja mówi iż matka Kintarō, która wychowywała go w dziczy ze względu na swój mizerny wygląd, była nazywana Yama-uba). W najbardziej fantazyjnej wersji opowieści, Yama-uba była matką Kintarō, impregnowaną przez uderzenie pioruna wysyłanego przez czerwonego smoka z góry Ashigara.
Wszystkie legendy zgadzają się co do tego, że Kintarō jako małe dziecko był aktywny i niezmordowany, pulchny i rumiany, ubrany tylko w śliniaczek ze znakiem kanji oznaczającym "złoto" (金). Jego bronią był topór ("ono" lub "masakari"). Był apodyktyczny dla innych dzieci (lub po prostu nie było w lesie innych dzieci), więc jego przyjaciółmi były głównie zwierzęta z gór Kintoki i Ashigara. Czwórka najbliższych to: niedźwiedź, jeleń, małpa i zając. Jego przyjaciele-zwierzęta służyli mu jako posłańcy i szpiedzy, a niektóre legendy mówią, iż Kintarō opanował ich język. Był niesamowicie silny, rozbijał skały na kawałki, wyrywał drzewa z korzeniami i zgniatał pnie jak gałązki. Kilka opowieści mówi o przygodach Kintarō, jego walkach z potworami i demonami oraz pomocy, której udzielił lokalnemu drwalowi, na którego spadło drzewo.
Jako dorosły, Kintarō zmienił nazwisko na Kintoki Sakata (Sakata no Kintoki). Spotkał samuraja Yorimitsu Minamoto, gdy ten przechodził przez obszar wokół góry Kintoki. Yorimitsu był pod wrażeniem niezwykłej siły Kintarō i zabrał go jako jednego ze swoich osobistych strażników do Kioto. Kintoki studiował sztuki walki i ostatecznie stał się szefem specjalnej grupy "czterech odważnych" (shi-tennō), znanych ze swojej siły i umiejętności walki. Byli oni dumą armii Yorimitsu, wybrani osobiście przez niego spośród najlepszych. Już jako bohater, Kintarō sprowadził swoją matkę do stolicy, gdzie zbudował dla niej wygodny dom.
Znaczenie słów.
Słowo "shi-tennō" odnoszące się do bohaterskiej czwórki wojowników jest używane w legendzie jako przenośnia i znaczy: "czterech niebiańskich królów". W pierwotnym znaczeniu jest nazwą czterech buddyjskich bóstw (ang. Four Devas, Four Heavenly Kings).
Słowo "masakari" oznacza topór używany do walki na polu bitwy. Według niektórych wersji, matka podarowała go synowi, gdy miał osiem lat i potrafił już ścinać drzewa tak szybko, jak dorośli drwale. Byli to jedyni ludzie, z którymi mieli kontakt.
W imieniu "Shiman-chōja" druga część ("chōja") w ówczesnym znaczeniu oznacza bogacza, przywódcę rodu, kogoś wpływowego.
Czerwony śliniak w kształcie rombu, noszony przez Kintarō to "haragake". Jest to rodzaj fartucha lub osłony przedniej części ciała. Obecnie jest to także kamizelka ochronna, używana m.in. przez robotników.
Kintarō w kulturze.
Kintarō jest niezwykle popularną postacią w Japonii, a jego wizerunek zdobi wiele przedmiotów m.in. figurki z bajek, anime, mangi. W okresie Edo, pojawiły się cukierki o cylindrycznym kształcie, z twarzą Kintarō w środku. Japońską tradycją jest, aby udekorować pokój dla noworodka płci męskiej lalkami o wizerunku Kintarō na Dzień Dziecka (5 maja), wierząc, że dziecko wyrośnie na silne, jak Złoty Chłopiec.
Sanktuarium poświęcone bohaterowi leży u podnóża góry Kintoki w obszarze Hakone w pobliżu Tokio. W pobliżu znajduje się ogromny głaz, który miał być przecięty na pół przez złotego chłopca.

</doc>
<doc id="2379706" url="https://pl.wikipedia.org/wiki?curid=2379706" title="USS Chicago (CA-29)">
USS Chicago (CA-29)

USS Chicago (CA-29) (wcześniejszy znak burtowy: CL-29) – amerykański krążownik ciężki z okresu II wojny światowej, jeden z sześciu okrętów typu "Northampton". Drugi okręt United States Navy noszący tę nazwę.
Budowę rozpoczęto 9 września 1928 roku, wodowanie odbyło się 10 kwietnia 1930 roku. W służbie od 9 marca 1931 roku, operował w składzie Scouting Force (Sił Rozpoznawczych) na oceanach Atlantyckim i Spokojnym. 7 grudnia 1941 roku znajdował się w morzu. Wziął udział w działaniach wojennych na Pacyfiku, uczestniczył między innymi w bitwach na Morzu Koralowym oraz koło Savo. Uszkodzony podczas tej ostatniej, po remoncie powrócił w rejon Guadalcanalu. Został zatopiony przez japońskie lotnictwo 30 stycznia 1943 roku w bitwie koło wyspy Rennell. Zginęło 62 członków jego załogi.
W trakcie swej służby okręt otrzymał trzy odznaczenia bojowe ("Battle Stars").
Projektowanie i budowa.
„Chicago” był jednym z sześciu ciężkich krążowników typu "Northampton", drugiego zaprojektowanego dla US Navy według kryteriów ustalonych w traktacie waszyngtońskim. Plany oparto na znacznie zmodyfikowanym projekcie typu "Pensacola", w którym zmieniono liczbę dział artylerii głównej, poprawiono układ opancerzenia i podziału wewnętrznego kadłuba, podwyższono wolną burtę oraz umieszczono hangar dla wodnosamolotów pokładowych. Trzy z nowych krążowników, w tym „Chicago”, zostały przystosowane do pełnienia funkcji okrętów flagowych dowódców flot, w związku z czym otrzymały przedłużony pokład dziobówki i dodatkowe pomieszczenia dla członków sztabu.
Stępkę pod przyszły „Chicago” położono w Mare Island Naval Shipyard w Vallejo 9 września 1928 roku. Aby zwolnić nazwę dla nowo budowanego okrętu, jednostka dotychczas ją nosząca, stary krążownik „Chicago” (CL-14) został przemianowany na „Alton”. Uroczystość wodowania odbyła się 10 kwietnia 1930 roku, matką chrzestną została panna Elizabeth Britten, siostra kongresmena reprezentującego stan Illinois. Do służby wszedł 9 marca 1931 roku, jako ostatni z szóstki siostrzanych krążowników. Pierwszym dowódcą mianowano komandora Manleya H. Simonsa. Do 1 lipca 1931 roku nosił sygnaturę CL-29, przynależną lekkim krążownikom (pojęcie krążownika ciężkiego wprowadził traktat londyński z 1930 roku), zmienioną następnie na CA, z zachowaniem dotychczasowego numeru.
Opis konstrukcji.
Kadłub „Chicago” miał kliprowy dziób z gruszką Taylora i wzniesionym pokładem dziobówki, który kończył się uskokiem za pierwszym kominem. Wysokość wolnej burty na dziobie wynosiła około 9 m, na wysokości nadbudówki dziobowej około 7 m, na śródokręciu i rufie po około 4,2 m. Długość całkowita okrętu wynosiła 182,96 m (177,4 m na konstrukcyjnej linii wodnej), szerokość maksymalna 20,14 m, średnie zanurzenie przy wyporności standardowej 5,92 m, zaś przy pełnej do 7 m. Rzeczywiste wartości wyporności wynosiły odpowiednio około 9200–9300 długich ton (ts) i około 11 400 ts.
Okręt był napędzany czterema zespołami turbin parowych Parsonsa o łącznej projektowanej mocy 107 000 shp, co miało pozwolić osiągnąć zakontraktowaną prędkość 32,5 węzła (na próbach przy wyporności 11 062 ts uzyskano moc na wałach 170 780 shp i prędkość kontraktową). Parę do turbin dostarczało osiem kotłów wodnorurkowych White-Forster, umieszczonych w czterech kotłowniach. Energię elektryczną produkowały cztery turbogeneratory o łącznej mocy 900 kW, w 1942 roku zainstalowano dwa wysokoprężne generatory awaryjne po 100 kW. Maksymalny zapas paliwa, 3067 ton, miał zapewnić zasięg 10 000 mil morskich przy prędkości ekonomicznej 15 węzłów.
Główne uzbrojenie artyleryjskie składało się z dziewięciu armat kalibru 203 mm (Mark 9) w trzech trójdziałowych wieżach, dwóch na dziobie, w superpozycji, trzeciej na pokładzie rufowym. Poza tym okręt dysponował pierwotnie czterema, później ośmioma pojedynczymi armatami uniwersalnymi 127 mm /25 Mark 13/0 (5" /25). Małokalibrowe uzbrojenie przeciwlotnicze zmieniało się wielokrotnie podczas służby krążownika. Najpierw otrzymał osiem wielkokalibrowych karabinów maszynowych Browning M2 kal. 12,7 mm, później dodatkowo cztery armaty uniwersalne kal. 76 mm. Pod koniec 1942 roku zainstalowano zestaw 16 dział Bofors kal. 40 mm (4 × IV) oraz 20 pojedynczych Oerlikon kal. 20 mm. Pierwotnie okręt miał na pokładzie sześć wyrzutni torpedowych kal. 533 mm, zostały one jednak zdemontowane pod koniec lat 30., a ich wnęki w burtach zasłonięte płatami blachy. Wyposażenie lotnicze stanowiły cztery wodnosamoloty Curtiss SOC Seagull, stacjonujące w hangarze na śródokręciu i dysponujące dwoma obrotowymi katapultami na cylindrycznych podstawach.
Początkowo systemem kierowania ogniem artylerii głównej były dalocelowniki Mk 13 z dalmierzami o bazie 12 stóp (3,66 m). Już podczas trwania działań wojennych zastąpiły je dalocelowniki Mk 24 z radarem artyleryjskim Mk 3. Artyleria uniwersalna miała dalocelowniki Mk 19, które uzupełniono radarem Mk 4. Równocześnie z zamontowaniem dział automatycznych wprowadzono dla nich systemy kierowania ogniem Mk 44, pod koniec 1942 roku zastąpiony systemem Mk 51, po jednym dalocelowniku dla każdego poczwórnego stanowiska. Od końca 1940 roku „Chicago” był wyposażony w radar dozoru powietrznego CXAM.
Opancerzenie krążownika składało się z pasa burtowego o długości 64 i wysokości 4 m, grubości 76 mm, nałożonego na poszycie burtowe na wysokości przedziałów kotłowni i maszynowni. Od góry był on przykryty pokładem pancernym grubości 25 mm, z przodu i z tyłu zamknięty grodziami pancernymi grubości 38 mm. Poza tym pancerz chronił komory amunicyjne oraz wieże artyleryjskie i ich barbety. Opancerzone stanowisko dowodzenia w nadbudówce dziobowej zostało zdemontowane podczas pobytu w stoczni pod koniec 1942 roku.
Według etatu pokojowego załoga liczyła 45 oficerów oraz 576 podoficerów i marynarzy.
Przebieg służby.
Okres przedwojenny.
Dziewiczy rejs „Chicago” rozpoczął się w kwietniu 1931 roku i wiódł na Hawaje, Tahiti i Samoa. Po powrocie okręt został odstawiony do stoczni, gdzie usunięto wszystkie zauważone usterki i przeprowadzono przegląd mechanizmów. Krążownik odpłynął z Mare Island 27 lipca i po przybyciu 16 sierpnia na wschodnie wybrzeże został włączony do Scouting Force (Sił Rozpoznawczych) jako okręt flagowy dowódcy krążowników, wiceadmirała George’a R. Marvella. W lutym 1932 roku wziął udział w ćwiczeniach floty odbywających się u wybrzeży Kalifornii. Po ich zakończeniu Scouting Force zostały włączone do Floty Pacyfiku i pozostały w kalifornijskim San Pedro.
25 października 1933 roku w burtę „Chicago” na wysokości pierwszej wieży artyleryjskiej uderzył duży zbiornikowiec „Silver Palm”. W wyniku kolizji zginęło trzech członków załogi krążownika, a odniesione uszkodzenia wymagały zadokowania w stoczni Mare Island. Na początku 1934 roku już sprawny okręt wziął udział w ćwiczeniach floty na Morzu Karaibskim, po których w maju na Hudson River w Nowym Jorku odbyła się prezydencka parada floty. Następnie powrócił do San Pedro, które pozostawało jego bazą do 29 września 1940 roku, gdy otrzymał rozkaz wypłynięcia do Pearl Harbor. Przez następne miesiące odbywał ćwiczenia w składzie różnych zespołów floty, był też z wizytą w australijskich Sydney i Brisbane.
Pierwsze miesiące wojny.
7 grudnia 1941 roku „Chicago” był na oceanie, jako część Task Force 12 (TF 12) zgrupowanego wokół lotniskowca „Lexington”. Po otrzymaniu wiadomości o japońskim ataku, zespół podjął bezskuteczną próbę odnalezienia i przechwycenia okrętów przeciwnika w trójkącie Oʻahu – Johnston – Palmyra. 12 grudnia powrócił do Pearl Harbor. Od 14 do 27 grudnia krążownik wraz z tym samym zespołem, przemianowanym na TF 11, a dowodzonym przez wiceadmirała Wilsona Browna, wypłynął na operację zaatakowania japońskich baz na Wyspach Marshalla, odwołaną jednak po upadku Wake. 27 grudnia amerykańskie okręty powróciły na Hawaje.
22 stycznia 1942 roku „Chicago” z TF 11 otrzymał zadanie zbombardowania zajętej przez Japończyków wyspy Wake. Akcja ta została jednak przerwana po storpedowaniu i zatopieniu przez okręt podwodny I-72 zbiornikowca „Neches”, który miał zaopatrzyć okręty zespołu w paliwo. 2 lutego krążownik został wysłany na Fidżi, gdzie miał dołączyć do formowanego dywizjonu sił ANZAC (od 22 kwietnia TF 44), dowodzonego przez australijskiego kontradmirała Jacka G. Grace’a. Od 14 lutego wraz ze swą eskadrą brał udział w osłonie niedoszłej operacji bombardowania Rabaulu. W marcu osłaniał amerykańskie lotniskowce podczas bombardowania zajętych przez Japończyków miejscowości Lae i Salamaua na Nowej Gwinei. Do końca kwietnia operował w rejonie Luizjadów, prowadząc również eskortę konwojów pomiędzy portami Australii, Nowej Zelandii i Nowej Kaledonii.
1 maja „Chicago” w eskorcie niszczyciela „Perkins” wypłynął z Noumei i po dwóch dniach dołączył do TF 17 kontradmirała Jacka Fletchera. Rankiem 4 maja wchodził w skład eskorty lotniskowca „Yorktown” podczas bombardowania przez jego samoloty pokładowe Tulagi w archipelagu Wysp Salomona. Następnego dnia ponownie dołączył do krążowników admirała Crace’a, które jako zespół wsparcia ogniowego TF 17.3 stanowiły wydzieloną grupę osłonową podczas bitwy na Morzu Koralowym w dniach 7 i 8 maja 1942 roku. 7 maja „Chicago” brał udział w odpieraniu ataków japońskich samolotów torpedowych i bombowych startujących z Rabaulu oraz uniknął zbombardowania podczas omyłkowego nalotu własnych Latających Fortec. Dwóch marynarzy krążownika zginęło, a pięciu zostało rannych od pocisków broni maszynowej samolotów przeciwnika. 8 maja TF 17.3 zajmował pozycję na przewidywanej trasie japońskich zespołów inwazyjnych i nie był atakowany. 14 maja krążownik zawinął do Sydney.
Podczas pobytu w tym porcie, w nocy z 31 maja na 1 czerwca 1942 roku, okręt stał się celem ataku japońskich miniaturowych okrętów podwodnych. Trzy jednostki sforsowały wejście do Sydney Harbour i podjęły próbę storpedowania kotwiczących tam okrętów. Jeden z nich wystrzelił dwie torpedy w kierunku „Chicago”, obie chybiły. Jedna zatopiła stary prom „Kuttabul”, przycumowany w porcie w charakterze pływających koszar, druga ugrzęzła na brzegu, nie eksplodując. Artylerzyści krążownika ostrzelali kiosk jednego z miniaturowych okrętów, również bez widocznych efektów (powstała później anegdota twierdziła, że jeden z wystrzelonych tej nocy pocisków wybuchł na terenie miejskiego ogrodu zoologicznego, zabijając lwa). Nocujący na lądzie dowódca okrętu, komandor Howard D. Bode, po powrocie na pokład zarządził natychmiastowe przygotowanie do wyjścia w morze i ostatecznie „Chicago” opuścił zatokę w towarzystwie niszczyciela „Perkins”, powracając dopiero po południu. Jeszcze tego samego dnia obie jednostki przeszły z Sydney do Brisbane, gdzie dołączyły do TF 44.
13 czerwca nowym dowódcą tego zespołu został brytyjski kontradmirał Victor A.C. Crutchley. Pod jego komendą okręty odbyły kilka patroli po Morzu Koralowym oraz ćwiczenia artyleryjskie w okolicach Noumei (w końcu czerwca), a następnie Brisbane (w pierwszych dniach lipca). 14 lipca wypłynęły do nowozelandzkiego Wellington, który był punktem zbornym dla jednostek mających wziąć udział w operacjach w rejonie Guadalcanalu i dotarły tam po pięciu dniach żeglugi.
Bitwa koło wyspy Savo.
22 lipca krążowniki kontradmirała Crutchleya wypłynęły w kierunku Wysp Salomona jako część TF 62, floty inwazyjnej zmierzającej na Guadalcanal, a dowodzonej przez kontradmirała Richmonda K. Turnera. Cztery dni później, niedaleko Fidżi, dołączyły do nich pozostałe zespoły osłonowe z lotniskowcami. Podczas desantu 7 sierpnia „Chicago” był jednym z okrętów odpowiedzialnych za obronę przeciwlotniczą, tego i następnego dnia uczestnicząc w odpieraniu ataków japońskiego lotnictwa i zgłaszając pretensje do zestrzelenia sześciu samolotów przeciwnika. Zgodnie z podziałem zadań, dokonanym jeszcze przed rozpoczęciem walk przez dowódcę zespołu, krążownik miał w nocy zająć pozycję patrolową na północ od Guadalcanalu, w cieśninie pomiędzy tą wyspą a wysepką Savo. Towarzyszyć mu miały australijskie „Australia” (flagowy) i „Canberra”.
Japońska reakcja na amerykański desant na Guadalcanal była niemal natychmiastowa: już 7 sierpnia po południu z baz w Rabaulu i Kaviengu wypłynął zespół krążowników 8. Floty: ciężkie „Chōkai”, „Furutaka”, „Kako”, „Kinugasa” oraz „Aoba”, lekkie „Yūbari” oraz „Tenryū” i niszczyciel „Yūnagi”, dowodzony przez wiceadmirała Gun’ichi Mikawę. Jego zadaniem miało być niespodziewane zaatakowanie amerykańskich transportowców, zadanie im jak największych strat i wycofanie się poza zasięg amerykańskiego lotnictwa pokładowego. Japoński zespół został zauważony w drodze przez amerykański okręt podwodny S-38 oraz australijskie samoloty patrolowe, ale ich meldunki, niezbyt dokładne, zostały przekazane dowództwu sił inwazyjnych z opóźnieniem i potraktowane lekceważąco. Alianci zostali pozbawieni wsparcia lotniczego, gdy operujące wokół Guadalcanalu lotniskowce wiceadmirała Fletchera, w obawie przed atakami japońskich samolotów torpedowych, zostały odesłane na południe, w rejon Nowej Kaledonii.
8 sierpnia wodnosamoloty, katapultowane z japońskich krążowników, dokonały rozpoznania akwenu wokół Guadalcanalu, potwierdzając nieobecność lotniskowców przeciwnika i liczbę okrętów, którymi dysponował. Mając te dane, admirał Mikawa zdecydował się podjąć ryzyko nocnego starcia. Po przegrupowaniu swojego zespołu, wieczorem ruszył w dalszą drogę, zbliżając się do Guadalcanalu od północnego zachodu. W tym czasie alianckie krążowniki i niszczyciele zajęły wyznaczone pozycje dozorowania. Kontradmirał Crutchley został wezwany na naradę do dowódcy zespołu inwazyjnego, kontradmirała Turnera i udał się tam na pokładzie swego okrętu flagowego. Wobec tego przekazał dowodzenie zespołem południowym („Chicago” oraz „Canberra”) w ręce komandora Bode.
O 1.38 po północy 9 sierpnia Japończycy, którzy dostali się niezauważeni na akwen przyszłej bitwy, rozpoczęli atak na grupę południową, wykrytą przez katapultowane ponownie wodnosamoloty rozpoznawcze. „Canberra” została w ciągu kilku minut wielokrotnie trafiona i tak poważnie uszkodzona, że jej wrak został rano zatopiony przez amerykańskie niszczyciele. „Chicago” otrzymał trafienie torpedą, które zdemolowało przedziały dziobowe okrętu oraz zabiło jednego i raniło dalszych 11 (jeden zmarł później) członków załogi. W zamieszaniu bitewnym krążownik uniknął dalszego ostrzału, będąc niegroźnie trafionym zaledwie jednym pociskiem oraz jeszcze jedną torpedą, która jednak nie eksplodowała. Komandor Bode, odrywając się od przeciwnika, nie zawiadomił jednak o sytuacji trzech jednostek zespołu północnego, które w dalszym ciągu bitwy zostały zatopione przez Japończyków. Został za to ostro skrytykowany i pozbawiony dowodzenia, a po przeniesieniu na mało znaczące stanowisko na lądzie popełnił samobójstwo.
Okręt, po prowizorycznych naprawach w Noumei, został wysłany do Sydney na remont, a 21 września 1942 roku popłynął do macierzystej stoczni na modernizację. Do San Francisco dotarł 13 października. Po zakończeniu prac stoczniowych i odbyciu prób morskich, na początku stycznia 1943 roku powrócił do linii pod nowym dowódcą, komandorem Ralphem O. Davisem. 25 stycznia w Efate na Nowych Hebrydach dołączył do TF 18 dowodzonego przez kontradmirała Roberta C. Giffena. Dwa dni później zespół wyruszył na zaplanowane na 30 stycznia spotkanie z konwojem wiozącym posiłki na Guadalcanal.
Bitwa koło wyspy Rennell.
Na przełomie 1942 i 1943 roku japońska kwatera główna podjęła decyzję o ewakuacji garnizonu Guadalcanalu, nie widząc możliwości dalszego oporu. Termin operacji wyznaczono na koniec stycznia, a podstawowym warunkiem jej przeprowadzenia miało być uzyskanie przewagi w powietrzu. Wzrastająca aktywność lotnictwa przeciwnika oraz koncentracja jego floty w Rabaulu zwróciła uwagę amerykańskich dowódców. Admirał William F. Halsey, poinformowany przez wywiad o domniemanej możliwości dostarczenia przez Japończyków wzmocnień dla wojsk walczących na Guadalcanalu, podjął decyzję o operacji wyprzedzającej. Jej celem miało być przerzucenie na wyspę nowych oddziałów marines oraz zablokowanie ewentualnych ofensywnych działań marynarki japońskiej. Admirał Halsey dysponował w rejonie Wysp Salomona sześcioma grupami operacyjnymi, w skład których wchodziły między innymi: cztery lotniskowce (w tym dwa eskortowe), trzy pancerniki, trzy krążowniki ciężkie i dziewięć lekkich, nie licząc mniejszych jednostek. TF 18 kontradmirała Giffena (trzy krążowniki ciężkie, w tym „Chicago”, trzy lekkie, dwa lotniskowce eskortowe oraz osiem niszczycieli) miała połączyć się w morzu z konwojem (TG 62.8, cztery transportowce osłaniane przez taką samą liczbę niszczycieli) i zapewnić mu osłonę podczas rozładunku na Guadalcanalu.
29 stycznia kontradmirał Giffen podjął decyzję o pozostawieniu z tyłu opóźniających jego marsz lotniskowców eskortowych z dwoma niszczycielami i po przegrupowaniu swego zespołu w dwie kolumny krążowników osłaniane przez resztę niszczycieli zwiększyć prędkość do 24 węzłów, by zdążyć na miejsce spotkania z konwojem. „Chicago” zajął miejsce w jako drugi w prawej kolumnie, za flagową „Wichitą”. Po południu okręty amerykańskie zostały wykryte przez japoński samolot rozpoznawczy, a po jego meldunku z Rabaulu wystartowały 32 samoloty bombowo-torpedowe Mitsubishi G3M oraz Mitsubishi G4M (jeden z nich zawrócił wkrótce z powodu awarii) z 701. oraz 705. Kokutai. Dotarły na miejsce przyszłego starcia przed zmrokiem, co umożliwiło im atak na oświetlone promieniami zachodzącego słońca okręty. Kontradmirał Giffen nie zdecydował o przerwaniu ciszy radiowej i wezwaniu patrolu samolotów myśliwskich z nieodległych lotniskowców, ani o zmianie szyku na bardziej odpowiedni do odpierania nalotów.
Pierwszy atak, przeprowadzony przez 705. Kokutai, nie przyniósł Japończykom sukcesu, stracili w nim jeden z bombowców. Następny, 701. Kokutai dowodzonego przez komandora podporucznika Joji Hagai, był bardziej skuteczny. Po jednej torpedzie trafiło „Wichitę” i „Louisville”, ale szczęśliwie nie eksplodowały. Amerykańscy artylerzyści zestrzelili trzy kolejne samoloty (w tym komandora Hagai), jeden z nich rozbił się w morzu tuż przy burcie „Chicago”, oblewając okręt płonącym paliwem. Oświetlony w ten sposób, został zaatakowany przez kolejną falę maszyn, z których dwie zrzuciły celne torpedy. Zniszczone bądź zalane zostały obie maszynownie i tylne kotłownie, krążownik zatrzymał się z przechyłem na prawą burtę i trymem na rufę. Dzięki niedawno zainstalowanym generatorom awaryjnym opanowano pożar i zatrzymano wlewającą się do kadłuba wodę. „Chicago” został wzięty na hol przez „Louisville” i zespół ruszył z niewielką prędkością w stronę bazy na Espiritu Santo.
Rankiem 30 stycznia TF 18 uzyskał wsparcie od reszty sił admirała Halseya, w postaci patrolu myśliwców z lotniskowca „Enterprise”. Po 15.00 holowanie uszkodzonego okrętu przejął holownik oceaniczny „Navajo”, a pozostałe krążowniki kontradmirała Giffena odpłynęły do Éfaté. Kilkanaście minut po 16.00 „Chicago” został, pomimo osłony powietrznej, zaatakowany przez 11 samolotów G4M z 751. Kokutai z Kaviengu. Trzy z nich zostały zestrzelone przez amerykańskie myśliwce, pozostałe zdołały wykonać skuteczny nalot. Cztery kolejne torpedy eksplodowały przy uszkodzonej prawej burcie „Chicago”, piąta uszkodziła niszczyciel „La Vallette”, którego artylerzyści usiłowali postawić zaporę ogniową przed krążownikiem. Artyleria przeciwlotnicza i myśliwce zestrzeliły po ataku kolejne cztery i uszkodziły trzy japońskie samoloty, ale krążownika nie dało się już uratować. „Navajo” odciął linę holowniczą, a komandor Davis dał rozkaz opuszczenia okrętu. Wkrótce „Chicago” przewrócił się na prawą burtę i zatonął rufą naprzód na pozycji 11°25′S, 160°56′E, z wciąż powiewającą banderą. Zginęło na nim sześciu oficerów i 56 marynarzy, pozostałych 1069 (1049 lub 1024) uratowały towarzyszące okręty.

</doc>
<doc id="2379707" url="https://pl.wikipedia.org/wiki?curid=2379707" title="Michał Pasiut">
Michał Pasiut

Michał Pasiut (ur. 29 czerwca 1991 w Nowym Sączu) – polski kajakarz górski.
Kariera sportowa.
Kajakarstwo uprawia od 2001. Był zawodnikiem KS Start Nowy Sącz, gdzie jego trenerem był Zbigniew Bobrowski. Następnie został zawodnikiem AZS AWF Kraków, gdzie trenuje go Janusz Żyłka Żebracki. 
Osiągał sukcesy w kategoriach juniorskich i młodzieżowych. W 2008 został mistrzem Europy juniorów w konkurencji K-1 drużynowo (indywidualnie wywalczył czwarte miejsce), w 2009 wicemistrzem Europy juniorów w konkurencji K-1. W 2008 zdobył srebrny medal mistrzostw świata juniorów w konkurencji K-1. Podczas młodzieżowych mistrzostw Europy zdobył trzy medale: złoty w 2014 (K-1 drużynowo), srebrny w 2010 (K-1 drużynowo) i brązowy w 2013 (K-1 drużynowo). W 2014 został młodzieżowym mistrzem Świata w konkurencji K-1 drużynowo.
W 2018 zdobył srebrny medal mistrzostw Europy seniorów w konkurencji K-1 drużynowo (z Dariuszem Popielą i Mateuszem Polaczykiem). Na mistrzostwach świata seniorów zdobył w tej samej konkurencji medal srebrny w 2018 (z Dariuszem Popielą i Mateuszem Polaczykiem) i medal brązowy w 2019 (z Dariuszem Popielą i Krzysztofem Majerczakiem). Indywidualnie najlepszy wynik osiągnął na mistrzostwach świata w 2018, zajmując w finale 9. miejsce.
Na zawodach Pucharu Świata pierwszy raz w finale znalazł się w 2018 (9. miejsce w Augsburgu). Na zawodach Pucharu Świata w 2019 popłynął w finale zawodów w Lee Valley (7. miejsce), w Bratysławie (2. miejsce) i Pradze (10. miejsce). W tym samym roku był także 10. w finale próby przedolimpijskiej w Tokio.
W 2011 i 2014 został mistrzem Polski seniorów w konkurencji K-1, w 2017 zdobył w tej samej konkurencji wicemistrzostwo Polski seniorów.

</doc>
<doc id="2379709" url="https://pl.wikipedia.org/wiki?curid=2379709" title="Prawo Toubon">
Prawo Toubon



</doc>
<doc id="2379712" url="https://pl.wikipedia.org/wiki?curid=2379712" title="National Premier Leagues South Australia">
National Premier Leagues South Australia

National Premier Leagues South Australia (w skrócie NPL South Australia) – piłkarskie rozgrywki na najwyższym szczeblu w stanie Australia Południowa. Organizowane i zarządzane przez federacje stanową Football Federation of South Australia. Założone w 1903 roku pod nazwą Division One, w latach 1923 – 1928 funkcjonowały pod nazwą Metropolitan League, od 1929 roku ponownie pod nazwą Division One. W 1994 roku nazwa rozgrywek została zmieniona na Premier League, a w 2006 roku na Super League. W 2013 roku Super League weszła w skład National Premier Leagues, zmieniając tym sam nazwę na National Premier Leagues South Australia.
Mistrzowie rozgrywek.
Najbardziej utytułowanym klubem w historii rozgrywek jest Adelaide City (historyczne nazwy: Juventus i Adelaide Juventus), który 17-krotnie zdobywał tytuł mistrzowski. 

</doc>
<doc id="2379713" url="https://pl.wikipedia.org/wiki?curid=2379713" title="Przegub kulowy">
Przegub kulowy

Przegub kulowy – para kinematyczna (p3 - I postać) umożliwiająca obroty w trzech osiach. Jeden z elementów zakończony jest kuliście i spoczywa w gnieździe kulistym lub stożkowym. Połączenie elementów może być zamknięte kształtowo lub siłowo.
Przegub kulowy może być wykorzystany np. w statywie fotograficznym. Przykładem przegubu kulowego są także staw biodrowy i ramienny, które umożliwiają wychylenie kończyny do przodu i tyłu, na boki oraz obrót wokół własnej osi.

</doc>
<doc id="2379715" url="https://pl.wikipedia.org/wiki?curid=2379715" title="Płonący miecz">
Płonący miecz

Płonący miecz, także ognisty miecz – według Biblii miecz ustawiony wraz z cherubinami u wrót Edenu by strzec jego bram po wygnaniu z niego pierwszych ludzi (Rdz 3, 24). Niektórzy z Ojców Kościoła utożsamiali cherubina, który miał strzec Raju z archaniołem Michałem. Natomiast według apokryfu "Życie Adama i Ewy" tym cherubinem miał być Archanioł Uriel.
Biblia, i jeszcze częściej apokryfy, wspominają o aniołach uzbrojonych w ognisty miecz, zwanym także mieczem sprawiedliwości, za pomocą którego bestia zostanie ostatecznie pokonana. 
Motyw płonącego miecza, jako magicznego artefaktu, pojawia się także w innych mitologiach, jak również w powieściach fantasy i w światach i systemach gier fabularnych.

</doc>
<doc id="2379717" url="https://pl.wikipedia.org/wiki?curid=2379717" title="Ambasada Argentyny w Warszawie">
Ambasada Argentyny w Warszawie

Ambasada Argentyny w Warszawie (hiszp. "Embajada de Argentina en Polonia") – placówka dyplomatyczna Republiki Argentyńskiej znajdująca się w Warszawie przy ul. Brukselskiej 9.
Ambasador Argentyny w Warszawie oprócz Rzeczypospolitej Polskiej akredytowany jest także w Republice Litewskiej.
Siedziba.
Przed I wojną światową.
Ówcześnie Argentyna utrzymywała w Warszawie konsulat, który mieścił się przy ul. Mazowieckiej 9 (1893).
W okresie międzywojennym.
Po odrodzeniu Rzeczypospolitej poselstwo Argentyny w Warszawie funkcjonowało z siedzibą w hotelu Europejskim przy ul. Krakowskie Przedmieście 13 (1925), w Al. Jerozolimskich 23 (1928), przy ul. Żabiej 4 (1930−1932), w pałacu Uruskich z 1847 przy ul. Krakowskie Przedmieście 30 (1933), pałacu Biskupów Krakowskich przy ul. Senatorskiej 6 (1934), ul. Koszykowej 6 (1936-1937), następnie w kamienicy pod Gigantami w Al. Ujazdowskich 36 (1939), obecnie 24.
Argentyna utrzymywała też konsulaty:
Po II wojnie światowej.
Stosunki reaktywowano w 1946. Początkowo poselstwo było zlokalizowane w hotelu Polonia w Al. Jerozolimskich 45 (1946−), następnie przy ul. Wiejskiej 19 (1950-1959), przy ul. Styki 17-19 (1961−2001), obecnie przy ul. Brukselskiej 9 (2003−). W 1964 przedstawicielstwa podniesiono do rangi ambasad.
Biuro Radcy Handlowego ulokowano przy ul. Zgoda 6, rezydencję ambasadora przy ul. Czarnieckiego 10 (1991).

</doc>
<doc id="2379720" url="https://pl.wikipedia.org/wiki?curid=2379720" title="Zapalenie szpiku i kości">
Zapalenie szpiku i kości



</doc>
<doc id="2379721" url="https://pl.wikipedia.org/wiki?curid=2379721" title="Ambasada Białorusi w Polsce">
Ambasada Białorusi w Polsce

Ambasada Białorusi w Polsce, Ambasada Republiki Białorusi (, ) – białoruska placówka dyplomatyczna znajdująca się w Warszawie przy ul. Wiertniczej 58.
Podział organizacyjny.
W skład przedstawicielstwa wchodzą też:
Historia.
Pierwszy przedstawiciel Białorusi urzędował w Warszawie na początku lat dwudziestych.
Do czasu uzyskania przez Białoruś w 1991 niepodległości kontakty z Polską utrzymywano w ramach stosunków Polski z ZSRR. Stosunki dyplomatyczne z Białorusią nawiązano w 1992. 
Siedziba.
Pierwsza siedziba ambasady mieściła się przy ul. Ateńskiej 67 (1992-2004), następnie przy ul. Wiertniczej 58 (od 2004).
W 2008 zostało powołane Centrum Kulturalne Białorusi z siedzibą w Białymstoku przy ul. Modlińskiej 2. W 2011 Centrum przeniesiono do Warszawy, gdzie mieściło się przy ul. Królowej Marysieńki 66, obecnie w budynku ambasady przy ul. Wiertniczej 58 (2021).

</doc>
<doc id="2379724" url="https://pl.wikipedia.org/wiki?curid=2379724" title="Hatsav">
Hatsav



</doc>
<doc id="2379725" url="https://pl.wikipedia.org/wiki?curid=2379725" title="Hacav">
Hacav



</doc>
<doc id="2379729" url="https://pl.wikipedia.org/wiki?curid=2379729" title="Yinnon">
Yinnon



</doc>
<doc id="2379733" url="https://pl.wikipedia.org/wiki?curid=2379733" title="Al-Masmija al-Kabira">
Al-Masmija al-Kabira

Al-Masmija al-Kabira (arab. المسمية الكبيرة) – nieistniejąca już arabska wieś, która była położona w Dystrykcie Gazy w Mandacie Palestyny. Wieś została wyludniona i zniszczona podczas I wojny izraelsko-arabskiej, po ataku Sił Obronnych Izraela w dniu 9 lipca 1948.
Położenie.
Al-Masmija al-Kabira leżała na równinie nadmorskiej. Według danych z 1945 do wsi należały ziemie o powierzchni 20 687 ha. We wsi mieszkało wówczas 2 520 osób.
Historia.
W 1596 al-Masmija al-Kabira była niewielką wsią o populacji liczącej 385 osób. Mieszkańcy utrzymywali się z upraw pszenicy i jęczmienia, oraz hodowli kóz i produkcji miodu.
W okresie panowania Brytyjczyków al-Masmija al-Kabira rozwijała się jako duża wieś z dwoma meczetami. W 1922 wybudowano szkołę dla chłopców, do której w 1947 uczęszczało 307 uczniów. W 1944 wybudowano także szkołę dla dziewcząt, do której w 1947 uczęszczało 39 uczennic. Poza tym we wsi znajdowała się klinika medyczna oraz stacja benzynowa. W jej pobliżu znajdowała się brytyjska baza wojskowa.
Podczas I wojny izraelsko-arabskiej w nocy z 8 na 9 lipca 1948 Siły Obronne Izraela rozpoczęły operację An-Far, podczas której al-Masmija al-Kabira została zajęta i całkowicie wysiedlona
Miejsce obecnie.
Rejon wioski zajmują obecnie obiekty administracyjne Samorząd Regionu Be’er Towijja, natomiast pola uprawne zajęły moszawy Bene Re’em, Chacaw i Jinnon
Palestyński historyk Walid Chalidi, tak opisał pozostałości wioski al-Masmija al-Kabira: „Istnieje kilka domów wsi oraz dwie szkoły. Szkoła dla dziewcząt jest opuszczona, natomiast szkoła dla chłopców została przekształcona w obiekt izraelskiej armii. Niektóre domy są zamieszkałe, a inne zostały zamienione na magazyny. Jeden dom służy jako sklep, w którym sprzedawane są soki. Wszystkie są wykonane z prostych betonowych elementów architektonicznych, z płaskimi dachami i prostokątnymi oknami oraz drzwiami... Izraelska stacja benzynowa znajduje się w tym samym miejscu, gdzie była stacja benzynowa wioski, (niegdyś własność Hasana Abd al-Aziza i Nimra Muhanna). Tereny sąsiednie są uprawiane przez izraelskich rolników”.

</doc>
<doc id="2379734" url="https://pl.wikipedia.org/wiki?curid=2379734" title="Kocha, lubi, szanuje (film 2011)">
Kocha, lubi, szanuje (film 2011)

Kocha, lubi, szanuje (oryg. "Crazy, Stupid, Love") – amerykańska komedia romantyczna z 2011 roku w reżyserii Glenna Ficarra oraz Johna Requa.
Obsada.
i inni

</doc>
<doc id="2379735" url="https://pl.wikipedia.org/wiki?curid=2379735" title="Choroba Potta">
Choroba Potta



</doc>
<doc id="2379736" url="https://pl.wikipedia.org/wiki?curid=2379736" title="BPA">
BPA



</doc>
<doc id="2379737" url="https://pl.wikipedia.org/wiki?curid=2379737" title="Grzegorz Kossakowski">
Grzegorz Kossakowski

Grzegorz Kossakowski (ur. 5 lutego 1991 w Białymstoku) – polski lekkoatleta specjalizujący się w biegach sprinterskich, bobsleista – olimpijczyk 2018.
Medalista mistrzostw Polski seniorów ma w dorobku cztery złote medale wywalczone w biegu rozstawnym 4 × 100 metrów (Bielsko-Biała 2010, Bydgoszcz 2011, Bielsko-Biała 2012 i Toruń 2013), jeden medal srebrny (Szczecin 2014) oraz dwa medale brązowe w sztafecie 4 × 400 metrów (2012 i 2013). 
Rekordy życiowe: bieg na 100 metrów – 10,68 (8 czerwca 2014, Siedlce); bieg na 200 metrów – 21,45 (11 czerwca 2014, Łomża).
Bobsleista, reprezentant Polski na mistrzostwach świata FIBT (2015 i 2016).

</doc>
<doc id="2379739" url="https://pl.wikipedia.org/wiki?curid=2379739" title="Krążowniki ciężkie typu Northampton">
Krążowniki ciężkie typu Northampton

Krążowniki ciężkie typu Northampton – seria sześciu amerykańskich okrętów, zbudowanych dla US Navy w latach 30. XX wieku. Był to drugi typ krążowników ciężkich zaprojektowanych i zbudowanych w Stanach Zjednoczonych w wyniku ustaleń traktatu waszyngtońskiego.
W porównaniu z wcześniejszym typem "Pensacola", nowe okręty miały mniej, bo dziewięć dział 8-calowych (203 mm), umieszczonych w trzech trójdziałowych wieżach, dwóch dziobowych i rufowej. Taką konfigurację uzbrojenia przyjęto też dla kolejnych typów amerykańskich krążowników waszyngtońskich. Typ "Northampton" otrzymał również poprawione opancerzenie i szereg drobniejszych ulepszeń w stosunku do poprzedników. Należało do niego sześć jednostek: „Northampton”, „Chester”, „Louisville”, „Chicago”, „Houston” oraz „Augusta”. Wszystkie wzięły udział w działaniach II wojny światowej, trzy z nich: „Houston”, „Northampton” i „Chicago” zostały utracone. Pozostałe przeniesiono do rezerwy wkrótce po zakończeniu działań wojennych, a w 1959 roku skreślono z listy floty i sprzedano na złom.
Projektowanie i budowa.
Działając na podstawie decyzji Kongresu z grudnia 1924 roku o sfinansowaniu budowy dla US Navy ośmiu okrętów nowej klasy – krążowników waszyngtońskich oraz na pierwszych opiniach o budowanych od 1926 roku dwóch pierwszych jednostkach tej klasy, typu "Pensacola", rozpoczęto prace koncepcyjne nad nowym projektem amerykańskiego krążownika. W porównaniu z typem "Pensacola" miał on otrzymać zmienione uzbrojenie główne i lepiej rozplanowany pancerz, miał mieć lepsze właściwości żeglugowe dzięki wyższej wolnej burcie, poprawiony podział wewnętrzny kadłuba oraz hangar dla wodnosamolotów pokładowych. Nowe krążowniki zostały pomyślane jako jednostki flagowe: trzy dla eskadr, trzy flot. W związku z tym otrzymały dodatkowe pomieszczenia dla członków sztabów.
Główną różnicą w porównaniu z krążownikami typu "Pensacola" miała być mniejsza liczba armat kal. 203 mm. Wstępne szkice projektowe przedstawiały dwa odmienne rozwiązania: osiem dział w czterech podwójnych wieżach oraz dziewięć w trzech potrójnych. Ponieważ pierwszy wariant nie zapewniał wystarczających oszczędności tonażowych, ostatecznie zdecydowano się na budowę okrętów z dziewięcioma działami, w trzech wieżach, z których dwie miały znaleźć się na dziobie, w superpozycji, trzecia na pokładzie rufowym.
Środki na budowę sześciu krążowników przyznano w roku finansowym 1926–1927. Do ich realizacji wybrano pięć stoczni: Newport News Shipbuilding &amp; Dry Dock Company (dwa okręty), Mare Island Naval Shipyard, Puget Sound Naval Shipyard, New York Shipbuilding oraz Bethlehem Steel w Quincy. Stępki pod wszystkie położono w 1928 roku, budowę pierwszego, „Northampton”, ukończono 17 maja 1930 roku, ostatniego, „Chicago”, 9 marca 1931 roku. Początkowo otrzymały one sygnatury CL, przynależne lekkim krążownikom, i numery od 26 do 31, 1 lipca 1931 roku oficjalnie sklasyfikowano je jako ciężkie krążowniki, zmieniając sygnatury na CA, przy pozostawieniu tych samych numerów.
Opis konstrukcji.
Charakterystyka ogólna.
Krążowniki typu "Northampton" miały długość całkowitą 182,96 m (177,4 m na konstrukcyjnej linii wodnej), szerokość maksymalną 20,14 m oraz średnie zanurzenie przy wyporności standardowej 5,92 m, zaś przy pełnej 6,5 m. Przeciętne rzeczywiste wartości wyporności wynosiły odpowiednio 9300 długich ton (ts) i 11 400 ts (podawane są też inne wartości, np. 9006 ts i 11 420 ts). Kadłub miał kliprowy dziób z gruszką Taylora i wzniesionym pokładem dziobówki, który kończył się uskokiem za nadbudówką dziobową w przypadku trzech pierwszych jednostek lub za pierwszym kominem u trzech ostatnich. Przestrzeń pod dziobówką była wykorzystana do zabudowy dodatkowych kabin dla członków sztabów, okrętowanych w przypadku wykorzystania krążowników jako okrętów flagowych. Wysokość wolnej burty na dziobie wynosiła około 9 m, na wysokości nadbudówki dziobowej około 7 m, na śródokręciu i rufie po około 4,2 m.
Duże hangary dla czterech wodnosamolotów zabudowano wokół tylnego komina. Przed nim zainstalowano dwie obrotowe katapulty na cylindrycznych pokładach. Na dachu hangaru znajdował się dźwig do obsługi samolotów pokładowych. Bezpośrednio za hangarem znajdowała się jednokondygnacyjna nadbudówka z zapasowymi przyrządami kierowania ogniem. Okręty posiadały dwa trójnożne maszty: przedni, stanowiący podstawę konstrukcji trzykondygnacyjnej nadbudówki dziobowej, mieszczącej między innymi opancerzone bojowe stanowisko dowodzenia, oraz główny z rufową nadbudówką, przed którą znajdował się pokład łodziowy. Dźwig służący do obsługi łodzi pokładowych umiejscowiony był w przedniej części głównego masztu.
Kadłub był podzielony grodziami na 22 przedziały wodoszczelne, miał podwójne dno i burty. Przestrzenie te wykorzystano jako zbiorniki paliwa. Środek ciężkości zaplanowano stosunkowo nisko, by zapobiec niekontrolowanej utracie stateczności w przypadku uszkodzeń bojowych. Powodowało to jednak znaczne kołysanie kadłuba, szczególnie przy niskich prędkościach. W konstrukcji nadbudówek użyto, dla oszczędności tonażowych, znaczne ilości stopów aluminium. Według projektu cała załoga (45 oficerów oraz 576 podoficerów i marynarzy zgodnie z etatem pokojowym) miała do dyspozycji własne koje, co było szczególnie podkreślane wobec dobrowolności służby w marynarce w latach 30. XX wieku.
Urządzenia napędowe.
Krążowniki typu "Northampton" były napędzane czterema zespołami turbin parowych Parsonsa, każdym składającym się z turbiny wysokiego i niskiego ciśnienia, umieszczonymi w dwóch oddzielnych maszynowniach. Turbiny z przedniej maszynowni napędzały wały zewnętrzne, tylnej wewnętrzne. Parę do turbin dostarczało osiem kotłów wodnorurkowych typu Yarrow na pierwszej jednostce bądź White-Forster na pozostałych. Były one rozmieszczone parami w czterech kotłowniach, spaliny z których były odprowadzane przez dwa kominy. Naprzemienny układ pomieszczeń siłowni: dwie kotłownie – maszynownia – dwie kotłownie – maszynownia, tzw. system unitarny, miał na celu zapobieżenie przypadkowi unieruchomienia całości maszyn jednym trafieniem. Łączna projektowana moc maszyn wynosiła 107 000 shp, co miało zapewnić prędkość maksymalną 32,5 węzła. Przy przeforsowaniu siłowni poszczególne okręty osiągały moc 109 000 shp i prędkość 33 węzłów. Zapas paliwa, maksymalnie 3067 ton (2108 ts), miał zapewnić zasięg 10 000 mil morskich przy prędkości ekonomicznej 15 węzłów.
Energię elektryczną dostarczały cztery turbogeneratory o łącznej mocy 900 kW, dwa po 250 kW oraz dwa po 200 kW. W początkowym okresie służby krążowniki nie dysponowały generatorami awaryjnymi, które zainstalowano dopiero w wyniku pierwszych doświadczeń wojennych. Pojedynczy ster zapewniał promień skrętu wynoszący około 345 m przy prędkości 20 węzłów.
Uzbrojenie.
Główne uzbrojenie artyleryjskie krążowników typu "Northampton" składało się z dziewięciu armat kal. 203 mm (8 cali) Mk 9 (w późniejszym okresie na części okrętów wymienionych na będące ich zmodyfikowaną wersją Mk 14 L/55), umieszczonych na wspólnych lawetach w trzech wieżach artyleryjskich, dwóch w superpozycji na dziobie, trzeciej na rufie. Wystrzeliwały one pociski przeciwpancerne i burzące o masie 118 kg z prędkością początkową około 853 m/s. Donośność wynosiła 29 000 m, szybkostrzelność 3–4 wystrzały na minutę na lufę. Prędkość obrotu wieży w poziomie to 3,5°, luf w pionie 6° na sekundę, kąt ostrzału każdej z wież 300°, zakres kątów elewacji od –10° do +41°, kąt ładowania 5°. Zbyt mała odległość pomiędzy wylotami luf w wieży sprawiała, że podmuch wylotowy wpływał na tor lotu najbliższych pocisków. Aby temu zapobiec, wprowadzono strzelanie salwami rozdzielnymi: wystrzał ze środkowej lufy następował z około sekundowym opóźnieniem, co poprawiło celność. Pierwotnym systemem kierowania ognia artylerii głównej były dwa dalocelowniki Mk 13 z dalmierzami o bazie 12 stóp (ok. 3,7 m).
Według projektu artylerię uniwersalną okrętów stanowiły cztery armaty kal. 127 mm (5 cali) Mk 13 L/25 na pojedynczych podstawach Mk 19, zainstalowane na dachu niskiej nadbudówki za hangarem wodnosamolotów. Strzelały one amunicją zespoloną, masa naboju wynosiła 45,4 kg, pocisku 24,4 kg, prędkość początkowa 643 m/s, donośność w poziomie około 13 000 m, w pionie 8000 m, szybkostrzelność do 15 strzałów na minutę, zakres kątów podniesienia od –15° do 85°.
Krążowniki otrzymały w początkowej konfiguracji uzbrojenia również dwie potrójne wyrzutnie torpedowe kal. 533 mm, umieszczone w niszach na burtach za hangarem. Mogły one wystrzeliwać torpedy Mk 11 lub Mk 12. Wyposażenie lotnicze stanowiły w pierwszym okresie służby cztery wodnosamoloty Curtiss SOC Seagull, zastąpione w 1944 roku na „Chesterze” czterema Vought OS2U Kingfisher, a w 1945 roku na „Louisville” jednoosobowymi Curtiss SC Seahawk.
Opancerzenie.
Całkowita masa opancerzenia krążowników typu "Northampton" wynosiła 547 ts (około 6% ciężaru okrętu). Składał się na nie pas burtowy, o długości 64 i wysokości 4 m, grubości 76–95 mm, nałożony na poszycie burtowe na wysokości przedziałów kotłowni i maszynowni. Od góry był on przykryty pokładem pancernym grubości 25 mm, z przodu i z tyłu zamknięty grodziami pancernymi grubości 38 mm.
Poza urządzeniami napędowymi pancerz chronił komory amunicyjne, zbudowane w postaci skrzyń o ścianach grubości 64 mm i dachu 51 mm oraz wieże artyleryjskie, których ściana przednia miała grubość 64 mm, dach 51 mm, pozostałe ściany 19 mm, zaś barbety 38 mm. Okręty nie posiadały wzdłużnych grodzi przeciwtorpedowych, jedyną bierną ochroną przeciwko eksplozjom podwodnym było podwójne dno i burty.
Opancerzenie krążowników typu "Northampton" było dalece niewystarczające w starciu z równorzędnym, uzbrojonym w działa kal. 203 mm, przeciwnikiem. Przebicie pancerza burtowego lub pokładu pancernego pociskiem 8-calowym było możliwe z każdej odległości, na której w realnych warunkach toczono walki artyleryjskie, iluzoryczna była również ochrona przed pociskami 6-calowymi (152 mm) lekkich krążowników. Stąd załogi nazywały swoje okręty "Tin Clads" (puszki, blaszanki).
Modyfikacje.
Wkrótce po wejściu okrętów do służby postanowiono o podwojeniu szerokości ich stępek przechyłowych oraz przeznaczeniu części zbiorników paliwa na zbiorniki balastowe, aby zniwelować skłonność do zbyt głębokich przechyłów. Dla zmniejszenia niekorzystnego zjawiska zadymiania pomostów dowodzenia, na kominach zamontowano półkoliste kołpaki, kierujące spaliny ku rufie. „Northampton” miał eksperymentalnie podwyższony pierwszy komin, ale rozwiązanie to nie zdało egzaminu i zamieniono je na podobny kołpak. W drugiej połowie lat 30. zdemontowano z wszystkich jednostek wyrzutnie torpedowe i ich urządzenia kierowania ogniem, osłaniając nisze płatami blachy (z wyjątkiem „Louisville” i „Chestera”, na których pozostawiono je odkryte).
W lutym 1933 roku Sekretarz Marynarki zaaprobował program wzmocnienia uzbrojenia przeciwlotniczego krążowników waszyngtońskich, lecz jego wykonanie opóźniało się z powodu problemów finansowych. Pierwsze fundusze wyasygnowano dopiero ze środków roku budżetowego 1939, po interwencjach dowództwa floty. Zamontowano małokalibrowe uzbrojenie przeciwlotnicze: osiem wielkokalibrowych karabinów maszynowych Browning M2 kal. 12,7 mm, umieszczonych po cztery na platformach na masztach. Nareszcie od połowy 1938 roku na krążownikach rozpoczęto instalację czterech dodatkowych armat uniwersalnych kal. 127 mm, posadowionych na pojedynczych podstawach na dachu hangaru. Artyleria główna otrzymała nowe dalocelowniki Mk 24.
Bazując na doświadczeniach pierwszego roku wojny w Europie, w 1940 roku podjęto decyzję o instalacji na okrętach czterech poczwórnych zestawów automatycznych dział przeciwlotniczych 1,1". Jednak z powodu zbyt małej liczby tych zestawów, produkowanej przez amerykański przemysł zbrojeniowy, większość jednostek otrzymała w zastępstwie pojedyncze armaty uniwersalne L/50 kal. 76 mm (3 cale). W 1941 roku „Augusta” miała już zamontowane wszystkie cztery zestawy dział 1,1", jednak na pozostałych krążownikach wciąż pozostawały działa 76 mm. Na przełomie 1941 i 1942 roku „Houston” miał jedynie jeden poczwórny zestaw i trzy działa 3-calowe i tak uzbrojony wziął udział w swojej ostatniej bitwie; w sierpniu 1942 roku na „Chesterze” były jedynie dwa poczwórne zestawy. Do kierowania ogniem artylerii średniej zainstalowano dwa dalocelowniki Mk 19 z jednopolowymi dalmierzami o bazie 4,5 m, w późniejszym okresie zastąpione systemami Mk 33.
W 1942 roku rozpoczęto montowanie na krążownikach dział automatycznych Oerlikon kal. 20 mm oraz wymianę zestawów 1,1" na również poczwórne zestawy dział Bofors kal. 40 mm (jako pierwszy otrzymał je „Chicago”). Docelowo od początku 1943 roku standardem na pozostałych w linii okrętach miało być 16 dział kal. 40 mm oraz 12 kal. 20 mm, chociaż w rzeczywistości poszczególne jednostki nieco się różniły. W późniejszym okresie wojny stopniowo wzmacniano uzbrojenie przeciwlotnicze, między innymi o dwa zdwojone zestawy kal. 40 mm na skraju pokładu rufowego. Aby zrównoważyć ciężar nowych dział, usunięto z okrętów większość łodzi oraz dźwig je obsługujący, zastępując je tratwami. Dla poprawienia niezatapialności zaślepiano najniżej położone iluminatory kadłuba.
W 1940 roku „Chicago”, jako pierwszy w typie "Northampton", otrzymał radar dozoru powietrznego typu CXAM. Wkrótce zainstalowano je na „Northamptonie” i „Chesterze”, „Augusta” miała nowocześniejszy CXAM-1, zaś „Louisville” typu SC-1. „Houston”, utracony w pierwszych miesiącach wojny na Pacyfiku, nie miał instalowanego wyposażenia radarowego. Wraz z montażem radarów przebudowywano maszty, dostosowując je do nowych potrzeb. W 1942 roku otwarto od góry pomosty bojowe, aby ułatwić dowodzenie w warunkach zagrożenia z powietrza. Artyleria małokalibrowa otrzymała systemy kierowania ogniem Mk 44, po jednym dla każdego zestawu dział. Do dalocelowników Mk 24 dla artylerii głównej dodano radary artyleryjskie Mk 3 (nazywane również typem FC), zaś do Mk 19 dla artylerii uniwersalnej Mk 4 (typ FD). Równocześnie zdjęto z okrętów część dalmierzy (pozostałe służyły odtąd głównie do celów nawigacyjnych).
Podczas kolejnych pobytów w stoczni na krążownikach instalowano sukcesywnie po dwa awaryjne generatory elektryczności, zasilane silnikami wysokoprężnymi. Każdy z nich miał moc 100 kW, były montowane jeden w rejonie dziobowych, drugi poniżej rufowych komór amunicyjnych. Na przełomie 1942 i 1943 roku systemy kierowania ogniem Mk 44 na pozostałych w linii czterech okrętach zastąpiono udoskonalonymi Mk 51. Kontynuowano odciążanie jednostek, pozbawiając je uznanych za zbędne w warunkach wojennych wanien, umywalek czy magazynów. Pod koniec 1942 roku na „Chicago”, a wkrótce potem także na „Auguście”, „Chesterze” i „Louisville” zlikwidowano opancerzone stanowisko dowodzenia, obniżając sterówkę o jeden poziom. Odtąd dowodzenie w bitwie miało odbywać się z otwartego pomostu, chronionego jedynie z trzech stron 6-milimetrowymi osłonami przeciwodłamkowymi.
Pod koniec 1943 roku trzy ocalałe krążowniki zostały wyposażone w radary dozoru powietrznego typu SK oraz wyszukiwania celów nawodnych typu SG, zastąpiony w dalszej fazie wojny typem SP. Nieco później, poczynając od „Louisville”, zaczęto instalować na nich nowe systemu kierowania ogniem artylerii głównej, oparte na dalocelownikach Mk 34 z dalmierzem o bazie 5,5 m i radarem artyleryjskim Mk 8 (później na niektórych Mk 13). Wiązało się to ze zmianami w strukturze nadbudówek i masztów: maszt główny usunięto, zastępując go lekkim masztem trójnożnym okalającym tylny komin; maszt przedni skrócono o połowę oraz obniżono nadbudówkę rufową. Dla artylerii uniwersalnej zamontowano dalocelowniki Mk 57, skuteczniejsze w zwalczaniu nisko lecących samolotów, dla dział Boforsa dalocelowniki Mk 63. Pod koniec wojny zamontowano dodatkowe radary: wykrywania celów nawodnych typu SQ i celów powietrznych typu SM.
Przebieg służby okrętów.
USS Northampton (CA-26).
Stępka pod okręt została położona 12 kwietnia 1928 roku w należącej do Bethlehem Shipbuilding stoczni Fore River Shipyard w Quincy, gdzie okręt został zwodowany 5 września 1929 roku (matką chrzestną okrętu została była pierwsza dama, Grace Coolidge), okręt wszedł następnie do służby 17 maja 1930 roku. Po odbyciu dziewiczego rejsu na Morze Śródziemne USS „Northampton” (CA-26) wszedł w skład Scouting Force (Siły Rozpoznawcze) na Atlantyku, od 1932 roku służył na Oceanie Spokojnym. Latem 1940 roku był okrętem flagowym kontradmirała Sherwoode’a A. Taffindera podczas rejsu zespołu US Navy do Australii. 7 grudnia 1941 roku osłaniał „Enterprise” w jego misji transportowej z samolotami na wyspę Wake. Jako okręt flagowy adm. Raymonda Spruance'a w zespołach TF8 i TF16 admirała Williama Halseya z jego okrętem flagowym USS „Enterprise” (CV-6), wziął aktywny udział rajdzie na wyspy Marshalla, w rajdzie na Wake, na wyspę Marcus oraz w rajdzie Doolittle’a na macierzyste Wyspy Japońskie.
Pozostając w składzie TF16, w czerwcu 1942 roku osłaniał „Enterprise” w trakcie bitwy pod Midway. Od sierpnia brał udział w kampanii na Salomonach, gdzie broniąc USS „Hornet” (CV-8) 26 października uczestniczył w bitwie pod Santa Cruz. Zatopiony japońskimi torpedami w bitwie koło przylądka Tassafaronga 30 listopada 1942 roku, zginęło 58 członków załogi.
USS Chester (CA-27).
Położenie stępki 6 marca 1928 roku, wodowanie 3 lipca 1929 roku, wejście do służby 24 czerwca 1930 roku. Stocznia New York Shipbuilding. Do 1932 roku wchodził w skład Scouting Force na Atlantyku, następnie służył na Pacyfiku. W 1936 roku uczestniczył w prezydenckiej wizycie w portach Ameryki Południowej. 7 grudnia 1941 roku był w zespole eskorty „Enterprise”. W styczniu 1942 roku został uszkodzony bombą lotniczą, zginęło ośmiu członków załogi. W maju uczestniczył w bitwie na Morzu Koralowym, brał udział w akcji ratowania załogi lotniskowca „Lexington”. 20 października 1942 roku został storpedowany przez japoński okręt podwodny, zginęło 11 marynarzy. Po prowizorycznych naprawach na Espiritu Santo, był remontowany w Sydney, a następnie w Norfolk. Na początku 1944 roku wziął udział w walkach o Wyspy Marshalla, w czerwcu operował w rejonie Kuryli, w październiku na Filipinach. Uczestniczył w przygotowaniu artyleryjskim desantu na Iwo Jimę w lutym 1945 roku.
Po kolejnym pobycie w stoczni, w czerwcu 1945 roku operował w rejonie Okinawy, później wybrzeży chińskich oraz Aleutów. Po kapitulacji Japonii wchodził w skład sił okupacyjnych, następnie transportował z Guam żołnierzy powracających do Stanów Zjednoczonych. Wycofany ze służby 10 czerwca 1946 roku i przeniesiony do rezerwy, 11 sierpnia 1959 roku został sprzedany na złom.
USS Louisville (CA-28).
Położenie stępki 4 lipca 1928 roku, wodowanie 1 września 1930 roku, wejście do służby 15 stycznia 1931 roku. Stocznia Puget Sound. Od początku służby operował na Pacyfiku, w 1934 roku odwiedzał porty Ameryki Środkowej i basenu Morza Karaibskiego. Pod koniec 1940 roku przetransportował z Simon’s Town do Nowego Jorku ładunek brytyjskiego złota. 7 grudnia 1941 roku pełnił służbę eskortową na Pacyfiku. W styczniu 1942 roku uczestniczył w desancie na Samoa, w maju operował w rejonie Aleutów. W styczniu 1943 roku wziął udział w bitwie koło wyspy Rennell. Po modernizacji, w 1944 roku uczestniczył w walkach o Wyspy Marshalla, następnie Mariany oraz Peleliu. 25 października 1944 roku wziął udział w bitwie w cieśninie Surigao, jako okręt flagowy kontradmirała Jessego B. Oldendorfa. 5 i 6 stycznia 1945 roku został dwukrotnie uszkodzony przez kamikaze, tracąc 37 zabitych. Po naprawach brał udział w bitwie o Okinawę, 5 czerwca znów trafiony przez kamikaze. W dniu kapitulacji Japonii znajdował się w stoczni w Pearl Harbor.
Po zakończeniu remontu został wysłany w rejon wybrzeży chińskich, gdzie uczestniczył w akcji repatriacji alianckich jeńców wojennych oraz nadzorował kapitulację jednostek japońskich. Po powrocie do Stanów Zjednoczonych, 17 czerwca 1946 roku został wycofany ze służby. Po latach pobytu we Flocie Rezerwowej, 14 września 1959 roku został sprzedany na złom.
USS Chicago (CA-29).
Położenie stępki 10 września 1928 roku, wodowanie 10 kwietnia 1930 roku, wejście do służby 9 marca 1931 roku. Stocznia Mare Island. Dziewiczy rejs odbył na Hawaje, Tahiti i Samoa. W latach 1931–1932 był okrętem flagowym dowódcy zespołu krążowników w składzie Scouting Force. Od 1932 roku operował na Pacyfiku. 7 grudnia 1941 roku znajdował się na oceanie jako część TF 12, dotarł do Pearl Harbor 12 grudnia. Od lutego 1942 roku przebywał w rejonie Luizjadów. W nocy z 31 maja na 1 czerwca 1942 roku stał się obiektem nieskutecznego ataku japońskich miniaturowych okrętów podwodnych w porcie w Sydney. Od sierpnia uczestniczył w walkach o Guadalcanal, został uszkodzony w bitwie koło wyspy Savo 9 sierpnia (dwóch zabitych). Na remont został wysłany do Sydney i San Francisco. W styczniu 1943 roku wszedł w skład zespołu krążowników, osłaniających operację przeprowadzenia konwoju z posiłkami na Guadalcanal. 29 stycznia, podczas koło wyspy Rennell został trafiony dwoma torpedami lotniczymi. Następnego dnia po południu holowany krążownik został powtórnie zaatakowany przez lotnictwo przeciwnika i czterokrotnie storpedowany zatonął po kilkunastu minutach. Zginęło 62 marynarzy.
USS Houston (CA-30).
Położenie stępki 1 maja 1928 roku, wodowanie 7 września 1929 roku, wejście do służby 17 czerwca 1930 roku. Stocznia Newport News. Po dziewiczym rejsie do Europy, od lutego 1931 roku był okrętem flagowym admirała Franka B. Uphama, dowódcy Floty Azjatyckiej bazującej w Manili. W latach 1932–1933 operował na wodach chińskich, następnie powrócił do Stanów Zjednoczonych. W 1934 roku na jego pokładzie prezydent Franklin D. Roosevelt odbył podróż z Annapolis do Portland, przez Karaiby, Kanał Panamski i Hawaje. W 1935 roku prezydent ponownie gościł na pokładzie krążownika w trzytygodniowym nieoficjalnym wakacyjnym rejsie. W tym samym roku okręt wszedł w skład 5. Dywizjonu Krążowników, dwa lata później został przeniesiony do 4. Dywizjonu. 14 lipca 1938 roku prezydent Roosevelt odbierał z pokładu „Houston” paradę floty w San Francisco. Od września do grudnia 1938 roku okręt był okrętem flagowym dowódcy US Fleet, admirała Claude’a C. Blocha. Po raz czwarty prezydent gościł na krążowniku w lutym 1939 roku podczas ćwiczeń floty "Fleet Problem XX" na Morzu Karaibskim. W listopadzie 1940 roku okręt powrócił do funkcji okrętu flagowego dowódcy Floty Azjatyckiej, którym był wówczas admirał Thomas C. Hart.
W dniu ataku na Pearl Harbor „Houston” stacjonował na wyspie Panay, skąd odpłynął do Surabai, gdzie wszedł w skład sił uderzeniowych ABDA. 4 lutego 1942 roku został trafiony japońską bombą lotniczą, której eksplozja zabiła 48 ludzi i zniszczyła rufową wieżę artyleryjską. Pomimo uszkodzeń nie został wycofany z walki. Wobec powtarzających się japońskich komunikatów o zatopieniu okrętu, otrzymał od załogi przydomek „Galopujący duch wybrzeża jawajskiego” ("The Galloping Ghost of The Java Coast"). 27 lutego wziął udział bitwie na Morzu Jawajskim. Został zatopiony w nocy z 28 lutego na 1 marca, podczas bitwy w Cieśninie Sundajskiej. Uratowano jedynie 368 spośród 1061 członków załogi.
USS Augusta (CA-31).
Położenie stępki 2 lipca 1928 roku, wodowanie 1 lutego 1930 roku, wejście do służby 30 stycznia 1931 roku. Stocznia Newport News. Włączony do Scouting Force jako okręt flagowy wiceadmirała Arthura L. Willarda. Od 1932 roku bazował w kalifornijskim San Pedro. W 1933 roku dowódcą okrętu został ówczesny komandor Chester W. Nimitz. Od listopada tego roku do listopada roku 1940 krążownik pełnił funkcję okrętu flagowego dowódców Floty Azjatyckiej, kolejno admirałów Franka B. Uphama, Orina G. Murfina, Harry’ego E. Yarnella oraz Thomasa C. Harta. W czerwcu 1934 roku „Augusta” reprezentowała US Navy podczas pogrzebu admirała Tōgō, w 1937 roku wizytowała Władywostok. Od sierpnia 1937 roku do pierwszych dni roku następnego stacjonowała w rejonie Szanghaju, gdzie powróciła w kwietniu 1938 roku.
Po powrocie do Stanów Zjednoczonych i krótkim remoncie, od kwietnia 1941 roku okręt wchodził w skład Floty Atlantyckiej, jako okręt flagowy jej dowódcy, admirała Ernesta J. Kinga. W sierpniu 1941 roku na jego pokładzie prezydent Roosevelt udał się do zatoki Placentia na spotkanie z premierem Winstonem Churchillem, na którym podpisano Kartę Atlantycką. Po ataku na Pearl Harbor operował w rejonie Karaibów, w kwietniu i lipcu 1942 roku eskortował lotniskowiec „Ranger” w rejsach do Afryki. W listopadzie wziął udział w operacji "Torch", jako okręt flagowy kontradmirała H. K. Hewitta, goszcząc na pokładzie także generała George’a S. Pattona. Od sierpnia do listopada 1943 roku operował wspólnie z okrętami Royal Navy na północnym Atlantyku. Po remoncie w Bostonie powrócił do Europy, by pełnić funkcję okrętu flagowego sił amerykańskich podczas lądowania w Normandii. Z kolei w sierpniu 1944 roku uczestniczył w desancie w południowej Francji.
W lipcu 1945 roku na pokładzie „Augusty” prezydent Harry S. Truman popłynął do Europy, udając się na konferencję poczdamską, w sierpniu powrócił na niej do Stanów Zjednoczonych. Od października krążownik transportował amerykańskich żołnierzy, powracających do domu (operacja "Magic Carpet"). Odstawiony do rezerwy 16 lipca 1946 roku, został 1 marca 1959 roku skreślony z listy floty i 9 listopada sprzedany na złom.

</doc>
<doc id="2379742" url="https://pl.wikipedia.org/wiki?curid=2379742" title="Live at Montreux Jazz Festival 2001">
Live at Montreux Jazz Festival 2001

Live at Montreux Jazz Festival 2001 – piąty album koncertowy Burning Speara, jamajskiego wykonawcy muzyki reggae.
Płyta została wydana 28 stycznia 2002 roku przez Burning Music, własną wytwórnię Speara. Znalazło się na niej nagranie z koncertu muzyka na festiwalu jazzowym w Montreux w lipcu 2001 roku. Produkcją krążka zajął się sam wokalista.

</doc>
<doc id="2379743" url="https://pl.wikipedia.org/wiki?curid=2379743" title="Karol Sienkiewicz (lekkoatleta)">
Karol Sienkiewicz (lekkoatleta)

Karol Sienkiewicz (ur. 30 marca 1986 w Białymstoku) – polski lekkoatleta specjalizujący się w biegach sprinterskich.
Kariera sportowa.
W 2005 wraz z Mikołajem Lewańskim, Dariuszem Kuciem oraz Radosławem Drapałą zdobył w Kownie wicemistrzostwo Europy juniorów w biegu rozstawnym 4 × 100 metrów.
Medalista mistrzostw Polski seniorów ma w dorobku dwa złote medale wywalczone w biegu rozstawnym 4 × 100 metrów (Bielsko-Biała 2010 i Bydgoszcz 2011).
Rekordy życiowe:

</doc>
<doc id="2379745" url="https://pl.wikipedia.org/wiki?curid=2379745" title="Live in Vermont">
Live in Vermont

Live in Vermont – szósty album koncertowy Burning Speara, jamajskiego wykonawcy muzyki reggae.
Album w postaci płyty DVD został wydany 22 marca 2004 roku przez Burning Music, własną wytwórnię Speara. Znalazło się na nim nagranie z koncertu muzyka w Vermont w lipcu 1998 roku. Produkcją krążka zajął się sam wokalista.

</doc>
<doc id="2379746" url="https://pl.wikipedia.org/wiki?curid=2379746" title="Live in South Africa 2000">
Live in South Africa 2000

Live in South Africa 2000 – siódmy album koncertowy Burning Speara, jamajskiego wykonawcy muzyki reggae.
Płyta została wydana 12 października 2004 roku przez Burning Music, własną wytwórnię Speara. Znalazło się na niej nagranie z koncertu muzyka w Johannesburgu 16 grudnia 2000 roku. W sprzedaży ukazała się ona wraz z bonusowym krążkiem DVD. Produkcją całości zajął się sam wokalista.

</doc>
<doc id="2379748" url="https://pl.wikipedia.org/wiki?curid=2379748" title="Tester lamp elektronowych">
Tester lamp elektronowych

Tester lamp elektronowych – urządzenie pomiarowe do badania lamp elektronowych.
Podstawowe funkcje testera lamp elektronowych:
Bardziej rozbudowane testery umożliwiają pomiar nachylenia charakterystyki, rezystancji wewnętrznej itp.

</doc>
<doc id="2379753" url="https://pl.wikipedia.org/wiki?curid=2379753" title="Albumy numer jeden w roku 1946 (USA)">
Albumy numer jeden w roku 1946 (USA)

Lista najlepiej sprzedających się albumów w Stanach Zjednoczonych w 1946 tworzona przez magazyn Billboard.

</doc>
<doc id="2379755" url="https://pl.wikipedia.org/wiki?curid=2379755" title="Botanical Survey of India">
Botanical Survey of India

Botanical Survey of India - indyjska agencja rządowa podległa ministerstwu ochrony środowiska, zajmująca się badaniami nad roślinnymi zasobami Indii.
Wykorzystując już istniejącą sieć ogrodów botanicznych Brytyjskiej Kompanii Wschodnioindyjskiej w Kalkucie, Bombaju, Saharanpurze i Madrasie, służących jako centra badań nad zastosowaniem i aklimatyzacją roślin indyjskich i do Indii przywożonych, 13 lutego 1890 rząd Indii ustanowił Botanical Survey of India w celu koordynacji prac badaczy w różnych częściach subkontynentu, a przede wszystkim, by badać zasoby roślinne Indii. Pierwszym dyrektorem został ówczesny dyrektor Royal Botanic Garden of Calcutta Sir George King.
Po uzyskaniu przez Indie niepodległości, BSI został zreorganizowany, ustanowiono cztery "regiony" ("circles") z siedzibami w Coimbatore (południowy, ust. 10 października 1955), Shillong (wschodni, ust. 1st kwietnia 1956), Pune (zachodni, 12 ust. grudnia 1955) i Dehra Dun (północny, ust. 1 sierpnia 1956). W 1957 otwarto w Lucknow Centralne Laboratorium Botaniczne. W latach 1972-2005 ustanowiono jeszcze siedem regionów badawczych.
Głównymi zadaniami BSI są:
Ogrody botaniczne pod zarządem BSI 

</doc>
<doc id="2379757" url="https://pl.wikipedia.org/wiki?curid=2379757" title="Bowlby">
Bowlby



</doc>
<doc id="2379762" url="https://pl.wikipedia.org/wiki?curid=2379762" title="Ambasada Ukrainy w Polsce">
Ambasada Ukrainy w Polsce

Ambasada Ukrainy w Polsce () – ukraińska placówka dyplomatyczna znajdująca się w Warszawie przy al. Szucha 7.
Podział organizacyjny.
Wydziałowi konsularnemu jest podporządkowany okręg obejmujący województwa: lubuskie, łódzkie, mazowieckie, wielkopolskie. Kierownikiem wydziału konsularnego jest Oksana Denys.
Historia przedstawicielstwa i siedziby.
Przedstawicielstwa dyplomatyczne Ukrainy funkcjonowały w Polsce od 1919, początkowo w randze Nadzwyczajnej Misji Dyplomatycznej Ukraińskiej Republiki Ludowej, później Misji Dyplomatycznej, z siedzibą w Warszawie w budynku z 1912 (proj. Karol Jankowski i Franciszek Lilpop) w al. Róż 6 (1919–1920), następnie w hotelu Polskim przy ul. Długiej 29 (1920–1922), i jako poselstwo w hotelu Victoria przy ul. Jasnej 26 (1922–1923) oraz Przedstawicielstwo Handlowe Ukraińskiej Socjalistycznej Republiki Radzieckiej (Торгпредство УРСР).
W Warszawie mieściła się też Misja Wojskowa (Українська військова місія в Польщі), początkowo jako Sekcja Wojskowa przy Misji Dyplomatycznej (Військова секція при Дипломатичній місії УНР в Польщі) (1919–1920), później wyodrębniona, samodzielna (1920–), z siedzibą w hotelu Saskim przy ul. Koziej 8 (1919–1920) i przy ul. Długiej 29 (1920). W 1920 włączono do niej dotychczas samodzielną Misję ds. Organizacji Pomocy Jeńcom i Internowanym w Polsce (Місія для організації допомоги військовополоненим та інтернованим у Польщі). W ostatnim okresie przemianowana na Ukraińską Wojskową Komisję Likwidacyjną w RP (Українська військова ліквідаційна комісія) (1920–1921). Na jej bazie powstała cywilna instytucja Ukraińska Komisja Likwidacyjna ds. Jeńców i Internowanych w Rzeczypospolitej Polskiej (Українська військова ліквідаційна комісія у справах полонених і інтернованих в. Речі Посполитій Польській) (1921–1923).
Po utworzeniu ZSRR ich zadania przejęły placówki dyplomatyczno-konsularno-handlowe tego kraju.
Po powstaniu w 1991 niepodległej Ukrainy, w Polsce rozpoczął urzędowanie przedstawiciel dyplomatyczny tego kraju w randze „specjalnego wysłannika rządu”, tym samym nawiązując stosunki dyplomatyczne. W 1992 przedstawicielstwo podniesiono do rangi ambasady. Obecnie mieści się w zakupionym przez ZSRR od spadkobierców rodziny Wilskich budynku z 1937 (proj. Edward Zachariasz Eber) byłego Przedstawicielstwa Handlowego ZSRR (1946–1976) w al. Szucha 7 (1996–).

</doc>
<doc id="2379763" url="https://pl.wikipedia.org/wiki?curid=2379763" title="Albumy numer jeden w roku 1947 (USA)">
Albumy numer jeden w roku 1947 (USA)

Lista najlepiej sprzedających się albumów w Stanach Zjednoczonych w 1947 tworzona przez magazyn Billboard.

</doc>
<doc id="2379764" url="https://pl.wikipedia.org/wiki?curid=2379764" title="Albumy numer jeden w roku 1948 (USA)">
Albumy numer jeden w roku 1948 (USA)

Lista najlepiej sprzedających się albumów w Stanach Zjednoczonych w 1948 tworzona przez magazyn Billboard.

</doc>
<doc id="2379768" url="https://pl.wikipedia.org/wiki?curid=2379768" title="Albumy numer jeden w roku 1949 (USA)">
Albumy numer jeden w roku 1949 (USA)

Lista najlepiej sprzedających się albumów w Stanach Zjednoczonych w 1949 tworzona przez magazyn Billboard.

</doc>
<doc id="2379770" url="https://pl.wikipedia.org/wiki?curid=2379770" title="Stabiliwolt">
Stabiliwolt



</doc>
<doc id="2379771" url="https://pl.wikipedia.org/wiki?curid=2379771" title="Acharya Jagadish Chandra Bose Indian Botanic Garden">
Acharya Jagadish Chandra Bose Indian Botanic Garden

Acharya Jagadish Chandra Bose Indian Botanic Garden, dawniej Indian Botanic Garden, Royal Botanic Garden, Calcutta - ogród botaniczny w Kalkucie, najstarszy na terytorium Indii, nazwany imieniem Jagadisa Chandry Bosego.
Założony został z inicjatywy pułkownika Roberta Kyda, oficera Brytyjskiej Kompanii Wschodnioindyjskiej i amatora-botanika, który postulował założenie ogrodu w celu badania roślin indyjskich pod kątem ich użyteczności i możliwości ich wykorzystania w innych krajach Imperium Brytyjskiego, jak również aklimatyzacji roślin sprowadzanych do Indii.
Po śmierci Kyda dyrektorem został William Roxburgh, który przeorganizował go według zasad naukowych. Ogród stał się centrum aklimatyzacji roślin, między innymi trzciny cukrowej, choć próby wprowadzenia europejskich gatunków nie powiodły się ze względów klimatycznych. Następny dyrektor, Nathaniel Wallich, kontynuował pracę Roxburgha i ogród stał się największą kolekcją roślin subkontynentu indyjskiego. W późniejszych latach powstały filie ogrodu w różnych strefach klimatycznych Indii, odgrywając ważną rolę badawczą i aklimatyzacyjną. Ogród w Kalkucie pomagał m.in. koordynować aklimatyzację herbaty, przywiezionej z Chin przez Roberta Fortune'a.
Obecnie ogród zajmuje 110 ha powierzchni, posiada ponad 1400 gatunków roślin. Od 1963 zarządza nim Botanical Survey of India. Największą atrakcją parku jest rozległy banian, tworzący mały gaj o powierzchni 1,5 ha.

</doc>
<doc id="2379772" url="https://pl.wikipedia.org/wiki?curid=2379772" title="Indian Botanic Garden">
Indian Botanic Garden



</doc>
<doc id="2379773" url="https://pl.wikipedia.org/wiki?curid=2379773" title="Royal Botanic Garden, Calcutta">
Royal Botanic Garden, Calcutta



</doc>
<doc id="2379774" url="https://pl.wikipedia.org/wiki?curid=2379774" title="Albumy numer jeden w roku 1950 (USA)">
Albumy numer jeden w roku 1950 (USA)

Lista najlepiej sprzedających się albumów w Stanach Zjednoczonych w 1950 tworzona przez magazyn Billboard.

</doc>
<doc id="2379775" url="https://pl.wikipedia.org/wiki?curid=2379775" title="Chaim Sołowiejczyk">
Chaim Sołowiejczyk

Chaim Sołowiejczyk (hebr. חיים סולובייצ'יק) właściwie Chaim ha-Lewi Sołowiejczyk zwany Brisker Row - Brzeskim Rabinem (ur. w 1853 w Wołożynie, zm. 30 lipca 1918 w Otwocku lub Warszawie) – rabin ortodoksyjny, wykładowca jesziwy w Wołożynie, autor licznych dzieł talmudycznych.
Życiorys.
Urodził się jako syn Józefa Dow Bera Sołowiejczyka. Był ojcem Izaaka Zeewa Sołowiejczyka, dziadkiem Józefa Dowa Sołowiejczyka. Odebrał religijne wykształcenie bezpośrednio od ojca - wykładowcę jesziwy w Wołożynie. Sam również został wykładowcą tej uczelni w 1880. Z czasem zyskał stanowisko zastępcy rektora, którym był w tym czasie Naftali Cwi Jehuda Berlin. Wprowadził nowatorską metodę studiów talmudycznych, której do dziś używa się w wielu jesziwach. Opierała się ona na analizie przedmiotu poprzez dyskusję nad jego poszczególnymi pojęciami i częściami składowymi. W styczniu 1892 po zamknięciu przez władze carskie wołożyńskiej jesziwy przeniósł się do Brześcia, gdzie objął po ojcu stanowisko rabina. Odegrał znaczną rolę w życiu żydowskiej społeczności miasta i regionu. Po pożarze miasta, który zniszczył je w 1895 był współorganizatorem pomocy dla ofiar, zaś w czasie rewolucji 1905 był mediatorem między robotnikami a fabrykantami. W 1910 objął stanowisko członka komisji rabinackiej przy Ministerstwie Wyznań Religijnych i Oświaty w Petersburgu. Zwalczał syjonizm uważając go za zagrożenie dla judaizmu. Odegrał fundamentalną rolę w powołaniu ortodoksyjnej partii Agudat Israel. W czasie I wojny światowej przebywał w Warszawie.
Opublikował dzieła: "Komentarze i objaśnienia do Rambama" (Brześć, 1936), "Komentarze do traktatów Talmudu" (1952-1966).
Został pochowany w ohelu na cmentarzu żydowskim przy ulicy Okopowej w Warszawie razem z Naftalim Cwi Jehudą Berlinem (kwatera 49, rząd 8).

</doc>
<doc id="2379776" url="https://pl.wikipedia.org/wiki?curid=2379776" title="Albumy numer jeden w roku 1951 (USA)">
Albumy numer jeden w roku 1951 (USA)

Lista najlepiej sprzedających się albumów w Stanach Zjednoczonych w 1951 tworzona przez magazyn Billboard.

</doc>
<doc id="2379777" url="https://pl.wikipedia.org/wiki?curid=2379777" title="Grumman XTB2F">
Grumman XTB2F

Grumman XTB2F – niezrealizowany projekt amerykańskiego pokładowego samolotu bombowo-torpedowego z czasów II wojny światowej, przeznaczonego do służby na lotniskowcach typu Midway. Prace nad samolotem zakończyły się na etapie budowy makiety naturalnej wielkości.
Historia.
8 sierpnia 1942 roku zatwierdzono program Maksymalnego Wysiłku Wojennego ("Maximum War Effort"). Jednym z jego elementów był program budowy nowych, ogromnych jak na czasy, w jakich miały powstać, lotniskowców typu Midway. Ich gorącym zwolennikiem był prezydent Franklin Delano Roosevelt. Dla amerykańskich sztabowców nowe jednostki oznaczały nie tylko możliwość zabrania na pokład większej liczby samolotów niż miało to miejsce w przypadku lotniskowców typu Essex, oznaczało to również, że mogą być to dużo większe samoloty. "Bureau of Aeronautics" (Biuro Aeronautyki US Navy) wysłało zapytania ofertowe do wytwórni lotniczych na nowe samoloty, wśród firm, do których zwróciło się Biuro był Grumman Aircraft Engineering Corporation. W grudniu 1942 roku Biuro przedłożyło Grummanowi ofertę zbudowania ciężkiego, dwusilnikowego samolotu bombowo-torpedowego. Warunki techniczne jakie musiałby spełniać nowy samolot uszczegółowiono w marcu 1943 roku. Grumman propozycje przyjął i rozpoczął prace nad projektem oznaczonym wstępnie jako Design 55. 6 sierpnia 1943 roku podpisano list intencyjny na budowę dwóch prototypów oznaczonych jako XTB2F-1. W maju 1944 roku Grumman przedstawił do oceny naturalnej wielkości makietę samolotu. Niestety dla projektu budowa lotniskowców typu Midway została wstrzymana, amerykańska przewaga na Pacyfiku była na tyle duża, że nie było już potrzeby budowania nowych okrętów, a budowa lotniskowców typu Essex była zdecydowanie tańsza i szybsza, tym samym 14 czerwca 1944 roku podjęto decyzję o przerwaniu dalszych prac nad samolotem.
Konstrukcja.
TB2F miał być trzymiejscowym (miejsca pilotów umieszczone obok siebie), dwusilnikowym, wolnonośnym górnopłatem. Podwozie trójpodporowe z przednim podparciem, główne chowane do wnęk w gondolach silnikowych, przednie do wnęki w kadłubie. Kadłub o konstrukcji półskorupowej, usterzenie klasyczne. Dwa silniki Pratt &amp; Whitney R-2800-22 napędzające trójłopatowe śmigła umieszczone w gondolach, po jednym na każdym skrzydle. Kabina pilotów wpisana w obrys kadłuba.
Uzbrojenie.
Po obu stronach kadłuba, na krawędzi natarcia skrzydła umieszczone miały być cztery karabiny maszynowe kalibru 12,7 mm (po dwa z każdej strony kadłuba). Na wysokości kabiny pilotów, po lewej stronie kadłuba umieszczono kolejne dwa karabiny kalibru 12,7 mm a po jego prawej stronie 75 mm działko. Samolot miał również posiadać dwie wieżyczki strzeleckie, grzbietową i dolną, podkadłubową. Obie umieszczone na wysokości krawędzi spływu skrzydła. Każda z wieżyczek miała posiadać po dwa karabiny maszynowe kalibru 12,7 mm. Dolna wieżyczka miała mieć możliwość wciągania do wnętrza kadłuba. W komorze bombowej mieściła się jedna torpeda Mark 13 lub maksymalnie 36 bomb o masie 45,4 kg każda. Komorę można było również wykorzystać do przenoszenia dodatkowego zbiornika paliwa o pojemności 3028 litrów.

</doc>
<doc id="2379778" url="https://pl.wikipedia.org/wiki?curid=2379778" title="Albumy numer jeden w roku 1952 (USA)">
Albumy numer jeden w roku 1952 (USA)

Lista najlepiej sprzedających się albumów w Stanach Zjednoczonych w 1952 tworzona przez magazyn Billboard.

</doc>
<doc id="2379779" url="https://pl.wikipedia.org/wiki?curid=2379779" title="Albumy numer jeden w roku 1953 (USA)">
Albumy numer jeden w roku 1953 (USA)

Lista najlepiej sprzedających się albumów w Stanach Zjednoczonych w 1953 tworzona przez magazyn Billboard.

</doc>
<doc id="2379780" url="https://pl.wikipedia.org/wiki?curid=2379780" title="Albumy numer jeden w roku 1954 (USA)">
Albumy numer jeden w roku 1954 (USA)

Lista najlepiej sprzedających się albumów w Stanach Zjednoczonych w 1954 tworzona przez magazyn Billboard.

</doc>
<doc id="2379781" url="https://pl.wikipedia.org/wiki?curid=2379781" title="Albumy numer jeden w roku 1955 (USA)">
Albumy numer jeden w roku 1955 (USA)

Lista najlepiej sprzedających się albumów w Stanach Zjednoczonych w 1955 tworzona przez magazyn Billboard.

</doc>
<doc id="2379782" url="https://pl.wikipedia.org/wiki?curid=2379782" title="Eva Mozes Kor">
Eva Mozes Kor

Eva Mozes Kor (ur. 31 stycznia 1934 w Porț, zm. 4 lipca 2019 w Krakowie) – amerykańska pisarka pochodzenia żydowskiego, więźniarka obozu Auschwitz, ocalała z Holocaustu.
Życiorys.
Do Auschwitz trafiła jako dziecko, miała wtedy dziesięć lat. Ona i jej siostra Miriam zostały wyselekcjonowane jako bliźniaczki do grupy dzieci przeznaczonych do badań medycznych dr Josefa Mengele. Siostry przeżyły obóz, a po wojnie powróciły do Rumunii i zamieszkały z ciotką w Klużu. Ich rodzice i dwie starsze siostry zginęły. W 1950 roku obie wyemigrowały do Izraela i mieszkały w Hajfie. Eva Mozes ukończyła szkołę rolniczą. Podczas służby wojskowej została starszym sierżantem w Korpusie Inżynieryjnym. W 1960 wyszła za mąż za Amerykanina Michaela Kora, z którym wyemigrowała do Stanów Zjednoczonych.
W 1984 roku wspólnie z siostrą odnalazła niektóre żyjące ofiary eksperymentów doktora Mengele i założyła organizację CANDLES („Children of Auschwitz Nazi Deadly Lab Experiments Survivors”). Pierwsze spotkanie organizacji, liczącej wówczas sześć osób, odbyło się w Auschwitz 27 stycznia 1985 roku, w 40. rocznicę wyzwolenia obozu. W ciągu kilku następnych lat odnaleziono 122 żyjące ofiary eksperymentów doktora Mengele na bliźniętach. Jej siostra Miriam zmarła w 1993 roku. W 1995 roku w Auschwitz wygłosiła deklarację, w której przebaczała nazistom i doktorowi Mengele.
Wystąpiła w wielu filmach dokumentalnych; była też współproducentką filmu "C.A.N.D.L.E.S.: The Story of the Mengele Twins" (1990).
Zmarła z przyczyn naturalnych w wieku 85 lat w hotelu w Krakowie, do którego przyjechała, by odwiedzić Auschwitz.

</doc>
<doc id="2379783" url="https://pl.wikipedia.org/wiki?curid=2379783" title="Tour Sequoia">
Tour Sequoia

Tour Sequoia – wieżowiec w Paryżu, we Francji, w dzielnicy La Défense, o wysokości 119 m. Budynek został otwarty w 1990 roku, posiada 33 kondygnacje.

</doc>
<doc id="2379784" url="https://pl.wikipedia.org/wiki?curid=2379784" title="Albumy numer jeden w roku 1956 (USA)">
Albumy numer jeden w roku 1956 (USA)

Lista najlepiej sprzedających się albumów w Stanach Zjednoczonych w 1950 tworzona przez magazyn Billboard.

</doc>
<doc id="2379785" url="https://pl.wikipedia.org/wiki?curid=2379785" title="Tour Winterthur">
Tour Winterthur

Tour Winterthur – wieżowiec w Paryżu, we Francji, w dzielnicy La Défense, o wysokości 119 m. Budynek został otwarty w 1973 roku, posiada 31 kondygnacji. W latach 1998-2000 został odremontowany. 

</doc>
<doc id="2379786" url="https://pl.wikipedia.org/wiki?curid=2379786" title="Albumy numer jeden w roku 1957 (USA)">
Albumy numer jeden w roku 1957 (USA)

Lista najlepiej sprzedających się albumów w Stanach Zjednoczonych w 1957 tworzona przez magazyn Billboard.

</doc>
<doc id="2379787" url="https://pl.wikipedia.org/wiki?curid=2379787" title="Tour Michelet">
Tour Michelet

Tour Michelet (znany także jako Tour Total) – wieżowiec w Paryżu, we Francji, w dzielnicy La Défense, o wysokości 117 m. Budynek został otwarty w 1985 roku, posiada 31 kondygnacji. W latach 1998-2000 został odremontowany. 

</doc>
<doc id="2379789" url="https://pl.wikipedia.org/wiki?curid=2379789" title="Tour Logica">
Tour Logica

Tour Logica (znany także jako Tour Total) – wieżowiec w Paryżu, we Francji, w dzielnicy La Défense, o wysokości 117 m. Budynek został otwarty w 1971 roku, posiada 27 kondygnacji. W latach 2002-2003 został wyremontowany. 

</doc>
<doc id="2379790" url="https://pl.wikipedia.org/wiki?curid=2379790" title="Tour Neptune">
Tour Neptune

Tour Neptune – wieżowiec w Paryżu, we Francji, w dzielnicy La Défense, o wysokości 113 m. Budynek został otwarty w 1975 roku, posiada 25 kondygnacji.

</doc>
<doc id="2379791" url="https://pl.wikipedia.org/wiki?curid=2379791" title="Willi Schatz">
Willi Schatz

Willi Schatz (ur. 1 lutego 1905 w Hanowerze, zm. 17 lutego 1985 tamże) – dentysta w obozie Auschwitz-Birkenau i Neuengamme (KL), członek SA i SS w stopniu SS-Obersturmführera, sądzony i uniewinniony w drugim procesie oświęcimskim.

</doc>
<doc id="2379792" url="https://pl.wikipedia.org/wiki?curid=2379792" title="Otto Westphalen">
Otto Westphalen

Otto Westphalen (ur. 12 marca 1920 w Hamburgu, zm. 9 stycznia 2008, tamże) – dowódca U-Bootów U-121 i U-968 w czasie II wojny światowej, porucznik, kawaler Krzyża Żelaznego.
W styczniu 1944 roku był członkiem sądu wojennego, który skazał Oskara Kuscha, dowódcę U-154, na śmierć pod zarzutem szerzenia defetyzmu.

</doc>
<doc id="2379793" url="https://pl.wikipedia.org/wiki?curid=2379793" title="Jezioro Czarne Sosnowickie">
Jezioro Czarne Sosnowickie

Jezioro Czarne Sosnowickie – jezioro położone we wschodniej Polsce, na obszarze Pojezierza Łęczyńsko-Włodawskiego, w gminie Sosnowica, w powiecie parczewskim. 
Jezioro ma prosty, eliptyczny kształt, ze słabo rozwiniętą linią brzegową o długości 2519 m. Powstało w utworach czwartorzędowych. Jest ono jednym z siedmiu najgłębszych jezior Pojezierza Łęczyńsko-Włodawskiego. Jezioro jest otoczone lasem bagiennym od południowego zachodu i lasem brzozowo-sosnowym od północnego wschodu. 
Na południowym brzegu jeziora znajduje się rezerwat przyrody Torfowisko przy Jeziorze Czarnym. Brzegi jeziora stanowią siedlisko lęgowe dla wielu gatunków ptaków, m.in. żurawia zwyczajnego, zimorodka, świergotka polnego, słonki, dzierzby czarnoczelnej. 
Na plaży ulokowane jest pole namiotowe, założone przez Nadleśnictwo Parczew.

</doc>
<doc id="2379794" url="https://pl.wikipedia.org/wiki?curid=2379794" title="Jezioro Uścimowskie">
Jezioro Uścimowskie



</doc>
<doc id="2379795" url="https://pl.wikipedia.org/wiki?curid=2379795" title="Tour Aurore">
Tour Aurore

Tour Aurore – wieżowiec w Paryżu, we Francji, w dzielnicy La Défense, o wysokości 110 m. Budynek został otwarty w 1971 roku. Jest przeznaczony do rozbiórki. Na jego miejscu miał stanąć "Tour Air²".

</doc>
<doc id="2379797" url="https://pl.wikipedia.org/wiki?curid=2379797" title="Lyngen (półwysep)">
Lyngen (półwysep)

Półwysep Lyngen (norw. "Lyngen" lub "Lyngenhalvøya") – półwysep w Norwegii na terenie gminy Lyngen w okręgu Troms. 
Leży pomiędzy dwoma fiordami Ullsfjorden (od zachodu) i Lyngenfjord (od wschodu). Z lądem łączy się poprzez niespełna dwukilometrowy "Przesmyk Lyngeński", jaki pozostał w miejscu, w którym Kjosen, odnoga Ullsfjorden zbliża się do Lyngenfjordu. Długość półwyspu wynosi ok. 43 km, jego szerokość ok. 16 km. Od północy w półwysep wdzierają się dwa małe fiordy "Nordlenangen" i "Sørlenangen", których długość wynosi po ok. 10 km. W jego zachodniej części w przybliżeniu na poziomie morza leży też spore jezioro "Jægervatnet" (ponad 5 km długości, a w najszerszym miejscu ponad 2 km szerokości). 
Półwysep zdominowany jest przez skaliste, urwiste Alpy Lyngeńskie, które ciągną się jeszcze dalej na południe. 
Na samym półwyspie znajdują się tylko niewielkie wioski – głównie na zachodnim brzegu, a na wschodnim jedynie na krótkim południowym odcinku – za to na Przesmyku Lyngeńskim usytuowana jest największa miejscowość regionu Lyngenfjord Lyngseidet.
Południowym skrajem Lyngen nad północnym brzegiem "Kjosen" przebiega droga krajowa nr 91, która wraz z połączeniami promowymi z "Breivikeidet" do "Svensby" przez "Ullsfjorden" (30 min.) i z "Lyngseidet" do "Olderdalen" (35 min.) przez "Lyngenfjord" stanowi alternatywną trasę z Tromsø na północny wschód.

</doc>
<doc id="2379798" url="https://pl.wikipedia.org/wiki?curid=2379798" title="BDS">
BDS



</doc>
<doc id="2379824" url="https://pl.wikipedia.org/wiki?curid=2379824" title="Landesmuseum Rudolfinum">
Landesmuseum Rudolfinum



</doc>
<doc id="2379827" url="https://pl.wikipedia.org/wiki?curid=2379827" title="Aleksander Jarmołyszko">
Aleksander Jarmołyszko

Aleksander Jarmołyszko (ur. 18 lutego 1906 w Łapach, zm. 10 grudnia 1998 w Białymstoku) – polski lekkoatleta chodziarz.
Kariera.
Był wicemistrzem Polski w chodzie na 50 km w 1932 (pokonał go Kazimierz Powierza). Ustanowił wówczas swój rekord życiowy czasem 5:02:48,0.
Był zawodnikiem YMCA Białystok (1925-1926) i Jagiellonii Białystok (1927-1939).
Miał wykształcenie średnie ogólne. Z zawodu był piekarzem.

</doc>
<doc id="2379830" url="https://pl.wikipedia.org/wiki?curid=2379830" title="Exmisja">
Exmisja

Exmisja – polski zespół grający hardcore punk i crust punk
Historia.
Zespół powstał w roku 2000 w Gliwicach na squacie Krzyk.
Od początku działalności związany mocno ze środowiskiem squatterskim i wolnościowym.Ich muzyka jest wypadkową wielu gatunków takich jak hardcore punk, "d-beat", "crust punk", noise rock itp..Oprócz muzyki zespół przykłada dużą wagę do śpiewanych przez siebie tekstów.

</doc>
<doc id="2379831" url="https://pl.wikipedia.org/wiki?curid=2379831" title="Ibrahima Traoré (gwinejski piłkarz)">
Ibrahima Traoré (gwinejski piłkarz)

Ibrahima Traoré (ur. 21 kwietnia 1988 w Villepinte) – gwinejski piłkarz grający na pozycji pomocnika. Najczęściej gra na pozycji lewego skrzydłowego.
Kariera.
Karierę zaczynał w drużynach Charenton i Levallois SC. 1 stycznia 2007 roku przeszedł do Herthy Berlin. Debiut w Bundeslidze zaliczył 9 grudnia 2007 w meczu przeciwko 1. FC Nürnberg. W 2009 roku podpisał dwuletni kontrakt z FC Augsburg. Następnie grał w VfB Stuttgart, a w 2014 roku przeszedł do Borussii Mönchengladbach. Grał w niej do 2021 roku.
W 2010 roku zadebiutował w reprezentacji Gwinei.

</doc>
<doc id="2379834" url="https://pl.wikipedia.org/wiki?curid=2379834" title="Dmitrij Tokariew">
Dmitrij Tokariew

Dmitrij Stiepanowicz Tokariew (, ur. we wsi Isajewo Diedowo w guberni orenburskiej, zm. 19 listopada 1993 w Moskwie) – pracownik radzieckich służb specjalnych, kadrowy funkcjonariusz OGPU, NKWD i Ludowego Komisariatu Bezpieczeństwa Państwowego, generał major (od 9 lipca 1945 roku), członek WKP(b) (od 1927 roku), dwukrotny deputowany do Rady Najwyższej ZSRR, jeden z wykonawców zbrodni katyńskiej, który w 1991 roku zeznawał w śledztwie w sprawie zbrodni jako świadek.
Służba w organach bezpieczeństwa ZSRR.
Od 1938 do 1945 roku szef Obwodowego Zarządu NKWD w Kalininie (obecnie Twer), w latach 1945–1948 minister Bezpieczeństwa Państwowego Tadżyckiej Socjalistycznej Republiki Radzieckiej, a w latach 1948–1953 minister Bezpieczeństwa Państwowego Tatarskiej Autonomicznej Socjalistycznej Republiki Radzieckiej. W 1954 roku przeniesiony do rezerwy ze względu na stan zdrowia.
Udział w zbrodni katyńskiej.
W kwietniu i maju 1940 roku w siedzibie Obwodowego Zarządu NKWD w Kalininie, którego Dmitrij Tokariew był naczelnikiem, funkcjonariusze NKWD rozstrzelali przeszło 6300 polskich jeńców wojennych z obozu w Ostaszkowie pochowanych następnie w Miednoje (część zbrodni katyńskiej). Dmitrij Tokariew osobiście nie rozstrzeliwał polskich jeńców i nie znalazł się na liście 125 funkcjonariuszy NKWD nagrodzonych przez Ławrientija Berię rozkazem nr 001365 NKWD ZSRR z dnia 26 października 1940 roku „za pomyślne wykonanie zadań specjalnych” (w rozkazie tym wymieniono funkcjonariuszy NKWD bezpośrednio uczestniczących w przygotowaniu zbrodni i jej wykonaniu). Jak wyjaśnił w swoich zeznaniach w 1991 roku, „nie miał dostatecznego doświadczenia czekistowskiego”. Mimo to rosyjski historyk Nikita Pietrow stwierdza, że Tokariew dowodził akcją rozstrzeliwania, sprawując nad nim ogólny nadzór jako szef Obwodowego Zarządu NKWD i przerzucając bezpośrednie kierowanie na swoich zastępców. Zwracano również uwagę, że w kwietniu 1940 roku Dmitrij Tokariew przesyłał do Wsiewołoda Mierkułowa telegramy z informacjami o wymordowaniu kolejnych partii jeńców przywożonych do Kalinina.
Rola w śledztwie w sprawie zbrodni katyńskiej.
W 1991 roku złożył przed rosyjskim prokuratorem wojskowym, ppłk. Anatolijem Jabłokowem, obszerne zeznania dotyczące zbrodni katyńskiej, m.in. opisał działania Wasilija Błochina, Nikołaja Siniegubowa i Michaiła Kriwienki, mordujących jeńców w tzw. więzieniu wewnętrznym NKWD, mieszczącym się w piwnicach gmachu kalinińskiego NKWD (obecnie Twerski Instytut Medyczny). Drugie z tych zeznań, nagrane 20 marca 1991 roku na taśmie magnetowidowej, zostało w 1994 roku opublikowane w Polsce w „Zeszytach Katyńskich”. Na wykorzystanie zeznań Dmitrija Tokariewa do celów naukowych wyraził w 1992 roku zgodę zastępca Prokuratora Generalnego RP.

</doc>
<doc id="2379837" url="https://pl.wikipedia.org/wiki?curid=2379837" title="Henryk Roguski">
Henryk Roguski

Henryk Roguski (ur. 15 stycznia 1912 w Warszawie, zm. 2 marca 1981 w Warszawie) – polski lekkoatleta chodziarz i maratończyk.
Dwukrotnie zdobył brązowe medale mistrzostw Polski w chodzie na 50 km w 1932 i 1933. W 1933 zajął 5. miejsce w mistrzostwach Polski w biegu maratońskim, a w 1934 4. miejsce w chodzie na 50 km.
Rekordy życiowe:
Był zawodnikiem klubów Policyjny KS Katowice (1928), Strzelec Warszawa (1932 i 1934) i Pocztowy KS Warszawa (1933).
Po II wojnie światowej był pracownikiem Związku Spółdzielni Pracy Metalowców w Warszawie.

</doc>
<doc id="2379843" url="https://pl.wikipedia.org/wiki?curid=2379843" title="Bogusław Jasiński">
Bogusław Jasiński



</doc>
<doc id="2379844" url="https://pl.wikipedia.org/wiki?curid=2379844" title="Reprezentacja Norwegii na Mistrzostwach Świata w Narciarstwie Klasycznym 2005">
Reprezentacja Norwegii na Mistrzostwach Świata w Narciarstwie Klasycznym 2005

Reprezentacja Norwegii na Mistrzostwach Świata w Narciarstwie Klasycznym 2005 w Oberstdorfie liczyła 30 sportowców, w tym 8 kobiet i 22 mężczyzn. W reprezentacji znalazło się 20 biegaczy narciarskich, 5 kombinatorów norweskich i 5 skoczków narciarskich. Norwescy zawodnicy wystartowali we wszystkich 17 konkurencjach mistrzostw świata w narciarstwie klasycznym, w których zdobyli 17 medali - 5 złotych, 5 srebrnych i 7 brązowych. 
Wyniki.
Biegi narciarskie.
Mężczyźni.
Sprint
15 km stylem dowolnym
Bieg pościgowy 2x15 km
Sztafeta 4x10 km
50 km stylem klasycznym
Kobiety.
Sprint
10 km stylem dowolnym
Bieg pościgowy 2x7,5 km
Sztafeta 4x5 km
30 km stylem klasycznym
Kombinacja norweska.
Gundersen HS 100 / 15 km
Konkurs drużynowy (HS 137 + 4 x 5 km)
Sprint (7,5 km + HS 137)
Skoki narciarskie.
Konkurs indywidualny na skoczni HS 100
Konkurs indywidualny na skoczni HS 137
Konkurs drużynowy na skoczni HS 100
Konkurs drużynowy na skoczni HS 137
W składzie znalazł się także Daniel Forfang, jednak nie wystartował w żadnym z konkursów.

</doc>
<doc id="2379847" url="https://pl.wikipedia.org/wiki?curid=2379847" title="Bohdan Zalewski">
Bohdan Zalewski

Bohdan Zalewski (ur. 6 grudnia 1918, zm. 2 listopada 2001) – polski spiker Polskiego Radia, poeta, działacz społeczny.
Życiorys.
Znany z "Podwieczorka przy mikrofonie". Prowadził także muzyczne audycje Tomasza Dąbrowskiego, czwartkowe koncerty „Dla każdego coś miłego”, „Mikrofon dla wszystkich”. Nagrodzony Złotym Mikrofonem Polskiego Radia. Absolwent liceum im. S. Batorego w Warszawie, a potem student Instytutu Sztuki Teatralnej w Warszawie. W czasie wojny żołnierz AK, aresztowany w 1943. Więzień Pawiaka, Oświęcimia i Mauthausen-Gusen. Wspomnienia o wspólnym pobycie z Bohdanem Zalewskim w KL Gusen opisał Stanisław Grzesiuk w swojej książce "Pięć lat kacetu", a Stanisław Dobosiewicz w „Mauthausen-Gusen poezja i pieśń więźniów” (Instytut Wydawniczy PAX, Warszawa 1983) cytuje jego obozową twórczość poetycką.

</doc>
<doc id="2379849" url="https://pl.wikipedia.org/wiki?curid=2379849" title="Wojska pancerne Danii do 1940 r.">
Wojska pancerne Danii do 1940 r.

Wojska pancerne Danii do 1940 r.
Historia.
Pierwszym duńskim pojazdem opancerzonym był samochód pancerny HtK46, który we wrześniu 1917 r. został zbudowany na bazie samochody ciężarowego Hotchkiss M1909. Użytkowała go nie armia duńska, lecz formacja obrony terytorialnej "Akademisk Skyttekorps". Nie był on jednak udanym pojazdem, gdyż wystąpiły duże problemy z jego prowadzeniem. W związku z tym w 1923 r. został wycofany ze służby. W tym czasie armia duńska używała pewną liczbę opancerzonych ciężarówek różnego typu.
W 1923 r. Duńczycy zakupili we Francji 10 transporterów Citroen-Kegresse. Rok później dokupili jeszcze 2 kolejne. Otrzymały one duńskie oznaczenie HtK 129. W 1932 r. Duńczycy zwrócili firmie Citroen dotychczasowe transportery, w zamian otrzymując 18 nowych. Stały się one pojazdami pomocniczymi w pododdziale samochodów pancernych. Pełniły służbę wojskową do 1935 r. W latach 1925-1927 były testowane w oddziałach artylerii 4 transportery Triangel, ale ostatecznie zrezygnowano z nich.
W 1928 r. armia duńska zakupiła we Włoszech pierwszy czołg w swojej historii, którym była zmodernizowana wersja francuskiego czołgu lekkiego FT-17 pod nazwą Fiat 3000, obserwowana przez delegację wojskową jeszcze w 1926 r. Przezbrojono go w 2 karabiny maszynowe Madsen. Używano go jedynie w celach szkoleniowych przy działaniach piechoty. Duński sztab generalny uznał jednak, że czołgi nie są potrzebne w armii. Dlatego już w 1929 r. Fiat 3000 przestał uczestniczyć w ćwiczeniach wojskowych. Wiadomo, że pod koniec lat 30. służył jako cel artyleryjski.
W 1930 r. w armii duńskiej rozpoczęto próby z samochodami pancernymi. Na bazie ciężarówek Ford zostały zbudowane 2 improwizowane pancerki uzbrojone w działka Madsen 20 mm. Otrzymały oznaczenia FP-1 i FP-2. Następnie były kilkakrotnie przebudowywane. Duńczycy w ten sposób próbowali zbadać koncepcję wprowadzenia na użytek wojskowy w momencie wybuchu wojny cywilnych samochodów ciężarowych, które byłyby doraźnie opancerzane i uzbrajane. Jednakże po pewnych czasie plany te zostały zarzucone. Obie pancerki przetrwały w armii do 1940 r.
W 1931 r. Duńczycy wybudowali 6 transporterów Triangel-Kornbech z trakcją gąsienicową udoskonaloną przez inż. E.R. Kornbecha. Służyły one do transportowania ciężkich dział. Na początku lat 30. w Danii testowano 6 tankietek produkcji brytyjskiej Vickers Carden Loyd Mark VI, oznaczone jako FP-4. Zrezygnowano jednak z zakupu dalszych tankietek i zwrócono 4 dotychczasowe, zaś 2 pozostałe, przezbrojone w karabiny maszynowe Madsen, pełniły służbę w armii duńskiej do 1937 r.
W 1934 r. zakupiono w Szwecji 1 samochód pancerny Landswerk L-185, który otrzymał działko Madsen 20 mm. Oznaczono go jako FP-6. Przez kilka lat używano go do celów testowych, dopóki w 1937 r. nie wycofano ze służby z powodu awarii silnika. Zachęcające próby doprowadziły do zakupu w 1936 r. kolejnych 2 szwedzkich pancerek Landwerk L-181 ze zmodernizowaną niemiecką trakcją gąsienicową Büssing-NAG. Otrzymały one oznaczenie PV M 36. Ich osiągi były satysfakcjonujące, ale okazały się za drogie w eksploatacji. Dlatego na próby ściągnięto w 1937 r. z Wielkiej Brytanii mniejszy samochód pancerny Alvis-Straussler A.C. III. Porównywano go z pancerką Landswerk Lynx. Duńczycy wybrali ostatecznie szwedzki pojazd, zamawiając 3 pancerki. Dostarczono je pod koniec 1939 r. Na pocz. 1940 r. zamówiono kolejnych 15 samochodów pancernych Landswerk Lynx. Miały trafić do szwadronów samochodów pancernych w Jutlandzkim Pułku Dragonów w Randers i Pułku Huzarów Gwardii w Naestved, ale przed atakiem wojsk niemieckich na Danię 9 kwietnia 1940 r. nie zdążono ich dostarczyć.
Duńskie pancerki nie wzięły udziału w walkach z wkraczającymi do Danii oddziałami niemieckimi. Do 23 sierpnia 1943 r., kiedy armia duńska została rozwiązana przez Niemców, były przechowywane w magazynach. Po tej dacie najprawdopodobniej przejął je Wehrmacht, używając następnie na froncie wschodnim do celów antypartyzanckich i patrolowych, bądź w okupowanej Norwegii.

</doc>
<doc id="2379850" url="https://pl.wikipedia.org/wiki?curid=2379850" title="Medaliści mistrzostw Polski seniorów w biegu na 10 kilometrów">
Medaliści mistrzostw Polski seniorów w biegu na 10 kilometrów

Medaliści mistrzostw Polski seniorów w biegu na 10 km – zdobywcy medali seniorskich mistrzostw Polski w konkurencji biegu ulicznego na 10 km.
Po raz pierwszy mistrzostwa Polski w biegu na 10 km mężczyzn zostały rozegrane 7 sierpnia 2010 w Gdańsku w ramach Biegu Św. Dominika. Pierwszym mistrzem Polski został zawodnik Floty Gdynia Marcin Chabowski, który uzyskał wynik 29:13.
Następne mistrzostwa rozegrano 6 sierpnia 2011 w Gdańsku, również w ramach Biegu św. Dominika. Ponownie mistrzem Polski został Marcin Chabowski z czasem 28:55, chociaż w biegu zwyciężył Costas Kyeva z Kenii (28:48).
Najwięcej złotych medali mistrzostw Polski (siedem) zdobył Marcin Chabowski. Do niego też należy aktualny rekord mistrzostw Polski seniorów w biegu na 10 km, który wynosi 28:55 i został ustanowiony podczas mistrzostw w 2011 w Gdańsku.
Klasyfikacja medalowa.
W historii mistrzostw Polski seniorów na podium tej imprezy stanęło w sumie 13 biegaczy. Najwięcej złotych medali zdobył Marcin Chabowski. Tyle samo medali, lecz innego koloru, zdobył Arkadiusz Gardzielewski. W tabeli kolorem wyróżniono zawodników, którzy wciąż są czynnymi lekkoatletami.

</doc>
<doc id="2379852" url="https://pl.wikipedia.org/wiki?curid=2379852" title="Nora Polley">
Nora Polley

Nora Margaret Polley, z domu Fischer (ur. 29 lipca 1894 w Budaun, zm. 1988 w Leominster) – indyjska tenisistka, uczestniczka Letnich Igrzysk Olimpijskich 1924, pierwsza kobieta reprezentująca Indie na igrzyskach olimpijskich.
Podczas igrzysk olimpijskich uczestniczyła w rywalizacji tenisowej w singlu i mikście. W pierwszej rundzie gry pojedynczej miała wolny los, w drugiej wygrała z Greczynką Leną Valaoritou-Skaramagną. W trzeciej rundzie poniosła porażkę z Hiszpanką Lilí Álvarez.
W grze mieszanej jej partnerem był Sydney Jacob. W pierwszej rundzie mieli wolny los, lecz w drugiej rundzie odpadli po porażce z parą z Irlandii.

</doc>
<doc id="2379855" url="https://pl.wikipedia.org/wiki?curid=2379855" title="Ambasada Słowacji w Polsce">
Ambasada Słowacji w Polsce

Ambasada Słowacji w Polsce, Ambasada Republiki Słowackiej (słow. "Veľvyslanectvo Slovenskej republiky") – słowacka placówka dyplomatyczna mieszcząca się w Warszawie przy ul. Litewskiej 6.
Podział organizacyjny.
W skład przedstawicielstwa wchodzą też:
Siedziba.
Stosunki dyplomatyczne Polska nawiązała ze Słowacją w 1939. W Warszawie otwarto poselstwo tego kraju w kamienicy "Riunione Adriatica di Sicurtà" z 1939 przy ul. Prusa 8.
Stosunki dyplomatyczne reaktywowano po podziale Czechosłowacji w 1993. Ambasada Słowacji podjęła swoje obowiązki w 1994, w pałacyku księcia Wasyla Dołgorukowa z 1899 (proj. Ludwik Panczakiewicz) – do 1992 siedziby Biura Radcy Handlowego Czechosłowacji przy ul. Litewskiej 6.
Rezydencję ambasadora zlokalizowano w willi Pauliny Wierzbickiej z 1928 przy ul. Nabielaka 4 (2013).
W 1993 utworzono Instytut Słowacki w Warszawie ("Slovenský inštitút vo Varšave"), z siedzibą od 1995 przy ul. Krzywe Koło 12/14a.
Funkcjonuje też Konsulat Generalny w Krakowie ("Generálny konzulát v Krakove") przy ul. św. Tomasza 34 (od 2003).

</doc>
<doc id="2379856" url="https://pl.wikipedia.org/wiki?curid=2379856" title="Europe Airpost">
Europe Airpost

Europe Airpost - francuskie linie lotnicze z siedzibą w Bâtiment Le Séquoia w Tremblay-en-France. Linie te w nocy przewożą pocztę, cargo, a w dzień wykonują pasażerskie loty czarterowe. Możliwe jest to za pomocą samolotów typu Boeing 737-300QC (Quick Change), gdzie zmiana konfiguracji samolotu z cargo na pasażerski wynosi godzinę. Głównym portem lotniczym jest Port lotniczy Paryż-Roissy-Charles de Gaulle. Loty są odbywane do Wysp Zielonego Przylądka w Afryce, do niektórych krajów europejskich, a także do Kanady.
Flota.
Stan floty na 2010 rok 

</doc>
<doc id="2379858" url="https://pl.wikipedia.org/wiki?curid=2379858" title="Światowy Dzień Pomocy Humanitarnej">
Światowy Dzień Pomocy Humanitarnej

Światowy Dzień Pomocy Humanitarnej (ang. "World Humanitarian Day") – coroczne święto ustanowione przez Zgromadzenie Ogólne ONZ 11 grudnia 2008 roku.
Dzień ten upamiętnia zamach bombowy w 2003 roku na placówkę ONZ w Bagdadzie, podczas której zginął Wysoki Komisarz ONZ ds. Praw Człowieka Sérgio Vieira de Mello.
W obchodach biorą udział m.in. Biuro ONZ do spraw Koordynacji Pomocy Humanitarnej (ang. "UN Office for the Coordination of Humanitarian Affairs", OCHA) i Polska Akcja Humanitarna (PAH).
Obchody Dnia mają na celu zwiększenie świadomości społecznej na temat działań związanych z niesieniem pomocy humanitarnej na świecie i przybliżenie znaczenia międzynarodowej współpracy w tej dziedzinie. Dzień ten jest również okazją, aby wyrazić szacunek w stosunku do wszystkich pracowników humanitarnych ONZ i innych organizacji oraz uczcić pamięć tych, którzy pełniąc obowiązki stracili życie. Sekretarz Generalny ONZ tak wypowiedział się z okazji Światowego Dnia Pomocy Humanitarnej 19 sierpnia 2010 roku:

</doc>
<doc id="2379859" url="https://pl.wikipedia.org/wiki?curid=2379859" title="Donald Rutnam">
Donald Rutnam

Donald Ross "David" Rutnam (ur. 19 września 1902 w Kolombo, zm. w 1968 w Camberwell) – indyjski tenisista.
Startował 5 razy w Wimbledonie, najdalej dochodząc do 2 rundy gry pojedynczej i podwójnej.
W 1924 roku zagrał na igrzyskach olimpijskich w Paryżu wystartował w deblu, a jego partnerem był S. M. Hadi. W 1 rundzie mieli wolny los, w 2 wygrali z parą norweską Jack Nielsen–Conrad Langaard tym samym awansując do 3 rundy w którą przeszli walkowerem. W meczu ćwierćfinałowym ponieśli porażkę z Francuzami Jacquesem Brugnonem i Henrim Cochetem.

</doc>
<doc id="2379861" url="https://pl.wikipedia.org/wiki?curid=2379861" title="Ambasada Indii w Warszawie">
Ambasada Indii w Warszawie

Ambasada Indii w Warszawie (hindi: भारत का दूतावास, वारसा; ang. "Embassy of India, Warsaw") – placówka dyplomatyczna Republiki Indii znajdująca się w Warszawie.
Ambasador Indii w Warszawie oprócz Rzeczypospolitej Polskiej akredytowany jest także w Republice Litewskiej.
Siedziba.
Do czasu uzyskania przez Indie niepodległości w 1947 kontakty z Polską utrzymywano w ramach kontaktów Polski z Wielką Brytanią. Stosunki dyplomatyczne Indie nawiązały z Polską w 1954, a ambasadę w Warszawie otworzyły w 1957. Początkowo ambasador Indii w Moskwie był też akredytowany w Warszawie, a jej pierwsza siedziba mieściła się w hotelu Bristol przy ul. Krakowskie Przedmieście 42-44 (1957-1958), w al. Róż 3 (1959), w hotelu Bristol przy ul. Krakowskie Przedmieście 42-44 (1961), przy ul. Niegolewskiego 16 (1962-1978), przy ul. Rejtana 15 (1979-1988), przy ul. Starościńskiej 1b (1990-1991), następnie przy ul. Rejtana 15 (1991-2015). Od sierpnia 2015 ambasada mieści się w nowo wybudowanej siedzibie przy ul. Myśliwieckiej 2. Obok budynku ambasady wzniesiono także dwie rezydencje oraz budynek mieszkalny dla pracowników.
Funkcję rezydencji Ambasadora Indii w Warszawie przez szereg lat pełnił tzw. Dom Indyjski ("India House") w al. Róż 3.

</doc>
<doc id="2379862" url="https://pl.wikipedia.org/wiki?curid=2379862" title="Dalip Singh">
Dalip Singh

Dalip Singh (ur. 27 kwietnia 1899 w Dolon, Indie, zm. pomiędzy 1971 a 1982) - indyjski lekkoatleta, skoczek w dal, olimpijczyk.
Wziął udział w Letnich Igrzyskach Olimpijskich 1924, oraz w letnich igrzyskach olimpijskich 1928 w skoku w dal, gdzie zajmował odpowiednio: 14. i 37. miejsce.
Jego syn – Balkrishan Singh był hokeistą na trawie, złotym medalistą olimpijskim.

</doc>
<doc id="2379864" url="https://pl.wikipedia.org/wiki?curid=2379864" title="Inkwizycja w Niemczech">
Inkwizycja w Niemczech

Inkwizycja została utworzona przez papieża Grzegorza IX w 1231, a pierwszy inkwizytor został mianowany na terenie Niemiec. W drugiej połowie XIV wieku zorganizowano w Niemczech jej stałe struktury, które, z wyjątkiem jednego trybunału, przetrwały jedynie do czasów reformacji w pierwszej połowie XVI wieku. W zwalczaniu heretyków w Niemczech inkwizycja odgrywała zawsze drugorzędną rolę w stosunku do sądów biskupich.
Pod względem geograficznym obszar jurysdykcji niemieckiej inkwizycji w XIV–XVI wieku obejmował kościelne metropolie: moguncką, kolońską, salzburską, bremeńską i magdeburską, a ponadto archidiecezję trewirską (bez sufraganii), diecezję bazylejską (należącą do metropolii Besançon), egzymowane diecezje bamberską, miśnieńską i pomorską oraz należące do zakonu krzyżackiego Inflanty. Burgundia i Lotaryngia, a do 1515 także południowe Niderlandy, mimo że należały do Świętego Cesarstwa, podlegały inkwizytorom francuskim mianowanym przez paryskiego prowincjała dominikanów.
Heretycy w Niemczech w XI–XIII wieku.
Pierwsza wzmianka o heretykach w późnośredniowiecznych Niemczech pochodzi z 1051, gdy cesarz Henryk III Salicki, wbrew protestom katolickich duchownych, kazał powiesić w Goslarze kilka osób uznanych za manichejczyków z uwagi na odmowę zabijania zwierząt i spożywania mięsa. O tej grupie nic jednak bliżej nie wiadomo. Około 1114/15 w diecezji Utrecht działał niejaki Tanchelm z Utrechtu, którego również oskarżano o herezję. Jest jednak bardziej prawdopodobne, że był on jedynie radykalnym i niezbyt taktownym reformatorem religijnym, który za bardzo naraził się zdemoralizowanemu duchowieństwu z Utrechtu. W każdym razie po jego zamordowaniu w 1115 jego ruch się załamał. Od 1143 w Nadrenii notowana jest obecność dualistycznej sekty katarów, która od początku spotkała się z wrogim przyjęciem. W 1143 hrabia Otto von Rheineck spalił trzech katarów w Bonn, a w tym samym i następnym roku doszło do samosądów na katarach schwytanych w Kolonii i Liège. Również wtedy katolickie duchowieństwo było przeciwne prześladowaniom heretyków. W 1163 ponownie doszło do samosądów na katarach w Kolonii, a niedługo potem wygnano ich z Moguncji. Najwyraźniej jednak sekta ta nie zapuściła w Niemczech trwałych korzeni. Dowody jej obecności w Niemczech w pierwszej połowie XIII wieku są niejednoznaczne, a później nie ma ich wcale.
Znacznie większą rolę w historii niemieckiej heterodoksji przed reformacją odegrał ruch waldensów, który od końca XII wieku zdobywał coraz szersze grono zwolenników, szczególnie w Nadrenii, Austrii i Bawarii, a później także w Brandenburgii i na Pomorzu. To właśnie w waldensów została wymierzona jedna z pierwszych zorganizowanych akcji represyjnych na dużą skalę. W 1212 biskup Strasburga Heinrich Veringen wykrył w swojej diecezji waldensów i w wyniku przeprowadzonego dochodzenia ustalił aż 500 podejrzanych, z czego 80 spalono na stosie.
W marcu 1232 cesarz Fryderyk II Hohenstauf oficjalnie zarządził, że wszystkie osoby na terenie Niemiec, winne herezji, powinny być karane śmiercią przez spalenie na stosie, o ile nie podporządkują się Kościołowi.
Konrad z Marburga.
Od 1227 kazania przeciwko heretykom na terenie Niemiec głosił Konrad z Marburga, spowiednik Elżbiety z Turyngii. W październiku 1231 papież Grzegorz IX rozszerzył jego mandat, powierzając mu funkcję sędziego delegowanego do zwalczania heretyków. W ten sposób Konrad został pierwszym w historii papieskim inkwizytorem, choć formalnie zarówno przed jak i po tej dacie tytułowany był jedynie jako "Praedicator Verbi Dei" ("kaznodzieja Słowa Bożego"), a nie "Inquisitor haereticae pravitatis" ("inkwizytor heretyckiej przewrotności"), jak brzmiał oficjalny tytuł papieskich inkwizytorów po 1233.
Konrad dobrał sobie do pomocy kilku fanatycznych współpracowników, m.in. Jana Jednookiego i Konrada Dorso. Ich działalność szybko wzbudziła postrach. Według współczesnych relacji nie dawali oni oskarżonym żadnych możliwości obrony. Ci, którzy przyznali się do herezji, otrzymywali rozgrzeszenie, a w ramach pokuty golono im głowę na znak hańby. Ci, którzy obstawali przy swej niewinności, byli skazywani na stos bez rzetelnej weryfikacji zarzutów. Sam Konrad i jego pomocnicy zdawali sobie sprawę z arbitralności swych metod i ryzyka pomyłki, jednak mieli twierdzić, że spaliliby i stu niewinnych, gdyby wśród nich znalazł się choć jeden winny. W tych warunkach działalność inkwizycyjna wzbudzała protesty także ze strony katolików, w tym duchownych. Upomnienia Konradowi udzielił w końcu sam arcybiskup Moguncji Zygfryd III z Eppstein, nawołując do umiarkowania. Konrad jednak zignorował te apele. Był pewny poparcia papieża Grzegorza IX, któremu w swych raportach donosił o istnieniu w Niemczech sekty czcicieli Lucyfera. W oparciu o te doniesienia papież w czerwcu 1233 wydał bullę "Vox in Rama", powtarzając w niej fantastyczne zarzuty stawiane niemieckim heretykom przez Konrada. Pozycja Konrada i jego współpracowników pozostawała niezachwiana aż do momentu, gdy Konrad oskarżył o herezję hrabiego Sayn. Hrabia odwołał się do arcybiskupa Moguncji i Konrad został zmuszony podporządkować się jego autorytetowi. Na synodzie 25 lipca 1233 hrabia został oczyszczony z zarzutów, wbrew protestom inkwizytora. Pięć dni później Konrad został zamordowany, a wkrótce potem podobny los spotkał także Konrada Dorso i Jana Jednookiego. Synod we Frankfurcie w 1234 zrehabilitował około 50 osób skazanych przez Konrada z Marburga.
W 1231 i 1232 papież Grzegorz IX skierował jednobrzmiące bulle zatytułowane "Ille humani generis" do dominikanów z konwentów w Ratyzbonie (22 listopada 1231), Friesach (27 listopada 1231), Würzburgu (2 marca 1232) i Strasburgu (2 grudnia 1232), powierzając im zadania antyheretyckie. Najprawdopodobniej jednak, zakres tych zadań ograniczał się do działalności duszpasterskiej i wspomagania działalności sądów biskupich, a nie obejmował pełnomocnictw inkwizycyjnych w ścisłym tego słowa znaczeniu.
Okres 1233–1348.
Synod we Frankfurcie w 1234 faktycznie położył kres istnieniu papieskiej inkwizycji w Niemczech na ponad sto lat. Zwalczanie herezji w tym okresie spoczywało w rękach biskupów, jednak do końca XIII wieku brak jest śladów jakichś poważniejszych działań antyheretyckich. Wiadomo jedynie, że ok. 1266 w diecezji pasawskiej prowadzono śledztwo przeciwko waldensom, a uzyskane zeznania posłużyły jednemu z anonimowych śledczych do dokładnego opisania ich doktryny, jednak szczegółowy przebieg i rezultaty tego śledztwa pozostają nieznane.
Dopiero na początku XIV wieku niemieccy biskupi podjęli energiczniejszą akcję przeciwko heretykom. W latach 1311–1315 i ponownie ok. 1338 do licznych procesów i egzekucji waldensów doszło w Austrii. W 1336 tę samą sektę odkryto w Brandenburgii. Nieco wcześniej w Niemczech rozpoczęły się polowania na domniemanych wyznawców tzw. „herezji wolnego ducha”, potępionej dekretem Soboru w Vienne "Ad nostrum". Najprawdopodobniej nigdy nie istniało żadne jednolite bractwo czy stowarzyszenie wyznające taką herezję, pojęciem tym określano po prostu pewną grupę nieortodoksyjnych poglądów, przypisywanych głównie członkom świeckich stowarzyszeń religijnych o nieuregulowanym statusie kanonicznym (beginki i begardzi) oraz różnym religijnym ekscentrykom. Pierwsze prześladowanie „sekty wolnego ducha” miało miejsce w Strasburgu w latach 1317–1319 pod kierownictwem miejscowego biskupa Jana Dirpheima. Do procesów doszło też w innych miejscach, m.in. w Kolonii (1326), Metz (1335), Magdeburgu (1336), Konstancji (1339), Salzburgu (1340) i Würzburgu (1342).
Wszystkie powyższe prześladowania były dziełem sądów biskupich. Przez ponad sto lat po roku 1233 nie jest znany ani jeden przypadek mianowania na terenie Niemiec papieskiego inkwizytora, pomimo że leżące dalej na wschód Polska i Czechy miały papieskich inkwizytorów już od 1318, a Węgry od 1327. Być może wytłumaczeniem tego może być fakt, że cesarz Ludwik IV Bawarski (zm. 1347) prowadził politykę wrogą papiestwu i przez pewien czas popierał nawet antypapieża Mikołaja V (1328–1330). Dopiero po wstąpieniu na tron królewski Karola Luksemburga w 1348 stosunki między papiestwem a cesarstwem się ociepliły. W tym też roku doszło do ustanowienia w Niemczech trybunału papieskiej inkwizycji.
Okres 1348 – XVI wiek.
Inkwizycja papieska.
W 1348 Klemens VI mianował dominikanina Jana Schadlanda z konwentu strasburskiego inkwizytorem Niemiec, a w 1353 nominację tę zatwierdził kolejny papież Innocenty VI, wskazując, że powinien on przede wszystkim zwalczać błędy doktrynalne szerzące się wśród wspólnot begardów. Trudno powiedzieć, na ile poważnie papiestwo traktowało zagrożenie herezją, zważywszy, że Schadland został mianowany jedynym inkwizytorem na całe Niemcy. Nowy inkwizytor odznaczał się dużą determinacją w zbieraniu funduszy potrzebnych na zorganizowanie trybunału, ale śladów jego realnej antyheretyckiej aktywności jest bardzo niewiele. Nie uzyskał bowiem wsparcia finansowego ani organizacyjnego od niemieckiego episkopatu, ani od władz świeckich. Ostatecznie w 1359 papież Innocenty VI mianował go biskupem chełmińskim, nie wyznaczając następcy na stanowisku inkwizytora.
Właściwym twórcą papieskiej inkwizycji w Niemczech był Urban V, który w 1364 mianował czterech dominikańskich inkwizytorów: Waltera Kerlingera dla Saksonii, Heinricha Agro dla metropolii mogunckiej, Ludwiga de Caliga dla metropolii kolońskiej i Trewiru oraz Jana de Moneta dla metropolii salzburskiej. Podobnie jak Schadland, mieli oni za zadanie walkę z herezją „wolnego ducha”, głównie wśród begardów i beginek. Najbardziej energicznie swoją funkcję pełnił Walter Kerlinger, który w latach 1367–1369 w Erfurcie ukarał ponad 200 begardów i beginek, a drugie tyle zmusił do opuszczenia miasta, a ponadto przewodniczył procesom także w innych miejscowościach (m.in. w Nordhausen w 1369). W 1369 został także prowincjałem dominikańskiej prowincji Saksonii i zmarł jako inkwizytor i prowincjał w 1373. O pozostałych inkwizytorach z tego okresu zachowało się zaledwie kilka pojedynczych wzmianek. Działalność papieskiej inkwizycji przeciwko begardom zyskała zdecydowane poparcie cesarza Karola IV, który w 1369 wydał kilka edyktów wspomagających inkwizycję.
W 1372 papież Grzegorz XI upoważnił każdorazowego prowincjała dominikańskiej prowincji zakonnej Teutonia (południowe i zachodnie Niemcy) do mianowania inkwizytorów (w liczbie nie większej niż pięciu) na całym terytorium Niemiec, w tym także na obszarach wchodzących w skład prowincji zakonnej Saksonia (północne i wschodnie Niemcy oraz Inflanty). Decyzja ta zamyka okres formowania się stałych struktur papieskiej inkwizycji w Niemczech.
Mimo poparcia cesarza działalność inkwizytorów przeciwko begardom i beginkom spotkała się z licznymi protestami ze strony duchownych oraz świeckich. Wielu z nich uważało, że zarzuty stawiane tym wspólnotom były niesprawiedliwe. Pod wpływem tych protestów Grzegorz XI w 1374 i 1377 wydał bulle zalecające inkwizytorom dużą ostrożność w procesach przeciwko członkom tych stowarzyszeń wskazując, że większość z nich to dobrzy i pobożni katolicy, a tylko niektórzy popadają w błędy doktrynalne. Wydanie tych bulli czasowo niemal zbiegło się ze śmiercią Waltera Kerlingera (zm. 1373) i spowodowało znaczne osłabienie aktywności inkwizycji papieskiej na kilkanaście lat.
Ponowne ożywienie działalności inkwizytorów papieskich nastąpiło za pontyfikatu Bonifacego IX (1389–1404). Znów doszło do procesów domniemanych zwolenników „herezji wolnego ducha” w Austrii, Kolonii i Meklemburgii. Szczególną aktywnością wykazał się inkwizytor Saksonii Eylard Schöneveld, który w 1402–1403 spalił w kilku nadbałtyckich miastach cztery osoby. Natomiast w prześladowaniach waldensów, jakie miały miejsce we wschodnich i południowych Niemczech za Bonifacego IX, papiescy inkwizytorzy nie brali prawie żadnego udziału. Wyjątkiem były procesy w Moguncji w 1389 i Strasburgu w 1400.
Bonifacy IX w 1399 dokonał reorganizacji urzędu inkwizycji papieskiej w Niemczech, upoważniając każdorazowego prowincjała dominikanów z Saksonii do mianowania aż sześciu inkwizytorów w swej prowincji, podczas gdy do tej pory prawo nominacji miał tylko prowincjał Teutonii i to w liczbie nie więcej niż pięciu w całych Niemczech. Mimo to jeszcze w 1409 prowincjał Teutonii mianował inkwizytora w prowincji Saksonia powołując się na bullę Grzegorza XI z 1372. Najwcześniejsze ślady wykonywania takiego uprawnienia także przez prowincjała Saksonii pochodzą dopiero z drugiej połowy XV wieku.
W 1414 inkwizytor Heinrich Schöneveld przewodniczył procesom przeciwko 84 członkom milenarystycznej sekty flagelantów (biczowników) w Sangerhausen w Turyngii. Trzy osoby skazał na śmierć, a pozostałym wymierzył środki pokutne, gdyż wyrzekły się herezji. Po wyjeździe inkwizytora miejscowe władze zignorowały jednak jego wyroki i wszystkich heretyków spaliły na stosie i zorganizowały polowanie na ich zwolenników w okolicy. Ogółem z wyroku sądów świeckich spalono w tym roku w Turyngii co najmniej 168 osób (być może nawet około 300).
Sobór w Konstancji w latach 1414–1418 wziął w obronę wspólnoty beginek i begardów, kładąc definitywny kres ich prześladowaniom. Procesy przeciwko domniemanym wyznawcom „herezji wolnego ducha” sporadycznie zdarzały się jeszcze aż do 1458, ale za każdym razem dotyczyły już tylko pojedynczych religijnych ekscentryków, a nie większych grup czy wspólnot.
Dużo ważniejszą decyzją podjętą przez Sobór w Konstancji było potępienie husytyzmu. W trakcie jego obrad dwóch przywódców tego ruchu, Jana Husa i Hieronima z Pragi, spalono na stosie. W ciągu XV wieku wielu misjonarzy z Czech próbowało propagować poglądy husyckie w Niemczech. Ponadto na wschodzie po okresie prześladowań z lat 1389–1404 odradzały się wspólnoty waldensów, które zresztą nawiązały przyjazne stosunki z czeskimi husytami. Paradoksalnie jednak, papiescy inkwizytorzy nie brali prawie żadnego udziału w zwalczaniu husytów i waldensów. Jedynymi większymi akcjami antyheretyckimi inkwizycji papieskiej po Soborze w Konstancji były procesy flagelantów w Nordhausen w 1434 i 1446 oraz w Turyngii w 1454. Ponadto w 1425 na kilka lat urząd inkwizytorski w metropolii mogunckiej z nieznanych bliżej przyczyn został odebrany dominikanom, a papież Marcin V mianował inkwizytorem profesora uniwersytetu w Heidelbergu Jana Lagenatora.
W drugiej połowie XV wieku działalność papieskiej inkwizycji w Niemczech niemal całkowicie zamarła. Wprawdzie władze zakonu dominikanów regularnie dokonywały nominacji, a liczba inkwizytorów nawet wzrosła w stosunku do okresu wcześniejszego, jednak w większości traktowali oni urząd inkwizytorski wyłącznie jako honorowe wyróżnienie i nie prowadzili żadnej działalności antyheretyckiej. Niemal wszyscy inkwizytorzy niemieccy tego okresu byli jednocześnie przeorami konwentów, wikariuszami zakonnych „nacji”, profesorami uniwersyteckimi, a nawet prowincjałami zakonnymi, nierzadko zresztą łącząc kilka takich funkcji. Niektórzy (np. Gerhard von Elten, Jakob Sprenger) byli zaangażowani w dzieło reformy wewnętrznej zakonu dominikańskiego. Dwa najsłynniejsze spośród nielicznych procesów o herezję prowadzonych przez inkwizytorów papieskich w ciągu ostatnich 50 lat przed wystąpieniem Marcina Lutra, tj. proces Jana Rucherata w 1479 (inkwizytor Gerhard von Elten) i proces Jana Reuchlina w 1513 (inkwizytor Jakob van Hoogstraten) były przypadkami wykorzystywania przez profesorów uniwersyteckich urzędu inkwizytorskiego do załatwiania porachunków z oponentami w środowisku akademicko-naukowym. Procesy te, w szczególności proces Reuchlina, wpłynęły jednak na znaczne obniżenie prestiżu papieskiej inkwizycji w Niemczech.
Wyjątkiem jeśli chodzi o inkwizytorski zapał był Heinrich Kramer, mianowany w 1479 inkwizytorem w okręgu Górnych Niemiec. Był on wielkim zwolennikiem teorii o realności i powszechności zbrodni czarów i próbował rozpętać polowania na czarownice najpierw w diecezji Konstancja (ok. 1481?–1484), a potem w tyrolskiej diecezji Brixen (1485). Inicjatywy te nie spotkały się jednak z oczekiwanym przez niego wsparciem ze strony władz lokalnych. Kramer, który wcześniej wyróżnił się w polemikach z koncyliarystami, broniąc autorytetu Stolicy Apostolskiej, zdołał uzyskać jednak wsparcie papieża Innocentego VIII (bulla "Summis desiderantes affectibus" z 5 grudnia 1484), a w 1486/87 napisał i opublikował książkę "Malleus Maleficarum", będącą podręcznikiem dla łowców czarownic. Działalność Kramera była jednak wyjątkiem, a on sam wkrótce popadł w konflikt z władzami zakonnymi, które w 1490 potępiły go za różne występki.
W 1515 w północno-zachodniej części Cesarstwa utworzona została nowa prowincja zakonna dominikanów "Germania Dolna" ("Germania Inferioris"), która najpóźniej w 1525 stała się odrębną jednostką w strukturach terytorialnych papieskiej inkwizycji. W 1542 prowincjał Germanii Dolnej otrzymał od papieża prawo mianowania inkwizytorów w kilku niderlandzkich diecezjach.
Wystąpienie Marcina Lutra w 1517 nastąpiło w momencie, gdy inkwizycja papieska od przeszło pół wieku w zasadzie nie ścigała heretyków, a jej prestiż w krajach niemieckich w związku z procesem humanisty Jana Reuchlina był bliski zeru. Opublikowany w 1516 pamflet "Epistolae obscurorum virorum" wyśmiewał inkwizytorów jako ludzi zacofanych, przeciwstawiając ich „nowoczesnym” humanistom, do których zaliczał się Reuchlin. Także działalność odpustowa Jana Tetzla, który był inkwizytorem Polski, osłabiała prestiż i pozycję tej instytucji. Te okoliczności, a także brak wystarczającego zaplecza organizacyjnego powodowały, że inkwizycja niemiecka nie była w stanie zareagować na wystąpienie Lutra.
Inkwizycja biskupia.
Utworzenie urzędu papieskiej inkwizycji nie osłabiło działalności antyheretyckiej niemieckich biskupów i delegowanych przez nich inkwizytorów diecezjalnych. W 1350 inkwizytorzy arcybiskupa magdeburskiego skazali na śmierć begarda Konstantyna. W latach 60. XIV wieku inkwizytor biskupi Henryk z Ołomuńca przeprowadził wiele procesów przeciwko austriackim waldensom w diecezji pasawskiej, a w 1378/79 prześladowania waldensów miały miejsce także w Norymberdze (diecezja bamberska). W 1374 z inicjatywy biskupa Strasburga Lamberta toczyło się śledztwo przeciwko beginkom, które dotknęło także franciszkańskie i dominikańskie tercjarki.
W latach 80. XIV wieku we wschodnich i południowych Niemczech rozpoczęły się wielkie prześladowania waldensów, które swe apogeum osiągnęły w następnej dekadzie. Były one dziełem głównie dwóch wędrownych inkwizytorów: Piotra Zwickera z zakonu celestynów i księdza Marcina z Ambergu z diecezji praskiej. Marcin rozpoczął swą karierę w Ratyzbonie w 1381 jako inkwizytor delegowany przez arcybiskupa praskiego Jana, który pełnił funkcję legata papieskiego w tym rejonie. Następnie prowadził procesy przeciwko waldensom w Würzburgu, Erfurcie, Bambergu, Czechach oraz na pograniczu austriacko-węgierskim (do 1401). Piotr Zwicker początkowo współpracował z Marcinem w Erfurcie w 1391, następnie prowadził śledztwo na Pomorzu (1392–1394), w Austrii (1391–1403, z przerwami) i na Węgrzech (1400/01). Dochodzenia te objęły kilka tysięcy podejrzanych, których na ogół traktowano dość łagodnie, choć w Erfurcie w 1391 i w austriackim Steyr w 1397 wielu waldensów spalono na stosie. Inkwizytorzy ci, choć działali w wielu diecezjach, nigdy nie posiadali mandatu papieskiego do swych działań. Prawdopodobnie bodźcem do tej kampanii stały się dość liczne konwersje wśród przywódców waldensów w latach 80. XIV wieku. Uzyskując od nich informacje o wiernych w wielu regionach, Piotr Zwicker i Marcin z Ambergu przemieszczali się z diecezji do diecezji, za każdym razem starając się o pełnomocnictwa od miejscowego biskupa, ale faktycznie prześladowania te były ich oddolną inicjatywą. Pod ich wpływem dochodzenia w swoich diecezjach zarządził także arcybiskup Moguncji Konrad von Weinsberg (proces w Bingen w 1392) oraz biskup Eichstätt Friedrich von Öttingen (1395), a w diecezji augsburskiej z własnej inicjatywy (choć za przyzwoleniem miejscowego biskupa) działalność inkwizycyjną podjął Heinrich Angermeier (1393–1394).
Podobnie jak w przypadku waldensów, także przeciwdziałanie wpływom husytyzmu w Niemczech po Soborze w Konstancji wzięły na siebie niemal wyłącznie sądy biskupie. W latach 20. XV wieku w Ratyzbonie, Magdeburgu, Wormacji i Spirze schwytano i spalono kilku husyckich misjonarzy, generalnie jednak ruch ten nie zdobył w Niemczech szerszego poparcia. Przyjazne kontakty z czeskimi husytami nawiązały natomiast niemieckie wspólnoty waldensów, czego dowiodły m.in. postępowania prowadzone przez inkwizytorów biskupich w Würzburgu (1446), Brandenburgii (1458 i 1478/80), Strasburgu (1458), Eichstätt (1460), diecezji Naumburg (1462) i w Wiedniu (1468). W 1481 w diecezji Halberstadt doszło też do prawdopodobnie ostatniego w dziejach procesu flagelantów.
Reformacja.
Zapoczątkowana wystąpieniem Marcina Lutra w 1517 reformacja wyznacza faktyczny kres działalności inkwizycji w krajach niemieckich. Wiele z nich (m.in. elektoraty Saksonii, Palatynatu i Brandenburgii, księstwa Meklemburgii i Pomorza, Hesja itd.) przyjęło protestantyzm, zsekularyzowało dobra kościelne i skasowało na swym terytorium zakony, w tym zakon dominikanów, na którym opierała się inkwizycja. Z kolei w krajach katolickich (Austria, Bawaria) represje wobec heretyków pod koniec lat 20. XVI wieku przejęły sądy świeckie, zastępując słabe i niewydolne sądownictwo kościelne. W miarę regularnie wyznaczani byli dominikańscy inkwizytorzy dla trzech metropolii nadreńskich (rezydujący w Kolonii), ale w drugiej połowie XVI wieku również tych nominacji zaniechano.
W Niderlandach ("Germania Inferioris") władze zakonne mianowały tytularnych inkwizytorów do końca XVI wieku, a dwaj ostatni zmarli w 1608, jednak po utworzeniu przez cesarza Karola V w latach 1522-1525 państwowo-kościelnej Inkwizycji niderlandzkiej nie odgrywali oni żadnej roli w zwalczaniu herezji.
Faktyczna likwidacja inkwizycji w Niemczech w pierwszej połowie XVI wieku bynajmniej nie oznaczała nastania tolerancji religijnej. Przejęcie spraw o herezję przez sądy świeckie początkowo doprowadziło wręcz do znaczącego wzrostu intensywności i brutalności prześladowań heretyków w niektórych krajach niemieckich i to na skalę nieznaną w poprzednich stuleciach. Choć represje zawiodły całkowicie w stosunku do głównych nurtów reformacji, które zyskały wsparcie wielu książąt i miast, ofiarą prześladowań padło wielu przedstawicieli radykalnej sekty anabaptystów, których cesarz Karol V Habsburg nakazał karać śmiercią jako buntowników bez względu na ich ewentualną skruchę. W okresie od 1527 do 1618 sądy świeckie w Niemczech skazały na śmierć łącznie około 850 anabaptystów, z czego blisko 80% zostało spalonych w Austrii i Tyrolu w latach 1527–1533. Niewielka część tych egzekucji odbyła się w regionach, które przyjęły reformację. Represje te po pokoju augsburskim w 1555 stopniowo zanikały. Jednak nawet wówczas Niemcy nie stały się krajem bez stosów. Począwszy od około 1560 Niemcy na blisko dwieście lat stały się głównym obszarem polowań na czarownice, które pochłonęły tam co najmniej 20 tysięcy ofiar, o wiele więcej niż pochłonęły prześladowania heretyków w tym kraju przez inkwizycję, sądy biskupie oraz sądy świeckie łącznie w ciągu poprzednich pięciuset lat. Papieska inkwizycja nie miała jednak w tym już żadnego udziału, a w XVII wieku rzymskie Święte Oficjum wręcz interweniowało na rzecz złagodzenia tych procesów w katolickich krajach niemieckich oraz w Szwajcarii.
Statystyki wyroków i egzekucji.
Wyroki inkwizycji papieskiej.
Liczba wyroków papieskiej inkwizycji w Niemczech, podobnie jak w innych regionach, jest trudna do ustalenia ze względu na niedostateczną liczbę źródeł. O działalności pierwszego inkwizytora Konrada z Marburga źródła informują niemal wyłącznie ogólnikowo o „wielkiej liczbie spalonych” oraz że wielu, chcąc uniknąć kary śmierci, przyznawało się fałszywie. Przyznającym się Konrad i jego współpracownicy darowali życie, ale golili im głowy na znak hańby. Jedyne konkretne dane liczbowe mówią o czterech heretykach spalonych w Erfurcie w maju 1232 oraz o 50 osobach rozgrzeszonych i zrehabilitowanych przez synod we Frankfurcie w 1234, a uprzednio skazanych przez Konrada. Jedna z kronik sugeruje, jakoby w sumie spalił on około tysiąca oskarżonych, ale liczby tej nie sposób zweryfikować i najprawdopodobniej jest ona przesadzona.
O inkwizytorze Janie Schadlandzie nie wiadomo, by kiedykolwiek uczestniczył w procesach przeciwko heretykom. Prawdopodobnym jest jednak, że powtórny proces begarda Bertolda von Rohrbach w 1356, w wyniku którego ten został spalony na stosie, był dziełem właśnie jego lub ewentualnie jego wikariusza.
Odnośnie do inkwizytorów mianowanych w 1364 więcej wiadomości źródła przekazały jedynie o działalności Waltera Kerlingera. W procesach przeciwko begardom w Erfurcie w latach 1367–1369 spalił trzy osoby, na ponad dwieście nałożył pokuty, a kolejne dwieście zbiegło z miasta. W 1369 w Nordhausen aresztował 40 begardów, z czego 7 skazał na śmierć. O Henryku Agro wiadomo jedynie, że w 1366 w Strasburgu spalił beginkę Meta von Westhove. Z kolei Ludwig Caliga ekskomunikował jednego heretyckiego księdza w Soest i być może działał przeciwko begardom i beginkom w Kolonii ale nic bliżej na ten temat nie wiadomo.
Inkwizytor Johannes Arnoldi w 1389 przewodniczył procesowi 18 waldensów w Moguncji, którzy wyrzekli się herezji i przyjęli nałożoną przez niego pokutę. Wcześniej uczestniczył także procesach przeciwko Hartmannowi der Birman w Strasburgu (1384) i Janowi Müsinger w Ulm (1385), którzy także wyrzekli się herezji. Jego następca Nikolaus Böckeler w 1391 wytoczył proces Janowi Malkawowi w Strasburgu, którego ostatecznie skazano na wygnanie; proces miał charakter polityczny, prawdziwym jego powodem było to, że Malkaw popierał papieża Bonifacego IX, a inkwizytor antypapieża Klemensa VII. W 1400 ten sam inkwizytor aresztował w Strasburgu 32 waldensów i jedną beginkę; jeden waldens został spalony, pozostali oskarżeni otrzymali kary pokutne lub zostali wygnani z miasta. Być może egzekucje begardów w Heidelbergu ok. 1393, o których wiadomo jedynie dzięki przypadkowej wzmiance w aktach innego procesu, były również dziełem Böckelera.
Inkwizytor Alexander z Kolonii w 1393 spalił jednego begarda, a trzy lata później w Wiedniu Jan Stauder skazał na śmierć trzech jego towarzyszy, w tym przywódcę sekty Mikołaja z Bazylei, jednak jeden zdołał zbiec. Z kolei w Rostocku w 1394 spalono za herezję niejaką Helike Pors; wyrok wydał najprawdopodobniej inkwizytor Dietrich Kolle. Inkwizytor Eylard Schöneveld w 1402–1403 spalił cztery osoby w różnych miastach nadbałtyckich. Jego krewny Heinrich Schöneveld w 1411 w Brandenburgu spalił waldensa Jakoba Schrödera, a w 1414 w Sangerhausen spalił 3 osoby na 84 sądzone o przynależność do sekty flagelantów, na pozostałych nakładając kary pokutne. Po jego wyjeździe jednak lokalne władze zorganizowały masakry podejrzanych zarówno w Sangerhausen jak i w okolicy, paląc na stosach zarówno skazanych na śmierć, jak i penitentów (ogółem co najmniej 168 osób).
Jakob von Soest w 1421 przewodniczył procesowi księdza Jana Palborne, który został oskarżony o herezję z powodu krytykowania przywilejów zakonów żebraczych. Sprawa otarła się aż o kurię papieską, ale ostatecznie Palborne został potraktowany łagodnie. Inkwizytor metropolii mogunckiej Jan z Frankfurtu skazał na śmierć husytę Jana Fuygera w Würzburgu w 1429. Inkwizytor Heinrich Kalteisen spalił jednego begarda w Moguncji w 1458, a wcześniej ok. 1435 potępił zaocznie jedną kobietę jako adeptkę czarnej magii.
W 1434 i ponownie w 1446 toczyły się procesy przeciwko flagelantom w Nordhausen. W pierwszym z nich inkwizytor Konrad von Westhausen nikogo nie skazał na śmierć, natomiast w drugim inkwizytor Friedrich Müller spalił 12 z 13 oskarżonych. Ten sam inkwizytor w 1453 spalił dwóch heretyków w Getyndze, po uprzednim odbyciu z nimi publicznej dysputy, a rok później uczestniczył w procesach flagelantów w Stolbergu i prawdopodobnie w Sangerhausen, gdzie spalono w sumie 52 osoby, aczkolwiek skąpo zachowane źródła wskazują, że prześladowania te były inspirowane głównie przez władze świeckie.
Inkwizytor Kolonii Gerhard von Elten w 1479 przewodniczył procesowi przeciwko Janowi Rucheratowi, którego skazano na więzienie. Inkwizytor z Dortmundu Johannes Krawinckel w 1477 oskarżył niejakiego Hoveta o herezję ale proces nie doszedł do skutku gdyż biskup Münsteru Heinrich von Schwarzenburg odmówił współdziałania z nim. Kilkanaście lat później wikariusz tego inkwizytora skazał na stos domniemaną czarownicę w Osnabrück.
Inkwizytor Heinrich Kramer, który zasłynął jako łowca czarownic i autor Malleus Maleficarum, wedle własnych słów w latach 1481–1486 miał spalić 48 czarownic głównie w diecezji Konstancja, a w 1491 twierdził, że osądził ponad 200 czarownic. Zachowana dokumentacja potwierdza proces w Ravensburgu w 1484, gdzie Kramer oskarżył o czary osiem osób, z czego dwie spalił, oraz postępowanie w Innsbrucku w 1485. Kramer aresztował tam 7 kobiet, jednak na skutek interwencji biskupa Brixen, nie zapadł żaden wyrok skazujący. Nieco wcześniej, w 1480 w Augsburgu Kramer oskarżył o herezję miejscowego kanonika oraz „beginkę”, ale nie zdołał udowodnić im winy.
Jakob van Hoogstraten, inkwizytor Kolonii, w 1512 skazał na stos awerroistę Hermanna von Rysswick, „recydywistę”, którego w 1502 rozgrzeszył inkwizytor Utrechtu Jan van Ommaten Jednak najsłynniejszym procesem z udziałem tego inkwizytora był proces znanego humanisty i hebraisty Jana Reuchlina, wytoczony w 1513. Na skutek apelacji do Rzymu Reuchlin został uniewinniony, co było dotkliwą porażką dla Hoogstratena, jednak inkwizytorowi udało się doprowadzić do wznowienia procesu. Ostatecznie cała sprawa zakończyła się potępieniem dzieł Reuchlina przez papieża Leona X w 1520, ale jedyną karą dla samego autora był nakaz milczenia i obowiązek zapłaty kosztów procesu, natomiast formalnie nie został uznany za heretyka. Ten sam inkwizytor w 1525 spalił Utrechcie Willema Dirksza, zwolennika Marcina Lutra.
Inkwizytor Kolonii Konrad Köllin skazał na śmierć co najmniej pięć osób oskarżonych o sprzyjanie reformacji (dwie w 1529 i trzy w 1533).
Poniższa lista zawiera udokumentowane źródłowo egzekucje heretyków w Niemczech z wyroków papieskich inkwizytorów:
Wyroki inkwizycji biskupiej.
Sądy biskupie w Niemczech wydały znacznie więcej wyroków w sprawach o herezję niż inkwizytorzy papiescy, jednak i w ich przypadku zachowane dane są fragmentaryczne i nie zawsze precyzyjne.
Postępowanie prowadzone przez biskupa Strasburga Heinricha w 1212 objęło łącznie około 500 podejrzanych. Czterystu z nich dobrowolnie wyrzekło się herezji, natomiast pozostałych stu zaprzeczyło zarzutom i zostało poddanych ordaliom. Aż osiemdziesięciu nie przeszło próby, wobec czego biskup nakazał spalić ich na stosie. W ciągu następnych dwudziestu lat stosy z heretykami zapłonęły także w Hildesheim (1225, jeden stracony), ponownie w Strasburgu (1229, jeden spalony) i w Trewirze (1231, trzech spalonych). Nic bliżej nie wiadomo natomiast o rezultatach postępowań przeciwko waldensom w diecezji pasawskiej ok. 1266.
Podczas prześladowań waldensów w Austrii w latach 1311–1315 przez biskupa Pasawy spalono co najmniej 39 osób, w tym heretyckiego biskupa. Kroniki niestety nie podają liczby penitentów, którzy otrzymali łagodniejsze kary. Jeszcze mniej informacji zachowało się o kolejnej fali represji wobec waldensów ok. 1338. Kroniki przekazały jedynie, że „wielu” heretyków spłonęło, podczas gdy inni podporządkowali się Kościołowi.
W śledztwie przeciwko begardom i beginkom w Strasburgu w 1317–1319 ukarano dużą, choć bliżej niesprecyzowaną liczbę podejrzanych, ale prawdopodobnie najsurowszą karą było wygnanie. W 1326 arcybiskup Kolonii Heinrich von Virneburg aresztował około 50 „begardów”, których oskarżył o wyznawanie „herezji wolnego ducha”. Większość podporządkowała się Kościołowi, wyrzekła się herezji i otrzymała kary pokutne. Spośród dziewiątki uparcie broniących swych poglądów osiem skazano na „wieczne więzienie”, a przywódcę sekty, niejakiego Waltera Lollarda, spalono na stosie. W 1336 w Angermünde w diecezji brandenburskiej spalono 14 waldensów na podstawie wyroku inkwizytora biskupiego Jordana z Kwedlinburga. W tym samym roku śledztwo przeciwko wyznawcom „herezji wolnego ducha” przeprowadził arcybiskup magdeburski Otto, jednak w tym przypadku wszyscy podejrzani podporządkowali się Kościołowi. W 1339 biskup Konstancji skazał na więzienie trzech begardów, a trzy lata później podobny wyrok na dwóch begardów wydał biskup Würzburga. W 1340 w Salzburgu spalony został niejaki ksiądz Rudolf, a dziesięć lat później w Erfurcie wikariusz arcybiskupa mogunckiego spalił „begarda” Konstantyna. Nieco wcześniej, w 1334, nieznaną liczbę heretyków spalono w Metzu na podstawie wyroków inkwizytora biskupiego Waryna.
W Norymberdze (diecezja bamberska) w ciągu XIV wieku regularnie dochodziło do procesów waldensów. W 1332 wygnano z miasta 90 członków tej sekty. W 1378 jeden waldens został spalony, a 93 otrzymało kary pokutne. Rok później doszło do kolejnego procesu, w wyniku którego 7 osób spalono, 11 otrzymało nakaz noszenia krzyży pokutnych, a 19 uciekło z miasta i zostało potępionych zaocznie. Kolejnych siedmiu waldensów spalono na rozkaz inkwizytora biskupiego Marcina z Ambergu w 1399, który oprócz tego pojednał z Kościołem bliżej niesprecyzowaną liczbę norymberskich heretyków.
Dane dotyczące wielkiej kampanii przeciwko waldensom pod koniec XIV wieku są niepełne, wskazują jednak, że była to największa kampania antyheretycka w historii Niemiec. Na Pomorzu w latach 1392–1394 Piotr Zwicker osądził aż 443 podejrzanych, z czego wszyscy wyrzekli się herezji i przyjęli naznaczone przez inkwizytora pokuty. Dochodzenie prowadzone z inicjatywy arcybiskupa Moguncji w Bingen doprowadziło do 36 egzekucji w 1392. W diecezji augsburskiej w 1393 inkwizytor Heinrich Angermeier osądził około 280 waldensów, z czego na śmierć skazał dwóch w Dinkelbühl i dwudziestu sześciu w Donauwörth. W Wemding (diecezja Eichstätt) w tym samym roku inkwizytor biskupi Bertold spalił dziesięć osób. Dochodzenia prowadzone w latach 90. XIV wieku w Turyngii i Czechach oraz w Austrii i na Węgrzech przyniosły łącznie około dwóch tysięcy „pojednań” waldensów z Kościołem katolickim. Ponadto jednak w 1397 w Steyr Piotr Zwicker spalił około stu waldensów, a do nieznanej liczby egzekucji doszło też w 1391 w Erfurcie.
Akta postępowań z lat 90. XIV wieku zawierają odniesienia do wcześniejszych postępowań prowadzonych przez Henryka z Ołomuńca przeciwko waldensom w Austrii w latach 60. XIV wieku i przez Marcina z Ambergu w diecezji ratyzbońskiej w latach 1381–1387. Wzmianki te nie mówią nic o egzekucjach, a jedynie odnoszą się do przypadków wyrzeczenia się herezji przez osoby ponownie stające przed inkwizytorami.
W drugiej i trzeciej dekadzie XV wieku w kilku miastach niemieckich inkwizytorzy biskupi schwytali i skazali kilku husyckich misjonarzy. W 1416 w Miśni spalony został radykalny kaznodzieja Mikołaj z Drezna. W 1420 subdiakon Jakub Kremer z Verden został spalony w Magdeburgu. W tym samym roku w Ratyzbonie spłonął Henryk Grünfeld, a trzy lata później w tym samym mieście biskup skazał na śmierć kaznodzieję Henryka Rathgebera. W 1424 w Wormacji schwytano trzech husytów, z czego jeden (Jan Drändorf) został spalony, drugi wyparł się swych poglądów i otrzymał rozgrzeszenie (Marcin Borchard), a trzeci (Piotr Turnau) uciekł z więzienia. W 1426 został jednak schwytany w Spirze i spalony przez miejscowy sąd biskupi. Przypuszczalnie do husytów odnoszą się też mało precyzyjne wzmianki o procesach heretyków w diecezji Konstancji w latach 30. XV wieku; co najmniej dwóch wędrownych kaznodziei zostało tam spalonych wraz z grupkami swych zwolenników.
W 1446 biskup Würzburga pojednał z Kościołem aż 130 waldensów. Podobnym sukcesem zakończyło się postępowanie prowadzone przez biskupa Eichstätt, który w 1460 rozgrzeszył 27 waldensów. W Strasburgu w 1458 spalono husyckiego kaznodzieję Henryka Reisera i jego towarzyszkę Annę Weiler, ale pozostali jego zwolennicy wyrzekli się herezji. W Brandenburgii w 1458 schwytano trzech husyckich duchownych, z czego dwóch wyrzekło się herezji, a jeden (Mateusz Hagen) został spalony w Berlinie. Dochodzenie prowadził inkwizytor biskupi Jan Canneman, który następnie przesłuchiwał podejrzanych o herezję mieszkańców Angermünde. Ponieważ wszyscy podporządkowali się Kościołowi, nie zapadły tam żadne wyroki śmierci. W 1478–1480 ponownie doszło do procesów w tym rejonie, w wyniku których jedenastu husytów spalono. Ponadto w 1468 w Wiedniu spalono husyckiego biskupa Stefana z Bazylei.
Los flagelantów, schwytanych w 1481 przez hrabiego Anhalt i oddanych pod sąd biskupa Halberstadt nie jest znany.

</doc>
<doc id="2379869" url="https://pl.wikipedia.org/wiki?curid=2379869" title="Raymond Roche">
Raymond Roche

Raymond Roche (ur. 21 lutego 1957 w Ollioules) - francuski motocyklista.
Kariera.
Początki.
Raymond w MMŚ zadebiutował w roku 1978, podczas GP Francji, zarówno w kategorii 250 cm³, jak i 350 cm³. Zmagania w nich zakończył wówczas odpowiednio na szóstym i dziewiątym miejscu. W dalszej części sezonu wystartował w czterech wyścigach pierwszej z nich. Podczas GP Wielkiej Brytanii stanął na najniższym stopniu podium, a w klasyfikacji generalnej uplasował się na 11. pozycji. W klasie o większej pojemności pojawił jeszcze tylko w jednej rundzie, o GP Czech, w którym zajął dziesiąte miejsce. W ogólnej punktacji sklasyfikowany został na 22. lokacie. W obu seriach ścigał się na motocyklu Yamaha.
500 cm³.
W najwyższej kategorii 500 cm³ Francuz zadebiutował w 1980 roku. Reprezentując ekipę Sonauto-Yamaha, wziął udział w czterech wyścigach, po raz pierwszy w GP Francji. Po punkty sięgnął podczas GP Finlandii, w którym uplasował się na dziesiątej lokacie. Jeden punkt sklasyfikował go na 23. miejscu.
W kolejnych dwóch sezonach Roche wystartował łącznie w czterech rundach. Na maszynie Suzuki ani nie zdołał jednak dojechać w czołowej dziesiątce. Najbliżej sukcesu był podczas GP Narodów w roku 1981, gdzie zajął jedenastą pozycję.
W 1983 roku Raymond podpisał kontrakt z ekipą Total-Honda. Francuz wziął udział w dziewięciu eliminacjach. We wszystkich ukończonych wyścigach dojechał w pierwszej dziewiątce, a najwyższą uzyskaną lokatą okazało się szóste miejsce w GP Narodów. W końcowej klasyfikacji znalazł się na 10. miejscu.
Sezon 1984 był dla Roche najlepszym w karierze. W ciągu dwunastu wyścigów Francuz aż ośmiokrotnie stanął na podium. Równa forma zaowocowała 3. pozycję w klasyfikacji generalnej.
W roku 1985 Raymond przeniósł się do zespołu Marlboro-Yamaha. Wyniki w porównaniu z zeszłym sezonem odbiegały jednak od oczekiwań. Francuz tylko w jednej rundzie znalazł się w pierwszej trójce, zajmując podczas GP Francji drugie miejsce. Zdobyte punkty sklasyfikowały go na 7. lokacie.
W kolejnym sezonie Francuz reprezentował ekipę Rothmans-Honda. We wszystkich ukończonych wyścigach plasował się w czołowej siódemce. Najlepiej zaprezentował się w dwóch ostatnich rundach o GP Szwecji i San Marino, w których zajął piątą pozycję. Do mety nie dojechał jednak czterokrotnie, a w klasyfikacji końcowej został usytuowany na 8. miejscu.
W latach 1987-1989 Roche startował w barwach ekipy Cagiva. Wystartował łącznie w 24 wyścigach, jednakże w zaledwie siedmiu przeciął linię mety. Najlepszą lokatę uzyskał w GP Jugosławii oraz GP Argentyny w pierwszym roku współpracy, kiedy to zmagania zakończył na piątej pozycji. W tym też sezonie spisał się najlepiej, kończąc rywalizację na 13. pozycji. Po 1989 roku Raymond więcej nie pojawił się w MMŚ.
WSBK.
W sezonie 1989 Francuz zadebiutował w mistrzostwach World Superbike. Dosiadając motocykl Ducati, wygrał najwięcej wyścigów w sezonie (pięć, w tym dwukrotnie podczas jednej rundy na torze Brainerd i Hockenheimring). W klasyfikacji generalnej znalazł się na 3. miejscu.
W kolejnym roku Roche sięgnął już po tytuł mistrzowski, zwyciężając po drodze osiem wyścigów. Po dublet sięgnął na torach w Jerez, Mosport oraz Le Mans. Stał się tym samym pierwszym zawodnikiem, który zwyciężył w klasyfikacji generalnej na maszynie bolońskiej ekipy.
Sezon 1991 został zdominowany przez Amerykanina Douga Polena, co uniemożliwiło obronienie tytułu przez Francuza. Raymond w klasyfikacji generalnej uplasował się na 2. pozycji, z dorobkiem czterech zwycięstw (w tym dwie na torze malezyjskim obiekcie Sepang).
W roku 1992 walka pomiędzy Amerykaninem a Francuzem była bardziej zacięta. Roche triumfował łącznie w sześciu wyścigach, podobnie jak Polen. Jedyny dublet osiągnął na włoskim torze Mugello. Ostatecznie jednak ponownie musiał uznać wyższość Douga, zostając wicemistrzem świata. Po tym sezonie Francuz zakończył karierę motocyklową.
Statystyki liczbowe.
System punktowy od 1969 do 1987:
System punktowy od 1988 do 1992:

</doc>
<doc id="2379870" url="https://pl.wikipedia.org/wiki?curid=2379870" title="Pala Singh">
Pala Singh

Pala Singh (ur. w 1902, zm. ?) – indyjski lekkoatleta, uczestnik letnich igrzysk olimpijskich w 1924.
Na igrzyskach w Paryżu wystartował w biegach na 1500, 5000 oraz 10 000 metrów. Na 1500 metrów zajął piąte miejsce w swoim biegu eliminacyjnym, a na 5000 metrów dziesiąte miejsce w biegu kwalifikacyjnym; w obu jednak kończył swój udział na jednym starcie. W finałowym biegu na 10 000 metrów nie dobiegł do mety.
Rekord życiowy na 1 milę – 4:26.2 (1930)

</doc>
<doc id="2379872" url="https://pl.wikipedia.org/wiki?curid=2379872" title="Laochenzhen (meteoryt)">
Laochenzhen (meteoryt)

Laochenzhen – meteoryt kamienny należący do chondrytów oliwinowo-bronzytowych H 6, spadły 23 lutego 1987 roku w chińskiej prowincji Henan. Z miejsca upadku meteorytu pozyskano 14,25 kg materii meteorytowej.

</doc>
<doc id="2379873" url="https://pl.wikipedia.org/wiki?curid=2379873" title="Meteoryt Laochenzhen">
Meteoryt Laochenzhen



</doc>
<doc id="2379874" url="https://pl.wikipedia.org/wiki?curid=2379874" title="Tryplet Lwa">
Tryplet Lwa



</doc>
<doc id="2379876" url="https://pl.wikipedia.org/wiki?curid=2379876" title="Walerij Popienczenko">
Walerij Popienczenko

Walerij Władimirowicz Popienczenko ros. Валерий Владимирович Попенченко (ur. 26 sierpnia 1937 w Kuncewie, zm. 15 lutego 1975 w Moskwie) – radziecki bokser, mistrz olimpijski i dwukrotny mistrz Europy.
Wychował się w Taszkencie, a od 1955 służył w wojsku w Leningradzie. Zdobył po raz pierwszy mistrzostwo ZSRR w 1959. W 1960 przegrał w półfinale mistrzostw z Jewgienijem Fieofanowem i nie zakwalifikował się na igrzyska olimpijskie w Rzymie. 
Popienczenko potem zdobywał mistrzostwo ZSRR w klatach 1961-1965, zawsze w wadze średniej. Wystartował w niej w mistrzostwach Europy w 1963 w Moskwie i zdobył tytuł mistrzowski (w finale pokonał Iona Moneę z Rumunii). Rok później na igrzyskach olimpijskich w 1964 w Tokio został mistrzem olimpijskim w tej kategorii wagowej, wygrywając w półfinale z Tadeuszem Walaskiem, a w finale z Niemcem Emilem Schulzem. Zdobył na tych igrzyskach Puchar Vala Barkera przyznawany dla najlepszego technicznie boksera.
Na mistrzostwach Europy w 1965 w Berlinie obronił tytuł mistrzowski w wadze średniej. Wkrótce potem zakończył karierę bokserską.
W 1963 i 1964 walczył w meczach reprezentacji ZSRR z Polską, przegrywając i wygrywając z Tadeuszem Walaskiem.
Ukończył później studia techniczne i pracował jako kierownik katedry wychowania fizycznego na Moskiewskim Uniwersytecie Technicznym im. Baumana. Podczas pracy uległ śmiertelnemu wypadkowi spadając z niezabezpieczonych schodów dwa piętra w dół. Pochowany na Cmentarzu Wwiedieńskim w Moskwie.
Był odznaczony Orderem Czerwonego Sztandaru Pracy. w 1964 otrzymał tytuł Zasłużonego Mistrza Sportu ZSRR.

</doc>
<doc id="2379877" url="https://pl.wikipedia.org/wiki?curid=2379877" title="Mniam!">
Mniam!

Mniam! (ang. "SeeFood") – malezyjsko-chiński film animowany z 2011 roku w reżyserii Aun Hoe Gou.
Światowa premiera produkcji odbyła się 15 września 2011 roku, natomiast w Polsce 7 października 2011.
Pierwszy malezyjski film animowany w technice 3D
Wersja polska.
Wersja polska: PRL Studio
Reżyseria: Cezary Morawski
W wersji polskiej wystąpili:

</doc>
<doc id="2379880" url="https://pl.wikipedia.org/wiki?curid=2379880" title="Mohammed Sleem">
Mohammed Sleem

Mohammed Sleem (ur. 14 stycznia 1892, zm. ?) – tenisista grający w barwach Indii.
W swojej karierze tenisowej 4 razy brał udział w Wimbledonie i 2 razy w Roland Garros. W Wimbledonie raz awansował do 4 rundy, a w Roland Garros 2 razy również do 4 rundy.
W 1924 roku wystartował na igrzyskach olimpijskich w Paryżu, gdzie doszedł do 3 rundy. Uczestniczył także w deblu, a jego partnerem był Sydney Jacob, z którym odpadł w 1 rundzie.

</doc>
<doc id="2379887" url="https://pl.wikipedia.org/wiki?curid=2379887" title="Ulrich Abel">
Ulrich Abel

Ulrich Abel (ur. 3 marca 1912 w Lipsku, zm. 23–28 kwietnia 1944 w Zatoce Biskajskiej) – oficer Kriegsmarine w randze "Oberleutnant zur See" z czasów II wojny światowej, doktor nauk prawnych i fanatyczny nazista. 
Był pierwszym oficerem na U-Boocie U-154 dowodzonym przez Oskara Kuscha. W styczniu 1944 oskarżył swojego dowódcę o bunt, tchórzostwo, wywrotową propagandę i wypowiedzi krytyczne wobec Adolfa Hitlera. W efekcie Kusch został aresztowany i skazany na wykonaną 12 maja 1944 roku karę śmierci, a Abel uzyskał stanowisko dowódcy okrętu.
23 kwietnia 1944 roku, Abel wypłynął z bazy Kriegsmarine w Lorient na wybrzeżu Francji na swój pierwszy rejs jako dowódca. Powierzono mu jednostkę U-193 typu "IXC/40". Według relacji Admiralicji brytyjskiej, 28 kwietnia okręt został zaatakowany przez samolot Vickers Wellington z brytyjskiego 612 Dywizjonu. Dowodzony przez weterana wojny przeciwpodwodnej, Australijczyka "Maxa" Puntera, samolot wykrył niemiecki okręt za pomocą radaru, po czym po zejściu tuż nad wodę zaskoczył załogę niemieckiego okrętu zrzucając salwę bomb głębinowych, zatapiając okręt Abla. Niektóre źródła jednak podają w wątpliwość tę wersję wydarzeń, twierdząc że U-193 został utracony z nieznanych przyczyn.

</doc>
<doc id="2379889" url="https://pl.wikipedia.org/wiki?curid=2379889" title="Shaukat Ali">
Shaukat Ali

Shaukat Ali (ur. 6 października 1897 – zm. 25 lutego 1960) – indyjski hokeista na trawie. Mistrz olimpijski z Amsterdamu.
Zawody w 1928 były jego jedynymi igrzyskami olimpijskimi. W turnieju wystąpił w trzech spotkaniach strzelając jednego gola.

</doc>
<doc id="2379893" url="https://pl.wikipedia.org/wiki?curid=2379893" title="Junan (meteoryt)">
Junan (meteoryt)

Junan – meteoryt kamienny należący do chondrytów oliwinowo-hiperstenowych L 6, spadły 15 maja 1976 roku w chińskiej prowincji Szantung. Z miejsca upadku meteorytu pozyskano 950 g materii meteorytowej.

</doc>
<doc id="2379898" url="https://pl.wikipedia.org/wiki?curid=2379898" title="R. Burns">
R. Burns

Ronald Burns (ur. 9 października 1903, zm. 7 czerwca 1985 w Perth) – indyjski lekkoatleta, uczestnik LIO 1928.
Burns na Letnich Igrzyskach Olimpijskich 1928 startował w dwóch konkurencjach biegowych: 100 m (ok. 11,3 s i szóste miejsce w swym wyścigu eliminacyjnym) i 200 m (czwarte miejsce w swoim biegu kwalifikacyjnym). W obu jednak nie awansował do kolejnych faz zawodów.
Rekordy życiowe: bieg na 100 jardów – 10,0 s (1927), bieg na 200 metrów (lub jardów) – 22,2 s (1927).

</doc>
<doc id="2379904" url="https://pl.wikipedia.org/wiki?curid=2379904" title="László Klausz">
László Klausz

László Klausz (ur. 24 czerwca 1971 w Győrze) – węgierski piłkarz grający na pozycji napastnika. W swojej karierze 27 razy zagrał w reprezentacji Węgier i strzelił w niej 6 goli.
Kariera klubowa.
Karierę piłkarską rozpoczął w klubie Tatabánya Banyasz SC. W 1990 roku awansował do kadry pierwszej drużyny i w sezonie 1990/1991 zadebiutował w jego barwach w pierwszej lidze węgierskiej. W Tatabánya Banyasz SC grał do końca sezonu 1991/1992. Latem 1992 przeszedł do klubu Rába ETO Győr. Jego zawodnikiem był przez 2 lata.
W 1994 roku przeszedł do austriackiego klubu Admira Wacker z Wiednia. W Admirze Wacker występował do końca 1996 roku, a na początku 1997 ponownie zmienił klub i został zawodnikiem Austrii Salzburg. W 1997 roku wywalczył z Austrią mistrzostwo Austrii oraz Superpuchar Austrii.
Na początku 1998 roku podpisał kontrakt z francuskim drugoligowcem, FC Sochaux-Montbéliard. Na koniec sezonu 1998/1999 awansował z nim z Ligue 2 do Ligue 1. W pierwszej lidze Francji grał jeszcze przez rok.
W 1999 roku został piłkarzem niemieckiego drugoligowego zespołu, SV Waldhof Mannheim. Po 3 latach gry w nim wrócił do Austrii i przez 2 sezony grał w tamtejszym pierwszoligowcu, SW Bregenz. W sezonie 2004/2005 był piłkarzem SC-ESV Parndorf, w którym zakończył swoją karierę.
Kariera reprezentacyjna.
W reprezentacji Węgier Klausz zadebiutował 8 września 1993 roku w przegranym 1:3 meczu eliminacji do MŚ 1994 z Rosją. Swojego pierwszego gola w reprezentacji strzelił 4 maja 1994 w towarzyskim spotkaniu z Polską (2:3). W swojej karierze grał też w eliminacjach do Euro 96 i MŚ 1998. W kadrze narodowej od 1993 do 2000 roku rozegrał 27 meczów i strzelił 6 goli.

</doc>
<doc id="2379905" url="https://pl.wikipedia.org/wiki?curid=2379905" title="Wybory uzupełniające do Senatu w Polsce w 2011 roku">
Wybory uzupełniające do Senatu w Polsce w 2011 roku



</doc>
<doc id="2379906" url="https://pl.wikipedia.org/wiki?curid=2379906" title="Wybory uzupełniające do Senatu w Polsce w 2010 roku">
Wybory uzupełniające do Senatu w Polsce w 2010 roku



</doc>
<doc id="2379908" url="https://pl.wikipedia.org/wiki?curid=2379908" title="Wybory uzupełniające do Senatu w Polsce w 2008 roku">
Wybory uzupełniające do Senatu w Polsce w 2008 roku



</doc>
<doc id="2379909" url="https://pl.wikipedia.org/wiki?curid=2379909" title="Laszlo Klausz">
Laszlo Klausz



</doc>
<doc id="2379917" url="https://pl.wikipedia.org/wiki?curid=2379917" title="Linia kolejowa nr 617">
Linia kolejowa nr 617

Linia kolejowa nr 617 – drugorzędna, jednotorowa, niezelektryfikowana linia kolejowa, łącząca rozjazd 46 z rozjazdem 101 na stacji Zagórz.
Linia pierwotnie stanowiła integralną część magistralnej linii "Erste Ungarisch-Galizische Eisenbahn" z Przemyśla do Budapesztu, oddanej do użytku na tym odcinku 12 listopada 1872.
Charakterystyka techniczna.
Linia w całości jest klasy C3; maksymalny nacisk osi wynosi 196 kN dla lokomotyw oraz wagonów, a maksymalny nacisk liniowy wynosi 71 kN (na 1 metr bieżący toru). Linia wyposażona jest w elektromagnesy samoczynnego hamowania pociągów. Zarówno prędkość konstrukcyjna, jak i maksymalna, wynosi 40 km/h.

</doc>
<doc id="2379918" url="https://pl.wikipedia.org/wiki?curid=2379918" title="Skoki do wody na Letnich Igrzyskach Olimpijskich 1976">
Skoki do wody na Letnich Igrzyskach Olimpijskich 1976

Wyniki zawodów w skokach do wody, które zostały rozegrane podczas Letnich Igrzysk Olimpijskich 1976 w Montrealu. Rywalizacja trwała w dniach 19 - 27 lipca. Wzięło w niej udział 80 skoczków, w tym 39 kobiet i 41 mężczyzn z 22 krajów. Polacy nie startowali.

</doc>
<doc id="2379920" url="https://pl.wikipedia.org/wiki?curid=2379920" title="Qiryat Mal'akhi">
Qiryat Mal'akhi



</doc>
<doc id="2379923" url="https://pl.wikipedia.org/wiki?curid=2379923" title="Kastina">
Kastina

Kastina (arab. قسطينة) – nieistniejąca już arabska wieś, która była położona w Dystrykcie Gazy w Mandacie Palestyny. Wieś została wyludniona i zniszczona podczas I wojny izraelsko-arabskiej, po ataku Sił Obronnych Izraela w dniu 9 lipca 1948.
Położenie.
Kastina leżała na równinie nadmorskiej. Według danych z 1945 do wsi należały ziemie o powierzchni 12 019 ha. We wsi mieszkało wówczas 890 osób.
Historia.
W 1596 Kastina była niewielką wsią o populacji liczącej 385 osób. Mieszkańcy utrzymywali się z upraw pszenicy, jęczmienia, sezamu, winnic i owoców, oraz hodowli kóz i produkcji miodu.
W okresie panowania Brytyjczyków Kastina rozwijała się jako duża wieś z meczetem. W 1936 wybudowano szkołę dla chłopców, do której w 1945 uczęszczało 161 uczniów. W jej pobliżu znajdowała się brytyjska baza wojskowa.
Podczas I wojny izraelsko-arabskiej w nocy z 8 na 9 lipca 1948 Siły Obronne Izraela rozpoczęły operację An-Far, podczas której Kastina została zajęta i całkowicie wysiedlona. Wszystkie jej domy wyburzono
Miejsce obecnie.
Rejon wioski zajmują obecnie moszawy Arugot i Kefar Achim, oraz część miasta Kirjat Malachi.
Palestyński historyk Walid Chalidi, tak opisał pozostałości wioski Kastina: „Pozostały tylko resztki domów rozrzucone po całym terenie. Zespół naukowców badających aktualny stan wyludnionych wsi odwiedził miejsce i stwierdził, że teren jest porośnięty krzewami i trawami wysokimi na wysokość około 2 metrów”.

</doc>
<doc id="2379924" url="https://pl.wikipedia.org/wiki?curid=2379924" title="Malidzano">
Malidzano

Malidzano – tradycyjna macedońska sałatka kremowa z bakłażanów, sera typu feta, orzechów i przypraw.
Nazwa pochodzi od włoskiej nazwy "bakłażanu" – melanzane. Malidzano jest zwykle podawane jako przystawka wraz z chlebem.

</doc>
<doc id="2379928" url="https://pl.wikipedia.org/wiki?curid=2379928" title="Mughallis">
Mughallis

Mughallis (arab. مٌغلّس) – nieistniejąca już arabska wieś, która była położona w Dystrykcie Hebronu w Mandacie Palestyny. Wieś została wyludniona i zniszczona podczas I wojny izraelsko-arabskiej, po ataku Sił Obronnych Izraela w dniu 9 lipca 1948.
Położenie.
Mughallis leżała na pograniczu Szefeli z górami Judei. Według danych z 1945 do wsi należały ziemie o powierzchni 11 459 ha. We wsi mieszkało wówczas 540 osób.
Historia.
W 1596 Mughallis była niewielką wsią o populacji liczącej 424 osoby. Mieszkańcy utrzymywali się z upraw pszenicy i jęczmienia, oraz hodowli kóz i produkcji miodu.
W okresie panowania Brytyjczyków Mughallis rozwijała się jako niewielka wieś.
Podczas I wojny izraelsko-arabskiej w nocy z 8 na 9 lipca 1948 Siły Obronne Izraela rozpoczęły operację An-Far, podczas której Mughallis została zajęta i całkowicie wysiedlona. Wszystkie jej domy wyburzono
Miejsce obecnie.
Rejon wioski zajmują obecnie moszaw Gefen.
Palestyński historyk Walid Chalidi, tak opisał pozostałości wioski Mughallis: „Wszystkie domy zostały zrównane z ziemią, choć nadal można zobaczyć elementy budynków. Cała okolica jest pełna gruzu i śmieci. Miejsce jest ogrodzone. Pozostałości budynku po stronie wschodniej są otoczone kamiennymi znakami, które wcześniej wytyczały granicę przydomowego ogródka”.

</doc>
<doc id="2379931" url="https://pl.wikipedia.org/wiki?curid=2379931" title="Friedrich Wilhelm Schindler">
Friedrich Wilhelm Schindler

Friedrich Wilhelm Schindler (ur. 1 czerwca 1856 w Mollis, zm. 19 listopada 1920 w Kennelbach) – austriacki przedsiębiorca i wynalazca, założyciel firmy Elektra Bregenz (obecnie w strukturach tureckiego koncernu Arçelik).
Rodzina i wykształcenie.
Pochodził z rodziny przemysłowców. Był synem fabrykanta tekstylnego i malarza Samuela Wilhelma Schindlera i Elisabeth Jenny. Miał brata przemysłowca Kosmę Schindlera. Jego wujem był polityk Dietrich Schindler, a dalekim krewnym XIX-wieczny przemysłowiec Samuel Schindler. Ożenił się w 1887 roku z Marią Vereną Jenny, córką polityka i przedsiębiorcy Petera Jenny, współpracującego z rodziną Schindlerów. Mieli córkę rzeźbiarkę Annę Małgorzatę Schindler oraz syna Friedricha Petera (Fritza). Zamieszkiwali w znanej, zabytkowej Villi Grünau.
Uczęszczał do szkół w St. Gallen oraz Lozannie. Następnie uczył się w Livorno, gdzie zdobył wykształcenie kupieckie. Potem studiował we Francji i Anglii. Po powrocie do Austrii pracował w rodzinnej przędzalni.
Działalność.
W 1888 wraz z bratem Kosmą został współudziałowcem zakładu Spinnerei Schneider &amp; Jenny, po rezygnacji ojca z prowadzenia działalności gospodarczej. W 1909 z powodów zdrowotnych musiał się jednak wycofać z funkcji kierowniczej. Bardziej niż przemysłem tekstylnym interesował się elektrycznością.
Prowadził pionierskie działania nad gospodarczym wykorzystaniem elektryczności i zdobyczy elektrotechniki. W 1881 po wystawie światowej w Paryżu zakupił generator Edisona i uruchomił w Kennelbach pierwszą w Austrii żarówkę oraz pierwszy generator prądu. Trzy lata później jego przędzalnia otrzymała oświetlenie elektryczne, jako pierwszy zakład produkcyjny w Austrii. W 1891 zaczął produkować prąd, a od 1901 zaczął zaopatrywać w elektryczność swoje miasto w celu oświetlenia ulic. Zelektryfikował także siedzibę rodzinną – Villę Grünau.
W celu zaopatrywania miasta Bregencji w elektryczność, postawił w 1902 roku zakład w pobliskim Rieden (obecnie część Bregencji) i uzyskał koncesję na budowę instalacji elektrycznych. W 1907 utworzył zakład elektryczny Jenny &amp; Schindler Elektrowerken. Rok później zbudował siłownię w Andelsbuch, która stała się największą hydroelektrownią w ówczesnej monarchii austro-węgierskiej. Przy ich rozbudowie zatrudnił Gabriela Narutowicza. W 1916 roku Jenny &amp; Schindler Elektrowerken przekształcono w największy zakład elektryczny w regionie Vorarlberg – Vorarlberger Kraftwerke. Schindler miał więc znaczący udział w elektryfikacji tyrolskiej części Austrii.
Na światowej wystawie w Chicago w 1893 roku wystawił pierwszą na świecie kuchenkę elektryczną, za którą otrzymał złoty medal. Jako jeden z pierwszych w Europie wpadł na pomysł używania elektryczności do domowego gotowania, pieczenia i podgrzewania wody. W 1898 utworzył firmę "Elektra", zwaną od 1901 roku Elektra Bregenz. Interesował się także kolejami zębatymi. Podłączył ogrzewanie podłogowe w kościele ewangelickim w Bregencji. Opatentował liczne wynalazki wykorzystywane w urządzeniach elektrycznych, np. kaloryfer (piec) szamotowy, czajnik elektryczny, kawomat, aparat do sterylizacji, piecyk elektryczny (prodiż), żelazko elektryczne.

</doc>
<doc id="2379932" url="https://pl.wikipedia.org/wiki?curid=2379932" title="Christoph Sigwart">
Christoph Sigwart

Christoph Sigwart (1830-1904) – niemiecki filozof i logik. Był jednym z głównych przedstawicieli psychologizmu w logice. Pełnił funkcję profesora uniwersytetu w Tybindze. Napisał pracę "Logik".
Jego główne dzieło "Logik" przedstawia wyniki drobiazgowych badań nad osiągnięciami niemieckich i brytyjskich logików. Sporo miejsca poświęca w pracy rozumowaniu indukcyjnemu oraz omówieniu poglądów Francisa Bacona, Davida Hume'a i Johna Stuarta Milla na ten temat.

</doc>
<doc id="2379934" url="https://pl.wikipedia.org/wiki?curid=2379934" title="John Lautner">
John Lautner

John Edward Lautner (ur. 16 lipca 1911 w Marquette (Michigan), zm. 24 października 1994 w Los Angeles) – amerykański architekt, twórca serii oryginalnych budynków ruchu „space age”.
Zaprojektował ponad 150 budynków, były to przeważnie drogie prywatne rezydencje w Kalifornii, jak np. „Chemosphere House” oraz „Silvertop”, będące kombinacją fantazji i minimalizmu.

</doc>
<doc id="2379936" url="https://pl.wikipedia.org/wiki?curid=2379936" title="Łowca krokodyli (program popularnonaukowy)">
Łowca krokodyli (program popularnonaukowy)

Łowca krokodyli (oryg. "The Crocodile Hunter", 1997-2004) – dokumentalny program popularnonaukowy, którego gospodarzem był Steve Irwin wraz z żoną Terri i córką Bindi. Program stał się bardzo popularny, na jego podstawie nakręcono film oraz dwa spin-offy: "The Crocodile Hunter Diaries" (pol. "Pamiętniki łowcy krokodyli") i "Croc Files". Na podstawie programu powstał film – Łowca krokodyli. Emitowany na Animal Planet i Discovery Channel, a nawet w TV6 program ten stał się międzynarodowym konsorcjum w sieciach na całym świecie.
Opis.
W 5 sezonach show Łowca krokodyli wraz z żoną i córką pokazali najróżniejsze gatunki zwierząt, ich zwyczaje i styl życia. Odwiedzili wszystkie kontynenty z wyjątkiem Antarktydy. Program pokazuje "prawidłowe życie z przyrodą". Dodatkowo w programie pokazane zostały zwierzęta z Australia Zoo w Beerwah.
Linki zewnętrzne.
Oficjalna strona

</doc>
<doc id="2379938" url="https://pl.wikipedia.org/wiki?curid=2379938" title="Limaformosa capensis">
Limaformosa capensis

Limaformosa capensis – gatunek węża z rodziny połozowatych (Colubridae). Występuje na terenie Afryki Południowej.
Jako podgatunki "Limaformosa capensis" do niedawna uznawano podniesione do rangi gatunku taksony:
Osobniki tego gatunku osiągają rozmiary od 100 do 150 centymetrów. Najdłuższa zanotowana samica mierzyła 161,2 centymetra, samiec 122 centymetry. Węże te cechują się trójkątnym kształtem ciała w przekroju oraz bardzo płaską głową. Ciało w kolorze szarym lub szaro-brązowym, czasami w odcieniach od ciemnooliwkowego do purpurowo-brązowego. Wzdłuż całego grzbietu biegnie biały pasek. Brzuch jest kremowo-biały. Przestrzenie pomiędzy łuskami są w kolorze różowo-purpurowym.
Podstawą ich diety są żaby oraz inne węże. Polują również na gatunki jadowite jak kobry, na których jad są odporne.
Samica składa w lecie 5 do 13 względnie dużych jaj o wymiarach 47–55 milimetrów długości, 20–31 milimetrów szerokości. Młode węże wykluwają się po 90–100 dniach i mierzą 39 do 42 centymetrów.

</doc>
<doc id="2379939" url="https://pl.wikipedia.org/wiki?curid=2379939" title="Heterolepis capensis">
Heterolepis capensis



</doc>
<doc id="2379940" url="https://pl.wikipedia.org/wiki?curid=2379940" title="Heterolepis gueinzii">
Heterolepis gueinzii



</doc>
<doc id="2379942" url="https://pl.wikipedia.org/wiki?curid=2379942" title="Simocephalus chanleri">
Simocephalus chanleri



</doc>
<doc id="2379943" url="https://pl.wikipedia.org/wiki?curid=2379943" title="Dhyan Chand">
Dhyan Chand

Dhyan Chand Bais (ur. 28 sierpnia 1905 w Allahabad, zm. 3 grudnia 1979 w Delhi) – indyjski hokeista na trawie. Trzykrotny złoty medalista olimpijski.
Dhyan Chand jest uważany za najlepszego hokeistę w historii. Gry uczył się od brytyjskich oficerów. W reprezentacji Indii debiutował w 1926. Brał udział w trzech igrzyskach (IO 28, IO 32, IO 36) na wszystkich zdobywając złote medale. W latach 1947-48 nadal był gwiazdą reprezentacji ale odmówił udziału w IO 48. Był środkowym napastnikiem. Na trzech olimpiadach wystąpił w 12 meczach strzelając aż 40 goli co daje mu średnią 3,33 goli na mecz. Jego młodszy brat Roop Singh jest również jednym z najbardziej utytułowanych hokeistów, a jego syn Ashok Kumar zdobył brązowy medal na Olimpiadzie w 1972 roku.
Ostatnie dni życia Chand spędził w zapomnieniu i biedzie. Rozwinął się u niego rak wątroby. Został wysłany do szpitala, lecz rak był już zaawansowany. Zmarł 3 grudnia 1979 roku.

</doc>
<doc id="2379944" url="https://pl.wikipedia.org/wiki?curid=2379944" title="Simocephalus capensis">
Simocephalus capensis



</doc>
<doc id="2379947" url="https://pl.wikipedia.org/wiki?curid=2379947" title="Simocephalus phyllopholis">
Simocephalus phyllopholis



</doc>
<doc id="2379951" url="https://pl.wikipedia.org/wiki?curid=2379951" title="Simocephalus butleri">
Simocephalus butleri



</doc>
<doc id="2379953" url="https://pl.wikipedia.org/wiki?curid=2379953" title="Tomás Rojas">
Tomás Rojas

Tomás Rojas Gomez (ur. 12 czerwca 1980 w Veracruz) – meksykański bokser, były zawodowy mistrz świata wagi junior koguciej (do 115 funtów) organizacji WBC. 
Karierę zawodową rozpoczął 16 grudnia 1996. Do marca 2009 stoczył 42 walki, z których 29 wygrał i 11 przegrał (jedną zremisował a jedna została uznana za nieodbytą). W tym okresie zdobył tytuły mistrza Meksyku i WBC International w junior koguciej oraz WBA Fedecentro w junior piórkowej.
18 lipca 2009 pokonał rodaka Everardo Moralesa, przez TKO w dziewiątej rundzie, w walce o tytuł tymczasowego mistrza WBC w wadze junior koguciej. W obronie tytułu 24 października pokonał Evansa Mbambę (Republika Południowej Afryki). Próba zdobycia tytułu pełnoprawnego mistrza WBC i super mistrza WBA nie powiodła się. 12 grudnia przegrał z Wachtangiem Darczinjanem przez KO w drugiej rundzie.
Po rezygnacji Wachtanga Darczinjana z tytułów WBA i WBC pojawiła się kolejna szansa zdobycia pasa WBC. 20 września 2010 w Saitamie (Japonia) o wakujący tytuł spotkał się z Japończykiem Kohei Kono. Wygrał jednogłośnie na punkty i został nowym mistrzem świata.
Do pierwszej obrony tytułu doszło 5 lutego 2011. Pokonał byłego dwukrotnego mistrza WBA Japończyka Nobuo Nashiro. W kolejnej obronie 21 maja wygrał z młodzieżowym mistrzem WBC Meksykaninem Juanem Jose Montesem przez TKO w jedenastej rundzie. Trzecia próba obrony okazała się nieudana. 19 sierpnia przegrał jednogłośnie na punkty z Suriyanem Sor Rungvisaiem z Tajlandii i stracił pas.
Po trzech kolejnych zwycięstwach, 3 listopada 2012, stanął do pojedynku o tytuł mistrza WBC w wadze koguciej. Zmierzył się z broniącym tytułu Japończykiem Shinsuke Yamanaką. Przegrał przez nokaut w siódmej rundzie. 

</doc>
<doc id="2379956" url="https://pl.wikipedia.org/wiki?curid=2379956" title="Saniki (województwo podlaskie)">
Saniki (województwo podlaskie)

Saniki – wieś w Polsce położona w województwie podlaskim, w powiecie białostockim, w gminie Tykocin.
W latach 1975–1998 miejscowość należała administracyjnie do województwa białostockiego. 1 stycznia 2004 zmieniono dotychczasową nazwę wsi – Sanniki na tradycyjną Saniki. Wprowadzenie nazwy Sanniki wynikało z błędu urzędowego.
W 2009 r. we wsi planowana była budowa regionalnego portu lotniczego Białystok-Saniki. W 2013 r. podjęto decyzję o zmianie lokalizacji planowanego portu lotniczego na miejscowość Topolany w gminie Michałowo. Planów tych nie zrealizowano, a lokalizacji ostatecznie nie wybrano (2017).
Wierni kościoła rzymskokatolickiego należą do parafii Parafia Trójcy Przenajświętszej w Tykocinie.

</doc>
<doc id="2379958" url="https://pl.wikipedia.org/wiki?curid=2379958" title="Stadion im. Dölöna Ömürzakowa">
Stadion im. Dölöna Ömürzakowa

Stadion im. Dölöna Ömürzakowa (kirg. Дөлөн Өмүрзаков атындагы стадион) – wielofunkcyjny stadion w Biszkeku, stolicy Kirgistanu. Swoje mecze rozgrywa na nim drużyna Ałga Biszkek, wcześniej też Dordoj Biszkek. Do 2010 nazywał się Republikański Stadion "Spartak" (kirg. Республиканский стадион «Спартак»). Obiekt może pomieścić 23 000 widzów i jest to największy stadion w Kirgistanie.
Na nim gra swoje mecze narodowa reprezentacja Kirgistanu.

</doc>
<doc id="2379959" url="https://pl.wikipedia.org/wiki?curid=2379959" title="Maurice Gateley">
Maurice Gateley

Maurice Anthony Gateley (13 czerwca 1904 w Delhi, zm. ?) – indyjski hokeista na trawie. Złoty medalista olimpijski z Amsterdamu.
Zawody w 1928 były jego jedynymi igrzyskami olimpijskimi. W turnieju wystąpił w trzech spotkaniach strzelając dwa gole.

</doc>
<doc id="2379961" url="https://pl.wikipedia.org/wiki?curid=2379961" title="Idnibba">
Idnibba

Idnibba (arab. إدنبّة) – nieistniejąca już arabska wieś, która była położona w Dystrykcie Ramli w Mandacie Palestyny. Wieś została wyludniona i zniszczona podczas I wojny izraelsko-arabskiej, po ataku Sił Obronnych Izraela 9 lipca 1948.
Położenie.
Idnibba leżała na pograniczu Szefeli z górami Judei. Według danych z 1945 do wsi należały ziemie o powierzchni 8103 ha. We wsi mieszkało wówczas 490 osób.
Historia.
Wieś Idnibba powstała prawdopodobnie na miejscu rzymskiej osady Danuba. W czasach krzyżowców była nazywana Danuba.
W 1596 Idnibba była niewielką wsią o populacji liczącej 198 osoby. Mieszkańcy utrzymywali się z upraw pszenicy, jęczmienia i sezamu, oraz hodowli kóz i produkcji miodu.
W okresie panowania Brytyjczyków Idnibba rozwijała się jako niewielka wieś.
Podczas I wojny izraelsko-arabskiej w nocy z 8 na 9 lipca 1948 Siły Obronne Izraela rozpoczęły operację „An-Far”, podczas której Idnibba została zajęta i całkowicie wysiedlona. Wszystkie jej domy zostały spalone i wysadzone
Miejsce obecnie.
Rejon wioski zajmują obecnie pola uprawne kibucu Kefar Menachem.
Palestyński historyk Walid Chalidi, tak opisał pozostałości wioski Idnibba: „Miejsce i okoliczne ziemie zostały zamienione w pastwiska i duży obszar lasu. Wcześniej buldożery zburzyły pozostałości kamiennych domów i murów znajdujących się w różnych miejscach”.

</doc>
<doc id="2379963" url="https://pl.wikipedia.org/wiki?curid=2379963" title="Reprezentacja Indii w koszykówce mężczyzn">
Reprezentacja Indii w koszykówce mężczyzn

Reprezentacja Indii w koszykówce mężczyzn – drużyna, która reprezentuje Indie w koszykówce mężczyzn. Za jej funkcjonowanie odpowiedzialny jest Indyjski Związek Koszykówki ("BFI").
Raz brała udział w igrzyskach olimpijskich – w 1980 roku zajęła ostatnie, 12. miejsce. Nigdy nie zakwalifikowała się do udziału w mistrzostwach świata. Ponadto 23 razy brała udział w mistrzostwach Azji, jednak nigdy nie zdobyła medalu tej imprezy, dwukrotnie (w 1967 i 1975) zajmując najlepsze w historii, 4. miejsce.

</doc>
<doc id="2379972" url="https://pl.wikipedia.org/wiki?curid=2379972" title="Dżilja">
Dżilja

Dżilja () – nieistniejąca już arabska wieś, która była położona w Dystrykcie Ramli w Mandacie Palestyny. Wieś została wyludniona i zniszczona podczas I wojny izraelsko-arabskiej, po ataku Sił Obronnych Izraela w dniu 9 lipca 1948.
Położenie.
Dżilja leżała na pograniczu Szefeli z górami Judei. Według danych z 1945 do wsi należały ziemie o powierzchni 10 347 ha. We wsi mieszkały wówczas 330 osoby.
Historia.
Wieś Dżilja powstała prawdopodobnie na miejscu rzymskiej osady Galla. W czasach Filistynów była nazywana Ekron. W 1596 Idnibba była niewielką wsią o populacji liczącej 94 osoby. Mieszkańcy utrzymywali się z upraw pszenicy i jęczmienia, oraz hodowli kóz i produkcji miodu.
W okresie panowania Brytyjczyków Idnibba rozwijała się jako niewielka wieś. Znajdowała się w niej szkoła podstawowa dla chłopców.
Podczas I wojny izraelsko-arabskiej w nocy z 8 na 9 lipca 1948 Siły Obronne Izraela rozpoczęły operację An-Far, podczas której Dżilja została zajęta i całkowicie wysiedlona. Wszystkie jej domy zostały zniszczone
Miejsce obecnie.
Rejon wioski zajmuje obecnie baza wojskowa Sił Obronnych Izraela.
Palestyński historyk Walid Chalidi, tak opisał pozostałości wioski Dżilja: „Teren jest ogrodzony i niedostępny”.

</doc>
<doc id="2379974" url="https://pl.wikipedia.org/wiki?curid=2379974" title="Willie Goodsir-Cullen">
Willie Goodsir-Cullen

William James "Willie" Goodsir-Cullen (ur. 29 marca 1907 w Firozpur, zm. 15 czerwca 1994 w Wyoming) – indyjski hokeista na trawie. Złoty medalista olimpijski z Amsterdamu.
Zawody w 1928 były jego jedynymi igrzyskami olimpijskimi. W turnieju wystąpił w trzech spotkaniach niestrzelając żadnego gola.

</doc>
<doc id="2379978" url="https://pl.wikipedia.org/wiki?curid=2379978" title="McDonnell Douglas MD-81">
McDonnell Douglas MD-81



</doc>
<doc id="2379979" url="https://pl.wikipedia.org/wiki?curid=2379979" title="Ambasada Litwy w Polsce">
Ambasada Litwy w Polsce

Ambasada Litwy w Polsce, Ambasada Republiki Litewskiej w Rzeczypospolitej Polskiej (lit. "Lietuvos Respublikos ambasada Lenkijos Respublikoje") – litewska placówka dyplomatyczna znajdująca się w Alejach Ujazdowskich 14 w Warszawie.
Podział organizacyjny.
W skład przedstawicielstwa wchodzi:
Siedziba.
okres do 1939.
Początkowo w 1919 w Warszawie funkcjonowały Biuro Informacyjne i Litewskie Przedstawicielstwo Konsularne przy ul. Nowogrodzkiej 33, nieoficjalnie do 1923, budynek zniszczony podczas II wojny światowej. 
Stosunki dyplomatyczne Polska i Litwa nawiązały jednakże dopiero przed wybuchem II wojny światowej - w 1938 Litwa umieściła swoje przedstawicielstwo dyplomatyczne w hotelu Europejskim, w 1939 poselstwo przy ul. Koszykowej 14 (30 maja – 27 października 1939); budynek zniszczony podczas II wojny światowej, następnie odbudowany. Utrzymywano też rezydencję posła w al. Ujazdowskich 17 (1938-1939), obecnie 19.
W latach 1927-1939 Litwa utrzymywała konsulat we Wrocławiu przy "Wölflstraße" 15, ob. ul. Pocztowa (1927-1933), następnie przy "Kaiser-Wilhelm-Straße" 129, ul. Powstańców Śląskich (1933-1939).
okres od 1991.
W czasie zagrożenia państwowości w styczniu 1991 minister spraw zagranicznych Litwy urzędował w hotelu „Zajazd Napoleoński” w Warszawie. W lutym 1991 uruchomiono Biuro Informacyjne MSZ Litwy w oficynie pałacyku Sobańskich w al. Ujazdowskich 13, we wrześniu 1991 reaktywowano stosunki dyplomatyczne, a biuro w 1992 zostało przekształcone w ambasadę; obecnie budynek nie istnieje.
W latach 1992–2006 siedziba mieściła się w neobarokowym/eklektycznym pałacyku Napoleona Milicera/willi Olszewiczów z 1885 (682 m²) w al. Szucha 5, dotychczas użytkowanym przez Ambasadę/Przedstawicielstwo Handlowe ZSRR, ostatnio przez Agencję Prasową Nowości; wydział handlowy ambasady był umieszczony początkowo w Katowicach (1992-1993), następnie w Warszawie przy ul. Jasnej 12 (2004), w Domu Dochodowym w Al. Ujazdowskich 51 (2006), ostatnio w Al. Ujazdowskich 12, obecnie nie funkcjonuje (2021); konsulat generalny przy ul. Zakroczymskiej 13 (2003). W 2006 rząd litewski zakupił pałac pod Karczochem w Al. Ujazdowskich 14, który mieścił do tego czasu kolejno - PPR (1945-1946), TPPR (1946-1947), ambasadę KRLD (1947-1990), Przedstawicielstwo Komisji Europejskiej (1992-2002); i willę Ludwika Jaroszyńskiego w Al. Ujazdowskich 12, zajmowanej wcześniej przez ambasadę Mongolii (1964-1991).

</doc>
<doc id="2379981" url="https://pl.wikipedia.org/wiki?curid=2379981" title="Kazaza">
Kazaza

Kazaza (arab. قزازة) – nieistniejąca już arabska wieś, która była położona w Dystrykcie Ramli w Mandacie Palestyny. Wieś została wyludniona i zniszczona podczas I wojny izraelsko-arabskiej, po ataku Sił Obronnych Izraela w dniu 9 lipca 1948.
Położenie.
Kazaza leżała na pograniczu Szefeli z górami Judei. Według danych z 1945 do wsi należały ziemie o powierzchni 18 829 ha. We wsi mieszkało wówczas 940 osób.
Historia.
Wieś Kazaza powstała prawdopodobnie w XIX wieku. W okresie panowania Brytyjczyków Kazaza rozwijała się jako duża wieś z meczetem. W 1922 wybudowano szkołę podstawową dla chłopców, do której w 1945 uczęszczało 127 uczniów.
Podczas I wojny izraelsko-arabskiej w nocy z 8 na 9 lipca 1948 Siły Obronne Izraela rozpoczęły operację An-Far, podczas której Kazaza została zajęta i całkowicie wysiedlona. Wszystkie jej domy zostały spalone i zniszczone
Miejsce obecnie.
Rejon wioski zajmuje obecnie baza wojskowa Sił Obronnych Izraela.
Palestyński historyk Walid Chalidi, tak opisał pozostałości wioski Kazaza: „Teren jest zamkniętą strefą wojskową”.

</doc>
<doc id="2379983" url="https://pl.wikipedia.org/wiki?curid=2379983" title="ZNTK Wrocław">
ZNTK Wrocław



</doc>
<doc id="2379984" url="https://pl.wikipedia.org/wiki?curid=2379984" title="Sadżad">
Sadżad

Sadżad (arab. سجد) – nieistniejąca już arabska wieś, która była położona w Dystrykcie Ramli w Mandacie Palestyny. Wieś została wyludniona i zniszczona podczas I wojny izraelsko-arabskiej, po ataku Sił Obronnych Izraela w dniu 9 lipca 1948.
Położenie.
Sadżad leżała na pograniczu Szefeli z górami Judei. Według danych z 1945 do wsi należały ziemie o powierzchni 2 795 ha. We wsi mieszkało wówczas 370 osób.
Historia.
Wieś Sadżad powstała w XIX wieku przy okazji budowy linii kolejowej do Jerozolimy. W miejscu tym znajdowała się stacja kolejowa. Właścicielem okolicznych gruntów był rząd, który dzierżawił ziemię chłopom. W okresie panowania Brytyjczyków Sadżad rozwijała się jako niewielka wieś.
Podczas I wojny izraelsko-arabskiej w nocy z 8 na 9 lipca 1948 Siły Obronne Izraela rozpoczęły operację An-Far, podczas której Sadżad została zajęta i całkowicie wysiedlona. Wszystkie jej domy zostały spalone i zniszczone
Miejsce obecnie.
Rejon wioski zajmuje obecnie baza wojskowa Sił Obronnych Izraela.
Palestyński historyk Walid Chalidi, tak opisał pozostałości wioski Sadżad: „Teren jest zamkniętą strefą wojskową”.

</doc>
<doc id="2379986" url="https://pl.wikipedia.org/wiki?curid=2379986" title="MD-81">
MD-81



</doc>
<doc id="2379987" url="https://pl.wikipedia.org/wiki?curid=2379987" title="Shigeto Dewa">
Shigeto Dewa



</doc>
<doc id="2379989" url="https://pl.wikipedia.org/wiki?curid=2379989" title="DEZAMET">
DEZAMET



</doc>
<doc id="2379992" url="https://pl.wikipedia.org/wiki?curid=2379992" title="Summil">
Summil

Summil (arab. صميل) – nieistniejąca już arabska wieś, która była położona w Dystrykcie Gazy w Mandacie Palestyny. Wieś została wyludniona i zniszczona podczas I wojny izraelsko-arabskiej, po ataku Sił Obronnych Izraela w dniu 9 lipca 1948.
Położenie.
Summil leżała w zachodniej części Szefeli. Według danych z 1945 do wsi należały ziemie o powierzchni 19 304 ha. We wsi mieszkało wówczas 950 osób.
Historia.
Wieś Summil została założona w 1168 przez Zakon Szpitalników, w celu zapewnienia ochrony zamku w Bajt Dżibrin.
W 1596 Summil była niewielką wsią o populacji liczącej 363 osoby. Mieszkańcy utrzymywali się z upraw pszenicy, jęczmienia i owoców, oraz hodowli kóz i produkcji miodu. W okresie panowania Brytyjczyków Summil rozwijała się jako duża wieś z meczetem. W 1936 wybudowano szkołę podstawową dla chłopców, do której w 1945 uczęszczało 88 uczniów.
Podczas I wojny izraelsko-arabskiej w nocy z 8 na 9 lipca 1948 Siły Obronne Izraela rozpoczęły operację An-Far, podczas której Summil została zajęta i całkowicie wysiedlona. Wszystkie jej domy zostały spalone i zniszczone
Miejsce obecnie.
Rejon wioski zajmuje obecnie moszaw Nachala, a ziemie uprawne zajęły moszaw Segulla i wieś Wardon.
Palestyński historyk Walid Chalidi, tak opisał pozostałości wioski Summil: „Wciąż są widoczne pozostałości muru, który był zbudowany wokół wsi. Na terenie został wybudowany dom arabskiej rodziny, której członkowie prawdopodobnie pracują w jednym z izraelskich osiedli”.

</doc>
<doc id="2379993" url="https://pl.wikipedia.org/wiki?curid=2379993" title="Chrysophyllum sanguinolentum">
Chrysophyllum sanguinolentum

Chrysophyllum sanguinolentum – gatunek drzew należących do rodziny sączyńcowatych. Występuje na terenie północno-zachodniej części Ameryki Południowej.

</doc>
<doc id="2379994" url="https://pl.wikipedia.org/wiki?curid=2379994" title="Jan Małachowski (biskup przemyski)">
Jan Małachowski (biskup przemyski)



</doc>
<doc id="2379997" url="https://pl.wikipedia.org/wiki?curid=2379997" title="Chrysophyllum prieurii">
Chrysophyllum prieurii

Chrysophyllum prieurii – gatunek drzew należących do rodziny sączyńcowatych. Występuje na obszarze północno–zachodniej części Ameryki Południowej.

</doc>
<doc id="2380001" url="https://pl.wikipedia.org/wiki?curid=2380001" title="Chrysophyllum perrieri">
Chrysophyllum perrieri

Chrysophyllum perrieri – gatunek drzew należących do rodziny sączyńcowatych. Występuje na terenie Madagaskaru.

</doc>
<doc id="2380003" url="https://pl.wikipedia.org/wiki?curid=2380003" title="XII Festiwal Piosenki Radzieckiej">
XII Festiwal Piosenki Radzieckiej

XII Festiwal Piosenki Radzieckiej – 12. edycja festiwalu odbyła się w dniach 9-12 czerwca 1976 r. Organizatorem FPR było Towarzystwo Przyjaźni Polsko-Radzieckiej oraz Ministerstwo Kultury i Sztuki. Reżyserem FPR był Janusz Rzeszewski, II reżyserem Bogdan Kryspin, kierownikiem muzycznym Eugeniusz Majchrzak a scenografem Jerzy Masłowski. Festiwal składał się z koncertów głównych oraz imprez towarzyszących.
Koncert główne:
W koncertach kwalifikacyjnych wzięli udział amatorzy, którzy zostali wyłonieni podczas eliminacji rejonowych w Inowrocławiu, Tarnowie i Radomiu. W koncertach kwalifikacyjnych wzięło udział 38 osób. Ci sami wykonawcy śpiewali podczas I i II koncertu kwalifikacyjnego, zmieniły się tylko wykonywane piosenki i kolejność występów. Koncerty kwalifikacyjne nie były emitowane przez TV ani przez radio
Koncert Przyjaźni i Laureatów emitowany był przez radio i tv z jednodniowym opóźnieniem.
Artystom towarzyszyła 44-osobowa orkiestra pod dyrekcją Czesława Majewskiego.
Koncerty kwalifikacyjne zapowiadali Krystyna Loska i Jan Suzin, natomiast "Koncert "Przyjaźni" dodatkowo Michaił Dzierżawin.
Nagrodą dla pierwszych 7 miejsc był wyjazd na koncerty do Związku Radzieckiego, pamiątkowy samowar i radioodbiornik "Jola 2"
Jury festiwalu.
"Przewodniczący" – Marian Kaczmarek
"Członkowie":
"Koncert Przyjaźni", 11.06.1976.
"I część"
"II część"
Program podzielono na 4 bloki. Ze względu na bardzo obszerny repertuar, realizatorzy wykorzystali jedynie refreny utworów, ze względów czasowych. Konferansjerzy zapowiadali tylko poszczególne bloki. Reprezentowane utwory pochodzą z radzieckich filmów.
I blok:
II blok:
III blok:
IV blok:
Laureaci.
"Wyróżnienia":
"Nagroda dziennikarzy":
"Nagroda publiczności":

</doc>
<doc id="2380004" url="https://pl.wikipedia.org/wiki?curid=2380004" title="Chrysophyllum perpulchrum">
Chrysophyllum perpulchrum

Chrysophyllum perpulchrum – gatunek drzew należących do rodziny sączyńcowatych. Występuje w strefie okołorównikowej Afryki.

</doc>
<doc id="2380005" url="https://pl.wikipedia.org/wiki?curid=2380005" title="Samolot komunikacyjny">
Samolot komunikacyjny



</doc>
<doc id="2380006" url="https://pl.wikipedia.org/wiki?curid=2380006" title="Chrysophyllum delphinense">
Chrysophyllum delphinense

Chrysophyllum delphinense – gatunek drzew należących do rodziny sączyńcowatych. Występuje na terenie Madagaskaru.

</doc>
<doc id="2380007" url="https://pl.wikipedia.org/wiki?curid=2380007" title="Automat przywracania ciągu">
Automat przywracania ciągu

Automat przywracania ciągu, ATR () – system instalowany w niektórych samolotach pasażerskich, mający zapobiegać niebezpiecznemu zmniejszaniu ciągu silników przy wznoszeniu oraz zniżaniu samolotu. Jeśli podczas startu lub podchodzenia do lądowania pilot za bardzo zmniejszy moc silników (co może doprowadzić do niebezpiecznego zadławienia się jednostek napędowych i przeciągnięcia), system automatycznie „popycha” dźwignię przepustnicy do odpowiedniego poziomu.

</doc>
<doc id="2380008" url="https://pl.wikipedia.org/wiki?curid=2380008" title="Chrysophyllum guerelianum">
Chrysophyllum guerelianum

Chrysophyllum guerelianum – gatunek drzew należących do rodziny sączyńcowatych. Występuje na terenie Madagaskaru.

</doc>
<doc id="2380010" url="https://pl.wikipedia.org/wiki?curid=2380010" title="Béla Illés">
Béla Illés

Béla Illés (ur. 27 kwietnia 1968 w Sárvárze) – piłkarz węgierski grający na pozycji ofensywnego pomocnika. W swojej karierze 64 razy zagrał w reprezentacji Węgier i strzelił w niej 15 goli. Jest prezesem klubu Haladás Szombathely.
Kariera klubowa.
Karierę piłkarską Illés rozpoczął w klubie Sárvári Kinizsi. Następnie przeszedł do Haladásu Szombathely. W 1986 roku awansował do kadry pierwszej drużyny i w sezonie 1986/1987 zadebiutował w jego barwach w pierwszej lidze węgierskiej. W 1990 roku spadł z Haladásem do drugiej ligi, a w sezonie 1991/1992 ponownie grał z tym klubem w ekstraklasie Węgier.
W 1992 roku Illés przeszedł z Haladásu do budapeszteńskiego klubu Kispest-Honvéd. W sezonie 1992/1993 wywalczył z nim mistrzostwo kraju, a w kolejnym, 1993/1994, z 17 golami został po raz pierwszy w karierze królem strzelców ligi węgierskiej. W 1994 roku został wybrany Piłkarzem Roku na Węgrzech. W Kispescie-Honvédzie grał do 1995 roku.
Latem 1995 Illés został piłkarzem innego klubu z Budapesztu, MTK Budapest FC. Grał w nim do końca swojej kariery, czyli do 2006 roku (z małą przerwą na występy w Haladásu, do którego był wypożyczony wiosną 2004). W barwach MTK strzelił 155 goli w 315 meczach. Z klubem tym trzykrotnie był mistrzem Węgier w latach 1997, 1999, 2003 oraz jeden raz wicemistrzem w 2000 roku. Z MTK zdobył trzy Puchary Węgier (1997, 1998, 2000) i jeden Superpuchar Węgier. W barwach MTK dwukrotnie był najlepszym strzelcem ligi. W sezonie 1996/1997 strzelił 23 gole, a w sezonie 1998/1999 - 22. W 1997 i 1998 roku był wybierany Piłkarzem Roku na Węgrzech.
Kariera reprezentacyjna.
W reprezentacji Węgier Illés zadebiutował 30 października 1991 roku w zremisowanym 0:0 meczu eliminacji do Euro 92 z Norwegią. Swojego pierwszego gola w reprezentacji strzelił 23 marca 1993 w towarzyskim spotkaniu z Austrią (2:3). W swojej karierze grał też w eliminacjach do Euro 96, MŚ 1998 i Euro 2000. W kadrze narodowej od 1991 do 2001 roku rozegrał 64 mecze i strzelił 15 goli.

</doc>
<doc id="2380011" url="https://pl.wikipedia.org/wiki?curid=2380011" title="Bela Illes">
Bela Illes



</doc>
<doc id="2380013" url="https://pl.wikipedia.org/wiki?curid=2380013" title="Tobias Dürr">
Tobias Dürr

Tobias Dürr (ur. 30 stycznia 1975 roku w Reutlingen) – niemiecki aktor telewizyjny.
Życiorys.
W 1989 roku gościnnie wystąpił w serialu "Lindenstraße" jako nastolatek Michael. W 2000 ukończył studia na Stage School w Hamburgu. Jego pierwszą rolą teatralną był Benvolio w spektaklu "Romeo i Julia" w Hamburg Mct-Theater. W latach 2001–2003 był zatrudniony w Landesbühne Wilhelmshaven. Tam pokazał swoją wszechstronność m.in. w: "Kleiner Mann – was nun?" ("I cóż dalej, szary człowieku?") Hansa Fallady, "Kiss Me Kate" ("Całuj mnie, Kate") Cole Portera czy "Wesele Figara" Pierre’a Beaumarchais’go. Następnie pracował jako niezależny aktor i grał w teatrach w Wiedniu, Wilhelmshaven Singen, Ludwigsburg, Essen i Hamburgu, a także w teatrze na Effingerstrasse w Bernie. W Schwäbisch Hall grał trzy role w "Hamlecie" – Fortinbrasa, różaniec i grabarza.
Wraz z Bremer Shakespeare Company gościł w Gdańskim Teatrze Szekspirowskim z przedstawieniem "Doktor Faustus" Christophera Marlowe'a
W latach 2006−2010 był związany z Shakespeare Company w Bremie.
Od 2010 grał postać Marka Zastrowa w telenoweli ARD "Burza uczuć" ("Sturm der Liebe"), do której powrócił się w czerwcu 2011 roku.

</doc>
<doc id="2380019" url="https://pl.wikipedia.org/wiki?curid=2380019" title="Bobigny - Pablo Picasso">
Bobigny - Pablo Picasso



</doc>
<doc id="2380020" url="https://pl.wikipedia.org/wiki?curid=2380020" title="Chrysophyllum venezuelanense">
Chrysophyllum venezuelanense

Chrysophyllum venezuelanense – gatunek drzew należących do rodziny sączyńcowatych. Występuje na terenie Ameryki Środkowej i zachodniej części Ameryki Południowej.

</doc>
<doc id="2380022" url="https://pl.wikipedia.org/wiki?curid=2380022" title="Western &amp; Southern Open 2011 (kobiety)">
Western &amp; Southern Open 2011 (kobiety)

Tenisowy turniej WTA Western &amp; Southern Open 2011 odbył się w dniach 15–21 sierpnia w amerykańskim Cincinnati na kortach twardych z pulą nagród 2 050 000 dolarów amerykańskich.

</doc>
<doc id="2380023" url="https://pl.wikipedia.org/wiki?curid=2380023" title="Kolarstwo na Letniej Uniwersjadzie 2011 - wyścig ze startu wspólnego kobiet">
Kolarstwo na Letniej Uniwersjadzie 2011 - wyścig ze startu wspólnego kobiet

Wyścig ze startu wspólnego w kolarstwie szosowym kobiet na Letniej Uniwersjadzie 2011 została przeprowadzony 13 sierpnia 2011. Łączny dystans do pokonania wynosił 122 km. Do rywalizacji przystąpiły 34 zawodniczki z 11 państw.

</doc>
<doc id="2380031" url="https://pl.wikipedia.org/wiki?curid=2380031" title="Gubernia symbirska">
Gubernia symbirska

Gubernia symbirska () – jednostka administracyjna Imperium Rosyjskiego i RFSRR we wschodniej Rosji Europejskiej, utworzona ukazem Katarzyny II w 1780 jako namiestnictwo symbirskie, w 1796 ukazem Pawła I przekształcone w gubernię. Stolicą guberni był Symbirsk. Zlikwidowana w 1928.
Geografia.
Gubernia graniczyła od północy z gubernią kazańską, na wschodzie z gubernią samarską, od której oddzielała ją Wołga (jedynie w dwóch miejscach – naprzeciw Symbirska i Syzrani gubernia obejmowała terytorium na lewym brzegu Wołgi), na południu z gubernią saratowską, na zachodzie z gubernią penzeńską i niżnonowogrodzką.
Powierzchnia guberni w 1897 wynosiła 49 500 km² (43 491 wiorst²). Gubernia w początkach XX wieku była podzielona na 8 ujezdów.
Demografia.
Ludność, według spisu powszechnego 1897 – 1 527 848 osób – Rosjan (68,0%), Mordwinów (12,4%), Czuwaszy (10,5%) i Tatarów (8,8%).
Ludność w ujezdach według deklarowanego języka ojczystego 1897.
Współcześnie większość terytorium historycznej guberni tworzy obwód uljanowski Federacji Rosyjskiej (37 300 km²), terytoria historycznej guberni wchodzą również w skład obwodu samarskiego i niżnonowogrodzkiego, Republiki Tatarstanu i Republiki Mordowii – autonomicznych republik w składzie Federacji Rosyjskiej.

</doc>
<doc id="2380035" url="https://pl.wikipedia.org/wiki?curid=2380035" title="Jeśli czegoś pragniesz">
Jeśli czegoś pragniesz

Jeśli czegoś pragniesz - trzeci singel zespołu Feel z albumu "Feel 2", wydany w maju 2010 roku.
Przebój był promowany w wybranych rozgłośniach radiowych, zajął m.in. 11. miejsce na liście "Top 15" Wietrznego Radia w notowaniu 866, 9. pozycję na Liście Przebojów Radia WAWA czy też 2. miejsce na Liście Przebojów Radia dla Ciebie. 
Do utworu nakręcono teledysk.

</doc>
<doc id="2380037" url="https://pl.wikipedia.org/wiki?curid=2380037" title="Józef Nierzwicki">
Józef Nierzwicki

Józef Ignacy Nierzwicki (ur. 18 czerwca 1929 w Pelplinie, zm. 17 stycznia 2009 w Gdańsku) – polski jubiler, w młodości lekkoatleta, mistrz Polski.
Życiorys.
W młodości uprawiał lekkoatletykę, specjalizował się w sprintach. Był zawodnikiem Gedanii i Lechii Gdańsk, w której jego trenerem był Józef Żylewicz. Swój największy sukces sportowy odniósł, zdobywając w barwach Budowlani Gdańsk mistrzostwo Polski w 1949 w sztafecie 4 × 100 metrów. 
Pracował w zakładzie zegarmistrzowskim, następnie jako jubiler, najpierw w rodzinnej miejscowości, a od 1964 w Gdańsku. Był rzeczoznawcą z zakresu kamieni szlachetnych i ozdobnych, znawcą bursztynu, współtwórcą Międzynarodowego Stowarzyszenia Bursztynników i jego członkiem honorowym. Został pochowany na cmentarzu parafialnym w Pelplinie.

</doc>
<doc id="2380041" url="https://pl.wikipedia.org/wiki?curid=2380041" title="Mieczysław Fiodorow">
Mieczysław Fiodorow

Mieczysław Fiodorow (ur. 10 grudnia 1948 w Białymstoku, zm. 26 lipca 2011 tamże) – polski aktor teatralny i filmowy.
Aktor Białostockiego Teatru Lalek od 1972 do śmierci.
Popularność zdobył rolą Burmistrza w filmach Jacka Bromskiego "„U Pana Boga w ogródku”". Spoczywa na cmentarzu w Dojlidach.

</doc>
<doc id="2380044" url="https://pl.wikipedia.org/wiki?curid=2380044" title="Flaga obwodu orłowskiego">
Flaga obwodu orłowskiego

Flaga obwodu orłowskiego (NHR:1217) zatwierdzona 31 lipca 2002 to prostokątny, składający się z dwóch horyzontalnych pasów (czerwonego i cztery razy mniejszego niebieskiego) materiał, w proporcjach (szerokość do długości) – 2:3. W środku czerwonego pasa jest umieszczony herb obwodu orłowskiego. Szerokość umieszczonego na fladze herbu wynosi 1/4 długości materiału.
Czerwona barwa flagi symbolizuje: siłę i męstwo, a niebieska (błękitna): piękno i nieskazitelność dążeń.

</doc>
<doc id="2380045" url="https://pl.wikipedia.org/wiki?curid=2380045" title="Bandyci czasu">
Bandyci czasu

Bandyci czasu () – brytyjska komedia fantasy z 1981 w reżyserii Terry’ego Gilliama. W filmie wystąpili m.in. John Cleese i Michael Palin, którzy tworzyli wraz z Gilliamem słynną grupę Monty Pythona.
Fabuła.
Rodziców 11-letniego Kevina bardziej niż ich syn interesują telewizja, promocje i zakupy, więc gdy w jego pokoju zjawia się grupa karłów chłopiec przyłącza się do nich. Używając ukradzionej magicznej mapy rozpoczynają wspólną podróż w czasie, podczas której spotykają m.in.: Napoleona Bonaparte, Robin Hooda i króla Agamemnona. Choć karłów popycha głównie chęć okradania napotkanych postaci, Kevinem kieruje głównie dziecięca, niezepsuta ciekawość świata. Finalnie zmuszeni są oddać mapę jej właścicielowi, a zarazem panu karłów – Najwyższej Istocie i wspólnie z nim stoczyć walkę ze Złem, które również chce zdobyć mapę.

</doc>
<doc id="2380046" url="https://pl.wikipedia.org/wiki?curid=2380046" title="Western Eagles FC">
Western Eagles FC

Western EaglesFC (założony jako KP Polonia) – australijski klub piłkarski z siedzibą w zachodniej dzielnicy Melbourne – Albion. Założony w roku 1950 przez polskich imigrantów, trzykrotny mistrz stanu Wiktoria (1960, 1961, 1987); obecnie występuje w Victorian State League Division 3 North / West.
Historia.
Klub KP Polonia powstał w dniu 13 sierpnia 1950 roku podczas spotkania założycielskiego na Brighton Road 93 w dzielnicy St Kilda w Melbourne. Pierwszy zarząd klubu został wybrany 27 sierpnia 1950 roku w skład którego weszli m.in.: Władysław Kowalik (prezes), Wiktor Kwiatkowski (sekretarz) i Bolesław Mleński (trener). W pierwszym sezonie (w roku 1951) klub wywalczył mistrzostwo Division 4. W roku 1954 KP Polonia po raz pierwszy w swojej historii wystąpiła w najwyższej klasie rozgrywkowej stanu Wiktoria. W pierwszym sezonie klub zajął 3 miejsce z dorobkiem 22 punktów. W latach 1960 i 1961 klub zdobył tytuł mistrza stanu, natomiast ostatni tytuł został zdobyty w roku 1987. Po raz ostatni zespół wystąpił w najwyższej klasie rozgrywkowej w 1989.

</doc>
<doc id="2380047" url="https://pl.wikipedia.org/wiki?curid=2380047" title="Przedsiębiorstwo Robót Kolejowych i Inżynieryjnych">
Przedsiębiorstwo Robót Kolejowych i Inżynieryjnych

Przedsiębiorstwo Robót Kolejowych i Inżynieryjnych (PRKiI) – polskie przedsiębiorstwo specjalizujące się w budownictwie kolejowym. 9 stycznia 2014 spółka Przedsiębiorstwo Robót Kolejowych i Inżynieryjnych została połączona ze spółką Trakcja S.A. i tym samym wykreślona z rejestru KRS.
Spółka Przedsiębiorstwo Robót Kolejowych i Inżynieryjnych była współwłaścicielką firmy Bahn Technik Wrocław.
Historia.
Przedsiębiorstwo powstało w 1945 roku jako Oddział Budowy Kolei we Wrocławiu. Pierwotnie stanowiło filię Przedsiębiorstwa Budowy Kolei w Warszawie. W 1947 roku zostało przekształcone w samodzielne Przedsiębiorstwo Robót Komunikacyjnych nr 1 we Wrocławiu, a w 1951 roku w Przedsiębiorstwo Robót Kolejowych nr 8 we Wrocławiu. Od 1982 roku przedsiębiorstwo weszło w skład Polskich Kolei Państwowych jako Zakłady Budownictwa Kolejowego we Wrocławiu.
W 1991 roku przedsiębiorstwo zostało wyłączone ze struktur Polskich Kolei Państwowych. W 1994 roku otrzymało nazwę Przedsiębiorstwo Robót Kolejowych i Inżynieryjnych i zostało przekształcone w jednoosobową spółkę skarbu państwa z udziałami w Narodowych Funduszach Inwestycyjnych. Po prywatyzacji spółki jej właścicielką została spółka Trakcja Polska, która w 2011 roku zmieniła nazwę na Trakcja – Tiltra.
Charakterystyka.
Przedsiębiorstwo Robót Kolejowych i Inżynieryjnych świadczyło usługi budowlano-montażowe dla infrastruktury transportu szynowego. Zajmowało się budową i modernizacją: linii kolejowych i tramwajowych, mostów, wiaduktów i obiektów inżynieryjnych, linii elektroenergetycznych napowietrznych i podziemnych, sieci elektrotrakcji kolejowej i tramwajowej. Ponadto wynajmowało sprzęt budowlany oraz zapewnia jego obsługę, a także prowadzi przewozy kolejowe towarów i rzeczy.
W skład przedsiębiorstwa wchodziło pięć zakładów: Zakład Robót Torowych, Zakład Robót Elektryfikacyjnych, Zakład Robót Mostowych, Zakład Robót Inżynieryjno-Torowych i Zakład Sprzętowo-Transportowy.

</doc>
<doc id="2380049" url="https://pl.wikipedia.org/wiki?curid=2380049" title="Szklarnia (Beskid Wyspowy)">
Szklarnia (Beskid Wyspowy)

Szklarnia (586 m) – niewielkie wzniesienie w Beskidzie Wyspowym. Znajduje się pomiędzy Przełęczą Wielkie Drogi oddzielającą go od Wierzbanowskiej Góry (770 m) a Dzielcem (650 m). Wznosi się nad miejscowościami Kasina Wielka i Przenosza. Wierzchołek Szklarni jest zalesiony, ale dolne części stoków południowych i północnych są bezleśne, zajęte przez pola uprawne tych miejscowości. Po zachodniej stronie Szklarni, przez przełęcz Wielkie Drogi poprowadzono drogę wojewódzką nr 964, po stronie wschodniej odchodzącą od niej lokalną drogę do Skrzydlnej.

</doc>
<doc id="2380050" url="https://pl.wikipedia.org/wiki?curid=2380050" title="Grumman XTSF">
Grumman XTSF

Grumman XTSF – niezrealizowany projekt amerykańskiego, pokładowego samolotu rozpoznawczo-torpedowego firmy Grumman z czasów II wojny światowej. Samolot miał powstać na bazie myśliwca Grumman F7F Tigercat. Prace nad maszyną zakończono na etapie budowy makiety naturalnej wielkości.
Historia.
Prace nad samolotem rozpoczęto pod koniec czerwca 1944 roku zaraz po zakończeniu programu budowy maszyny Grumman XTB2F. Nowy projekt otrzymał oznaczenie Design 66. 21 maja 1944 roku "Bureau of Aeronautics" (Biuro Aeronautyki US Navy) przesłało Grummanowi szczegółowe warunki techniczne jakie powinien spełniać samolot. 17 sierpnia 1944 roku podjęto decyzję o budowie dwóch prototypów (o numerach BuNo 84055 i 84056). W październiku 1944 roku Grumman przedstawił do oceny makietę kabiny z częścią dziobową samolotu i centropłatem. Pod koniec tego samego roku uszczegółowiono wymagania techniczne dla samolotu oznaczonego jako Grumman XTSF-1. Niestety w styczniu 1945 roku cały program został anulowany. Wytwórnia była w owym okresie mocno zaangażowana w produkcje samolotów Grumman F6F Hellcat, rozpoczęto montaż myśliwców Grumman F8F Bearcat i na kolejny projekt zabrakłoby mocy produkcyjnych. Sztabowców marynarki zniechęciły do samolotu również problemy z eksploatacją myśliwca F7F Tigercat. Jego duże rozmiary uniemożliwiały jego użycie na lotniskowcach typu Essex a lotniskowce typu Midway jeszcze do służby nie weszły. Zdecydowanie większe nadzieje wiązano z kolejną maszyną torpedowo-bombową, którą zaprojektować i zbudować miał Grumman, samolotem XTB3F (późniejszy Grumman AF Guardian).
Konstrukcja.
XTSF miał być całkowicie metalowym, wolnonośnym, dwusilnikowym średniopłatem. Dwumiejscowa kabina dla pilota i operatora radaru z miejscami w układzie tandem. W porównaniu z pierwowzorem czyli myśliwcem F7F, powiększono kadłub wygospodarowując miejsce na komorę bombową. W części dziobowej samolotu planowano umieścić radar AN/APS-3 lub AN/APS-4 lub SCR-720. Podwozie chowane, trójpodporowe z przednim podparciem. Podwozie główne chowane do wnęk w gondolach silnikowych, przednie do wnęki w kadłubie. Usterzenie klasyczne, skrzydła składane w celu umożliwienia hangarowania na pokładach lotniskowców. Maszyna miała być napędzana dwoma, 18-cylindrowymi silnikami w układzie poczwórnej gwiazdy Pratt &amp; Whitney R-2800-22W Double Wasp umieszczonymi w gondolach silnikowych po obu stronach kadłuba z czterołopatowymi śmigłami Aeroproducts H-20-156 o średnicy 4,01 m każde.
Uzbrojenie.
Uzbrojenie strzeleckie składało się z czterech karabinów maszynowych kalibru 12,7 mm umieszczonych w skrzydłach, po dwa po każdej stronie kadłuba. W komorze bombowej samolot mógł przenosić jedną torpedę Mark 13 lub ładunek 1800 kg bomb lub jedną bombę o masie 910 kg. Możliwe było również uzbrojenie samolotu w bomby głębinowe lub morskie miny. 

</doc>
<doc id="2380053" url="https://pl.wikipedia.org/wiki?curid=2380053" title="Toronto Blessing">
Toronto Blessing

Toronto Blessing – nazwa doświadczenia religijnego tak zwanego odczuwania Ducha Świętego powstały na początku 1994 roku w neocharyzmatycznym zborze w Toronto. Ruch ten jest często uważany jest za wynaturzenie „trzeciej fali” pentekostalizmu. Znaczącą rolę w tym ruchu odegrał Randy Clark, znany mówca konferencyjny wywodzący się z baptystycznej deniminacji "Southern Baptist Convention".
Historia.
Pod koniec stycznia 1994 roku mały charyzmatyczny kościół Vineyard () na lotnisku w Toronto doświadczył czegoś, co uznano za nowe wylanie Ducha Świętego. W czasie nabożeństw Toronto Blessing uczestnicy padali w Duchu, mówili językami, doświadczali upojenia w Duchu, wpadali w euforyczne stany tj. śmiech, płacz, drżenie ciała. Ludzie omdlewali, wykonywali nietypowe ruchy i wydawali różnego rodzaju dźwięki, naśladowali zwierzęta wydając przy tym charakterystyczne dla nich odgłosy, co doprowadziło do wielu kontrowersji.
O przeżywanym tam i później na całym świecie wielkim ożywieniu miały świadczyć najróżniejsze „namaszczenia przez Ducha Świętego”. Główną wizytówką stał się niekontrolowany, głośny śmiech w czasie nabożeństwa, omdlenia i padanie pod mocą Ducha co miało być wyrazem szczególnej obecności Bożej. Tłumaczono, że te wszystkie objawy były właściwe i potrzebne innym wierzącym a osoby zachowujące się tak podczas nabożeństw były „pijane Duchem Świętym”.
Kościoły zielonoświątkowe z reguły zdystansowały się od tych zjawisk i je skrytykowały. Wiele kościołów i zgromadzeń jest krytycznie nastawionych do tego ruchu. Jednak charyzmatycy, także z kościołów historycznych, przyjmowali je z entuzjazmem.
W styczniu 1996 roku zbór w Toronto został wyłączony z Vineyard i istnieje jako niezależny kościół, znany jest odtąd jako Toronto Airport Christian Fellowship.
Podobne doświadczenia pojawiły się w Kansas City ("Kansas City Prophets") oraz w innych miejscach, a następnie poprzez liderów wspólnot uczestniczących w takich spotkaniach objęły ruch charyzmatyczny i zostały rozpowszechnione przez charyzmatyczne stacje telewizyjne oraz charyzmatyczne czasopisma stając się szeroko znane w wielu miejscach na świecie.

</doc>
<doc id="2380054" url="https://pl.wikipedia.org/wiki?curid=2380054" title="Klub Międzynarodowej Prasy i Książki">
Klub Międzynarodowej Prasy i Książki

Klub Międzynarodowej Prasy i Książki (KMPiK, Klub MPiK, Empik) – polska sieć domów kultury i księgarni założona w 1948 r. przez Zarząd Główny Robotniczej Spółdzielni Wydawniczej „Prasa”.
Salony Klubu MPiK prowadziły czytelnię prasy, klubokawiarnię, księgarnię, kursy języków obcych, działalność imprezowo-wystawienniczą. Powstały we wszystkich dużych miastach. W 1974 działało 60 klubów (w tym 11 w Warszawie). Pierwszy salon Klubu MPiK otwarto 7 października 1948 przy placu Unii Lubelskiej w Warszawie. W 1991 Klub MPiK stał się fundamentem nowo powstałego przedsiębiorstwa Empik.
Opis.
W klubach, których sieć z czasem objęła wszystkie większe miasta w Polsce sprzedawano przede wszystkim prasę polską oraz pochodzącą z głównych krajów bloku wschodniego, przede wszystkim ZSRR. Do placówek KMPiK na bieżąco dostarczano więc m.in. „Prawdę”, „Izwiestija”, „Rudé právo”, czy też jedyną polskojęzyczną radziecką gazetę codzienną „Czerwony Sztandar”. Towarzyszył im szeroki wybór periodyków tematycznych z tychże krajów. Okazjonalnie nabywać można było także publikacje zachodnie. Znacznie szerszy ich wybór znajdował się natomiast w obszernych czytelniach wchodzących w skład większości klubów, z których korzystać można było bezpłatnie, ale za pozostawieniem dowodu tożsamości „pod zastaw”. Kluby wyposażone były także w kawiarenki (z kawą, herbatą, napojami gazowanymi, czasem z ciastkami), szatnie i ubikacje; mogły działać jako wystawy artystyczne oraz, po przestawieniu foteli, normalnie ustawionych wokół niskich stolików, jako miejsca spotkań z autorami lub artystami lub jako miejsca kameralnych koncertów. Niektóre kluby były w tym celu wyposażone w fortepiany. Przy klubach działały też szkółki języków obcych. Pierwszy klub powstał w 1948 r. w Warszawie przy placu Unii Lubelskiej. Na przełomie lat 50. i 60. XX w. funkcję dyrektora sieci pełniła Helena Michnik.
Wskutek transformacji ustrojowej, po uchwaleniu 22 marca 1990 przez Sejm ustawy o likwidacji RSW w 1991 r. dokonano jej przekształcenia, w wyniku czego stała się częścią przedsiębiorstwa Empik założonego przez Jacka Dębskiego (z ramienia RSW Prasa-Książka-Ruch), biznesmena Janusza Romanowskiego i Yarona Brucknera. RSW Prasa-Książka-Ruch wniósł do spółki 74 placówki KMPiK. W 1994 spółkę Empik nabył od Skarbu Państwa koncern Eastbridge N.V. z siedzibą w Holandii, natomiast od 2012 r. właścicielem spółki jest czeski fundusz inwestycyjny Penta Investments Ltd.

</doc>
<doc id="2380055" url="https://pl.wikipedia.org/wiki?curid=2380055" title="Shigeru">
Shigeru

 – męskie imię japońskie.

</doc>
<doc id="2380056" url="https://pl.wikipedia.org/wiki?curid=2380056" title="Grzegorz Górski">
Grzegorz Górski

Grzegorz Kazimierz Górski (ur. 14 grudnia 1961 w Toruniu) – polski prawnik, nauczyciel akademicki, adwokat, polityk, samorządowiec, doktor habilitowany nauk prawnych, profesor nadzwyczajny m.in. Katolickiego Uniwersytetu Lubelskiego Jana Pawła II i Toruńskiej Szkoły Wyższej – Kolegium Jagiellońskiego, od 2011 do 2014 sędzia Trybunału Stanu.
Życiorys.
Wykształcenie i działalność zawodowa.
W 1985 ukończył studia na Wydziale Prawa i Administracji Uniwersytetu Mikołaja Kopernika. W 1988 uzyskał na UMK stopień doktora, a w 1996 habilitował na Wydziale Prawa i Administracji Uniwersytetu Warszawskiego.
Od 1988 do 1992 pracował w Zakładzie Historii Pomorza Instytutu Historii Polskiej Akademii Nauk. W 1994 został wykładowcą Katolickiego Uniwersytetu Lubelskiego. W 1997 został kierownikiem Katedry Historii Prawa i Państwa na Wydziale Prawa Kanonicznego i Świeckiego KUL. W 1998 został profesorem nadzwyczajnym na tym wydziale. Obejmował również stanowiska profesorskie na innych uczelniach (Akademia Obrony Narodowej, Akademia Sztuki Wojennej, Instytut Organizacji i Zarządzania w Przemyśle „Orgmasz”, Pomorska Szkoła Wyższa w Starogardzie Gdańskim, Kolegium Jagiellońskie).
W latach 2004–2007 był rektorem Warszawskiej Szkoły Wyższej – Collegium Varsoviense, a od 2006 do 2008 dyrektorem Instytutu Organizacji i Zarządzania w Przemyśle ORGMASZ w Warszawie. Został także partnerem w kancelarii prawnej oraz przewodniczącym rady nadzorczej Polskiej Wytwórni Papierów Wartościowych.
Pod jego kierunkiem stopień naukowy doktora uzyskał w 2002 Leszek Ćwikła.
Działalność polityczna.
W 1981 został wiceprzewodniczącym zarządu uczelnianego Niezależnego Zrzeszenia Studentów na UMK. Działał w Duszpasterstwie Akademickim. W 1987 wszedł w skład zarządu Klubu Chrześcijańsko-Demokratycznego, a następnie zarządu głównego Chrześcijańsko-Demokratycznego Stronnictwa Pracy. W 1990 wstąpił do Porozumienia Centrum. Zasiadał w radzie politycznej tej partii.
Od grudnia 1990 do grudnia 1991 był doradcą premiera Jana Krzysztofa Bieleckiego, a od grudnia 1991 do czerwca 1992 podsekretarzem stanu w Urzędzie Rady Ministrów.
Od 1995 do 1998 zasiadał w radzie naczelnej Ruchu Odbudowy Polski. Współpracował z Ruchem na rzecz Jednomandatowych Okręgów Wyborczych. W 2002 współtworzył w Toruniu Obywatelski Komitet Wyborczy, z ramienia którego bez powodzenia kandydował na urząd prezydenta miasta. W 2006 ponownie bezskutecznie ubiegał się o to stanowisko z ramienia Prawa i Sprawiedliwości. Z listy tej partii został w tym samym roku wybrany do rady miasta. W 2007 wstąpił do PiS. W wyborach w 2010 ponownie wybrany na radnego Torunia.
W wyborach parlamentarnych w 2011 był kandydatem PiS do Senatu w okręgu grudziądzkim. 17 listopada 2011 Sejm VII kadencji wybrał go na członka Trybunału Stanu, zrezygnował z tej funkcji z dniem 13 października 2014. W tym samym roku bez powodzenia kandydował do sejmiku kujawsko-pomorskiego.
W 2018 w trakcie kryzysu wokół Sądu Najwyższego w Polsce zgłosił swoją kandydaturę na stanowisko sędziego Izby Kontroli Nadzwyczajnej i Spraw Publicznych Sądu Najwyższego. Krajowa Rada Sądownictwa jednak w sierpniu 2018 odrzuciła jego kandydaturę.
Życie prywatne.
Jego córką jest Joanna Górska-Szymczak, która w 2015 została rektorem Toruńskiej Szkoły Wyższej – Kolegium Jagiellońskiego.

</doc>
<doc id="2380058" url="https://pl.wikipedia.org/wiki?curid=2380058" title="Marguerite Durand">
Marguerite Durand

Marguerite Durand (ur. 24 stycznia 1864, zm. 16 marca 1936) – francuska aktorka, dziennikarka i feministka.
Życiorys.
Urodzona jako nieślubna córka generała i pisarki. Była wychowywana przez dziadków ze strony matki. Marguerite Durand uczęszczała do rzymskokatolickiej pensji. W wieku 17 lat usamodzielniła się, rozpoczęła studia aktorskie w Comédie-Française i wkrótce stała się aktorką tej sceny. W roku 1886 porzuciła scenę i wyszła za mąż za młodego adwokata i działacza politycznego Georges'a Laguerre'a. Jej salon stał się miejscem spotkań członków ugrupowania „Bulanżystów”. Małżeństwo przetrwało tylko do roku 1891 roku. Marguerite Durand została dziennikarką dziennika „Le Figaro“.
W roku 1896 miała napisać krytyczny, kpiący artykuł o Międzynarodowym Kongresie Feministycznym (Congrès Féministe International), ale zetknięcie się z ruchem emancypacji kobiet przyczyniło się do radykalnej zmiany jej poglądów. 9 grudnia 1897 ukazał się pierwszy numer założonego przez nią feministycznego dziennika „La Fronde”.
Cała redakcja dziennika składała się wyłącznie z kobiet. „La Fronde” domagała się dopuszczenia kobiet do zawodu adwokata, do studiów na Akademii Sztuk Pięknych, do służby wojskowej kobiet i do udziału w obradach Parlamentu. Po „La Fronde” Marguerite Durand utworzyła jeszcze dwa dzienniki: „L’Action” (1905) i „Les Nouvelles” (1909).
Podczas Wystawy Światowej 1910 zorganizowała kongres w obronie praw kobiet. Pomagała w tworzeniu związków zawodowych. W roku 1910 próbowała zorganizować kobiety do kandydowania w wyborach.
Mimo zaangażowania społecznego, Marguerite Durand pozostała atrakcyjną, elegancką kobietą. Przechadzała się po ulicach Paryża z oswojonym lwem o imieniu „Tiger”. Wywalczyła stworzenie cmentarza dla zwierząt w Asnières-sur-Seine.
W roku 1931 roku po przekazaniu zbiorów przezDurand miastu została otwarta w Paryżu Bibliothèque Marguerite Durand, gromadząca publikacje o równouprawnieniu kobiet.

</doc>
<doc id="2380061" url="https://pl.wikipedia.org/wiki?curid=2380061" title="Constance Jablonski">
Constance Jablonski

Constance Jablonski (ur. 17 kwietnia 1991 w Lille) – francuska supermodelka, mieszkająca w Nowym Jorku. Obecnie zajmuje 8. miejsce w rankingu na Models.com.
Kariera.
Karierę modelki rozpoczęła po wygraniu konkursu Elite Model Look Contest we Francji w 2006 roku. Przez pierwsze dwa lata kariery pracowała w Paryżu. W 2008 roku podpisała międzynarodowe kontrakty w: Nowym Jorku, Barcelonie, Londynie, Mediolanie i Kopenhadze. Constance na wybiegu prezentuje kolekcje takich renomowanych marek jak: Alessandro dell'Acqua, Aquilano e Rimondi, Armand Basi One, Atsuro Tayama, Bottega Veneta, Byblos, Carolina Herrera, Custo Barcelona, Derek Lam, D&amp;G, DKNY, Dolce &amp; Gabbana, Donna Karan, Elie Saab, Emanuel Ungaro, Emilio Pucci, Francesco Scognamiglio, Gabriele Colangelo, Gaetano Navarra, Guy Laroche, Hermès, Hussein Chalayan, Jaeger London, Jason Wu, Jeremy Scott, Jill Stuart, Julien Macdonald, Louise Goldin, Matthew Williamson, Max Mara, Moschino, Cheap &amp; Chic, Narciso Rodriguez, Nicole Miller, Ohne Titel, Richard Nicoll, Sonia Rykiel, Tadashi Shoji, Thakoon, Yves Saint Laurent, Givenchy, John Galliano, Karl Lagerfeld, Viktor &amp; Rolf, Jean-Paul Gaultier, Christian Dior. 
Brała udział w kampaniach reklamowych dla: Alberta Ferretti, Cesare Paciotti, D&amp;G, Donna Karan, Calvin Klein, Hermes, Nine West, Max Mara, Barneys, Topshop, Tse, H&amp;M, Bally, GAP, Moschino, United Colors of Benetton, Estée Lauder, oraz Y-3.
Wystąpiła na okładkach magazynów: Russh, Vogue, Revue de Modes, Harper’s Bazaar, Amica. W listopadzie 2010 Constance uczestniczyła w pokazie mody Victoria’s Secret.

</doc>
<doc id="2380062" url="https://pl.wikipedia.org/wiki?curid=2380062" title="Roop Singh">
Roop Singh

Roop Singh Bais (ur. 8 września 1910, zm. 16 grudnia 1977) – indyjski hokeista na trawie. Dwukrotny złoty medalista olimpijski.
Jego starszy brat Dhyan Chand jest uważany za najlepszego hokeistę w historii. Z reprezentacją Indii brał udział w dwóch igrzyskach (IO 32, IO 36) na obu zdobywając złote medale. Na olimpiadach wystąpił w 7 meczach, strzelając 22 gole.

</doc>
<doc id="2380069" url="https://pl.wikipedia.org/wiki?curid=2380069" title="Hyundai Santa Fé">
Hyundai Santa Fé

 #REDIRECT Hyundai Santa Fe

</doc>
<doc id="2380070" url="https://pl.wikipedia.org/wiki?curid=2380070" title="Shiho">
Shiho

 – żeńskie imię japońskie.
Możliwa pisownia.
Shiho można zapisać, używając wielu różnych znaków kanji i może znaczyć m.in.:

</doc>
<doc id="2380071" url="https://pl.wikipedia.org/wiki?curid=2380071" title="Drukarnia rodzinna Elsevierów">
Drukarnia rodzinna Elsevierów

Drukarnia Elsevierów – rodzinna firma Elzewirów, założona przez Lodewijka Elseviera w 1583 roku na którą składały się drukarnie i księgarnie w Lejdzie.
Historia firmy.
W 1580 roku do Lejdy przybył introligator z zawodu Lodewijk Elzevier. Początkowo pracował jako pedel na uniwersytecie a dzięki pozwoleniu władzy uczelni sprzedawał książki studentom. 1583 roku założył księgarnię nakładową działającą głównie dla potrzeb uniwersytetu. W 1604 roku zorganizował pierwszą sprzedaż aukcyjną w Holandii. Z biegiem czasu jego działalność rozszerzyła się na inne kraje Europy, brał udział w targach książki we Frankfurcie nad Menem oraz w Lipsku, nawiązywał kontakty w Paryżu, Londynie i Wenecji, dla swoich księgarni skupował całe biblioteki.Po jego śmierci firmę prowadzili jego synowie Mathias, Bonaventura Jost i Ludwik. Dwaj ostatni swoje księgarnie prowadzili w Hadze i Utrechcie.
Rozwój i sławę drukarni przyniósł Abraham Elsevier (1592–1652) oraz Isaak (1596–1651) syn Mathiasa. Ten ostatni w 1617 roku jako pierwszy z rodziny założył w Lejdzie drukarnię posiadającą czcionki języków wschodnich odziedziczona od orientalisty uniwersyteckiego Thomasa Erpeniusa (Van Erpe). Drukarnia wydawała wówczas dzieła naukowe. W 1625 roku firma została sprzedana Lodevijkowi Bonaventurze i jego bratu Abrahamowi. Pierwszy prowadził działalność księgarsko-wydawniczą a drugi drukarnię. Obie firmy działały pod jednym szyldem. Po ich śmierci rodzinny interes przejęli synowie: od strony Bonaventury, Daniel (1626-1680) a od strony Abrahama, Johannes (1622–1661). W 1712 roku po dwudziestu latach od śmierci obojga, firma prowadzona jeszcze przez wdowę Johannesa a następnie syna Abrahama, została zlicytowana.
Firma Elsevirów miała swoje filie w innych miastach, głównie w Amsterdamie, gdzie istniała księgarnia nakładowa prowadzona przez wnuka Ledevijka I, Lodevijka III (1604–1670). Firma istniała od 1638 roku. Sam Lodevijk III był osobą wykształconą i posiadał duże umiejętności handlowca. Firma, pomimo wysokiego poziomu swoich druków, została po śmierci Daniela w 1680 roku, (brata stryjecznego Ludwika) i jego żony w 1681, zlicytowana. Firma księgarsko-wydawnicza Elzevirów należała do najważniejszych i najbardziej popularnych wydawnictw XVII i XVIII wieku.
Druki.
Druki z oficyny Elsevirów były wydawane za pomocą czcionki zaprojektowanej przez holenderskiego projektanta i typografa Christophera van Dycka. Ich druki charakteryzowały się najwyższym poziomem typograficznym. Większość druków miała format 12°, zwany później "elzewirami" odznaczającymi się lekkimi oprawami ze stronami tytułowymi odbijanymi techniką miedziorytniczą i niską ceną. Pierwszą książką pod szyldem Elsevira była wydana w 1583 roku "Ebraicarum questionum libri duo" nakładem Drusiusa Na karcie tytułowej widniał napis: „Lugduni Batavorum apud Ludovicum Elzevirium”.
Do najbardziej znanych pozycji należy seria 35 „małych republik” wydawana w latach 1625–1627 w formie encyklopedycznej dotyczącej zagadnień geograficznych, historycznych, prawodawstwa i demografii różnych państw świata. Strony tytułowe przedstawiały emblematy opisywanych krajów symbolizujących poszczególne regiony np. Rzym symbolizowała wilczyca a państwa monarchiczne portrety władców. W cyklu wydany został w 1627 roku tom dotyczący ziem polskich pt. "Republica, sive Status Regni Poloniae, ituaniae, Prussiae, Livoniae", Lugduni Batavorum ex Officina Elzeviriana, która doczekała się przedruku w 1642 roku. W cyklach przez 40 lat wydawana była "Respublica Bohemiae" wydawnictwem nie tylko Elsevirów. W sumie wyszło 59 dzieł w 63 woluminach.
Z Elsevirami współpracowali Descartes, Bacon, Milton, Molière Corneille i Jan Kalwin.

</doc>
<doc id="2380075" url="https://pl.wikipedia.org/wiki?curid=2380075" title="Flaga obwodu nowogrodzkiego">
Flaga obwodu nowogrodzkiego

Flaga obwodu nowogrodzkiego zatwierdzona 19 grudnia 2007 to prostokątny materiał składający się z trzech wertykalnych pasów: niebieski (od drzewca), biały (w środku) i czerwony (od luźnej strony). Proporcje pasów wynoszą: 1 : 2 : 1. W centrum środkowego pasa jest umieszczona tarcza herbowa obwodu nowogrodzkiego (bez zewnętrznych ornamentów).

</doc>
<doc id="2380077" url="https://pl.wikipedia.org/wiki?curid=2380077" title="Münchhausen (film)">
Münchhausen (film)

Münchhausen – film komediowy, przygodowy fantasy z 1943 w reżyserii Josefa von Báky’ego na podstawie powieści "Przygody barona Münchhausena" Rudolfa Ericha Raspego. Pomimo tego, że film powstał w czasach narodowego socjalizmu i na zamówienie Josepha Goebbelsa, twórca oparł się wpływowi polityki na fabułę.
Fabuła.
Akcja filmu rozgrywa się w XVIII wieku. Niemiecki szlachcic dokonuje wielu niezwykłych czynów, takich jak lot na kuli armatniej, taniec z Wenus, trafia do brzucha potwora morskiego, leci na księżyc, gdzie konstatuje, że jego zegarek działa, natomiast czas się zatrzymał.
Okoliczności powstania.
Ministerstwo Propagandy i Oświecenia Publicznego zamówiło film z okazji 25-lecia wytwórni UFA, był to trzeci film zrealizowany w technice Agfacolor, w zamierzeniu miał on stanowić konkurencję dla amerykańskiego "Czarnoksiężnika z Oz". Film został wyemitowany w marcu 1943, w miesiąc po kapitulacji niemieckiej 6 Armii pod Stalingradem. Dla społeczeństwa niemieckiego stanowił odskocznię od przedłużającej się wojennej rzeczywistości, co spowodowało, że wpływy za bilety szybko przekroczyły duży budżet produkcji.

</doc>
<doc id="2380078" url="https://pl.wikipedia.org/wiki?curid=2380078" title="Zespół historycznego centrum Wrocławia">
Zespół historycznego centrum Wrocławia

Zespół historycznego centrum Wrocławia – obszar Wrocławia, obejmujący Ostrów Tumski, Stare Miasto, Nowe Miasto i wyspy odrzańskie w tych rejonach.
Granice obszaru wyznaczają Most Uniwersytecki, ul. Bolesława Drobnera, pl. gen. Józefa Bema, ul. Henryka Sienkiewicza, ul. kard. Stefana Wyszyńskiego, Most Pokoju, al. Juliusza Słowackiego, ul. Zygmunta Krasińskiego, ul. gen. Romualda Traugutta, ul. Podwale i południowy brzeg Dolnej Odry do Mostu Uniwersyteckiego.
Obszar uznany za pomnik historii zarządzeniem Prezydenta RP z 8 września 1994 roku ().

</doc>
<doc id="2380079" url="https://pl.wikipedia.org/wiki?curid=2380079" title="Dinopociąg">
Dinopociąg

Dinopociąg (ang. "Dinosaur Train", 2009-2020) – singapursko-kanadyjsko-amerykański serial animowany, który swoją światową premierę miał 7 września 2009 roku na kanale PBS Kids. W Polsce premiera serialu odbyła się 1 września 2011 roku na kanale MiniMini. Serial został stworzony przez Craiga Bartletta (twórcę serialu animowanego Nickelodeon – "Hej Arnold!").
Fabuła.
Serial opowiada o przygodach dinozaurów, którzy przybliżają najmłodszym dzieciom zagadnienia nauk ścisłych, przyrodniczych oraz paleontologii.
Wersja polska.
Wersja polska: na zlecenie MiniMini+ / platformy nc+ – Start International Polska
Reżyseria:
Dźwięk i montaż:
Lektor: Marek Ciunel

</doc>
<doc id="2380081" url="https://pl.wikipedia.org/wiki?curid=2380081" title="The R.E.D. Album">
The R.E.D. Album

The R.E.D. Album – czwarty album studyjny amerykańskiego rapera Game’a. Premiera płyty przekładana była wielokrotnie, jednak ostatecznie odbyła się 23 sierpnia 2011 roku. Album ukazał nakładem dwóch wytwórni: Aftermath i Interscope.
Album "R.E.D." podkreśla także powrót Game’a do Aftermath i Interscope, dwóch wytwórni płytowych, które wydały jego debiutancki album The Documentary. Dwa następne albumy Game’a zostały wydane w Geffen Records, ze względu na beef z 50 Centem. Nagrania albumu rozpoczęły się na początku 2009 roku a trwały do lata 2011. Sesje odbywały się studiu "Ameraycan Recording Studios", "Encore Recording Studios" oraz "Paramount Recording Studios" (wszystkie pochodzą z Kalifornii).
Nawiązując do słów Game’a, głównymi producentami zostali Dr. Dre, Pharrell Williams oraz Mars z grupy 1500 or Nothin'. Dodatkowo Game pracował z ogromną liczbą producentów podczas nagrywania albumu, a byli to między innymi Cool &amp; Dre, 1500 or Nothin’, The Neptunes, Kanye West, Swizz Beatz, Timbaland, will.i.am, DJ Khalil, J.R. Rotem, Scott Storch i inni.
Wydanie i promocja.
Album „przeżył” wiele zmian daty premiery od 2009 roku, gdyż była ona przekładana aż 10 razy. Pierwowzorem był 1 grudnia 2009 roku, ale początkowo przesunięto termin o tydzień później. Pomimo zapowiedzi o przesunięciu premiery o kolejny tydzień w przód (15 grudnia), data została zmieniona na 16 lutego 2010, ponieważ Dr. Dre potrzebował czasu na dokończenie produkcji. Kolejnym terminem został 15 czerwca 2010 roku, ale nie na długo – wygryzła o dwa tygodnie późniejsza data – 29 czerwca 2010.
Następną propozycją wybrano 6 lipca, ale tym razem to sam Game postanowił przesunąć datę na 24 sierpnia 2010. Powodem miało być zadedykowanie albumu dla gracza Los Angeles Lakers – Kobe Bryanta, który występuje właśnie z numerem 24 na koszulce. Wybrał 24, ponieważ podczas play-off NBA w 2010 Game był pod wrażeniem lidera jego rodzinnej drużyny Kobego, ale data i tak została potem przesunięta.
Po prawie dwóch latach zmian dat premiery, 5 maja 2011 roku zostało oficjalnie potwierdzone przez Game’a oraz Interscope Records, że album będzie wydany oficjalnie pod koniec sierpnia 2011 roku i termin ten nie zostanie zmieniony. Po prawie dwóch tygodniach, 17 maja 2011, Game poinformował przez swojego Twittera, że skończył właśnie rozmowę konferencyjną z Jimmym lovine (producent Interscope &amp; Griffin &amp; AM) i data albumu została oficjalnie potwierdzona – 23 sierpnia 2011. Game obiecał, że kolejnych opóźnień już nie będzie.
Mixtape’y.
W 2010 i 2011 roku Game wydał kilka mixtape’ów do pobrania za darmo, częściowo aby promować nadchodzący album.
Pierwszy mixtape, "The Red Room", ujrzał światło dzienne 26 kwietnia 2010. Początkowo miał zostać wydany przez DJ Drama, lecz został zamieniony na długo-letniego współpracownika Game’a – DJ Skee.
3 sierpnia 2010 roku ukazał się kolejny mixtape – "Brake Lights", którym znów „zajął się” DJ Skee. Gościnnie udzielili się na niej między innymi Snoop Dogg, Nas, T.I., Akon, Rick Ross, Waka Flocka Flame, Busta Rhymes, Robin Thicke i Shawty Lo. Za produkcję także odpowiadało szerokie grono, reprezentowane przez DJ Toompa, J.R. Rotema i innych. W wywiadzie dla magazynu "XXL" Game powiedział, że ten mixtape miał być tylko „przystawką” przed głównym daniem (R.E.D. Album), aby między innymi wypełnić czas oczekiwania na czwartą, oficjalną produkcję.
Kolejny mixtape – "Purp &amp; Patron" – został wydany 24 stycznia 2011 i po raz kolejny odpowiedzialny za niego był DJ Skee. Gościnnie wystąpili: Pharrel Williams, Snoop Dogg, Lil Wayne, Detail, Tools, Sam Hook, Menace, TD, Mistah F.A.B., The Jacka, Wiz Khalifa, Fabolous, T-Pain, Rick Ross, Swizz Beatz, Travis Barker, Dr. Dre Od momentu wydania, ten mixtape stał się wielkim sukcesem i otrzymał pozytywne oceny od krytyków muzycznych. W tydzień po wydaniu "Purp &amp; Patron", został wydany sequel pod nazwą "Purp &amp; Patron: The Hangover", zawierający 10 utworów, które z różnych powodów nie znalazły się na oryginalnym mixtape.
7 lipca 2011 Game zapowiedział przez swojego Twittera, że on wraz z Marsem (grupa 1500 or Nothin’) wydadzą kolejny, ostatni już mixtape. Otrzymał on tytuł "Hood Morning (No Typo): Candy Coronas" i został wydany 1 sierpnia 2011. Goście po raz kolejny nie zawiedli, a byli to Dr. Dre, Snoop Dogg, Lil Wayne, Baby, Gucci Mane, B.o.B, Wiz Khalifa, Yelawolf, Trey Songz, Redman, BWS.
Single.
Pierwszy singiel, „Red Nation”, został ogłoszony 2 marca 2011. Produkcją zajął się duet Cool &amp; Dre. Sean Combs zapowiedział przez swojego Twittera, że w singlu gościnnie wystąpi amerykański raper Lil Wayne. Przez naciski zniecierpliwionych fanów, numer został wydany oficjalnie na iTunes dnia 12 kwietnia 2011 roku. Nie odniósł on jednak komercyjnego sukcesu na świecie, ani w Stanach Zjednoczonych, zajmując jedynie 62. miejsce w notowaniu Billboard Hot 100. Teledysk do singla spotkał się z wieloma kontrowersjami i zaprzestano jego pokazów między innymi w MTV lub BET ze względu na „nieodpowiedni przekaz” oraz obrazowanie kultury gangów (występujących w teledysku ludzi można było identyfikować z członkami gangu California Bloods z Los Angeles). Game stanowczo odmówił jednak usunięcia teledysku Red Nation z internetu, aby każdy widz mógł obejrzeć wideo i wysunąć własną opinię o kontrowersji tego teledysku dla siebie.
22 czerwca 2011 potwierdzono, że drugi singiel z albumu otrzyma tytuł „Pot of Gold”. Gościnnie w piosence wystąpił piosenkarz R&amp;B – Chris Brown, a produkcją zajęli się The Futuristics. 6 dni później, 28 czerwca 2011 singiel został oficjalnie wydany w iTunes. Piosenka zadebiutowała na 75. pozycji w zestawieniu Hot R&amp;B/Hip-Hop Songs w Stanach Zjednoczonych, a po tygodniu awansowała jedynie o 3 pozycje. Podczas kręcenia teledysku, zdarzył się wypadek i producent Mars z 1500 or Nothin' został okradziony z 12 tysięcy dolarów i biżuterii przez dwóch uzbrojonych napastników.

</doc>
<doc id="2380082" url="https://pl.wikipedia.org/wiki?curid=2380082" title="Flaga Buenos Aires">
Flaga Buenos Aires

Flaga Buenos Aires – flaga stolicy Argentyny, oficjalnie zatwierdzona 24 października 1995 roku. 
Przedstawia orła, symbol znajdujący się w herbie dynastii Habsburgów, do której należał cesarz Karol V. Taka symbolika wynika z faktu, iż Buenos Aires zostało założone w 1536 roku podczas panowania Karola V na tronie hiszpańskim, a także dlatego, że ponowne założenie miasta w 1580 roku odbyło się za rządów jego syna, Filipa II.

</doc>
<doc id="2380083" url="https://pl.wikipedia.org/wiki?curid=2380083" title="Bibliothèque Marguerite Durand">
Bibliothèque Marguerite Durand

Bibliothèque Marguerite Durand – paryska biblioteka założona w roku 1931 przez dziennikarkę Marguerite Durand.
Historia.
Biblioteka gromadzi publikacje dotyczące walki o prawa kobiet. Marguerite Durand zbierała je od roku 1897. 31 grudnia 1931 roku pięć lat przed śmiercią w formie darowizny przekazała zbiory Radzie Miejskiej Paryża. Stały się one bazą biblioteki w Paryżu. W roku 1989 biblioteka została przeniesiona do XIII dzielnicy Paryża przy 79, rue Nationale do nowego budynku, który dzieli z Médiathèque Jean-Pierre-Melville. W 2017 roku miały miejsce demonstracje w obronie lokalizacji biblioteki. Planowano przenieść ją do Bibliothèque historique de la ville de Paris, ale po protestach zrezygnowano z tego projektu. Wiosną 2018 roku biblioteka została zamknięta z powodu remontu
Zbiory.
Zbiory biblioteki obejmują biografie, rękopisy, fotografie, periodyki, książki i 4 tysiące listów znanych kobiet, m.in. Madame de Staël, Colette, Marie Bashkirtseff, Séverine, Gyp (Sibylle Gabrielle Marie Antoinette Riquetti de Mirabeau), Alexandra David-Néel, Maria Deraismes i Olympia de Gouges. Najstarsze publikacje pochodzą z XVII wieku. W 2019 roku liczyły prawie 70 000 dokumentów.

</doc>
<doc id="2380084" url="https://pl.wikipedia.org/wiki?curid=2380084" title="Tripurarahasja">
Tripurarahasja

Tripurarahasja (trl. "tripurārahasya", również znany jako "Haritajanasanhita") – traktat hinduistyczny z tradycji tantryzmu. Współcześnie "Tripurarahasję" stosował w swoim nauczaniu tamilski święty Ramana Maharszi.
Powstanie utworu datuje się na XII–XVII wiek.
Zawiera 6 tys. sutr w 50 rozdziałach.
Autorstwo przypisuje się Paraśuramie, który był uczniem Dattatreji i mistrzem (guru) Sumedhy Haritajany. Ten ostatni tekst upowszechnił. Niektórzy przypisują autorstwo, za podaniami tradycji, Dattatreji.
Budowa.
"Tripurarahasja" podzielona została na trzy części:
Pierwsza część zawiera 6687 ślok, druga 2163 slok, natomiast trzecia 3000 ślok.
Treść.
Zawartość "Tripurarahasji" stanowi dialog pomiędzy wieszczem Naradą a Haritajaną lub Parasuramą a Dattarteją
Występujące w tytule utworu słowo Tripura to skrócone imię bogini Tripurasundari, centralnej postaci kultu śaktyjskiego nurtu śriwidja. Bogini opisywana jest w dziele jako dwunastoramienna, dziesięciolica, trójoka i szczególnie piękna.

</doc>
<doc id="2380087" url="https://pl.wikipedia.org/wiki?curid=2380087" title="Aleksandr Nikiszyn (koszykarz)">
Aleksandr Nikiszyn (koszykarz)

Aleksandr Nikiszyn (ros. Александр Никишин; ur. 1 sierpnia 1966) – kazachski koszykarz występujący na pozycji silnego skrzydłowego lub środkowego. Wystąpił w 35 meczach Polskiej Ligi Koszykówki, w których zdobył w sumie 316 punktów.
W 1991 roku podpisał kontrakt z występującym wówczas w rozgrywkach Polskiej Ligi Koszykówki Zastalu Zielona Góra. Był jednym z dwóch pierwszych, obok Gvidonasa Markevičiusa, obcokrajowców w tym klubie. W zespole tym grał jeden sezon (1991/1992). Był podstawowym zawodnikiem i, jako jeden z trzech zawodników zielonogórskiego klubu, wystąpił we wszystkich 35 meczach sezonu, w których zdobywał średnio po 9 punktów. Po zakończeniu rozgrywek został zawodnikiem Akorii Gorzów Wielkopolski, w której, podobnie jak w Zastalu, został jednym z dwóch pierwszych (obok Wiaczesława Fomienki) obcokrajowców w historii tego klubu. W zespole występował w rozgrywkach I ligi do połowy sezonu 1992/1993, po czym wyjechał z Polski. W gorzowskim klubie zagrał w sumie w 13 spotkaniach, w których zdobywał średnio 15,8 punktów. Nikiszyn przyjechał do Polski ponownie w 1996 roku, gdy został zawodnikiem UMKS Kielce. W zespole tym, grającym wówczas w I lidze, grał do zakończenia sezonu 1997/1998.

</doc>
<doc id="2380088" url="https://pl.wikipedia.org/wiki?curid=2380088" title="Stal Mielec (klub sportowy)">
Stal Mielec (klub sportowy)



</doc>
<doc id="2380091" url="https://pl.wikipedia.org/wiki?curid=2380091" title="Kärevere">
Kärevere

Kärevere - wieś w Estonii, w prowincji Tartu, w gminie Laeva.

</doc>
<doc id="2380092" url="https://pl.wikipedia.org/wiki?curid=2380092" title="Straty materialne Polski w czasie II wojny światowej">
Straty materialne Polski w czasie II wojny światowej

Straty materialne Polski w czasie II wojny światowej – straty materialne w dobytku: środkach trwałych: nieruchomościach, gruntach, budynkach, budowlach i lokalach, maszynach i urządzeniach, środkach transportu, inwentarzu żywym, a także w infrastrukturze i wyposażeniu oraz aktywach, depozytach bankowych, zapasach towarów, surowcach i zasobach, które zostały poniesione przez Rzeczpospolitą Polską i jej obywateli w trakcie trwania II wojny światowej.
Polska w czasie II wojny światowej poniosła największe straty biologiczne (na każdy tysiąc mieszkańców straciła 220 osób) i materialne (straty rzeczowe w przeliczeniu na jednego mieszkańca, które wyniosły 626 dolarów w porównaniu z 601 dolarami w Jugosławii).
Według materiałów przedstawionych na Międzynarodowej Konferencji Reparacyjnej w Paryżu w roku 1946, straty rzeczowe w Polsce wyniosły odpowiednio 16,9 mld dolarów, w Jugosławii – 9,1 mld dolarów. 2/5 dóbr kulturalnych Polski zostało całkowicie zniszczonych. Pod naciskiem mocarstw Polska musiała również odstąpić Związkowi Radzieckiemu 48% swojego terytorium, tracąc na wschodzie około 178 000 km².
Większość powstałych strat była skutkiem okupacji niemieckiej, za drugą część strat odpowiedzialne było ZSRR.
Artykuł dotyczy jedynie strat materialnych. Straty osobowe Polski w czasie II wojny światowej opisane są w osobnym artykule.
Straty materialne Polski pod okupacją niemiecką.
Straty odniesione przez Polskę podczas okupacji niemieckiej możemy podzielić na kilka rodzajów:
Powojenne szacunki Biura Odszkodowań Wojennych przy Prezydium Rady Ministrów z 1947 ("Sprawozdanie Biura Odszkodowań Wojennych w przedmiocie strat i szkód wojennych Polski 1939–1945"), wskazywały ogromne straty polskie w ludziach, majątku narodowym i dorobku kulturowym:
Biuro Odszkodowań Wojennych przy Prezydium Rady Ministrów oszacowało po zakończonej II wojnie światowej, wartość strat wojennych Polski powstałych w wyniku okupacji niemieckiej z lat 1939–1945.
Łączną wartość poniesionych strat określono na kwotę 258 miliardów złotych przedwojennych, co stanowiło równowartość ok. 50 miliardów dolarów amerykańskich (w 1939 roku). Powyższe straty, po przeliczeniu na wartość z roku 2004, wynoszą ok. 650-700 miliardów dolarów amerykańskich. W tym straty wojenne samej stolicy Polski, Warszawy, wynoszą równowartość 45 miliardów dolarów.
Po zlikwidowaniu w 1947 Biura Odszkodowań Wojennych do danych zebranych przez Biuro powróciła w latach 1949–1951 Komisja przy Ministerstwie Finansów, która została powołana w celu ostatecznego określenia rozmiaru polskich strat wojennych.
Weryfikacja materialnych strat wojennych po upadku komunizmu.
Po roku 1990 podjęto kilka inicjatyw mających na celu pełne i wiarygodne ustalenie strat Polski w okresie II wojny światowej. W 1990 r. wyliczono, że straty wojenne poniosło ponad 13 mln obywateli polskich w wyniku czego poszkodowanym oraz ich spadkobiercom należałoby się 285 mld dolarów odszkodowań. 
Zabór mienia i konfiskaty majątków polskich.
Z chwilą wybuchu II wojny światowej rozpoczęły się aresztowania członków Związku Polaków w Niemczech. Na podstawie Rozporządzenia Rady Ministrów dla obrony III Rzeszy z dnia 27 lutego 1940 r. związek został zdelegalizowany, a jego majątek skonfiskowany. Część działaczy rozstrzelano, a ok. 1200 członków uwięziono w obozach koncentracyjnych. Całkowitą liczbę prześladowanych szacuje się na co najmniej 2000 osób. Straty materialne poniesione przez polską mniejszość narodową w Niemczech, spowodowane konfiskatą majątku wyceniane są na co najmniej 8,45 miliona reichsmarek. Zarekwirowano również wszystkie środki zdeponowane w polskich instytucjach finansowych działających na terenie Niemiec jak Bank Robotników oraz Bank Słowiański. Kapitał zakładowy tej drugiej instytucji wynosił w momencie założenia 150 000 marek a 16 grudnia 1937 podniesiono go do sumy pół miliona reichsmarek. Jego obroty na rok przed wybuchem wojny wynosiły 30 426 000 marek.
Po dokonaniu aneksji polskiego terytorium w 1939 roku niemieckie okupacyjne władze wcieliły część zachodnich ziem II RP bezpośrednio w granice III Rzeszy. Obywatele polscy zamieszkali na tych terenach poddani zostali eksterminacji oraz wysiedleniom, a część z nich zmuszono do podpisania volklisty. Rozpoczęto masowe wysiedlenia Polaków z Pomorza, Wielkopolski, Śląska połączone z rabunkiem oraz konfiskatą majątku należącego do polskiego państwa oraz prywatnej własności obywateli polskich.
Jednym z pierwszych prawnych dokumentów dotyczących konfiskaty majątków polskich na terenach wysiedleńczych było wydane już 27 września 1939, a później uzupełniane „Rozporządzenie o konfiskacie polskiej własności w Prusach zachodnich”, w którym czytamy: „Aktywa państwa polskiego, instytucji państwowych, walory przyrodnicze oraz aktywa osób fizycznych i prawnych mogą być zatrzymane i skonfiskowane”. Przepisy te spowodowały masowe przejmowanie własności polskiej – państwowej przez niemieckie państwo, a prywatnej przez osoby fizyczne narodowości niemieckiej.
Niemieckie dowództwo wojskowe, a później Główny Urząd Powierniczy do przejmowania prywatnych przedsiębiorstw oraz firm powoływały tzw. powierników. Z danych Głównego Urzędu Powierniczego wynika przykładowo, że na terenie Gdańsk-Prusy Zachodnie powiernictwem objęto 774 przedsiębiorstwa jak drogerie, hotele, spółdzielnie, drukarnie czy cegielnie.
Eksploatacja polskiej gospodarki.
Kontyngenty.
Niemcy przez cały okres okupacji w latach 1939–1944 pobierali od polskich rolników narzucone przymusowe kontyngenty. W latach 1940–1941 z Generalnego Gubernatorstwa wywieziono do III Rzeszy bez rekompensaty finansowej: 40 000 ton zboża, w 1942–1943 aż 633 470 ton, a pomiędzy 1942–1943 571 000 ton. W okresie 1940 do 1944 podobnie kształtowały się narzucone kontyngentami ilości wywiezionego bydła (7 510 ton w stosunku do 53 768 ton), cukru (4 500 ton w stosunku do 27 546 ton), kartofli (121 000 ton i 387 741 ton na koniec 1944) oraz tłuszczów (800 ton i 1355 ton w 1944).
Zniszczenia miast.
Po roku 1990 wiele samorządów polskich miast podjęło próby oszacowania strat materialnych wynikających z II wojny światowej. Podjęto je m.in. w Warszawie, Łodzi, Poznaniu, Lublinie i Jaśle na Podkarpaciu.
Warszawa.
Jedne z największych zniszczeń wśród polskich miast odniosła stolica Polski Warszawa. Suma zniszczeń powstałych w wyniku oblężenia miasta we wrześniu 1939 roku, zagłady warszawskiego getta, powstania warszawskiego powstałych w sierpniu i wrześniu 1944, wyburzenia budynków przez Niemców w okresie popowstaniowym wyniosła 84% zabudowy lewobrzeżnej Warszawy. Jeśli przyjąć szacunek dla całego miasta z Pragą włącznie, to wynosił on 65%.
W ujęciu szczegółowym stan zniszczeń przedstawiał się następująco: mosty – 100%; kubatura budynków przemysłowych – 90%; budynki zabytkowe (w tym kościoły) – 90%; kubatura obiektów kultury – 95%; kubatura obiektów służby zdrowia – 90%; kubatura obiektów szkolnictwa – 70%; izby mieszkalne – 72,1%. Zniszczeniu uległo także 50% budynków i urządzeń elektrowni; 65% długości miejskiej sieci elektrycznej; 46% łącznej wartości obiektów gazowni i sieci gazowej; 100% central telefonicznych; 70% telefonicznej sieci kablowej; 30% łącznej wartości obiektów wodociągowych; 28,5% łącznej wartości obiektów kanalizacyjnych; 30% powierzchni ulic; 85% długości sieci tramwajowej; 91% kubatury zajezdni tramwajowych i autobusowych; 75% jednostek taboru tramwajowego; 98,5% lamp ulicznych; 60% drzewostanu w parkach; 60% wartości ogrodu zoologicznego; 95% urządzeń węzła kolejowego w granicach miasta; 100% dworców kolejowych, 100% urządzeń i sprzętu lotnictwa pasażerskiego; 85% taboru żeglugi rzecznej. Obliczenia te nie obejmują strat mienia indywidualnego powstałych w wyniku grabieży oraz zniszczenie wraz z palonymi i burzonymi budynkami.
Autorzy sporządzonego w 2004 z inicjatywy Lecha Kaczyńskiego "Raportu o stratach wojennych Warszawy" oszacowali całość strat materialnych poniesionych przez miasto i jego mieszkańców podczas II wojny światowej na 18,20 miliarda przedwojennych złotych (według wartości złotówki z sierpnia 1939), czyli 45,3 miliarda dolarów (według wartości obecnej). Po skorygowaniu błędów oraz rozszerzeniu szacunków straty Warszawy wyniosły w sumie ponad 54 mld dolarów.
Łódź.
Łódź uchodziła za miasto, które zostało najmniej dotknięte zniszczeniami w okresie II wojny światowej. W roku 2006 zespół naukowców z Polskiego Towarzystwa Ekonomicznego pod kierunkiem prof. Krzysztofa Baranowskiego i prof. Andrzeja Lecha wyliczył straty wojenne Łodzi podczas II wojny światowej na 40 mld złotych.
„W wyniku tych szacunków pryska mit Łodzi jako miasta, które niewiele ucierpiało na skutek okupacji niemieckiej podczas II wojny światowej” – Wojciech Michalski, dyrektor Wydziału Strategii i Analiz UMŁ
Poznań.
Kolejnym miastem jakie policzyło swoje straty wojenne jest Poznań. W raporcie z 2006 roku mieszczą się następujące wartości zniszczeń wojennych poniesionych podczas II wojny światowej (według wartości złotówki z 1939 r.):
Przy przeliczeniu na współczesną wartość ogół strat wojennych wynosi 10 980 894 880 zł według wartości z września 2006 r.
Zniszczone pomniki.
Niemieccy okupanci niszczyli wszelkie ślady kultury polskiej. Dużą skalę przybrała metodyczna akcja wysadzania i demontażu pomników w okupowanej Polsce:
Straty materialne Polski pod okupacją sowiecką.
We wrześniu 1939 województwa wschodnie RP znalazły się pod okupacją ZSRR. Już podczas II wojny światowej odłączone od Polski i wcielone jako część związkowych radzieckich republik do: Ukraińskiej SRR, Białoruskiej SRR i Litewskiej SRR.
Aneksja tej części terytorium Polski została zaakceptowana podczas konferencji teherańskiej oraz jałtańskiej. W wyniku czego Polska pod naciskiem mocarstw musiała odstąpić Związkowi Radzieckiemu 48% swojego terytorium, tracąc na wschodzie około 178 000 km², uzyskując ekwiwalent na zachodzie w wysokości około 101 000 km².
Podjęte zmiany granic Polski przez Wielką Brytanię i USA w 1943 i 1945 bez pytania o zdanie rządu polskiego, były wyraźnym pogwałceniem zasad Karty Atlantyckiej.
Po wojnie nie oszacowano strat materialnych jakie państwo polskie odniosło w wyniku działalności Armii Czerwonej w latach 1939–1945.
Ze względów politycznych oraz faktycznej okupacji terytoriów znajdujących się w granicach II RP przez ZSRR kwestii tej nie uwzględnił bilans strat Polski pt. "Sprawozdanie w przedmiocie strat i szkód wojennych Polski w latach 1939–1945", opracowany przez Biuro Odszkodowań Wojennych przy Prezydium Rady Ministrów.

</doc>
<doc id="2380093" url="https://pl.wikipedia.org/wiki?curid=2380093" title="Polska na Mistrzostwach Świata w Lekkoatletyce 2011">
Polska na Mistrzostwach Świata w Lekkoatletyce 2011

Polska na Mistrzostwach Świata w Lekkoatletyce 2011 – reprezentacja Polski na mistrzostwa świata liczyła 43 zawodników. Skład drużyny został zatwierdzony przez Zarząd Polskiego Związku Lekkiej Atletyki na posiedzeniu w Bydgoszczy 13 sierpnia. Polacy polecieli do Korei Południowej w dwóch turach – 15 i 19 sierpnia.

</doc>
<doc id="2380095" url="https://pl.wikipedia.org/wiki?curid=2380095" title="Lewica Republikańska">
Lewica Republikańska

Lewica Republikańska (hiszp. "Izquierda Republicana") – hiszpańska lewicowa partia republikańska założoną przez Manuela Azañę w 1934 roku. W okresie Państwa Hiszpańskiego partia przebywała na uchodźstwie w Meksyku.
Historia.
Partia została założona w 1934 r. po przegranej lewicy w wyborach parlamentarnych w 1933 w wyniku połączenia Akcji Republikańskiej, części Radykalnej Socjalistycznej Partii Republikańskiej oraz Autonomicznej Galicyjskiej Organizacji Republikańskiej. Do członków partii należeli m.in. José Giral, Victoria Kent i Manuel Azaña, który został przywódcą partii.
Startując w koalicji Frontu Ludowego w wyborami w 1936, partia uzyskała 87 mandatów stając się trzecią siłą parlamentarną, a Manuel Azaña został premierem. Po zdjęciu z urzędu przez parlament prezydenta Niceto Alcalá-Zamory w maju 1936 r., Azaña został obrany nowym prezydentem. Urząd ten pełnił do swojej rezygnacji w lutym 1939 r. Na stanowisku premiera zastąpił go Santiago Casares Quiroga, a następnie José Giral. Później, obok Unii Republikańskiej, Lewica Republikańska stała się głównym koalicjantem rządu premiera Largo Caballero we wrześniu 1936 r., po wybuchu hiszpańskiej wojny domowej. Lewica Republikańska wchodziła w skład każdego republikańskiego rządu aż do końca wojny domowej.

</doc>
<doc id="2380096" url="https://pl.wikipedia.org/wiki?curid=2380096" title="Mistrzostwa Czech w Lekkoatletyce 2011">
Mistrzostwa Czech w Lekkoatletyce 2011

42. Mistrzostwa Czech w Lekkoatletyce – zawody lekkoatletyczne, które odbyły się 2 i 3 lipca 2011 w Brnie na stadionie VUT.

</doc>
<doc id="2380098" url="https://pl.wikipedia.org/wiki?curid=2380098" title="La Défense - Grande Arche">
La Défense - Grande Arche



</doc>
<doc id="2380099" url="https://pl.wikipedia.org/wiki?curid=2380099" title="Tadeusz Aleksandrowicz (trener)">
Tadeusz Aleksandrowicz (trener)

Tadeusz Aleksandrowicz (ur. 20 maja 1943) – polski koszykarz oraz trener koszykówki, m.in. reprezentacji Polski oraz klubów Zastal Zielona Góra i Komfort Stargard Szczeciński. Z tym ostatnim klubem sięgnął po jedyny w karierze medal mistrzostw Polski seniorów (srebro w 1997).
Życiorys.
Lata 60. i 70..
Jako zawodnik grał w klubach MKS Szprotavia Szprotawa, AZS Olsztyn i AZS Zielona Góra. Karierę trenerską rozpoczął w 1970, prowadząc żeńską drużynę Szprotavii, którą wprowadził w 1973 do II ligi. Następnie jeden sezon trenował drużynę AZS Olsztyn, a w latach 1975-1980 AZS Zielona Góra. 
Lata 80..
Od sezonu 1980/1981 prowadził drugoligowy wówczas zespół Zastal Zielona Góra, który wprowadził w 1984 do ówczesnej I ligi, po raz pierwszy w historii klubu. W najwyższej klasie rozgrywek prowadził kolejno Zastal (1984-1987) i Stal Bobry Bytom (1987-1989) (w dwóch ostatnich meczach sezonu 1988/1989 zastąpił go Mieczysław Raba). Następnie był trenerem kobiecej drużyny Stilonu Gorzów (1989-1992), występującej w I (najwyższej) lidze.
Lata 90..
Na początku lat 90. oprócz pracy w Stilonie, opiekował się także kobiecą reprezentacją Polski juniorek, z którą zdobył brąz mistrzostw Europy juniorek w 1992. W latach 1992-1995 ponownie był trenerem pierwszoligowego Zastalu. W styczniu 1993 został równocześnie trenerem reprezentacji Polski seniorów, którą poprowadził w zakończonych niepowodzeniem kwalifikacjach do mistrzostw Europy w 1993 i 1995. Te ostatnie były na tyle nieudane, że Polska kolejne kwalifikacje do mistrzostw "starego kontynentu" zmuszona była rozpocząć od pierwszego etapu eliminacji. W związku z tym już jesienią 1993 nowym trenerem kadry został Eugeniusz Kijewski. W Zastalu przestał pracować w trakcie sezonu 1994/1995, zastąpiony przez Bogusława Onufrowicza. W sezonie 1995/1996 zastąpił po 5 kolejce trenera Krzysztofa Koziorowicza w drużynie Komfortu Stargard Szczeciński, a w kolejnym sezonie (1996/1997) prowadził tę drużynę do wicemistrzostwa Polski. Sezon 1997/1998 rozpoczął jako trener Trefla Sopot, ale po 16 kolejce powrócił do klubu ze Stargardu i prowadził jego drużynę także w dwóch kolejnych sezonach. W pierwszym sezonie Polskiej Ligi Koszykówki (2000/2001) opuścił wobec kłopotów finansowych klub ze Stargardu i przez pierwsze 8 kolejek był trenerem drużyny SKK Szczecin, a od 9 do 24 kolejki drużyny Czarni Słupsk.
XXI wiek.
Od maja do grudnia 2001 pracował jako trener-koordynator w żeńskiej drużynie Foty Porty Gdynia prowadzonej przez Adama Ziemińskiego, ale został zwolniony wobec nie satysfakcjonujących wyników. W tym samym roku został doradcą trenera polskiej kobiecej kadry seniorek Tomasza Herkta. W sezonie 2002/2003 powrócił do Czarnych Słupsk i prowadził ich przez kolejne trzy sezony. W sezonie 2004/2005 prowadził żeńską drużynę Polfa Pabianice. W latach 2005-2008 ponownie został trenerem występującego na zapleczu PLK Zastalu Zielona Góra. W 2007 roku został trenerem drużyny Północy podczas meczu gwiazd I ligi. W sezonie 2008/2009 pracował w zielonogórskim klubie jako asystent Tomasza Herkta, po czym przeszedł na emeryturę. Powrócił z niej jednak jesienią 2010 i został kolejny raz trenerem grającej tym razem w I lidze Spójni Stargard Szczeciński. Funkcję tę pełnił do listopada 2012.

</doc>
<doc id="2380102" url="https://pl.wikipedia.org/wiki?curid=2380102" title="Asłambiek Saidow">
Asłambiek Saidow

Asłambiek Saidow, ros. Асламбек Саидов (ur. 25 kwietnia 1984 w Groznym, Czeczeńsko-Inguska ASRR) – rosyjski zawodnik mieszanych sztuk walki (MMA) pochodzenia czeczeńskiego, reprezentujący Polskę. Posiadacz turniejowego pasa KSW w wadze półśredniej oraz były mistrz tejże organizacji również w wadze półśredniej. Były zawodnik KSW. W 2017 roku oficjalnie przeszedł do rosyjskiej organizacji – Absolute Championship Berkut.
Początki w MMA.
W marcu 2008 roku Saidow zajął 1. miejsce na Otwartych Mistrzostwach Polski Północnej Amatorskiego MMA do -84 kg które odbyły się w Olsztynie.
17 maja 2008 roku, wystartował w Mistrzostwach Polski Amatorskiego MMA. Zajął drugie miejsce w kategorii wagowej -84 kg. Drużynowo (Arrachion MMA Olsztyn) zajął pierwsze miejsce w klasyfikacji generalnej mistrzostw.
Kariera MMA.
Wczesna kariera.
Saidow zawodowo zadebiutował 20 kwietnia 2008 roku, na gali Bałtycki Sztorm 3 w Starogardzie Gdańskim. Jego przeciwnikiem był doświadczony poznaniak Jędrzej Kubski. Po dwurundowej walce, sędziowie uznali wyższość Saidowa. Swoją drugą walkę na gali Bałtycki Sztorm stoczył 26 października 2008 roku przeciw Łukaszowi Christowi. I tym razem Saidow wygrał przez decyzję sędziowską po dwóch rundach.
Początki w KSW – turniej wagi średniej.
15 maja 2009 roku wystartował w ośmioosobowym turnieju wagi średniej na . W pierwszej walce pokonał przez decyzję Włocha Michela Verginelliego, a w półfinale poddał Łukasza Christa.
Finał turnieju wagi średniej odbył się na gali "KSW XII – Najman vs. Pudzianowski" 11 grudnia 2009 roku. W finale Saidow stanął naprzeciw brazylijskiego zawodnika Vitora Nobregi. Walka była bardzo wyrównana, Saidow punktował akcjami bokserskimi w stójce, a Brazylijczyk sukcesywnie obalał i sprowadzał walkę do parteru. Po trzech rundach sędziowie ogłosili trzyminutową dogrywkę. W czasie dogrywki Saidow nie potrafił skutecznie się bronić przed punktującym obaleniami Brazylijczykiem i tym samym przegrał finałową walkę o pas wagi półśredniej.
Turniej wagi półśredniej KSW.
W 2010 roku stoczył walkę na pierwszym zorganizowanym przez włodarzy KSW evencie dla VIPów pod nazwą "Fight Club" który miał miejsce w Rynie w pokrzyżackim zamku. Przeciwnikiem Czeczena był judoka Paweł Żydak. Saidow wygrał przez nokaut w pierwszej rundzie.
29 stycznia 2011 roku Saidow wystartował w turnieju wagi półśredniej organizowanego przez KSW. Jego pierwszym przeciwnikiem był Włoch Marco Santi. Walka została przerwana przez lekarza w pierwszej rundzie z powodu głębokiego rozcięcia łuku brwiowego Santiego który był efektem uderzenia kolanem przez Saidowa. Tym samym Saidow wygrał pierwszy pojedynek przez Techniczny nokaut. Drugim przeciwnikiem był Szwed Domingos Mestre. Po dwóch rundach w których wyraźnie dominował Saidow, sędziowie orzekli zwycięstwo Czeczena.
Walka finałowa turnieju wagi półśredniej odbyła się 19 marca 2011 roku na gali KSW XV na warszawskim Torwarze. Przeciwnikiem Saidowa był Niemiec Ruben Crawford. Finałowy pojedynek trwał trzy rundy po czym sędziowie ogłosili jednogłośnie Saidowa zwycięzcą i tryumfatorem turnieju wagi półśredniej.
Mistrz KSW w wadze półśredniej.
26 listopada 2011 roku na gali "KSW XVII" stoczył walkę z byłym międzynarodowym mistrzem M-1 Global Rafałem Moksem, którą wygrał po niejednogłośnej decyzji sędziów, a 12 maja 2012 roku poddał kimurą Ormianina Grigora Aszugbabjana na "KSW 19". Saidow otrzymał również bonus finansowy za "poddanie wieczoru".
1 grudnia 2012 roku zdobył pas mistrzowski w kat.-77 pokonując Borysa Mańkowskiego. Kontrolując od samego początku pojedynek, Saidow punktował akcjami bokserskimi oraz ciosami w klinczu (przy jednym Mańkowski doznał skręcenia kostki). W 2. rundzie Saidow trafił Mańkowskiego jednym z wyprowadzonych ciosów po czym dynamicznie obalił co spowodowało u Mańkowskiego który niefortunnie upadł na skręconą nogę pogorszenie kontuzji z 1. rundy i ostatecznie nie mógł kontynuować pojedynku.
8 czerwca 2013 roku na KSW 23 poddał Bena Lagmana dźwignią na łokieć – w tej walce Saidow nie bronił pasa, dopiero w następnej, 7 grudnia stoczył pojedynek w pierwszej obronie tytułu który ostatecznie wygrał na punkty z doświadczonym Danielem Acacio.
17 maja 2014 na gali KSW 27 zmierzył się w rewanżowym starciu ponownie z Mańkowskim. W swojej drugiej obronie pasa, Saidow nie sprostał Mańkowskiemu przegrywając z nim przez poddanie w 2. rundzie (duszenie trójkątne nogami) i stracił tytuł mistrza KSW.
ACB i ostatnia walka w KSW.
Pierwszą walkę po utracie pasa stoczył na gali KSW 30: Genesis w rewanżu z Rafałem Moksem, którą wygrał przez jednogłośną decyzję sędziów.
Kolejną walką był pojedynek z Brazylijczykiem Samuelem Quito do którego doszło na gali ACB 24 w Moskwie (zwycięstwo przez TKO w 1 rundzie).
5 marca 2016 roku na gali KSW 34: New Order stoczył pojedynek z byłym mistrzem M-1 Global Szwajcarem Yasubeyem Enomoto. Pojedynek był oficjalnym eliminatorem do walki o międzynarodowe mistrzostwo KSW w wadze półśredniej. Po wyrównanej walce, Saidow zwyciężył przez jednogłośną decyzję sędziów.
ACB/ACA.
5 czerwca 2016 roku w Krasnodarze, w walce wieczoru gali ACB 40 pokonał byłego mistrza Cage Warriors Amerykanina – Jessiego Taylora przez poddanie go duszeniem gilotynowym.
W październiku 2022 roku w wywiadzie dla Sport.pl. ogłosił zakończenie kariery.
Życie prywatne.
Jest kuzynem innego zawodnika MMA, Mameda Chalidowa.
W sierpniu 2014 został zatrzymany przez Centralne Biuro Śledcze pod zarzutem działania w zorganizowanej grupie przestępczej (zarzucono mu popełnienie przestępstw wymuszenia haraczu, groźby karalnej, pobicia), po czym został tymczasowo aresztowany. 4 listopada 2014 Prokuratura Okręgowa w Olsztynie wniosła akt oskarżenia przeciw Asłambiekowi Saidowowi zarzucając mu stosowanie gróźb oraz przemocy fizycznej celem zwrotu wierzytelności (przestępstwo z art. 191 § 2 kk i inne).
W styczniu 2017 wyrokiem Sądu Rejonowego w Olsztynie został skazany na karę 10 miesięcy pozbawienia wolności w zawieszeniu na 3 lata za wymuszanie haraczy.
Prowadzi hostele w centrum miasta i na starówce w Olsztynie.
Osiągnięcia.
Mieszane sztuki walki.
Zawodowe:
Amatorskie:

</doc>
<doc id="2380103" url="https://pl.wikipedia.org/wiki?curid=2380103" title="Stadion As-Sib">
Stadion As-Sib

Stadion As-Sib (arab. ملعب السيب) – stadion piłkarski w As-Sib, w Omanie. Swoje mecze rozgrywa na nim drużyna Seeb Club. Obiekt posiada cztery wolno stojące trybuny mogące łącznie pomieścić do 12 000 widzów.

</doc>
<doc id="2380104" url="https://pl.wikipedia.org/wiki?curid=2380104" title="Odrodzony Kościół Boży">
Odrodzony Kościół Boży

Odrodzony Kościół Boży (ang. "The Restored Church of God") – kościół powstały na bazie dziewiętnastowiecznego ruchu adwentowego. Odrzucają naukę o Trójcy, która ich zdaniem stoi w sprzeczności z synostwem Jezusa Chrystusa. Głoszą aktualność dziesięciorga przykazań i Tory z pominięciem tego co zostało wypełnione w Mesjaszu, czyli krwawych ofiar (w tym także nakazu obrzezania i natychmiastowej kary śmierci za grzech) i ofiar składanych z pokarmów i płynów. W swojej wykładni Odrodzony Kościół Boga powołując się na list do Kolosan 2:16,17 argumentuje jakoby kontekst mówił nie o zniesieniu świąt i szabatów jako takich, ale o zniesieniu ofiar, które spełniły się w Mesjaszu. Kościół twierdzi, że księga Izajasza 66:22-23 jasno wykazuje, że święta nowiu i szabaty na nowej ziemi nadal będą obchodzone.
W swoim nauczaniu Odrodzony Kościół Boga jest zbliżony do treści nauczania Żydów mesjanistycznych, którzy nawrócili się i wierzą w Jeszuę (Jezusa) - jednak od Żydów mesjanicznych różni ich podejście do innych wyznań; Żydzi mesjaniczni nie narzucają innym chrześcijanom obowiązku obchodzenia żydowskich świąt czy soboty jako dnia odpoczynku.
Charakterystyka.
Już w pierwszej połowie XIX wieku ruch adwentowy głosił odnowienie wiary w powtórne przyjście Mesjasza. Zgodnie z ówczesnymi poglądami oczekiwano cielesnego przybycia Jezusa w chwale aniołów. Wspólnoty wyrosłe na bazie tego ruchu pieczołowicie badały fragmenty biblijne dotyczące powrotu Jezusa. Pod koniec lat 30. XX wieku w ramach tego ruchu wyłonił się „Światowy Kościół Boży” (ang. "Worldwide Church of God"). Liderem tej wspólnoty był Herbert W. Armstrong (1892–1986). Głosił on swoje kazania przez radio, a potem przez telewizję. Po śmierci Armstronga Światowy Kościół Boży przeżył rozłam. Liderem jednego z odłamów został David C. Pack. Grupa ta przyjęła nazwę Odrodzony Kościół Boży (ang. "The Restored Church of God"). Strukturalnie kościół ten został uformowany w 1999 roku. Jednym z wyróżników tego odłamu jest nauczanie, że oczyszczenie kościoła miało się odbyć w latach 1986-1989.
Odrodzony Kościół Boży wyróżnia się nauką o diecie. Spożywanie według nich zwierząt nieczystych jest pogwałceniem prawa Bożego, które ma być zachowywane zgodnie z nakazem z księgi Izajasza 66:17. Argument jakoby Bóg oczyścił zwierzęta nieczyste jest przez nich odrzucany, gdyż według nich fragment z Dziejów Apostolskich mówiący o wizji danej Piotrowi dotyczył symbolicznie pogan. Twierdzą także, że nauka Pawła o jatkach mięsnych, także nie mogła zawierać nawiązań do zwierząt nieczystych, gdyż zdaniem tego kościoła starożytni Grecy nie jedli świń, a większość kultu związanego z wieprzowiną nie była związana z konsumpcją tego mięsa.

</doc>
<doc id="2380106" url="https://pl.wikipedia.org/wiki?curid=2380106" title="Leslie Hammond">
Leslie Hammond

Leslie Charles Hammond (ur. 4 marca 1905 w Madrasie, zm. 26 czerwca 1955 w Ballarat) – indyjski hokeista na trawie. Dwukrotny złoty medalista olimpijski (IO 28, IO 32).
Na igrzyskach olimpijskich z reprezentacją Indii wystąpił w 4 meczach, nie strzelając goli.

</doc>
<doc id="2380111" url="https://pl.wikipedia.org/wiki?curid=2380111" title="Laeva">
Laeva

Laeva - wieś w Estonii, w prowincji Tartu, ośrodek gminy Laeva.

</doc>
<doc id="2380112" url="https://pl.wikipedia.org/wiki?curid=2380112" title="Siniküla">
Siniküla

Siniküla - wieś w Estonii, w prowincji Tartu, w gminie Laeva.

</doc>
<doc id="2380113" url="https://pl.wikipedia.org/wiki?curid=2380113" title="Valmaotsa">
Valmaotsa

Valmaotsa - wieś w Estonii, w prowincji Tartu, w gminie Laeva.

</doc>
<doc id="2380114" url="https://pl.wikipedia.org/wiki?curid=2380114" title="Pańdźabi">
Pańdźabi



</doc>
<doc id="2380115" url="https://pl.wikipedia.org/wiki?curid=2380115" title="George Marthins">
George Marthins

George Eric McCarthy Marthins (ur. 24 grudnia 1905 w Madrasie, zm. 23 marca 1989 w Ottawie) – indyjski hokeista na trawie. Złoty medalista olimpijski z Amsterdamu.
Zawody w 1928 były jego jedynymi igrzyskami olimpijskimi. W turnieju rozegrał 5 spotkań, w których zdobył 3 gole. 

</doc>
<doc id="2380117" url="https://pl.wikipedia.org/wiki?curid=2380117" title="Väänikvere">
Väänikvere

Väänikvere - wieś w Estonii, w prowincji Tartu, w gminie Laeva.

</doc>
<doc id="2380119" url="https://pl.wikipedia.org/wiki?curid=2380119" title="Dzielec (650 m)">
Dzielec (650 m)

Dzielec (650 m) – niewielkie wzniesienie w Beskidzie Wyspowym. Znajduje się pomiędzy Śnieżnicą a Szklarnią. Wznosi się nad miejscowościami Kasina Wielka i Skrzydlna. Należące do Skrzydlnej stoki północno-wschodnie znajdują się w zlewni Stradomki, stoki południowo-zachodnie w zlewni Kasinianki.
Ma dwa wierzchołki. Wyższy (południowo-wschodni) ma wysokość 650 m. Cały niemal Dzielec jest zalesiony, jedynie dolna część stoków zajęta jest przez pola uprawne Skrzydlnej i Kasiny Wielkiej. Przez przełęcz między Dzielcem a Szklarnią prowadzi droga z Kasiny Wielkiej do Skrzydlnej.

</doc>
<doc id="2380120" url="https://pl.wikipedia.org/wiki?curid=2380120" title="Gordon Scholes">
Gordon Scholes

Gordon Glen Denton Scholes (ur. 7 czerwca 1931 w Melbourne, zm. 9 grudnia 2018 w Geelong) – australijski polityk, działacz Australijskiej Partii Pracy.
W latach 1967–1990 reprezentował okręg wyborczy Corio w Izbie Reprezentantów. Od 1973 do 1975 zajmował tam stanowiska zastępcy spikera i przewodniczącego Komisji Całej Izby. Natomiast w latach 1975–1976 pełnił funkcję Spikera. 
Był ministrem: obrony (1983–1984) i terytoriów (1984–1987).

</doc>
<doc id="2380121" url="https://pl.wikipedia.org/wiki?curid=2380121" title="J. Murphy">
J. Murphy

J. Murphy – indyjski lekkoatleta, uczestnik Letnich Igrzysk Olimpijskich 1928.
W Amsterdamie wystartował tylko na 800 m (odpadł w eliminacjach).

</doc>
<doc id="2380123" url="https://pl.wikipedia.org/wiki?curid=2380123" title="Larkya La">
Larkya La

Larkya La – przełęcz położona w Nepalu, w Himalajach, w grupie górskiej Gurkha Himal, na wysokości 5213 m n.p.m. Znajduje się na drodze z Tindże w dolinie Marsengdi do miejscowości Larkya w dolinie Burhi Gandaki.

</doc>
<doc id="2380124" url="https://pl.wikipedia.org/wiki?curid=2380124" title="Wykaz zabytków nieruchomych w powiecie działdowskim">
Wykaz zabytków nieruchomych w powiecie działdowskim

Wykaz zabytków nieruchomych w powiecie działdowskim – lista obiektów wpisanych do rejestru zabytków nieruchomych w powiecie działdowskim województwa warmińsko-mazurskiego. Wpisano 114 obiektów.

</doc>
<doc id="2380126" url="https://pl.wikipedia.org/wiki?curid=2380126" title="Lapsang La">
Lapsang La

Lapsang La - przełęcz położona we wschodnim Nepalu, w Himalajach, w grupie górskiej Kangczengdzonga Himal, na wysokości 5108 m n.p.m. Znajduje się na drodze z Ghunsy do Lapsang.

</doc>
<doc id="2380127" url="https://pl.wikipedia.org/wiki?curid=2380127" title="Peter Warren Finlay">
Peter Warren Finlay



</doc>
<doc id="2380128" url="https://pl.wikipedia.org/wiki?curid=2380128" title="Rex Norris">
Rex Norris

Richard Alexander "Rex" Norris (ur. 18 lipca 1899, zm. 17 września 1980 w Ealing) – indyjski hokeista na trawie. Złoty medalista olimpijski z Amsterdamu.
Zawody w 1928 były jego jedynymi igrzyskami olimpijskimi. W turnieju wystąpił w pięciu spotkaniach.

</doc>
<doc id="2380130" url="https://pl.wikipedia.org/wiki?curid=2380130" title="Mirgin La">
Mirgin La

Mirgin La – przełęcz położona we wschodnim Nepalu, w Himalajach, w grupie górskiej Kangczengdzonga Himal, na wysokości 4663 m n.p.m. Znajduje się na drodze z Ghunsy do Yakung, wariantem zachodnim, jako jedna z czterech przełęczy.

</doc>
<doc id="2380132" url="https://pl.wikipedia.org/wiki?curid=2380132" title="Numa La">
Numa La

Numa La - przełęcz położona w zachodnim Nepalu, w Himalajach, na wysokości 5120 m n.p.m. Znajduje się na drodze z Kaigaon do Tarakot przez Ringmo (jezioro Phoksumdo).

</doc>
<doc id="2380135" url="https://pl.wikipedia.org/wiki?curid=2380135" title="Eric Pinniger">
Eric Pinniger

Broome Eric Pinniger (ur. 28 grudnia 1902 w Saharanpurze, zm. 30 grudnia 1996 w Edynburgu) – indyjski hokeista na trawie. Dwukrotny złoty medalista olimpijski.
Z reprezentacją Indii brał udział w dwóch igrzyskach (IO 28, IO 32) na obu zdobywając złote medale. Na olimpiadach wystąpił w 7 meczach strzelając jednego gola.

</doc>
<doc id="2380136" url="https://pl.wikipedia.org/wiki?curid=2380136" title="Rendżo La">
Rendżo La

Rendżo La – przełęcz położona w Nepalu, w Himalajach, w grupie górskiej Khumbu Himal, na wysokości 5417 m n.p.m. Znajduje się na drodze z Thame w dolinie Tchenpo Khola do Gokyo.

</doc>
<doc id="2380139" url="https://pl.wikipedia.org/wiki?curid=2380139" title="Sinelapcza La">
Sinelapcza La

Sinelapcza La – przełęcz położona we wschodnim Nepalu, w Himalajach, w grupie górskiej Kangczengdzonga Himal, na wysokości 4724 m n.p.m. Znajduje się na drodze z Ghunsy do Yakung, wariantem zachodnim, jako jedna z czterech przełęczy.

</doc>
<doc id="2380140" url="https://pl.wikipedia.org/wiki?curid=2380140" title="Kolegium Karkonoskie w Jeleniej Górze">
Kolegium Karkonoskie w Jeleniej Górze



</doc>
<doc id="2380141" url="https://pl.wikipedia.org/wiki?curid=2380141" title="Sinion La">
Sinion La

Sinion La – przełęcz położona we wschodnim Nepalu, w Himalajach, w grupie górskiej Kangczengdzonga Himal, na wysokości 4660 m n.p.m. Znajduje się na drodze z Ghunsy do Yakung, wariantem zachodnim, jako jedna z czterech przełęczy.

</doc>
<doc id="2380142" url="https://pl.wikipedia.org/wiki?curid=2380142" title="Tamo La">
Tamo La

Tamo La – przełęcz położona we wschodnim Nepalu, w Himalajach, w grupie górskiej Kangczengdzonga Himal, na wysokości 3930 m n.p.m. Znajduje się na drodze z Ghunsy do Yakung, wariantem zachodnim, jako jedna z czterech przełęczy.

</doc>
<doc id="2380143" url="https://pl.wikipedia.org/wiki?curid=2380143" title="Michael Rocque">
Michael Rocque

Michael E. Rocque (ur. 1899 – zm. 1 grudnia 1965) – indyjski hokeista na trawie. Złoty medalista olimpijski z Amsterdamu.
Zawody w 1928 były jego jedynymi igrzyskami olimpijskimi. W turnieju wystąpił w pięciu spotkaniach.

</doc>
<doc id="2380144" url="https://pl.wikipedia.org/wiki?curid=2380144" title="Martyna Bielawska">
Martyna Bielawska

Martyna Bielawska (ur. 15 listopada 1990) – polska lekkoatletka specjalizująca się w skoku w dal, trójskoku i skoku wzwyż.
Kariera.
W początkowym okresie kariery startowała także w skoku wzwyż – w tej konkurencji odpadła w eliminacjach mistrzostw świata juniorów w Bydgoszczy (2008) oraz była szósta podczas mistrzostw Europy juniorów w Nowym Sadzie (2009). W rywalizacji skoczkiń w dal zajęła odległe miejsce na mistrzostwach świata juniorów młodszych w 2007 oraz była ósma na mistrzostwach Starego Kontynentu juniorów w 2009. Uczestniczka młodzieżowych mistrzostw Europy w 2011 – w skoku w dal odpadła w eliminacjach, a w trójskoku była dziesiąta.
Medalistka mistrzostw Polski seniorów ma w dorobku cztery brązowe medale w trójskoku (Bydgoszcz 2011, Toruń 2013, Szczecin 2014 i Kraków 2015). Zdobyła dotychczas dwa medale halowych mistrzostw Polski seniorów (srebrny w trójskoku w 2011 oraz brązowy w tej samej konkurencji w 2012). Stawała na podium mistrzostw Polski do lat 23.
Na przełomie 2014 i 2015 testy antydopingowe przeprowadzone poza zawodami wykazały stosowanie przez Bielawską niedozwolonych środków, za co udzielono jej publicznego ostrzeżenia.
Rekordy życiowe: skok wzwyż – 1,90 (3 lipca 2009, Słupsk); skok w dal – 6,24 (13 czerwca 2010, Lublin); trójskok – 13,97 (3 lipca 2011, Gdańsk).

</doc>
<doc id="2380147" url="https://pl.wikipedia.org/wiki?curid=2380147" title="Thorong La">
Thorong La

Thorung La – przełęcz położona w Nepalu, w Himalajach, w grupie górskiej Annapurna Himal, na wysokości 5416 m n.p.m. Znajduje się na drodze z Manang do Muktinath.

</doc>
<doc id="2380148" url="https://pl.wikipedia.org/wiki?curid=2380148" title="Baga La">
Baga La

Baga La – przełęcz położona w zachodnim Nepalu, w Himalajach, na wysokości 5090 m n.p.m. Znajduje się na drodze z Kaigaon do Tarakot przez Ringmo (jezioro Phoksumdo).

</doc>
<doc id="2380149" url="https://pl.wikipedia.org/wiki?curid=2380149" title="Frederick Seaman">
Frederick Seaman

Frederick Stephen Seaman (ur. 2 stycznia 1906 w Allahabadzie, zm. 21 września 2000 w Hershey) – indyjski hokeista na trawie. Złoty medalista olimpijski z Amsterdamu.
Zawody w 1928 były jego jedynymi igrzyskami olimpijskimi. W turnieju wystąpił w pięciu spotkaniach strzelając trzy gole.

</doc>
<doc id="2380150" url="https://pl.wikipedia.org/wiki?curid=2380150" title="Balangra La">
Balangra La

Balangra La – przełęcz położona w zachodnim Nepalu, w Himalajach, na wysokości 3760 m n.p.m. Znajduje się na drodze z Kaigaon do Tarakot przez Tibrikot.

</doc>
<doc id="2380153" url="https://pl.wikipedia.org/wiki?curid=2380153" title="Chavan Singh">
Chavan Singh

C.B. Chavan Singh – indyjski lekkoatleta, długodystansowiec, uczestnik igrzysk olimpijskich w 1928.
W Amsterdamie wystartował na 10000 metrów (nie ukończył biegu).

</doc>
<doc id="2380161" url="https://pl.wikipedia.org/wiki?curid=2380161" title="Przełęcz San Francisco">
Przełęcz San Francisco

Przełęcz San Francisco (Paso de San Francisco) – przełęcz położona w Andach Środkowych, na północ od masywu Ojos del Salado, na granicy Chile i Argentyny. Wznosi się na wysokość 4726 m n.p.m. Przez przełęcz prowadzi ważna droga łącząca Córdobę w Argentynie z Copiapó w Chile.

</doc>
<doc id="2380165" url="https://pl.wikipedia.org/wiki?curid=2380165" title="Kojtezek">
Kojtezek

Kojtezek (Agbai Kajtezek) – przełęcz położona w Pamirze, w Tadżykistanie, na wysokości 4271 m n.p.m. Przebiega tędy droga samochodowa Osz – Chorog.

</doc>
<doc id="2380168" url="https://pl.wikipedia.org/wiki?curid=2380168" title="Ashok Kumar">
Ashok Kumar



</doc>
<doc id="2380170" url="https://pl.wikipedia.org/wiki?curid=2380170" title="Czas martwy (automatyka)">
Czas martwy (automatyka)

Czas martwy, opóźnienie transportowe lub krótko opóźnienie () – opóźnienie powstające skutkiem skończonej prędkości nośników informacji.
Dwa czynniki mogą, po zmianie wartości wielkości wejściowej układu regulacji, opóźnić stabilizację sygnału wyjściowego na nowym poziomie równowagi:
Opóźnienie transportowe.
Opóźnienia to pojawiają się na przykład przy transporcie masy (np. transportuje się na znaczną odległość ciecz o zmienianym składzie chemicznym). Gdy nośnik informacji jest szybki, a trasa transportu krótka, opóźnienie transportowe może być niezauważalnie małe (jednak nawet tak szybki nośnik informacji jakim jest światło w przypadku skali kosmicznej daje równie kosmiczne opóźnienia). W układach regulacji opóźnienia o charakterze transportowym mogą być na tyle duże, że utrudniają lub uniemożliwią jego sprawne działanie (co wynika często z trudności w szybkim uzyskiwaniu informacji o zmianach wielkości regulowanej).
Opóźnienie transportowe powoduje przesunięcie sygnału w czasie, co można zapisać:
gdzie:
Transmitancja obiektu reprezentującego tylko opóźnienie transportowe:
Bezwładność obiektów.
Bezwładność natomiast wynika z tego, że nowy stan równowagi wymaga zmiany poziomu napełnienia magazynów energii znajdujących się w obiekcie (zob. też człon inercyjny, człon całkujący). Opory ograniczają prędkość przepływu energii pomiędzy magazynami, więc zmiana poziomu zależy zwykle od różnicy stanu ich napełnienia i ulega zwolnieniu w trakcie wyrównywania poziomów.

</doc>
<doc id="2380179" url="https://pl.wikipedia.org/wiki?curid=2380179" title="Mary Phagan">
Mary Phagan



</doc>
<doc id="2380180" url="https://pl.wikipedia.org/wiki?curid=2380180" title="Robert Hedin">
Robert Hedin

Robert Hedin (ur. 2 lutego 1966 w Ystad) – były szwedzki piłkarz ręczny, wielokrotny reprezentant kraju, grał jako lewy rozgrywający. Dwukrotny wicemistrz Olimpijski z Barcelony oraz z Atlanty (1992, 1996), a także mistrz Świata (1999) oraz trzykrotny mistrz Europy (1994).
Obecnie trener męskiej reprezentacji Norwegii.

</doc>
<doc id="2380181" url="https://pl.wikipedia.org/wiki?curid=2380181" title="Jewgienij Fieofanow">
Jewgienij Fieofanow

Jewgienij Iwanowicz Fieofanow ros. Евгений Иванович Феофанов (ur. 22 kwietnia 1937 w Moskwie, zm. 29 marca 2000 tamże) – radziecki bokser, medalista olimpijski i wicemistrz Europy.
Startował w wadze średniej (do 75 kg). Na igrzyskach olimpijskich w 1960 w Rzymie zdobył brązowy medal, przegrywając w półfinale z Tadeuszem Walaskiem. Na mistrzostwach Europy w 1961 w Belgradzie został srebrnym medalistą, ponownie po porażce z Walaskiem.
Był mistrzem ZSRR w 1960, wicemistrzem w 1958 i 1958, a także brązowym medalistą w 1956, 1957 i 1961. Po zakończeniu kariery zawodniczej pracował jako trener bokserski w Moskwie.
Pochowany na Cmentarzu Przemienienia Pańskiego w Moskwie.

</doc>
<doc id="2380182" url="https://pl.wikipedia.org/wiki?curid=2380182" title="Nelson Miller">
Nelson Miller

Nelson Miller – jamajski perkusista i producent muzyczny, znany przede wszystkim z wieloletniej współpracy z Burning Spearem.
Urodził się i dorastał w Port Antonio, stolicy regionu Portland. Grać nauczył się na zestawie perkusyjnym zakupionym przez jego starszego brata. Gdy tworzony przez grupę przyjaciół ze szkoły średniej zespół musiał z powodów osobistych opuścić perkusista, młody Nelson zajął jego miejsce. Jak sam twierdzi, inspirację czerpał początkowo z gry Lloyda Knibba i Carltona "Santy" Davisa. 
Kariera Millera nabrała tempa na początku lat 80., kiedy to dzięki znajomości z Cedrikiem Brooksem dowiedział się, że swój własny zespół postanowił właśnie utworzyć jeden z najsłynniejszych wokalistów na wyspie, Burning Spear. Po przesłuchaniach został przyjęty do składu The Burning Band i od razu wziął udział w nagrywaniu krążka "Hail H.I.M.". Od tamtej pory akompaniował Spearowi na wszystkich jego kolejnych płytach (a także był współproducentem kilku z nich) aż do roku 1998, kiedy to muzycy po kłótni zakończyli współpracę w nie najlepszej atmosferze. W późniejszych latach Miller grywał jeszcze z Clintonem Fearonem, zaś obecnie jest członkiem grupy The Solid Foundation Band, akompaniującej DJ-owi dancehallowemu Fitzroyowi "Prezident Brown" Cotterellowi.

</doc>
<doc id="2380183" url="https://pl.wikipedia.org/wiki?curid=2380183" title="Albumy numer jeden w roku 1958 (USA)">
Albumy numer jeden w roku 1958 (USA)

Lista najlepiej sprzedających się albumów w Stanach Zjednoczonych w 1958 tworzona przez magazyn Billboard.

</doc>
<doc id="2380185" url="https://pl.wikipedia.org/wiki?curid=2380185" title="Dmitrij Kuzielew">
Dmitrij Kuzielew

Dmitrij Kuzielew (ur. 1 listopada 1969 w Kemerowie) – rosyjski piłkarz ręczny, były reprezentant Rosji, mistrz olimpijski z Sydney, grający na pozycji obrotowego.
Występował w PGNiG Superlidze, w drużynie Orlen Wisły Płock, do której trafił z Aarhus GF, razem z Vegardem Samdahlem. Uznawany był za jednego z dziesięciu najlepszych kołowych świata. Przed przejściem do Wisły, grał w takich klubach jak: Aarhus GF, czy CSKA Moskwa.

</doc>
<doc id="2380186" url="https://pl.wikipedia.org/wiki?curid=2380186" title="Hugo Fidel Cázares">
Hugo Fidel Cázares

Hugo Fidel Cázares Linares (ur. 24 marca 1978 w Los Mochis) - meksykański bokser, były zawodowy mistrz świata wagi junior koguciej (do 115 funtów) organizacji WBA oraz wagi junior muszej (do 108 funtów) organizacji WBO.
Karierę zawodową rozpoczął 23 lutego 1997. Do stycznia 2005 stoczył 25 walk, z których 20 wygrał i 4 przegrał (jedną zremisował). W tym okresie zdobył tytuły mistrza Meksyku i WBO NABO w junior muszej.
30 kwietnia 2005 stanął w Hato Rey (Portoryko) do pojedynku o tytuł mistrza WBO w kategorii junior muszej z Portorykańczykiem Nelsonem Dieppą. Walka została przerwana w dziesiątej rundzie z powodu kontuzji Dieppy a sędziowie orzekli zwycięstwo Cázaresa. W roku 2005 bronił tytułu jeszcze dwukrotnie. 20 sierpnia pokonał byłego mistrza świata WBO w wadze słomkowej Alexa Sancheza z Portoryko przez TKO w ósmej rundzie oraz 29 października Taja Koichona Sor Vorpina przez KO w rundzie szóstej.
W roku 2006 bronił tytułu dwukrotnie. 30 czerwca pokonał Domingo Guillena z Dominikany przez KO w pierwszej rundzie a 30 września doszło do rewanżu z Nelsonem Dieppą. Wygrał ponownie przez TKO w dziesiątej rundzie.
4 maja 2007, w piątej obronie tytułu, pokonał Kolumbijczyka Wilfrido Valdeza przez TKO w drugiej rundzie a następnie, 25 sierpnia, stanął do pojedynku z Portorykańczykiem Ivánem Calderónem byłym mistrzem WBO wagi słomkowej, który przeszedł do wyższej kategorii. Walka była bardzo zacięta a Calderón w ósmej rundzie był liczony. Niejednogłośną decyzją sędziów za zwycięzcę uznany został Calderón i Cázares stracił pas.
Po roku, 30 sierpnia 2008, otrzymał szansę rewanżu i odzyskania tytułu. W siódmej rundzie walka została przerwana po przypadkowym zderzeniu głowami a sędziowie orzekli ponownie zwycięstwo Calderóna.
Po porażce przeszedł do kategorii junior koguciej, w której w czerwcu 2009 roku zdobył tytuł WBA Fedelatin. Po trzech miesiącach, 30 września, przystąpił do pojedynku o pas WBA z Japończykiem Nobuo Nashiro. Walka zakończyła się remisem i z tytułem pozostał Nashiro.
Rewanżowy pojedynek z Nobuo Nashiro odbył się w Osace 8 maja 2010. Cánares wygrał na punkty i został mistrzem świata w drugiej kategorii wagowej. W roku 2010 bronił tytułu jeszcze trzykrotnie. 3 lipca pokonał przez TKO w siódmej rundzie Meksykanina Everardo Moralesa, 9 października Peruwiańczyka Alberto Rossela (TKO dziewiąta runda) a 23 grudnia na punkty Japończyka Hiroyuki Hisatakę.
9 lipca 2011 po raz czwarty obronił tytuł nokautując w trzeciej rundzie rodaka Arturo Badillo. 31 sierpnia uległ niejednogłośną decyzją japońskiemu pięściarzowi Tomonobu Shimizu tracąc pas.

</doc>
<doc id="2380189" url="https://pl.wikipedia.org/wiki?curid=2380189" title="Chi’s Sweet Home">
Chi’s Sweet Home

 – seinen-manga autorstwa Kanaty Konami. Stała się bestsellerem "New York Timesa". Ukazywała się w japońskim magazynie "Morning" od 2004 roku. Całość składa się z 12 tomów. 
Na jej podstawie powstały dwie serie anime, stworzone przez studio Madhouse.
Fabuła.
Główną bohaterką historii jest mała szaro-biała kotka z czarnymi pręgami, która zgubiła swoją mamę i rodzeństwo. Podczas poszukiwań natrafia na małego chłopca i jego mamę, którzy postanawiają zabrać ją do swojego domu. Jednak w budynku, w którym mieszka rodzina, obowiązuje zakaz trzymania zwierząt, co rodzi wiele komplikacji. Mimo że początkowo rodzice chcą oddać komuś kotkę, z czasem przywiązują się do niej. Nowy domownik sam nadaje sobie imię – Chi.
Bohaterowie.
Rodzina Yamada.
Chi to mała kotka o dużych oczach. Jej futro ma barwę szaro-białą z czarnymi pręgami. Każda rzecz może łatwo ją rozproszyć, ma małe doświadczenie życiowe i jest bardzo ciekawa świata. Chi szczególnie interesują małe, poruszające się bądź szeleszczące obiekty. Boi się większych zwierząt (np. psów). Mimo że dla widzów jej mowa jest zrozumiała, rodzina Yamada jej nie rozumie.
Youhei to mały chłopiec, który znalazł Chi. Jest wesoły i miły oraz bardzo przywiązany do kotki.

</doc>
<doc id="2380190" url="https://pl.wikipedia.org/wiki?curid=2380190" title="Monika Wieczorkiewicz">
Monika Wieczorkiewicz

Monika Wieczorkiewicz (ur. 4 marca 1988) – polska lekkoatletka specjalizująca się w biegach sprinterskich.
Kariera.
Ma w dorobku cztery medale mistrzostw Polski seniorów – trzy srebrne (Szczecin 2008, Bydgoszcz 2009 i Bielsko-Biała 2010 – sztafeta 4 x 100 m) oraz jeden brązowy (Bydgoszcz 2011 – bieg na 200 m). W 2012 zdobyła brązowy medal halowych mistrzostw Polski w biegu na 60 metrów.
Rekord życiowy w biegu na 200 metrów: 23,98 (12 sierpnia 2011, Bydgoszcz). 

</doc>
<doc id="2380193" url="https://pl.wikipedia.org/wiki?curid=2380193" title="Albumy numer jeden w roku 1959 (USA)">
Albumy numer jeden w roku 1959 (USA)

Lista najlepiej sprzedających się albumów w Stanach Zjednoczonych w 1959, stworzona przez tygodnik Billboard. Od 30 maja nastąpiła zmiana notowania poprzez wyszczególnienie zarówno nagrań w wersji mono, jak i stereo. Obecnie notowanie jest znane jako Billboard 200.

</doc>
<doc id="2380194" url="https://pl.wikipedia.org/wiki?curid=2380194" title="Abraham Elsevier">
Abraham Elsevier



</doc>
<doc id="2380195" url="https://pl.wikipedia.org/wiki?curid=2380195" title="Tour Manhattan">
Tour Manhattan

Tour Manhattan – wieżowiec w Paryżu, we Francji, w dzielnicy La Défense, o wysokości 110 m. Budynek został otwarty w 1975 roku, posiada 26 kondygnacji.

</doc>
<doc id="2380196" url="https://pl.wikipedia.org/wiki?curid=2380196" title="Graeme Crosby">
Graeme Crosby

Graeme Crosby (ur. 4 lutego 1955 roku) - nowozelandzki motocyklista.
Kariera.
Graeme karierę rozpoczął w 1974 roku w krajowych mistrzostwach. Dwa lata później przeniósł się do Australijskich Superbike'ów, gdzie był wyróżniającym się zawodnikiem.
W roku 1980 Crosby zadebiutował w najwyższej kategorii 500 cm³, w MMŚ. Reprezentując ekipę Heron-Suzuki, wystartował w siedmiu wyścigach. Czterokrotnie dojeżdżał w czołowej dziesiątce, a podczas ostatniej rundy o GP Niemiec zajął drugie miejsce. Zdobyte punkty sklasyfikowały go na 8. pozycji. Na motocyklu japońskiej marki osiągnął również inne sukcesy, w postaci zwycięstwa w prestiżowych zmaganiach Isle of Man TT Senior oraz 8-godzinnym wyścigu na torze Suzuka.
W kolejnym sezonie w wyścigach Grand Prix, Nowozelandczyk czterokrotnie plasował się w czołowej trójce oraz trzykrotnie startował z pole position. W klasyfikacji końcowej znalazł się na 5. miejscu.
W 1982 roku Crosby nawiązał współpracę z zespołem Marlboro-Yamaha, prowadzonym przez legendę MMŚ Włocha Giacomo Agostiniego. Przed rozpoczęciem sezonu zwyciężył w Daytona 200. Pomimo kontuzji i absencji w dwóch rundach, Graeme miał bardzo udany rok, w którym został wicemistrzem świata. Pięciokrotnie stanął na podium, z czego czterokrotnie w ostatnich wyścigach sezonu. Jedyne pole position uzyskał na torze w Austrii. Po tym sezonie niespodziewanie zakończył swoją krótką karierę, w wyniku sfrustrowania polityką wewnętrzną zespołu. W swojej karierze triumfował również w Imoli 200.
Po zakończeniu kariery wyścigowej, Nowozelandczyk powrócił do swojego kraju, gdzie z sukcesem prowadził wiele firm motocyklowych. Zajmował się quadami, jak również z powodzeniem startował w wyścigach samochodów turystycznych na terenie Australii i Nowej Zelandii.
W 1995 roku Crosby trafił do New Zeland Sports Hall of Fame, natomiast dwanaście lat później do New Zeland Cup Hall of Fame. W 2010 roku wydał własną biografię pt. "CROZ - Biker Larrikin", która została opublikowana przez Harper Sport pod koniec sezonu.
Statystyki liczbowe.
System punktowy od 1969 do 1987:

</doc>
<doc id="2380198" url="https://pl.wikipedia.org/wiki?curid=2380198" title="Annikoru">
Annikoru

Annikoru - wieś w Estonii, w prowincji Tartu, w gminie Konguta.

</doc>
<doc id="2380199" url="https://pl.wikipedia.org/wiki?curid=2380199" title="Tlenek cyrkonu(IV)">
Tlenek cyrkonu(IV)

Tlenek cyrkonu(IV), dwutlenek cyrkonu, ZrO2 – nieorganiczny związek chemiczny, tlenek cyrkonu na IV stopniu utlenienia. W temperaturze pokojowej jest to białe, krystaliczne ciało stałe, odporne chemicznie i bardzo trudno topliwe. Krystalizuje w układzie heksagonalnym, regularnym lub tetragonalnym. Regularny dwutlenek cyrkonu jest stosowany jako imitacja diamentu i nazywany wówczas cyrkonią (ma podobną twardość, współczynnik załamania światła i inne właściwości). Spiekany ZrO2 używany jest do produkcji noży ceramicznych.

</doc>
<doc id="2380200" url="https://pl.wikipedia.org/wiki?curid=2380200" title="Piotr Tarnowski (lekkoatleta)">
Piotr Tarnowski (lekkoatleta)

Piotr Tarnowski (ur. 11 kwietnia 1989) – polski lekkoatleta specjalizujący się w biegach przez płotki.
Medalista mistrzostw Polski seniorów ma w dorobku jeden brązowy medal tej imprezy (Bydgoszcz 2011). Dwukrotnie (w 2010 oraz 2011) stawał na podium mistrzostw Polski dla zawodników do lat 23. 
Rekord życiowy w biegu na 110 metrów przez płotki: 14,33 (11 czerwca 2011, Sosnowiec oraz 13 sierpnia 2011, Bydgoszcz). 

</doc>
<doc id="2380203" url="https://pl.wikipedia.org/wiki?curid=2380203" title="Dóra Lőwy">
Dóra Lőwy

Dóra Lőwy (ur. 28 czerwca 1977 w Tata), była węgierska piłkarka ręczna, wielokrotna reprezentantka kraju, lewoskrzydłowa. 
Większość swojej kariery spędziła w węgierskim Ferencvárosi TC (1991-2003), występowała również w austriackim Hypo Niederösterreich (2003-2005). W reprezentacji rozegrała 34 mecze, zdobywając 104 bramki. Jej największym osiągnięciem był tytuł wicemistrzyni olimpijskiej z Sydney (2000).
Na zakończenie mistrzostw Świata w 1999 r. w Danii i Norwegii została wybrana do "Siódemki gwiazd" jako najlepsza lewoskrzydłowa turnieju, a Węgry zajęły 5. miejsce.
Karierę zawodniczą zakończyła w 2005 r.

</doc>
<doc id="2380205" url="https://pl.wikipedia.org/wiki?curid=2380205" title="Park Tae-Kyong">
Park Tae-Kyong



</doc>
<doc id="2380207" url="https://pl.wikipedia.org/wiki?curid=2380207" title="Tour Eve">
Tour Eve

Tour Eve – wieżowiec w Puteaux, w paryskiej dzielnicy La Défense, o wysokości 109 m. Budynek został otwarty w 1975 roku, liczy 30 kondygnacji. Znajduje się w nim 321 apartamentów i 7000 m² powierzchni biurowej.

</doc>
<doc id="2380208" url="https://pl.wikipedia.org/wiki?curid=2380208" title="Konstytucja Indii">
Konstytucja Indii

Konstytucja Indii (ang. The Constitution of India, hind. भारतीय संविधान, trl. Bhāratīya Samvidhān) – ustawa zasadnicza Indii. Zawiera podstawowe zasady ustroju politycznego Indii, strukturę głównych organów państwowych, a także podstawowe prawa i wolności obywatelskie.
Została uchwalona przez Zgromadzenie Konstytucyjne 26 listopada 1949 roku i weszła w życie 26 stycznia 1950 roku. Oryginał napisany był w języku angielskim.
W preambule Indie określone są jako suwerenna, socjalistyczna, świecka republika demokratyczna. Ta wersja została ustalona 42 poprawką do konstytucji z 28 sierpnia 1976 roku. Pod względem ustroju politycznego, Indie są krajem federalnym z systemem parlamentarno-prezydenckim i z dwuizbowym parlamentem.
Największy wpływ na kształt konstytucji miał ustrój polityczny Wielkiej Brytanii. Jej twórcy czerpali również z doświadczenia konstytucyjnego Stanów Zjednoczonych, Kanady i Irlandii a także konstytucji weimarskiej i austriackiej. Część późniejszych poprawek powstała w oparciu o konstytucję ZSRR z 1936 roku.
Jest to najdłuższa z konstytucji państwowych. Składa się z 24 części zawierających 345 artykułów, oraz 12 załączników.

</doc>
<doc id="2380209" url="https://pl.wikipedia.org/wiki?curid=2380209" title="Kamienna Góra (Katowice)">
Kamienna Góra (Katowice)

Kamienna Góra − wzgórze położone w południowej części Katowic, w jednostce pomocniczej Murcki, na terenie kompleksu Lasów Murckowskich. Jest to naturalne wzniesienie o wysokości 267,5 m n.p.m. położone w Kotlinie Mlecznej. 
Wzgórze pod względem geologicznym położone jest w zapadlisku górnośląskim, które w okresie karbonu zostało wypełnione osadami. Wzgórze zbudowane jest z warstw gogolińskich (składają się na nie wapienie płytowe, faliste oraz margle) wykształconych w okresie wapienia muszlowego w środkowym triasie, które osadziły się na skałach karbońskich. Ich miąższość dochodzi do 40 metrów. Jest to jedna z wysp triasowych, która nie została przykryta przez utwory czwartorzędowe. W czwartorzędzie wokół wzgórza wody z topniejącego lądolodu w czasie zlodowacenia środkowopolskiego spowodowały zasypanie obniżeń dolinnych, tworząc równiny sandrowe.
Obszar Kamiennej Góry był dawniej miejscem wydobywania dolomitów. W rzeźbie terenu wytworzyły się liczne jary i zagłębienia. Pod względem hydrologicznym Kamienna Góra położona jest w zlewni Mlecznej. 
Obszar Kamiennej Góry jest bardzo bogaty pod względem przyrody ożywionej. Jest terenem o podwyższonej wartości przyrodniczej, nieobjętej ochroną prawną. W nim znajdują się siedliska rzadkich i chronionych gatunków roślin, wśród których jest pokrzyk wilcza jagoda i wawrzynek wilczełyko. Rosną one na obszarze 20,9 ha lasu mieszanego.
W ramach Ekologicznego Systemu Obszarów Chronionych planowane było, by obszar ten funkcjonował w formie pomnika przyrody wraz z otoczeniem zespołu przyrodniczo-krajobrazowego. Przez Kamienną Górę prowadzi Szlak Ochojski.

</doc>
<doc id="2380210" url="https://pl.wikipedia.org/wiki?curid=2380210" title="Tadeusz Nowak">
Tadeusz Nowak



</doc>
<doc id="2380211" url="https://pl.wikipedia.org/wiki?curid=2380211" title="Kamienna Góra (użytek ekologiczny)">
Kamienna Góra (użytek ekologiczny)



</doc>
<doc id="2380213" url="https://pl.wikipedia.org/wiki?curid=2380213" title="Bil’in">
Bil’in

Bil’in (arab. بعلين) – nieistniejąca już arabska wieś, która była położona w Dystrykcie Gazy w Mandacie Palestyny. Wieś została wyludniona i zniszczona podczas I wojny izraelsko-arabskiej, po ataku Sił Obronnych Izraela w dniu 9 lipca 1948.
Położenie.
Bil’in leżała na pograniczu Szefeli z górami Judei. Według danych z 1945 do wsi należały ziemie o powierzchni 8 036 ha. We wsi mieszkały wówczas 180 osoby.
Historia.
Wieś Bil’in została prawdopodobnie założona w XIX wieku. W okresie panowania Brytyjczyków Bil’in rozwijała się jako niewielka wieś. W 1937 wybudowano szkołę podstawową dla chłopców.
Podczas I wojny izraelsko-arabskiej w nocy z 8 na 9 lipca 1948 Siły Obronne Izraela rozpoczęły operację An-Far, podczas której Bil’in została zajęta i całkowicie wysiedlona. Większość domów została wówczas wyburzona
Miejsce obecnie.
Rejon wioski pozostaje opuszczony, a ziemie uprawne zajęła wieś Kedma.
Palestyński historyk Walid Chalidi, tak opisał pozostałości wioski Bil’in: „Kilka domów pozostaje w gruzach, okolicę porastają dzikie zioła i ciernie, a także niektóre drzewa i kaktusy”.

</doc>
<doc id="2380214" url="https://pl.wikipedia.org/wiki?curid=2380214" title="Rita Deli">
Rita Deli

Rita Deli (ur. 21 sierpnia 1972 w Tatabánya) – węgierska piłkarka ręczna, wielokrotna reprezentantka kraju.
Występowała w wielu węgierskich klubach m.in. Vasas SC czy Ferencvárosi TC, a także broniła barw austriackiego Hypo Niederösterreich. Jej największym osiągnięciem był tytuł wicemistrzyni olimpijskiej z Sydney (2000) oraz brązowy medal mistrzostw Europy w 1998 r. w Holandii.

</doc>
<doc id="2380215" url="https://pl.wikipedia.org/wiki?curid=2380215" title="Tlenek cyrkonu (IV)">
Tlenek cyrkonu (IV)



</doc>
<doc id="2380217" url="https://pl.wikipedia.org/wiki?curid=2380217" title="Kościół Cypru">
Kościół Cypru

Cypryjski Kościół Prawosławny, oficjalnie Kościół Cypru (gr. Ἐκκλησία τῆς Κύπρου, tur.: "Kıbrıs Kilisesi"), także Autokefaliczny Kościół Cypru – autokefaliczny Kościół prawosławny obejmujący swoją jurysdykcją Cypr. Obecnie trwa wakat na stanowisku zwierzchnika Cerkwi, funkcję katedry pełni sobór św. Jana Teologa w Nikozji.
Według "Dziejów Apostolskich" chrześcijaństwo było głoszone na Cyprze przez świętych Pawła i Barnabę, którego tradycja Kościoła uznaje za pierwszego arcybiskupa Cypru. Za moment decydującego rozprzestrzenienia się chrześcijaństwa na Cyprze uznaje się IV wiek i okres sprawowania urzędu arcybiskupa Salaminy (następnie Konstancji) przez Epifaniusza. W 431 Kościół Cypru uzyskał status autokefalicznego.
Działalność Kościoła została zahamowana po objęciu rządów na wyspie przez francuską dynastię Lusignanów, która doprowadziła do formalnego podporządkowania struktur prawosławnych Kościołowi łacińskiemu. W 1571 Cypr przeszedł pod panowanie tureckie. Na mocy systemu milletów prawosławny arcybiskup Cypru stał się etnarchą Greków cypryjskich, odpowiedzialnym za zachowanie przez nich lojalności wobec państwa. W 1821 arcybiskup Cyprian został przez Turków stracony na fali represji po wybuchu powstania w Grecji. W 1878 Cypr przeszedł pod zarząd Wielkiej Brytanii. Nowe władze, choć na mniejszą skalę niż tureckie, nadal ingerowały jednak w życie wewnętrzne Kościoła. Duchowieństwo prawosławne odegrało znaczącą rolę w ruchu na rzecz niepodległości wyspy, a prawosławny arcybiskup Makarios III został pierwszym prezydentem Republiki Cypru. Wskutek inwazji tureckiej na Cypr Kościół stracił kontrolę nad dwiema spośród sześciu swoich metropolii, a większość znajdujących się na ich terenie świątyń uległa zniszczeniu.
Cypryjski Kościół Prawosławny aktywnie uczestniczy w ruchu ekumenicznym.
Historia.
Korzenie.
"Dzieje Apostolskie" zawierają informacje o głoszeniu chrześcijaństwa na Cyprze po ukamienowaniu św. Szczepana, przez wyznawców z Jerozolimy. Szczególne zasługi w krzewieniu chrześcijaństwa na Cyprze przypisuje się świętym Barnabie i Pawłowi. Według tradycji, ok. roku 50 apostoł Barnaba razem z Markiem Ewangelistą przebył cały Cypr, zakładając nowe wspólnoty chrześcijańskie i wzmacniając już istniejące. Ok. roku 57 Barnaba został ukamienowany w Salaminie przez Żydów. Chrześcijaństwo szybko rozprzestrzeniło się w regionie, chociaż początkowo współistniało z różnymi kultami pogańskimi. Na soborze nicejskim I Kościół cypryjski był reprezentowany przez kilku biskupów.
Za moment decydującego rozprzestrzenienia się chrześcijaństwa na Cyprze uznaje się IV wiek i okres sprawowania urzędu arcybiskupa Salaminy (następnie Konstancji) przez św. Epifaniusza. W tym samym stuleciu chrześcijaństwo stało się religią panującą w regionie, zastępując kult Apolla. W 431 sobór efeski ogłosił Kościół Cypru autokefalicznym, wbrew stanowisku patriarchy Antiochii.
W VII–IX w., w czasie najazdów arabskich na Cypr, Kościół Cypryjski poniósł znaczne straty. W 691, po zniszczeniu Konstancji, Kurion i Pafos arcybiskup Jan przeniósł swoją siedzibę do Hellespontu; miejsce to otrzymało następnie nazwę Nowej Justyniany. Po odparciu Arabów hierarchowie cypryjscy obrali na stałą siedzibę Arsinoe i Ammochostos, w miejsce całkowicie zniszczonej Konstancji. Zachowali jednak tytuł arcybiskupów Nowej Justyniany i całej Cypru.
Frankokracja i panowanie weneckie.
Po wielkiej schizmie wschodniej Kościół Cypru zerwał kontakty z Kościołem łacińskim.
Od 1191 do 1489 Cypr pozostawał pod władzą francuskiej dynastii Lusignan. W 1196 na Cypr przybyło czterech biskupów rzymskokatolickich na czele z arcybiskupem, który miał rezydować w Nikozji. Kościół katolicki przejął również szereg obiektów sakralnych odebranych strukturom prawosławnym. W 1222 panująca dynastia wydała zakaz przyjmowania nowych mnichów do prawosławnych klasztorów oraz skasowała dziesięć z czternastu działających eparchii. Pozostali czterej biskupi zostali zmuszeni do podporządkowania się jurysdykcji Kościoła katolickiego. Arcybiskup Cypru Neofit, który odmówił takiego podporządkowania się, został wygnany z wyspy. W 1231 trzynastu mnichów z klasztoru Kantara zostało za odmowę przyjęcia katolicyzmu poddanych torturom, a następnie spalonych.
Do trwania przy prawosławiu wzywał mieszkańców Cypru patriarcha Konstantynopola Herman II. Kontaktował się on również z papieżem Grzegorzem IX, skarżąc się na prowadzoną przez nuncjuszy papieskich politykę prozelityzmu na Cyprze. Działania te nie przyniosły żadnych rezultatów. Chwilowa poprawa sytuacji prawosławnych nastąpiła po złożeniu przez arcybiskupa Hermana I wizyty u papieża Aleksandra IV. Jednak po śmierci Hermana (ok. 1260) dynastia panująca nie wyraziła zgody na wybór jego następcy, podporządkowując całość prawosławnych organizacji episkopatowi katolickiemu. Zmiana tej polityki nastąpiła w I połowie XIV w., po kilku przypadkach zamieszek na tle wyznaniowym (np. w 1313 prawosławni zaatakowali katolicką katedrę w Nikozji).
Kościół prawosławny na Cyprze częściowo odzyskał dawną pozycję po ślubie króla Cypru Jana II z Heleną Paleolog, wnuczką cesarza Bizancjum Manuela II. Protektorką prawosławia była również córka Heleny, królowa Cypru w latach 1458–1464, Charlotta. Następcy Charlotty wrócili do wcześniejszej polityki wobec prawosławia.
W 1489 Cypr przeszedł pod zwierzchnictwo Wenecji. Nowi władcy wyspy ponownie podporządkowali Cypryjski Kościół Prawosławny hierarchii katolickiej.
Pod panowaniem tureckim.
W 1571 Cypr przeszedł pod panowanie tureckie. Na mocy systemu milletów prawosławny arcybiskup Cypru stał się etnarchą Greków cypryjskich, odpowiedzialnym za zachowanie przez nich lojalności wobec państwa. Część hierarchów cypryjskich utrzymywała kontakty z władcami katolickich krajów zachodnich, starając się o podjęcie przez nie antytureckiej interwencji: bezskutecznie o działanie takie zabiegał arcybiskup Tymoteusz w 1597 w liście do Filipa II, zaś jego kolejni następcy Beniamin, Chrystodulos i Nikifor – w kontaktach z władcami Sabaudii. W XVIII i na początku XIX w. kolejni arcybiskupi wielokrotnie usiłowali uzyskać od władz tureckich większą tolerancję wobec prawosławnych mieszkańców Cypru.
W 1821, po wybuchu wojny o niepodległość Grecji, władze tureckie dokonały pacyfikacji Cypru, obawiając się, że cypryjscy Grecy dołączą do powstania. Straconych zostało czterech hierarchów prawosławnych: metropolici Pafos, Cyrynei i Kition Chryzant, Melecjusz i Laurenty oraz arcybiskup Cyprian.
W 1830 arcybiskup Cypru Panaret uzyskał zwolnienie z płacenia sułtanowi obowiązkowej daniny. Zaapelował również do prezydenta Grecji Joanisa Kapodistriasa o aneksję Cypru przez Grecję (idea enosis), jednak uzyskał odpowiedź odmowną.
W okresie rządów tureckich na Cyprze prawosławne klasztory odegrały szczególną rolę w procesie ochrony tradycji greckich regionu oraz języka greckiego.
Pod rządami angielskimi.
W 1878 Cypr przeszedł pod zarząd Wielkiej Brytanii, co zostało przyjęte pozytywnie przez hierarchię Kościoła Cypryjskiego. Nowe władze, choć na mniejszą skalę niż tureckie, nadal ingerowały jednak w życie wewnętrzne Kościoła.
W 1931, pod zarzutem podburzania ludności do powstania narodowyzwoleńczego, z Cypru wygnani zostali metropolici Kition i Cyrynei – Nikodem i Makary. Po śmierci arcybiskupa Cyryla III w 1933 przez czternaście lat Kościół nie posiadał zwierzchnika, gdyż po wygnaniu wymienionych hierarchów niemożliwe było sformowanie Świętego Synodu Kościoła. Obowiązki "locum tenens" arcybiskupstwa pełnił metropolita Pafos Leoncjusz. Za swoje zaangażowanie w działalność narodową był dwukrotnie osadzany w areszcie domowym (od kwietnia 1938 do kwietnia 1939 oraz od maja 1939 do maja 1949). W 1947 Leoncjusz został wybrany na arcybiskupa Cypru przez Synod Elekcyjny z udziałem hierarchów cypryjskich oraz przedstawiciela Patriarchatu Antiochii. Zmarł jednak po 37 dniach od objęcia urzędu. Jego następca, Makary II, również czynnie opowiadał się za niepodległością Cypru.
Po śmierci Makarego II urząd arcybiskupa Nowej Justyniany i całego Cypru objął Makary III (gr. Makarios). Łączył on działalność religijną i narodową, przyczyniając się do podniesienia poziomu duchowego kleru Kościoła, jak również współorganizując kolejne powstanie Greków cypryjskich w 1955. Zesłany za to na Seszele, w 1957 mógł udać się do Aten, skąd kontynuował działania na rzecz proklamowania niepodległości Cypru. Jego zaangażowanie w tym kierunku sprawiło, że po ogłoszeniu samodzielności wyspy, został wybrany pierwszym prezydentem kraju.
W okresie niepodległości Cypru.
2 marca 1972 metropolici Pafos, Kition i Cyrynei – Gennadiusz, Antym i Cyprian zażądali od arcybiskupa Makarego ustąpienia z urzędu w związku z pełnieniem świeckiej funkcji prezydenta państwa. Działali oni w porozumieniu z rządzącą w Grecji juntą. Hierarcha odmówił spełnienia żądania; wówczas trzej metropolici ogłosili nałożenie nań suspensy, co było sprzeczne z prawem kanonicznym. Legalność sprawowania przez Makarego III urzędu arcybiskupa uznawały jednak wszystkie lokalne Kościoły prawosławne. W związku z tym 14 lipca 1973 metropolici Antym, Cyprian i Gennadiusz zostali suspendowani, ich katedry – obsadzone przez nowych hierarchów.
W tym samym miesiącu, wskutek zamachu stanu przeprowadzonego przez radykalnych zwolenników "enosis", Makarios III został odsunięty od funkcji prezydenta i zmuszony do ucieczki za granicę. 22 lipca 1974 Turcja dokonała inwazji na Cypr, tworząc nieuznawaną przez społeczność międzynarodową republikę Cypru Północnego, zamieszkaną przez Turków cypryjskich, na terenie której prawosławne administratury zostały "de facto" zlikwidowane.
Upadek wojskowego rządu Cypru pozwolił arcybiskupowi Makaremu III na powrót do kraju w grudniu 1974 i ponowne objęcie urzędu prezydenckiego, który pełnił do swojej śmierci w 1977. Nowym zwierzchnikiem Cypryjskiego Kościoła Prawosławnego został metropolita Pafos Chryzostom I, bliski współpracownik Makarego i kontynuator jego polityki. Sprawował on urząd do 2006, gdy został odsunięty od godności przez zgromadzenie zwierzchników Kościołów prawosławnych, z zachowaniem tytułów honorowych, z powodu ciężkiego stanu zdrowia (duchowny cierpiał na chorobę Alzheimera i pozostawał w śpiączce). Jego następca Chryzostom II pozostawał aż do śmierci w 2022 zwierzchnikiem Kościoła. Po jego śmierci strażnikiem tronu został Jerzy (Papachrysostomou), metropolita Pafos, aż do wyboru nowego arcybiskupa. 24 grudnia 2022 r. właśnie Jerzy został wybrany na nowego arcybiskupa Cypru.
Podział administracyjny.
W 1973 r. Cypryjski Kościół Prawosławny podzielony został na sześć eparchii. W 2018 r. było ich dziesięć:
W skład Synodu Kościoła wchodzi jego zwierzchnik, metropolici oraz biskup pomocniczy archieparchii Nikozji noszący każdorazowo tytuł biskupa Salaminy. Metropolia Kirenii oraz częściowo metropolia Morfu znajdują się na terenie Cypru Północnego i ich zwierzchnicy nie są w stanie wykonywać swoich obowiązków, zaś ich rezydencje znajdują się na terenie arcybiskupstwa Nikozji.
Według statutu Kościoła Cypryjskiego jego jurysdykcja obejmuje całe terytorium Cypru. Ponadto każdy wierny, który został ochrzczony w tym Kościele traktowany jest jako jego członek nawet w przypadku osiedlenia się na obszarze, który za swój teren kanoniczny uważa inny Kościół prawosławny.
Kandydaci na kapłanów Kościoła Cypryjskiego kształcą się w seminarium św. Barnaby w Nikozji.
Działalność społeczna Kościoła.
Cypryjski Kościół Prawosławny prowadzi szeroko zakrojoną działalność społeczną, w tym domy dziecka, przedszkola, organizacje charytatywne oraz szkoły muzyki cerkiewnej. Posiada własne programy telewizyjne i radiowe oraz szereg pism, z których najważniejszym jest miesięcznik „Apostoł Barnaba”.
Cypryjski Kościół Prawosławny jest aktywnym uczestnikiem ruchu ekumenicznego, należy do Światowej Rady Kościołów.

</doc>
<doc id="2380218" url="https://pl.wikipedia.org/wiki?curid=2380218" title="Zuzanna Leszczyńska">
Zuzanna Leszczyńska

Zuzanna Leszczyńska (ur. 1 kwietnia 1989) – polska lekkoatletka, wieloboistka, sprinterka i płotkarka.
W 2007 zajęła odległe miejsce w siedmioboju podczas mistrzostw Europy juniorów. 
Kariera sportowa.
Medalistka mistrzostw Polski seniorów ma w dorobku jeden złoty, trzy srebrne medale oraz dwa brązowe medale. Lekkoatletka jest halową wicemistrzynią Polski w pięcioboju z 2011 roku, halową mistrznią kraju w biegu na 60 metrów przez płotki (2012), w 2014 zdobyła brązowy medal halowych mistrzostw Polski w sztafecie 4 × 400 metrów. Stawała na podium młodzieżowych mistrzostw Polski. 

</doc>
<doc id="2380220" url="https://pl.wikipedia.org/wiki?curid=2380220" title="Tour Initiale">
Tour Initiale

Tour Initiale (dawniej Tour Nobel) – wieżowiec w Puteaux, we Francji, o wysokości 109 m. Budynek został otwarty w 1966 roku i był pierwszym biurowcem w dzielnicy La Défense. W 2003 został wyremontowany.

</doc>
<doc id="2380221" url="https://pl.wikipedia.org/wiki?curid=2380221" title="Krisztina Pigniczki">
Krisztina Pigniczki

Krisztina Sepsiné Pigniczki (ur. 18 września 1975 w Makó), była węgierska piłkarka ręczna, wielokrotna reprezentantka kraju, środkowa rozgrywająca.
Występowała w wielu węgierskich klubach m.in. Győri ETO KC. Jej największym osiągnięciem był tytuł wicemistrzyni olimpijskiej z Sydney (2000), wicemistrzostwo Świata w 2003 r. w Chorwacji oraz mistrzostwo Europy w 2000 r. w Rumunii.
Karierę zakończyła w 2010 r. we francuskim Issy Paris HB.

</doc>
<doc id="2380224" url="https://pl.wikipedia.org/wiki?curid=2380224" title="Préfecture des Hauts-de-Seine">
Préfecture des Hauts-de-Seine

Préfecture des Hauts-de-Seine – budynek administracyjny w Nanterre, w zespole miejskim Paryża, we Francji, o wysokości 113 metrów. Budynek został otwarty w 1974 i posiada 25 kondygnacji.

</doc>
<doc id="2380225" url="https://pl.wikipedia.org/wiki?curid=2380225" title="Kompensacja czasu martwego">
Kompensacja czasu martwego

Kompensacja czasu martwego () – w teorii sterowania, metoda kompensacji (korekcji) stosowana w sterowaniu obiektów z czasem martwym (czyli takich, w których zmiana pojawia się dopiero po dłuższym czasie od momentu zmiany sygnału podanego na wejściu obiektu). Przykładem może tu być zmiana przepływu w długim rurociągu. 
W kompensacji czasu martwego stosuje się element kompensujący dynamikę (predyktor Smitha), który przewiduje jak bieżące zmiany realizowane przez regulator wpłyną w przyszłości na zmienne regulowane. Zmienne te są mierzone i wykorzystywane w sterowaniu w układzie ze sprzężeniem zwrotnym.

</doc>
<doc id="2380227" url="https://pl.wikipedia.org/wiki?curid=2380227" title="Karolina Kołeczek">
Karolina Kołeczek

Karolina Kołeczek (ur. 15 stycznia 1993 w Sandomierzu) – polska lekkoatletka specjalizująca się w biegach płotkarskich.
Kariera.
Startowała na igrzyskach olimpijskich młodzieży, podczas których nie ukończyła swojego biegu eliminacyjnego. W 2011 dotarła do półfinału rozgrywanych w Tallinnie mistrzostw Europy juniorów. W 2012 roku awansowała do półfinału mistrzostw świata juniorów w Barcelonie. Młodzieżowa wicemistrzyni Europy z Tampere (2013). Półfinalistka mistrzostw Europy w Zurychu (2014). W 2015 zdobyła swoje drugie srebro młodzieżowych mistrzostw Europy.
Reprezentantka kraju w drużynowych mistrzostwach Europy.
Medalistka mistrzostw Polski seniorów ma w dorobku trzy złote (Toruń 2013, Szczecin 2014, Radom 2019), dwa srebrne (Bielsko-Biała 2012, Lublin 2018)) i jeden brązowy medal (Bydgoszcz 2011). Stawała na podium halowych mistrzostw Polski seniorów zdobywając (w biegu na 60 metrów przez płotki) trzy złote medale (Spała 2013, Toruń 2015 i Toruń 2016) i dwa srebrne (Toruń 2017, Toruń 2019). Podczas rozgrywanych w Amsterdamie (2016) mistrzostw Europy zawodniczka dotarła do półfinału biegu na 100 metrów przez płotki. Na rozgrywanych w Berlinie (2018) mistrzostwach Europy zawodniczka zajęła 6 miejsce w finale biegu na 100 metrów przez płotki. 
Osiągnięcia.
Rekordy życiowe: 
Życie prywatne.
W 2022 urodziła syna.

</doc>
<doc id="2380231" url="https://pl.wikipedia.org/wiki?curid=2380231" title="Portret listonosza Józefa Roulina">
Portret listonosza Józefa Roulina

Portret listonosza Józefa Roulina (hol. "Portret van Joseph Roulin", ang. "Portrait of the Postman Joseph Roulin" – zbiorczy tytuł 6 obrazów – portretów Josepha Roulina, namalowanych przez Vincenta van Gogha w okresie od sierpnia 1888 do kwietnia 1889 podczas jego pobytu w miejscowości Arles:
Historia.
W pierwszych miesiącach swojego pobytu w Arles van Gogh zarzucił malarstwo portretowe, prawdopodobnie z braku modeli. Ale już pod koniec lipca 1888 informował brata Theo o o rozpoczęciu pracy nad portretem Josepha-Étienne’a Roulina (1841–1903), naczelnika urzędu pocztowego przy przystanku kolejowym w Arles. Van Gogh spotkał Roulina prawdopodobnie w maju 1888, kiedy wysyłał swojej obrazy do brata Theo. Szybko się zaprzyjaźnili, a Roulin często zapraszał van Gogha do siebie na obiad. Van Gogh żywił głębokie i szczere uczucia do całej rodziny Roulinów; pozwoliło mu to dostrzec wiele szlachetnych i korzystnych cech w twarzach poszczególnych jej członków, których portrety zamierzał sporządzić w najbliższych miesiącach. Najpierw postanowił sportretować samego Roulina, którego rysy przypominały mu pewnego rosyjskiego szlachcica zaczerpniętego z Tołstoja.
Natomiast na początku sierpnia donosił Bernardowi o ukończeniu pracy nad portretem:
Po namalowaniu obu portretów van Gogh wykonał na ich podstawie rysunki. Na pierwszym z nich przedstawiona od frontu twarz Roulina wypełnia pierwszy plan obrazu. Jego oczy spoglądają z wyrazem tęsknoty nieco w bok. Van Gogh energicznymi pociągnięciami oddał brodę Roulina, rysy jego twarzy i nieco zakrzywiony nos. Ciemnymi, grubymi liniami piórka z trzciny narysował jego wibrujący płaszcz i czapkę. Tło, które stanowi patchwork nerwowych, krzyżujących się kresek, rysowanych ptasim piórem, tworzy dodatkowe napięcie wzmacniając energię emanującą z pozującego modelu i jego niepewnego wzroku.
W następnych miesiącach van Gogh namalował podobizny pozostałych członków rodziny Roulina. Na początku grudnia 1888 informował brata:
W styczniu Roulin został przeniesiony do Marsylii, do której później zabrał z Arles całą rodzinę.
W kwietniu 1889 van Gogh namalował dalsze portrety Josepha Roulina, który odwiedził go, przyjeżdżając do Arles z Marsylii. Ok. 1895 znany kolekcjoner sztuki i marszand Ambroise Vollard odnalazł Józefa Roulina i jego żonę i przekonał ich, żeby sprzedali mu obrazy van Gogha, które zdobiły ich dom. Ci zgodzili się, dzięki czemu obrazy te znalazły się ostatecznie w muzeach całego świata.
Opis.
Na wszystkich sześciu obrazach Roulin został przedstawiony jako umundurowany urzędnik państwowy. Na pierwszym z portretów ujęty został w pozie trzy czwarte postaci. Siedzi w ciemnoniebieskim mundurze na zaokrąglonym krześle, odwracając się od prostego stołu, jakby w pół słowa. Według Ronalda Pickvance’a pozycja ta sugeruje scenę picia – Roulin bywał w kawiarni a szklanka pojawia się na rysunku sporządzonym po namalowaniu portretu. Na obrazie olejnym nie ma jednak śladu alkoholu ani kawy. Obraz ożywia błękitne tło otaczające ciemniejszą sylwetkę Roulina z twarzą okoloną bujną brodą, ubranego w mundur ze złotymi obszyciami. Ręce jego wystają z rękawów, zwisając swobodnie. Twarz i ręce zostały namalowane w przełamanych odcieniach żółci, zieleni, fioletu, różu i czerwieni. Uwagę zwraca potraktowanie munduru listonosza nie jako elementu jego ubioru ale jako dużego elementu kolorystycznej kompozycji obrazu.
W pozostałych pięciu portretach-popiersiach Roulina ukazanego jako pater familias van Gogh scalił ideę republikańskiego oficera z łagodnym patriarchą. Format zbliżenia sugeruje zażyłość malarza z modelem. Ale nawet w tym ujęciu Roulin prezentuje się dostojnie, z rozdzieloną na dwie części patriarchalną, bujną brodą wijącą się na mundurze. Na obrazach namalowanych w kwietniu Roulin został ukazany na kwiecistym tle przypominającym tapetę.

</doc>
<doc id="2380232" url="https://pl.wikipedia.org/wiki?curid=2380232" title="Kapsta">
Kapsta

Kapsta - wieś w Estonii, w prowincji Tartu, w gminie Konguta.

</doc>
<doc id="2380234" url="https://pl.wikipedia.org/wiki?curid=2380234" title="Karijärve">
Karijärve

Karijärve - wieś w Estonii, w prowincji Tartu, w gminie Konguta.

</doc>
<doc id="2380235" url="https://pl.wikipedia.org/wiki?curid=2380235" title="Kobilu">
Kobilu

Kobilu - wieś w Estonii, w prowincji Tartu, w gminie Konguta.

</doc>
<doc id="2380236" url="https://pl.wikipedia.org/wiki?curid=2380236" title="Konguta">
Konguta

Konguta - wieś w Estonii, w prowincji Tartu, w gminie Konguta.

</doc>
<doc id="2380237" url="https://pl.wikipedia.org/wiki?curid=2380237" title="Panorama of Ealing from a Moving Tram">
Panorama of Ealing from a Moving Tram

Panorama of Ealing from a Moving Tram (pl. "Panorama Ealing z jadącego tramwaju") – film niemy, nakręcony w Ealing w środę 10 lipca 1901 roku z okna elektrycznego tramwaju. Jest jednym z czterech filmów nakręconych tego dnia z inicjatywy Cliftona Robinsona z London United Tramways i dokumentujących otwarcie pierwszej sieci tramwajowej w Londynie (pozostałe filmy to: "Distinguished Guests Leaving the Power House", "The First Trams Leaving Sheperd's Bush for Southall" oraz "Panorama at Ealing Showing Lord Rothschild Declaring Line Open"). 
Film ma ok. 80 sekund. Został wyprodukowany przez Biograph Company. Kopia zachowała się do dziś w stosunkowo dobrym stanie (prawdopodobnie dlatego, że miała znaczenie głównie lokalne i nie była tak bardzo eksploatowana).

</doc>
<doc id="2380238" url="https://pl.wikipedia.org/wiki?curid=2380238" title="Gmina Kościoła Jezusa Chrystusa Świętych w Dniach Ostatnich w Lublinie">
Gmina Kościoła Jezusa Chrystusa Świętych w Dniach Ostatnich w Lublinie

Gmina Kościoła Jezusa Chrystusa Świętych w Dniach Ostatnich w Lublinie – gmina mormońska działająca w Lublinie, należąca do polskiego warszawskiego dystryktu Kościoła Jezusa Chrystusa Świętych w Dniach Ostatnich.
Siedziba gminy mieści się przy ul. Piłsudskiego 12/4. Raz w tygodniu, w niedzielę, odbywają się dwa nabożeństwa: spotkanie sakramentalne oraz szkoła niedzielna.

</doc>
<doc id="2380245" url="https://pl.wikipedia.org/wiki?curid=2380245" title="Alphaville">
Alphaville



</doc>
<doc id="2380246" url="https://pl.wikipedia.org/wiki?curid=2380246" title="Kaplica św. Jerzego w Gryficach">
Kaplica św. Jerzego w Gryficach

Kaplica św. Jerzego w Gryficach (niem. "St. Georgskapelle") – jeden z obiektów sakralnych miasta, zbudowany w XV w.
Położenie obiektu.
Kaplica św. Jerzego została usytuowana w obrębie murów cmentarnych przy dzis. ul. Broniszewskiej, w północno-wschodniej części miasta. Powstała w miejscu dawniejszej kamiennej kapliczki, która została wzniesiona w XIV w. i przy której funkcjonował od 1337 r. szpital (leprozorium) dla biednych, starców i chorych pw. św. Jerzego.
Pierwotne obiekt był kościołem katolickim, gdzie w nabożeństwach uczestniczyli chorzy i personel szpitalny. Kościół ten posiadał trzy wikarie: ku czci św. Trójcy, Najświętszej Maryi Panny i św. Jerzego. Podobnie jak św. Gertrudy położony był poza murami miasta. Przy kościele działało bractwo św. Jerzego (niem) "Brüderschaft von St. George", które było stowarzyszeniem miejskiego patrycjatu.
Wygląd budowli sakralnej.
Budowę kaplicy rozpoczęto w I poł. XV w., z licowanej cegły w stylu gotyckim, na planie nieregularnego ośmiokąta (12,3 x 7,8 m) według wiązania wendyjskiego. Całkowita powierzchnia obiektu wynosi 112 m², a kubatura 571 m³. Została zaplanowana i zbudowana w układzie salowym, z wyodrębnionym pięciobocznym prezbiterium (tzw. zamknięcie). Wnętrza budowli są proste, nakryte stropem, niegdyś z dwoma bocznymi drewnianymi emporami. W salach znajdują się segmentowe wnęki. Otwory okienne posiadają wnęki profilowane.
Fasada, która jest zwrócona w stronę cmentarza zwieńczona została prostym szczytem i udekorowana dwoma sterczynami. Są one przedłużeniem skarp narożnych. Wraz z nimi tworzy jednolite pole podzielone pionowo siedmioma wysokimi ostrołukowymi blendami. Zachowany został podział parzysty, nieregularny (zamiast dwóch skrajnych wnęk, po lewej stronie znajduje się jedna, większa). Na dwóch blendach, w środkowej części umieszczone zostały wąskie półkoliste otwory okienne, a na jednej, w części górnej prostokątny. Profile blend są ścięte lub zaokrąglone, natomiast portal zaokrąglony o czterech ściętych węgarach.
W ścianach podłużnych od strony południowej znajduje się pięć wnęk zamkniętych półkoliście, z czego jedna po lewej stronie jest większa od pozostałych. Wśród nich umieszczone zostały dwa ostrołukowe okna, z czego jedno o dwóch ściętych węgarach. Po stronie północnej znajduje się identyczne okno i cztery wnęki, z których trzy są usytuowane nad zamurowanym portalem o trzech prostych uskokach i zaokrąglonych archiwoltach. Pięcioboczne zamknięcie (absyda) zostało wzmocnione czterema skarpami, otwory okienne podzielone laską, a okno środkowe dwoma, pod którym usytuowane jest ślepe biforium przedzielone słupkiem. Okna są wypełnione witrażami. Otwory okienne, wnęki oraz blendy posiadają ceglane gzymsy parapetowe. Obiekt jest zwieńczony dachem siodłowym (główna część) i namiotowym (prezbiterium). W jej wnętrzach znajdują się epitafia z XVIII w. Zabytek jest wpisany do rejestru zabytków dziedzictwa narodowego (nr rej. 191 z 15 grudnia 1956 r.)
Mimo restauracji zabytku, wygląd wnętrza mocno odbiega od tego, jaki był znany sprzed 1945 r. W kaplicy nie ma zabytkowej drewnianej kazalnicy, dwóch drewnianych stalli z okresu 1687-1696, które były usytuowane w prezbiterium. Zlikwidowano również dwie empory z tego samego okresu, który były opatrzone płaskorzeźbami i malowanymi kwaterami. Zachowane natomiast późnośredniowieczne wyposażenie, do których należały m.in.: krucyfiks z figurą Chrystusa, wraz z figurami Magdaleny i Józefa z Arymatei oraz późnośredniowieczny tryptyk ołtarzowy przekazane zostały kościołom pw. Wniebowzięcia NMP w Gryficach i Pyrzycach.
Współczesne przeznaczenie obiektu.
Do dziś obiekt spełnia rolę miejsca sakralnego, gdzie odprawia się ostatnie modły i egzekwie przed pochowaniem zmarłego przez co przyjęła funkcję kaplicy cmentarnej (niem.) "Friedhofskapelle". Po II etapie rewitalizacji zabytków dziedzictwa kulturowego otworzono w kaplicy lapidarium (2007 r.)

</doc>
