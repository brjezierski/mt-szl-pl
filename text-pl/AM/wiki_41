<doc id="2380247" url="https://pl.wikipedia.org/wiki?curid=2380247" title="Ikuhisa Minowa">
Ikuhisa Minowa

 – japoński zawodnik mieszanych sztuk walki (MMA) oraz wrestler. W swojej karierze MMA występował m.in. dla organizacji Pancrase, UFC, PRIDE, HERO'S, DREAM oraz DEEP. Tryumfator turnieju "Pancrase 1999 Neo-Blood Tournament" z 1999 roku oraz zwycięzca turnieju bez podziału na kategorie wagowe "DREAM Super Hulk Grand Prix" z 2009 roku.
Kariera MMA.
Minowa rozpoczął zawodową karierę MMA w 1996 roku. Do 2003 roku związany był z organizacją Pancrase, w której stoczył ponad 40 walk. W latach 2003-2007 występował w czołowej organizacji MMA na świecie − PRIDE FC, walcząc m.in. przeciwko Quintonowi Jacksonowi, Wanderleiowi Silvie, Kazushiemu Sakurabie i Mirko Filipoviciowi (w sumie 17 walk, w tym 9 wygranych).
Po 2007 roku walczył dla innych japońskich organizacji, takich jak: DEEP, Heat, HERO'S i DREAM. W 2009 roku wygrał 8-osobowy turniej DREAM Super Hulk Grand Prix, w finale nokautując Rameau Thierry Sokoudjou.
Minowa, ważący poniżej 90 kg, jest znany z podejmowania walk ze znacznie cięższymi i wyższymi od siebie rywalami, na co dzień walczącymi w kategoriach ciężkiej i superciężkiej. Wielu z nich pokonał, m.in.: Gilberta Yvela, Choi Hong-mana, Boba Sappa, Erica Escha, Kimo Leopoldo, Giant Silvę, Errola Zimmermana, Stefana Leko i Dona Frye'a, zyskując sobie przydomek „The Giant Killer”. 12 października 2013 na gali Road FC 13 w Korei Południowej stoczył swoją setną profesjonalną walkę w MMA wygrywając przez KO w 1. rundzie

</doc>
<doc id="2380248" url="https://pl.wikipedia.org/wiki?curid=2380248" title="Gmina Kościoła Jezusa Chrystusa Świętych w Dniach Ostatnich w Łodzi">
Gmina Kościoła Jezusa Chrystusa Świętych w Dniach Ostatnich w Łodzi

Gmina Kościoła Jezusa Chrystusa Świętych w Dniach Ostatnich w Łodzi – gmina mormońska działająca w Łodzi, należąca do polskiego warszawskiego dystryktu Kościoła Jezusa Chrystusa Świętych w Dniach Ostatnich.

</doc>
<doc id="2380250" url="https://pl.wikipedia.org/wiki?curid=2380250" title="Meteoryt Junan">
Meteoryt Junan



</doc>
<doc id="2380252" url="https://pl.wikipedia.org/wiki?curid=2380252" title="Gmina Kościoła Jezusa Chrystusa Świętych w Dniach Ostatnich w Katowicach">
Gmina Kościoła Jezusa Chrystusa Świętych w Dniach Ostatnich w Katowicach

Gmina Kościoła Jezusa Chrystusa Świętych w Dniach Ostatnich w Katowicach – gmina mormońska działająca w Katowicach, należąca do dystryktu katowickiego Kościoła Jezusa Chrystusa Świętych w Dniach Ostatnich.
Siedziba gminy mieści się przy ul. Warszawskiej 1. Raz w tygodniu, w niedzielę, odbywają się trzy nabożeństwa: spotkanie sakramentalne, szkoła niedzielna oraz spotkanie kapłaństwa lub stowarzyszenia pomocy.

</doc>
<doc id="2380255" url="https://pl.wikipedia.org/wiki?curid=2380255" title="Gmina Kościoła Jezusa Chrystusa Świętych w Dniach Ostatnich w Kielcach">
Gmina Kościoła Jezusa Chrystusa Świętych w Dniach Ostatnich w Kielcach

Gmina Kościoła Jezusa Chrystusa Świętych w Dniach Ostatnich w Kielcach – gmina mormońska działająca w Kielcach, należąca do polskiego katowickiego dystryktu Kościoła Jezusa Chrystusa Świętych w Dniach Ostatnich.
Siedziba gminy mieści się przy ul. Sienkiewicza 78A III piętro. Raz w tygodniu, w niedzielę o godzinie 10:00, odbywa się spotkanie sakramentalne oraz szkoła niedzielna.

</doc>
<doc id="2380256" url="https://pl.wikipedia.org/wiki?curid=2380256" title="Gmina Kościoła Jezusa Chrystusa Świętych w Dniach Ostatnich we Wrocławiu">
Gmina Kościoła Jezusa Chrystusa Świętych w Dniach Ostatnich we Wrocławiu

Gmina Kościoła Jezusa Chrystusa Świętych w Dniach Ostatnich we Wrocławiu – gmina mormońska działająca we Wrocławiu, należąca do dystryktu katowickiego Kościoła Jezusa Chrystusa Świętych w Dniach Ostatnich.
Siedziba gminy mieści się przy pl. Wolności 7. Raz w tygodniu, w niedzielę, odbywają się trzy nabożeństwa: spotkanie sakramentalne, szkoła niedzielna oraz spotkanie kapłaństwa lub stowarzyszenia pomocy.
Gmina posiada grupę zamiejscową w Legnicy.

</doc>
<doc id="2380257" url="https://pl.wikipedia.org/wiki?curid=2380257" title="Gmina Kościoła Jezusa Chrystusa Świętych w Dniach Ostatnich w Bydgoszczy">
Gmina Kościoła Jezusa Chrystusa Świętych w Dniach Ostatnich w Bydgoszczy

Gmina Kościoła Jezusa Chrystusa Świętych w Dniach Ostatnich w Bydgoszczy – gmina mormońska działająca w Bydgoszczy, należąca do polskiego warszawskiego dystryktu Kościoła Jezusa Chrystusa Świętych w Dniach Ostatnich.
Siedziba gminy mieści się przy ul. Śniadeckich 8. Raz w tygodniu, w niedzielę, odbywają się trzy nabożeństwa: spotkanie sakramentalne, szkoła niedzielna oraz spotkanie kapłaństwa lub stowarzyszenia pomocy.

</doc>
<doc id="2380258" url="https://pl.wikipedia.org/wiki?curid=2380258" title="Gmina Kościoła Jezusa Chrystusa Świętych w Dniach Ostatnich w Krakowie">
Gmina Kościoła Jezusa Chrystusa Świętych w Dniach Ostatnich w Krakowie

Gmina Kościoła Jezusa Chrystusa Świętych w Dniach Ostatnich w Krakowie – gmina mormońska działająca w Krakowie, należąca do polskiego katowickiego dystryktu Kościoła Jezusa Chrystusa Świętych w Dniach Ostatnich.
Siedziba gminy mieści się przy ul. Prądnickiej 4. Raz w tygodniu, w niedzielę, odbywają się dwa nabożeństwa: spotkanie sakramentalne oraz szkoła niedzielna.

</doc>
<doc id="2380260" url="https://pl.wikipedia.org/wiki?curid=2380260" title="Klasztor w Bieniszewie">
Klasztor w Bieniszewie



</doc>
<doc id="2380261" url="https://pl.wikipedia.org/wiki?curid=2380261" title="ThunderCats (serial animowany 2011)">
ThunderCats (serial animowany 2011)

ThunderCats – japońsko-amerykański serial animowany wyprodukowany przez Warner Bros. Animation i japońskie Studio 4 °C. Jest to remake serialu "ThunderCats" nadawanego w latach 1985–1990. Jego światowa premiera odbyła się 29 lipca 2011 roku na amerykańskim Cartoon Network. W Polsce premiera serialu odbyła się 14 maja 2012 roku na kanale Cartoon Network.
Fabuła.
ThunderCats to porywająca opowieść o świecie targanym kryzysem, w którym tajemna nauka ściera się z zaciekłymi pojedynkami na miecze. Książę Lion-O, młody dziedzic tronu, wraz ze swoimi kompanami musi odnaleźć „kamienie mocy”, które pozwolą mu pokonać mrocznego Mumm-Ra, przywódcę armii jaszczurów, która chce objąć panowanie nad Thunderą. Podczas poszukiwań artefaktów Lion-O i jego towarzysze nauczą się wielu wartościowych prawd o lojalności i honorze.
Obsada.
i inni
Wersja polska.
Wersja polska: SDI Media Polska
Reżyseria: Marek Robaczewski
Dialogi: Marta Robaczewska
Wystąpili:
oraz:
i inni
Lektor: Artur Kaczmarski

</doc>
<doc id="2380262" url="https://pl.wikipedia.org/wiki?curid=2380262" title="Guangrao (meteoryt)">
Guangrao (meteoryt)

Guangrao – meteoryt kamienny należący do chondrytów oliwinowo-hiperstenowych L 6, spadły 21 czerwca 1980 roku w chińskiej prowincji Szantung. Z miejsca upadku meteorytu pozyskano 1900 g materii meteorytowej.

</doc>
<doc id="2380264" url="https://pl.wikipedia.org/wiki?curid=2380264" title="Meteoryt Guangrao">
Meteoryt Guangrao



</doc>
<doc id="2380266" url="https://pl.wikipedia.org/wiki?curid=2380266" title="I Gmina Kościoła Jezusa Chrystusa Świętych w Dniach Ostatnich w Warszawie">
I Gmina Kościoła Jezusa Chrystusa Świętych w Dniach Ostatnich w Warszawie

I Gmina Kościoła Jezusa Chrystusa Świętych w Dniach Ostatnich w Warszawie – jedna z dwu gmin mormońskich działających w Warszawie (obok drugiej), należąca do polskiego warszawskiego dystryktu Kościoła Jezusa Chrystusa Świętych w Dniach Ostatnich.
Siedziba gminy mieści się w kaplicy mormońskiej na Woli, znajdującej się przy ul. Wolskiej 142. Raz w tygodniu, w niedzielę, odbywają się trzy nabożeństwa: spotkanie sakramentalne, szkoła niedzielna oraz spotkanie kapłaństwa lub stowarzyszenia pomocy.

</doc>
<doc id="2380267" url="https://pl.wikipedia.org/wiki?curid=2380267" title="Neutralność sieci">
Neutralność sieci

Neutralność sieci (internetu) – zasada, zgodnie z którą dostawcy usług internetowych (ang. "Internet Service Provider") i rządy nie nakładają żadnych ograniczeń na dostęp użytkowników do sieci pozwalających na korzystanie z Internetu.

</doc>
<doc id="2380268" url="https://pl.wikipedia.org/wiki?curid=2380268" title="Ivo Pekalski">
Ivo Pekalski



</doc>
<doc id="2380270" url="https://pl.wikipedia.org/wiki?curid=2380270" title="Nadleśnictwo Międzyrzec Podlaski">
Nadleśnictwo Międzyrzec Podlaski



</doc>
<doc id="2380271" url="https://pl.wikipedia.org/wiki?curid=2380271" title="II Gmina Kościoła Jezusa Chrystusa Świętych w Dniach Ostatnich w Warszawie">
II Gmina Kościoła Jezusa Chrystusa Świętych w Dniach Ostatnich w Warszawie

II Gmina Warszawa Kościoła Jezusa Chrystusa Świętych w Dniach Ostatnich w Warszawie – jedna z dwu gmin mormońskich działających w Warszawie (obok pierwszej), należąca do polskiego warszawskiego dystryktu Kościoła Jezusa Chrystusa Świętych w Dniach Ostatnich.
Siedziba gminy mieści się przy ul. Wiktorskiej 69.

</doc>
<doc id="2380272" url="https://pl.wikipedia.org/wiki?curid=2380272" title="Gmina Warszawa I Kościoła Jezusa Chrystusa Świętych w Dniach Ostatnich">
Gmina Warszawa I Kościoła Jezusa Chrystusa Świętych w Dniach Ostatnich



</doc>
<doc id="2380274" url="https://pl.wikipedia.org/wiki?curid=2380274" title="Gmina Kościoła Jezusa Chrystusa Świętych w Dniach Ostatnich w Białymstoku">
Gmina Kościoła Jezusa Chrystusa Świętych w Dniach Ostatnich w Białymstoku

Gmina Kościoła Jezusa Chrystusa Świętych w Dniach Ostatnich w Białymstoku – gmina mormońska działająca w Białymstoku, należąca do polskiego warszawskiego dystryktu Kościoła Jezusa Chrystusa Świętych w Dniach Ostatnich.
Siedziba gminy mieściła się przy ul. Warszawskiej 1a. 
Gmina została zlikwidowana ok. 2015 r. Jej członkowie stanowią obecnie część gminy Warszawa.

</doc>
<doc id="2380275" url="https://pl.wikipedia.org/wiki?curid=2380275" title="Gmina Kościoła Jezusa Chrystusa Świętych w Dniach Ostatnich w Gdańsku">
Gmina Kościoła Jezusa Chrystusa Świętych w Dniach Ostatnich w Gdańsku

Gmina Kościoła Jezusa Chrystusa Świętych w Dniach Ostatnich w Gdańsku – gmina mormońska działająca w Gdańsku, należąca do Kościoła Jezusa Chrystusa Świętych w Dniach Ostatnich.
Siedziba gminy mieści się przy ul. Heweliusza 11 (VIII piętro). Raz w tygodniu, w niedzielę, odbywają się dwa nabożeństwa: spotkanie sakramentalne oraz szkoła niedzielna.

</doc>
<doc id="2380277" url="https://pl.wikipedia.org/wiki?curid=2380277" title="Gmina Kościoła Jezusa Chrystusa Świętych w Dniach Ostatnich w Poznaniu">
Gmina Kościoła Jezusa Chrystusa Świętych w Dniach Ostatnich w Poznaniu

Gmina Kościoła Jezusa Chrystusa Świętych w Dniach Ostatnich w Poznaniu – gmina mormońska działająca w Poznaniu, należąca do polskiego warszawskiego dystryktu Kościoła Jezusa Chrystusa Świętych w Dniach Ostatnich.
Siedziba gminy mieści się przy ul. Jana Kochanowskiego 17A 2/3. Raz w tygodniu, w niedzielę o 10, odbywają się dwa nabożeństwa: spotkanie sakramentalne oraz szkoła niedzielna.

</doc>
<doc id="2380278" url="https://pl.wikipedia.org/wiki?curid=2380278" title="Święty mikołaj (kultura masowa)">
Święty mikołaj (kultura masowa)



</doc>
<doc id="2380280" url="https://pl.wikipedia.org/wiki?curid=2380280" title="Japoński horror">
Japoński horror

Japoński horror w kulturze popularnej, znany jest z unikania konwencjonalnych rozwiązań i tematów znanych z zachodnich horrorów. Gatunek ten koncentruje się na psychologii człowieka oraz budowaniu napięcia, filmy często nawiązują do tematyki duchów i poltergeistów, a wiele z nich zawiera nawiązania do religii ludowej m.in.: egzorcyzmy, szamanizm, prekognicja oraz yōkai. Często horror japoński nie jest do końca rozumiany przez widzów z Europy ponieważ odwołuje się dalekowschodnich religii, wierzeń.
Pochodzenie.
Japoński horror ma źródła wśród opowieści o duchach z okresu Edo i okresu Meiji, które były znane jako kaidan. Ludowe bajki miały wielki wpływ na współczesne filmy, zwłaszcza tradycyjna postać japońskiego ducha.
Opowieści o duchach były częstym motywem w literaturze japońskiej, ich historia sięga co najmniej do okresu Heian (794-1185). Konjaku-monogatari zawiera wiele opowieści o duchach z Indii, Chin i Japonii.
Wpływ.
W ciągu ostatnich kilku lat popularne japońskie horrory zostały ponownie wyreżyserowane i przeniesione na amerykański rynek.
Oto niektóre z japońskich horrorów, które zostały przeniesione na amerykański rynek:

</doc>
<doc id="2380281" url="https://pl.wikipedia.org/wiki?curid=2380281" title="Gmina Kościoła Jezusa Chrystusa Świętych w Dniach Ostatnich w Szczecinie">
Gmina Kościoła Jezusa Chrystusa Świętych w Dniach Ostatnich w Szczecinie

Gmina Kościoła Jezusa Chrystusa Świętych w Dniach Ostatnich w Szczecinie – gmina mormońska działająca w Szczecinie, należąca do Kościoła Jezusa Chrystusa Świętych w Dniach Ostatnich.
Siedziba gminy mieści się przy al. Wojska Polskiego 29/13. Raz w tygodniu, w niedzielę, odbywają się dwa nabożeństwa: spotkanie sakramentalne oraz szkoła niedzielna.

</doc>
<doc id="2380282" url="https://pl.wikipedia.org/wiki?curid=2380282" title="Kepler-1b">
Kepler-1b



</doc>
<doc id="2380284" url="https://pl.wikipedia.org/wiki?curid=2380284" title="Anikó Nagy">
Anikó Nagy

Anikó Nagy (ur. 1 kwietnia 1970 w Sajószentpéter), była węgierska piłkarka ręczna, wielokrotna reprezentantka kraju.
Kariera sportowa.
Występowała w wielu węgierskich klubach m.in. Győri ETO KC. Jej największym osiągnięciem były dwa medale igrzysk olimpijskich. W 1996 r. w Atlancie zdobyła brązowy medal, z kolei 2000 r. w Sydney medal srebrny.
Zdobyła również wicemistrzostwo Świata w 1995 r.

</doc>
<doc id="2380286" url="https://pl.wikipedia.org/wiki?curid=2380286" title="Wuan (meteoryt)">
Wuan (meteoryt)

Wuan – meteoryt kamienny należący do chondrytów oliwinowo-bronzytowych H 6, spadły o godzinie 11:00 31 lipca 1986 roku w chińskiej prowincji Hebei, w pobliżu wioski Wu’an. Z miejsca upadku meteorytu pozyskano 50 kg materii meteorytowej. Meteoryt Wuan jest trzecim i największym, jak dotąd, meteorytem znalezionym w prowincji Hebei.

</doc>
<doc id="2380287" url="https://pl.wikipedia.org/wiki?curid=2380287" title="Dino Ferrari">
Dino Ferrari

Dino Ferrari, właściwie Alfredo Ferrari, (ur. 19 stycznia 1932 w Modenie, zm. 30 czerwca 1956 tamże) – pierwszy syn Enza Ferrariego. Miał przyrodniego brata Piera.
Od najmłodszych lat Enzo wychowywał Dina na swojego następcę i wysyłał go do najlepszych szkół w Europie. Dino studiował w Szwajcarii. W 1955 zdiagnozowano u niego chorobę genetyczną – dystrofię mięśniową Duchenne’a. Zmarł rok później, w wieku 24 lat.
Jego imieniem nazwano tor Autodromo Enzo e Dino Ferrari i samochód Ferrari Dino.

</doc>
<doc id="2380288" url="https://pl.wikipedia.org/wiki?curid=2380288" title="Albumy numer jeden w roku 1960 (USA)">
Albumy numer jeden w roku 1960 (USA)

Lista najlepiej sprzedających się albumów w Stanach Zjednoczonych w 1960 tworzona przez magazyn Billboard. Do sierpnia 1963 notowanie były podzielone na albumy mono i stereo. Obecnie notowanie jest znane jako Billboard 200.

</doc>
<doc id="2380289" url="https://pl.wikipedia.org/wiki?curid=2380289" title="Meteoryt Wuan">
Meteoryt Wuan



</doc>
<doc id="2380291" url="https://pl.wikipedia.org/wiki?curid=2380291" title="Oskar Kusch">
Oskar Kusch



</doc>
<doc id="2380292" url="https://pl.wikipedia.org/wiki?curid=2380292" title="Beatrix Kökény">
Beatrix Kökény



</doc>
<doc id="2380294" url="https://pl.wikipedia.org/wiki?curid=2380294" title="Beatrix Imre">
Beatrix Imre

Beatrix Imre z domu Kökény (ur. 12 marca 1969 w Budapeszcie) – była węgierska piłkarka ręczna, wielokrotna reprezentantka kraju.
W reprezentacji Węgier występowała w latach 1988-2000. 
Jej największym osiągnięciem były dwa medale igrzysk olimpijskich. W 1996 r. w Atlancie zdobyła brązowy medal, z kolei 2000 r. w Sydney medal srebrny.
Zdobyła również wicemistrzostwo Świata w 1995 r., a także mistrzostwo Europy w 2000 r. w Rumunii.
Trzykrotnie wybierana najlepszą piłkarką roku na Węgrzech (1989, 1991, 1995).
Jest żoną Gézy Imrego, utytułowanego węgierskiego szpadzisty.
Karierę zawodniczą zakończyła w 2001 r. w węgierskim Ferencvárosi TC.
Dwukrotnie odznaczona Orderem Zasługi Republiki Węgierskiej (1996, 2000).

</doc>
<doc id="2380297" url="https://pl.wikipedia.org/wiki?curid=2380297" title="Mistrzostwa Francji w Lekkoatletyce 2011">
Mistrzostwa Francji w Lekkoatletyce 2011

123. Mistrzostwa Francji w Lekkoatletyce – zawody lekkoatletyczne, które odbyły się między 28 i 30 lipca 2011 w Albi.
Wydarzeniem zawodów był bieg na 100 metrów mężczyzn, podczas którego Christophe Lemaitre wynikiem 9,92 ustanowił nowy rekord Francji oraz rekord Europy młodzieżowców (zawodników do lat 23).

</doc>
<doc id="2380299" url="https://pl.wikipedia.org/wiki?curid=2380299" title="Barkusja">
Barkusja

Barkusja (arab. برقوسية) – nieistniejąca już arabska wieś, która była położona w dystrykcie Hebronu w Mandacie Palestyny. Wieś została wyludniona i zniszczona podczas I wojny izraelsko-arabskiej, po ataku Sił Obronnych Izraela 9 lipca 1948.
Położenie.
Barkusja leżała na pograniczu Szefeli z górami Judei. Według danych z 1945 do wsi należały ziemie o powierzchni 3216 ha. We wsi mieszkały wówczas 330 osoby.
Historia.
Wieś Barkusja została prawdopodobnie założona w XIX wieku. W okresie panowania Brytyjczyków Barkusja rozwijała się jako niewielka wieś.
Podczas I wojny izraelsko-arabskiej w nocy z 8 na 9 lipca 1948 Siły Obronne Izraela rozpoczęły operację An-Far, podczas której Barkusja została zajęta i całkowicie wysiedlona. Wszystkie domy zostały wówczas wyburzone.
Miejsce obecnie.
Rejon wioski pozostaje opuszczony, a ziemie uprawne zajął moszaw Nachala.
Palestyński historyk Walid Chalidi tak opisał pozostałości wioski Barkusja: „Nie pozostały żadne domy. Wśród zarośli można dostrzec niektóre groby. Na jednym z nagrobków zachowały się czytelne inskrypcje. Istnieją również pozostałości studni”.

</doc>
<doc id="2380300" url="https://pl.wikipedia.org/wiki?curid=2380300" title="Kolarstwo na Letniej Uniwersjadzie 2011 - wyścig ze startu wspólnego mężczyzn">
Kolarstwo na Letniej Uniwersjadzie 2011 - wyścig ze startu wspólnego mężczyzn

Wyścig ze startu wspólnego w kolarstwie szosowym mężczyzn na Letniej Uniwersjadzie 2011 została przeprowadzony 13 sierpnia 2011. Łączny dystans do pokonania wynosił 160 km. Do rywalizacji przystąpiło 62 zawodników z 19 państw.

</doc>
<doc id="2380301" url="https://pl.wikipedia.org/wiki?curid=2380301" title="Piero Ferrari">
Piero Ferrari

Piero Lardi Ferrari (ur. 22 maja 1945 w Modenie, Włochy) – włoski inżynier, drugi syn Enzo Ferrariego. Miał przyrodniego brata Dino.
Był synem nieślubnym, jego matką była Lina Lardi. Ponieważ rozwody we Włoszech były nielegalne do roku 1975, Piero nie mógł być oficjalnie uznany za członka rodziny Ferrari do śmierci żony Enza, Laury w roku 1978.
Jest wiceprezesem w Ferrari i posiada 10% udziałów. Posiada tytuł inżyniera. Jest żonaty i mieszka w rezydencji zmarłego ojca w Modenie. W 2004 został odznaczony orderem "Cavaliere del Lavoro".

</doc>
<doc id="2380302" url="https://pl.wikipedia.org/wiki?curid=2380302" title="Janusz Bronowicz">
Janusz Bronowicz

Janusz Krzysztof Bronowicz (ur. 22 lipca 1960 w Zgorzelcu) – generał dywizji Wojska Polskiego.
Życiorys.
W latach 1980–1984 był podchorążym Wyższej Szkoły Oficerskiej Wojsk Zmechanizowanych im. Tadeusza Kościuszki we Wrocławiu. Po ukończeniu szkoły dowodził plutonem, kompanią i batalionem oraz pełnił funkcję starszego oficera operacyjnego sztabu 42 Pułku Zmechanizowanego w Żarach. W latach 1989–1992 był słuchaczem Wojskowej Akademii im. M. Frunzego w Moskwie. Po ukończeniu studiów został wyznaczony na stanowisko szefa sztabu-zastępcy dowódcy 89 Pułku Zmechanizowanego w Żaganiu, potem był dowódcą 11 Brygady Zmechanizowanej im. Hetmana Wielkiego Koronnego Stanisława Żółkiewskiego w Żarach.
W latach 2001–2002 był Dowódcą Polskiego Kontyngentu Wojskowego UNDOF w Syrii. Po powrocie do kraju został wyznaczony na stanowisko Zastępcy Komendanta Wyższej Szkoły Oficerskiej Wojsk Lądowych. W 2005 ukończył Podyplomowe Studia Polityki Obronnej w Akademii Obrony Narodowej w Rembertowie. W sierpniu tego roku objął dowództwo 21 Brygady Strzelców Podhalańskich im. gen. bryg. Mieczysława Boruty-Spiechowicza w Rzeszowie. 15 sierpnia 2005 Prezydent Rzeczypospolitej Polskiej Aleksander Kwaśniewski mianował go generałem brygady.
W październiku 2007 ówczesny Minister Obrony Narodowej, Aleksander Szczygło odwołał go ze stanowiska dowódcy brygady.
1 stycznia 2008 objął obowiązki szefa Wojsk Pancernych i Zmechanizowanych w Dowództwie Wojsk Lądowych.
W okresie od 26 października 2009 do 20 kwietnia 2010 dowodził VI zmianą Polskiego Kontyngentu Wojskowego w Afganistanie. 1 marca 2011 został wyznaczony, a 4 marca 2011 objął stanowisko dowódcy 16 Pomorskiej Dywizji Zmechanizowanej im. Króla Kazimierza Jagiellończyka w Elblągu. 9 sierpnia 2011 Prezydent Rzeczypospolitej Polskiej Bronisław Komorowski mianował go generałem dywizji.
W 2013 został wyznaczony na stanowisko szefa Zespołu ds. Inspektoratu Wojsk Lądowych w Grupie Organizacyjnej Dowództwa Generalnego Rodzajów Sił Zbrojnych. Z dniem 1 stycznia 2014 objął stanowisko Inspektora Wojsk Lądowych w Dowództwie Generalnym Rodzajów Sił Zbrojnych. Stanowisko Inspektora Wojsk Lądowych w Dowództwie Generalnym Rodzajów Sił Zbrojnych zajmował do 4 marca 2016. Z dniem 5 marca 2016 został skierowany do zakończenia zawodowej służby wojskowej w 16 Pomorskiej Dywizji Zmechanizowanej w Elblągu. W 2016 zakończył zawodową służbę wojskową.

</doc>
<doc id="2380305" url="https://pl.wikipedia.org/wiki?curid=2380305" title="EE Cephei">
EE Cephei

EE Cephei – gwiazda zmienna położona w gwiazdozbiorze Cefeusza. Gwiazda ta została zidentyfikowana jako zmienna w 1952 roku przez Giuliano Romano. 
EE Cephei jest układem zaćmieniowym o okresie 5,6 roku. Typ geometrii zaćmień tej gwiazdy wykazuje podobieństwa do Epsilon Aurigae.

</doc>
<doc id="2380307" url="https://pl.wikipedia.org/wiki?curid=2380307" title="Albumy numer jeden w roku 1961 (USA)">
Albumy numer jeden w roku 1961 (USA)

Lista najlepiej sprzedających się albumów w Stanach Zjednoczonych w 1961 tworzona przez magazyn Billboard. Do sierpnia 1963 notowanie były podzielone na albumy mono i stereo. Obecnie notowanie jest znane jako Billboard 200.

</doc>
<doc id="2380308" url="https://pl.wikipedia.org/wiki?curid=2380308" title="Zajta">
Zajta

Zajta (arab. زيْتا) – nieistniejąca już arabska wieś, która była położona w Dystrykcie Hebronu w Mandacie Palestyny. Wieś została wyludniona i zniszczona podczas I wojny izraelsko-arabskiej, po ataku Sił Obronnych Izraela w dniu 17 lipca 1948.
Położenie.
Zajta leżała na pograniczu Szefeli z górami Judei. Według danych z 1945 do wsi należały ziemie o powierzchni 10 490 ha. We wsi mieszkało wówczas 330 osób.
Historia.
W 1596 Zajta była niewielką wsią o populacji liczącej 156 osób. Mieszkańcy utrzymywali się z upraw pszenicy, jęczmienia, sezamu, winnic i owoców, oraz hodowli kóz i produkcji miodu.
W okresie panowania Brytyjczyków Zajta rozwijała się jako niewielka wieś.
Podczas I wojny izraelsko-arabskiej w dniu 17 lipca 1948 Siły Obronne Izraela zajęły wieś Zajta. Wysiedlono wówczas jej mieszkańców, a wszystkie domy wyburzono
Miejsce obecnie.
Rejon wioski pozostaje opuszczony, a ziemie uprawne zajął kibuc Galon.
Palestyński historyk Walid Chalidi, tak opisał pozostałości wioski Zajta: „Nie ma żadnych śladów domów, jedynie po lewej stronie pozostały ślady muru”.

</doc>
<doc id="2380310" url="https://pl.wikipedia.org/wiki?curid=2380310" title="Juan Alberto Rosas">
Juan Alberto Rosas

Juan Alberto Rosas (ur. 28 listopada 1984 w Tepic) - meksykański bokser, były zawodowy mistrz świata wagi junior koguciej (do 115 funtów) organizacji IBF.
Karierę zawodową rozpoczął 23 marca 2001. Do listopada 2009 stoczył 36 walk, z których 31 wygrał i 5 przegrał. W tym okresie zdobył tytuły mistrza Meksyku i NABF w wadze muszej oraz mistrza Meksyku i WBC Latino w junior koguciej.
31 lipca 2010 w Tepic (Meksyk) spotkał się o tytuł mistrza świata organizacji IBF w kategorii junior koguciej z Simphiwe Nongqayi'em z Republiki Południowej Afryki. Wygrał przez TKO w szóstej rundzie i został nowym mistrzem. Do pierwszej obrony doszło tego samego roku, 11 grudnia. Przeciwnikiem był były mistrz świata organizacji WBC i WBA Meksykanin Cristian Mijares. Rosas przegrał jednogłośnie na punkty i utracił pas.
Po trzech wygranych pojedynkach pokonał w walce eliminacyjnej do utraconego tytułu IBF, niejednogłośnie na punkty, Zolani Tete z Południowej Afryki. 19 maja 2012 stoczył pojedynek o pas mistrzowski z rodakiem Juanem Carlosem Sánchezem Jr., który został następcą Mijaresa. Przegrał wyraźnie, jednogłośnie na punkty, będąc liczony w rundzie pierwszej.

</doc>
<doc id="2380314" url="https://pl.wikipedia.org/wiki?curid=2380314" title="Albumy numer jeden w roku 1962 (USA)">
Albumy numer jeden w roku 1962 (USA)

Lista najlepiej sprzedających się albumów w Stanach Zjednoczonych w 1962 tworzona przez magazyn Billboard. Do sierpnia 1963 notowanie były podzielone na albumy mono i stereo. Obecnie notowanie jest znane jako Billboard 200.

</doc>
<doc id="2380317" url="https://pl.wikipedia.org/wiki?curid=2380317" title="Ziemowit Dutkiewicz">
Ziemowit Dutkiewicz

Ziemowit Dutkiewicz (ur. 30 maja 1992) – polski lekkoatleta specjalizujący się w biegach płotkarskich i sprinterskich.
W 2009 reprezentował Polskę na mistrzostwach świata juniorów młodszych zajmując w biegu na 400 metrów przez płotki ósmą lokatę. 
Medalista mistrzostw Polski seniorów ma w dorobku jeden srebrny medal (Bydgoszcz 2011 – sztafeta 4 × 100 metrów). Złoty medalista halowych mistrzostw Polski w sztafecie 4 × 400 metrów (2016). Stawał na podium juniorskich mistrzostw kraju.
Rekordy życiowe:

</doc>
<doc id="2380321" url="https://pl.wikipedia.org/wiki?curid=2380321" title="Paradoks Downsa-Thomsona">
Paradoks Downsa-Thomsona

Paradoks Downsa–Thomsona (paradoks Pigou–Knighta–Downsa) – obserwacja mówiąca, że średnia prędkość transportu indywidualnego (podróży samochodem osobowym) jest determinowana przez średnią prędkość "od drzwi do drzwi" odpowiadającej jej podróży transportem zbiorowym, rozumianym jako strumień ruchu oddzielony od ruchu samochodowego (np. kolejowy, tramwajem z wydzielonym torowiskiem, czy też komunikacja autobusowa na odcinkach z wydzielonym buspasem).
Obserwuje się, że wzrastająca przepustowość dróg nie zawsze prowadzi do wzrostu płynności ruchu, a może prowadzić do znacznego spowolnienia. Zjawisko występuje, gdy podróżujący rezygnują z transportu publicznego na rzecz prywatnego, co może skutkować pogorszeniem częstotliwości kursowania transportu publicznego. W efekcie stymuluje to dalsze decyzje o rezygnacji z transportu zbiorowego aż do osiągnięcia nowego stanu równowagi, w którym tempo podróży jest gorsze od wyjściowego. Zaobserwowano także, że nałożenie opłaty za korzystanie z drogi nie tylko zmniejsza zatłoczenie dróg, ale także zmniejsza ogólne koszty podróży. Podobnym zjawiskiem jest paradoks Braessa, opisujący negatywne skutki budowy nowych dróg w postaci pogorszenia czasu podróży. 
Łącznie z pokrewnym prawem Lewisa-Mogridge'a, zjawisko to wskazuje, że w wielu typowych przypadkach budowa nowych dróg – oraz powiększanie przepustowości istniejących połączeń – w celu rozładowania korków samochodowych, są nie tylko nieefektywne, ale przynoszą rezultaty przeciwne do zamierzonych. Zjawisko zostało szczegółowo opisane przez Martina Mogridge’a na przykładzie Londynu.
Jest to rozwinięcie teorii „potrójnej konwergencji” z pracy Downsa z 1992 r. Proponuje ona wyjaśnienie trudności w usunięciu z autostrad korków związanych z godzinami szczytu. Zgodnie z tą teorią, zwiększenie przepustowości autostrady powoduje wystąpienie trzech efektów paradoksalnie obniżających ogólny dobrobyt: 
Zjawisko opisane przez paradoks Downsa-Thomsona może odnosić się także do sieci komputerowych.
Paradoks zaobserwował po raz pierwszy Downs, natomiast duży wkład w jego badanie mieli Thompson, Mogridge, Abraham i Hunt oraz Calvert i to ten ostatni sformułował go w obecnej postaci. Paradoks nazwano imieniem Anthony’ego Downsa i J.M. Thomsona. Alternatywna nazwa pochodzi od Downsa oraz Arthura Cecila Pigou, który rozważał ten problem w kontekście zawodności rynku i ekonomii dobrobytu w 1920 r., i Franka Knighta, który uzupełnił analizy Pigou w 1924 r.

</doc>
<doc id="2380322" url="https://pl.wikipedia.org/wiki?curid=2380322" title="Igor Bogusz">
Igor Bogusz

Igor Bogusz (ur. 10 maja 1989) – polski lekkoatleta specjalizujący się w biegu na 400 metrów przez płotki.
Kariera sportowa.
Medalista mistrzostw Polski seniorów ma w dorobku dwa srebrne medale (Bydgoszcz 2011 i Bielsko-Biała 2012) – w sztafecie 4 × 400 metrów. Stawał na podium mistrzostw kraju młodzieżowców.
Rekord życiowy: bieg na 400 metrów przez płotki – 51,65 (3 czerwca 2012, Słupsk).

</doc>
<doc id="2380324" url="https://pl.wikipedia.org/wiki?curid=2380324" title="Łukasz Domagała">
Łukasz Domagała

Łukasz Domagała (ur. 13 stycznia 1987) – polski lekkoatleta specjalizujący się w biegu na 400 metrów.
Kariera sportowa.
Medalista mistrzostw Polski seniorów ma w dorobku dwa srebrne medale (Bydgoszcz 2011 – sztafeta 4 x 400 metrów oraz Bielsko-Biała 2012 – sztafeta 4 x 400 metrów).
Rekord życiowy: bieg na 400 metrów – 46,99 (7 lipca 2012, Białogard).

</doc>
<doc id="2380329" url="https://pl.wikipedia.org/wiki?curid=2380329" title="Tumidaj (powiat wągrowiecki)">
Tumidaj (powiat wągrowiecki)

Tumidaj – przysiółek wsi Zakrzewo w Polsce, położony w województwie wielkopolskim, w powiecie wągrowieckim, w gminie Mieścisko.
W latach 1975–1998 przysiółek administracyjnie należał do województwa poznańskiego.
Przysiółek na stałe zamieszkuje tylko 1 osoba.

</doc>
<doc id="2380331" url="https://pl.wikipedia.org/wiki?curid=2380331" title="Pływanie na Letniej Uniwersjadzie 2011 - 10 kilometrów mężczyzn">
Pływanie na Letniej Uniwersjadzie 2011 - 10 kilometrów mężczyzn

Wyścig na 10 kilometrów mężczyzn na Letniej Uniwersjadzie 2011 została przeprowadzony 13 sierpnia 2011 roku. Do rywalizacji przystąpiło 18 zawodników z 13 reprezentacji.

</doc>
<doc id="2380332" url="https://pl.wikipedia.org/wiki?curid=2380332" title="Ernest Starling">
Ernest Starling

Ernest Henry Starling (1866-1927) – angielski fizjolog. Wprowadził termin "hormony". Był współodkrywcą (razem z Williamem Baylissem) sekretyny i jej roli w organizmie. Wspólnie z Otto Frankiem odkrył zależność siły skurczu komory serca od stopnia wypełnienia jej krwią (tzw. prawo Franka-Starlinga). Był profesorem University College London oraz członkiem Royal Society w Londynie.

</doc>
<doc id="2380334" url="https://pl.wikipedia.org/wiki?curid=2380334" title="Odznaka Uczestnikowi Marszu Szlakiem Kadrówki">
Odznaka Uczestnikowi Marszu Szlakiem Kadrówki

Odznaka Uczestnikowi Marszu Szlakiem Kadrówki – odznaka ustanowiona podczas pierwszego po wojnie marszu, wskrzeszonego w sierpniu 1981 staraniem środowisk niepodległościowych Ziemi Małopolskiej i Świętokrzyskiej.
Historia Odznaki.
Odznaka została zaprojektowana przez Wojciecha Pęgiela (1955–2005). Nawiązuje do Odznaki „Za Wierną Służbę” przyznawanej od 1916 przez Józefa Piłsudskiego bohaterskim oficerom i żołnierzom I Brygady Legionów Polskich. Projekt odznaki został zatwierdzony w 1981 przez nestorów polskiego ruchu niepodległościowego – legionistów: gen. Mieczysława Borutę-Spiechowicza, pułkownika Józefa Herzoga i majora Michała Tadeusza Brzęka-Osińskiego, którzy na prawach honorowych stali się członkami honorowymi Kapituły Odznaki.
Opis Odznaki.
Odznaka UMSK jest wzorowana na odznace Pierwszej Brygady Legionów Polskich „ZA WIERNĄ SŁUŻBĘ”. Jest to odznaka jednoczęściowa w kształcie koła o średnicy 38 mm, w które wpisano krzyż równoramienny o rozszerzających się ramionach. Na górnej części obrączki koła, są umieszczone dwukolorowe pasy, symbolizujące flagę polski. Na dolnej części obrączki koła, widnieje napis „UCZESTNIKOWI * MARSZU * SZLAKIEM * KADRÓWKI”. Pośrodku znajduje się mała lekko wypukła okrągła tarcza. Umieszczono w niej reliefowy wizerunek orła w koronie, stylizowany według wzorów orłów Królestwa Polskiego i wzoru z 1913 roku. Na poziomych ramionach krzyża widnieją inicjały Józefa Piłsudskiego: „J” i „P”, na pionowych – cyfra brygady: „1” i „Br”.
Nadawanie Odznaki UMSK.
Od 1983 roku przyznawana jest tym uczestnikom Marszu, którzy trzykrotnie pokonają Trasę Niepodległości strzelców Józefa Piłsudskiego wiodącą z krakowskich Oleandrów do Kielc. Została przyznana także wszystkim żyjącym w latach 80. i 90. legionistom i POW-iakom. Przyznawana jest także wybitnym osobistościom życia publicznego Rzeczypospolitej zasłużonym w propagowaniu idei Czynu 6 Sierpnia.

</doc>
<doc id="2380336" url="https://pl.wikipedia.org/wiki?curid=2380336" title="Ashok Kumar (hokeista)">
Ashok Kumar (hokeista)

Ashok Kumar (ur. 1 czerwca 1950) – indyjski hokeista na trawie. Brązowy medalista olimpijski z Monachium.
Jego ojciec Dhyan Chand jest uważany za najlepszego hokeistę w historii. Z reprezentacją Indii brał udział w dwóch igrzyskach (IO 72, IO 76), na pierwszych zdobywając brązowy medal. Na olimpiadach wystąpił w 17 meczach i strzelił 5 goli. W 1975 został mistrzem świata, wcześniej był brązowym (1971) i srebrnym (1973) medalistą tej imprezy. Z kadrą, w której debiutował w 1970, brał także udział m.in. w igrzyskach azjatyckich w 1970, 1974 i 1978 (za każdym razem sięgał po srebro).
W roku 1974 został laureatem nagrody Arjuna Award.

</doc>
<doc id="2380338" url="https://pl.wikipedia.org/wiki?curid=2380338" title="Albumy numer jeden w roku 1963 (USA)">
Albumy numer jeden w roku 1963 (USA)

Lista najlepiej sprzedających się albumów w Stanach Zjednoczonych w 1963 tworzona przez magazyn Billboard. Do sierpnia notowanie były podzielone na albumy mono i stereo. Obecnie notowanie jest znane jako Billboard 200.

</doc>
<doc id="2380339" url="https://pl.wikipedia.org/wiki?curid=2380339" title="Absolute Power (serial telewizyjny)">
Absolute Power (serial telewizyjny)

Absolute Power (pol. "Władza absolutna") – brytyjski serial komediowy wyprodukowany przez BBC i emitowany po raz pierwszy w latach 2003–2005 na antenie BBC Two. Zrealizowano dwanaście odcinków podzielonych na dwie serie. W rolach głównych występowali Stephen Fry i John Bird.
Opis fabuły.
Akcja serialu rozgrywa się w londyńskiej firmie public relations "Prentiss McCabe", będącej jedną z najbardziej renomowanych i skutecznych tego rodzaju instytucji na rynku. Firma zajmuje się promocją swoich klientów w mediach, przy czym wachlarz jej zleceniodawców jest niezwykle szeroki i obejmuje obecnych, przyszłych i byłych celebrytów ze wszystkich dziedzin życia: sportowców, muzyków, aktorów, pisarzy, naukowców, polityków, a nawet duchownych. Na czele firmy stoją Charles Prentiss i Martin McCabe, uznawani powszechnie za fachowców równie skutecznych, co bezwzględnych i pozbawionych skrupułów. Pomaga im grupa młodych pracowników, prezentujących różne spojrzenia na kwestię zasad (lub ich braku), jakimi należy kierować się pracując w branży PR.
Produkcja.
Wersja radiowa.
Serial stanowi telewizyjną adaptację cyklicznego słuchowiska radiowego o tym samym tytule, emitowanego w latach 2000–2006 przez BBC Radio 4. Wersje radiową i telewizyjną łączy para głównych bohaterów (i odtwarzających ich role aktorów), a także ogólna koncepcja fabularna, jednak różni zarówno cała obsada drugoplanowa, jak i wiele istotnych szczegółów dotyczących postaci czy też działalności firmy, o której opowiada serial. Najważniejsza różnica wiąże się ze specjalizacją "Prentiss McCabe" – o ile w wersji radiowej zajmowała się ona głównie dyskretną działalnością na zlecenie polityków, w wersji telewizyjnej jest znaną agencją PR pracującą przede wszystkim dla celebrytów spoza polityki. Scenariusze wszystkich odcinków telewizyjnych zostały napisane od podstaw i jedynie sporadycznie wykorzystują wątki wymyślone wcześniej dla wersji radiowej. Choć twórca słuchowiska jest wymieniany w serialu jako jego pomysłodawca, scenariusze napisali inni autorzy.
Tytuł.
Tytuł serialu pochodzi ze słynnego zdania brytyjskiego historyka i polityka Johna Actona: "Power tends to corrupt, absolute power corrupts absolutely" (każda władza deprawuje, a władza absolutna deprawuje absolutnie). Twórcy chcieli zwrócić w ten sposób uwagę na fakt, iż we współczesnym świecie władzę absolutną sprawują w gruncie rzeczy nie politycy, lecz media i blisko powiązana z nimi branża PR. Kolejne odcinki serialu dostarczają licznych przykładów na potwierdzenie tej tezy.

</doc>
<doc id="2380340" url="https://pl.wikipedia.org/wiki?curid=2380340" title="Powstanie chłopskie w Wielkopolsce (1651)">
Powstanie chłopskie w Wielkopolsce (1651)



</doc>
<doc id="2380341" url="https://pl.wikipedia.org/wiki?curid=2380341" title="Sąd Najwyższy Indii">
Sąd Najwyższy Indii

Sąd Najwyższy Indii, hin. भारत का सर्वोच्च न्यायालय, ang. Supreme Court of India – naczelny organ władzy sądowniczej w Indiach. Siedziba sądu znajduje się w New Delhi.
Ustrój i kompetencje Sądu Najwyższego określa część V rozdział IV Konstytucji Indii. Zgodnie z nią, Sąd Najwyższy jest strażnikiem konstytucji, pełni funkcje sądu federalnego i najwyższego sądu apelacyjnego. 
Sąd składał się początkowo z przewodniczącego i siedmiu sędziów. Liczba ta została następnie poszerzona i obecnie na Sąd Najwyższy składa się z przewodniczącego i dwudziestu pięciu sędziów. Aby zostać sędzią Sądu Najwyższego należy posiadać indyjskie obywatelstwo oraz być sędzią sądu stanowego przez co najmniej 5 lat, adwokatem sądu stanowego przez co najmniej 10 lat, lub być wybitnym prawnikiem (decyduje opinia prezydenta). Sędziowie mianowani są przez prezydenta. W wieku 65 lat przechodzą na emeryturę.
Indyjski Sąd Najwyższy jest kompetentny do rozstrzygania sporów między rządem a poszczególnymi stanami, a także w większości sporów pomiędzy samymi stanami. Jako sąd odwoławczy Sąd Najwyższy rozpatruje sprawy karne i cywilne, jeżeli występuje w nich istotne zagadnienie prawne dotyczące interpretacji konstytucji.

</doc>
<doc id="2380352" url="https://pl.wikipedia.org/wiki?curid=2380352" title="Albumy numer jeden w roku 1964 (USA)">
Albumy numer jeden w roku 1964 (USA)

Lista najlepiej sprzedających się albumów w Stanach Zjednoczonych w 1964 tworzona przez magazyn Billboard na podstawie Billboard 200.

</doc>
<doc id="2380353" url="https://pl.wikipedia.org/wiki?curid=2380353" title="Albumy numer jeden w roku 1965 (USA)">
Albumy numer jeden w roku 1965 (USA)

Lista najlepiej sprzedających się albumów w Stanach Zjednoczonych w 1965 tworzona przez magazyn Billboard na podstawie Billboard 200.

</doc>
<doc id="2380354" url="https://pl.wikipedia.org/wiki?curid=2380354" title="Ambasada Australii w Warszawie">
Ambasada Australii w Warszawie

Ambasada Australii w Warszawie, Ambasada Związku Australijskiego w Warszawie (ang. "Australian Embassy in Warsaw", "Embassy of the Australian Commonwealth in Warsaw") – australijska placówka dyplomatyczna znajdująca się w Warszawie w biurowcu Rondo 1 przy rondzie ONZ 1.
Ambasador Australii w Warszawie oprócz Rzeczypospolitej Polskiej akredytowany jest również w Republice Czeskiej i Republice Litewskiej.
Podział organizacyjny Ambasady Australii.
W skład przedstawicielstwa wchodzi:
Siedziba.
Oficjalne stosunki dyplomatyczne pomiędzy Polską a Australią zostały nawiązane w 1972. Początkowo od tego samego roku w Warszawie był akredytowany Ambasador Australii w Moskwie. Rząd Australii otworzył swoją ambasadę w Warszawie w 1974. Mieściła się w Grand Hotelu przy ul. Kruczej 28 (1974), następnie przy ul. Estońskiej 3/5 (1974−2001), i przy ul. Nowogrodzkiej 11 (2003−2022). Od 2022 roku mieści się w biurowcu Rondo 1 przy rondzie ONZ 1.
Rezydencja ambasadora w 2007 znajdowała się przy ul. Ateńskiej 37 na Saskiej Kępie.

</doc>
<doc id="2380356" url="https://pl.wikipedia.org/wiki?curid=2380356" title="Albumy numer jeden w roku 1966 (USA)">
Albumy numer jeden w roku 1966 (USA)

Lista najlepiej sprzedających się albumów w Stanach Zjednoczonych w 1966 tworzona przez magazyn „Billboard” na podstawie Billboard 200.

</doc>
<doc id="2380357" url="https://pl.wikipedia.org/wiki?curid=2380357" title="Albumy numer jeden w roku 1967 (USA)">
Albumy numer jeden w roku 1967 (USA)

Lista najlepiej sprzedających się albumów w Stanach Zjednoczonych w 1967 tworzona przez magazyn Billboard na podstawie Billboard 200.

</doc>
<doc id="2380365" url="https://pl.wikipedia.org/wiki?curid=2380365" title="Muzeul Militar Național">
Muzeul Militar Național

Narodowe Muzeum Wojskowe (rum. Muzeul Militar Național) – główne muzeum prezentujące historię wojskowości na ziemiach rumuńskich, od czasów paleolitycznych do współczesnych Rumuńskich Sił Zbrojnych. Podlega Ministerstwu Obrony Narodowej.
Początki kolekcji sięgają Muzeum Artylerii, założonego w 1865 roku, a następnie, od 1914 roku, działu Muzeum Narodowego. Jako samodzielna instytucja muzeum zostało oficjalnie ustanowione przez króla Ferdynanda I 18 grudnia 1923 roku. Po kilkukrotnych przeprowadzkach znalazło swą ostateczną siedzibę w dawnych koszarach 21. Pułku Piechoty „Ilfov” przy ul. Mircea Vulcănescu w Bukareszcie.
Muzeum składa się z czterech budynków ekspozycyjnych. Główny prezentuje historię wojskowości na ziemiach rumuńskich, od paleolitu, przez neolit, epokę brązu, okres tracki i dacki, panowanie rzymskie, średniowieczne i nowożytne księstwa Wołoszczyzny, Mołdawii i Transylwanii aż do zjednoczenia kraju, udziału Rumunii w I i II wojnie światowej, czasy komunistyczne, aż po rewolucję 1989 roku.
Drugi pawilon poświęcony jest historii lotnictwa rumuńskiego, zawiera m.in. kopie samolotów Coandă 1910, Traiana Vui i Aurela Vlaicu oraz myśliwca IAR-80 z II wojny światowej, jedyny zdolny do lotu egzemplarz samolotu szkolnego Fleet Model 10G i współczesny szturmowiec IAR-93. Pawilon nr 3 poświęcony jest umundurowaniu i uzbrojeniu, a pawilon nr 4 zawiera kolekcję powozów i samochodów rodziny królewskiej. Podwórzec zajmuje kolekcja artylerii i wozów bojowych. Muzeum posiada też bibliotekę, zbiory archiwaliów i pracownie konserwatorskie.
Łącznie zbiory muzeum obejmują ponad 1,2 mln eksponatów w 27 kolekcjach, w tym ponad 2100 sztandarów, ponad 9300 odznaczeń, 1600 mundurów obcych armii, ok. 180 dział. Kolekcja obejmuje wiele unikatów np. ciężką haubicę M16 kalibru 420 mm na łożu kolejowym i działo samobieżne TACAM R-2.

</doc>
<doc id="2380366" url="https://pl.wikipedia.org/wiki?curid=2380366" title="Sembijn Gonczigsumlaa">
Sembijn Gonczigsumlaa

Sembijn Gonczigsumlaa (; ur. 18 lutego 1915, zm. 25 lutego 1991) – mongolski kompozytor, dyrygent i muzyk, jeden z założycieli mongolskiej szkoły kompozytorów, weterynarz.
Życiorys.
Urodził się w "Ichen chaszaatyn chudag", w ajmaku dzasagtchańskim (obecnie somon Öldzijt w ajmaku bajanchongorskim). W latach 1928–1930 uczęszczał do szkoły podstawowej w choszunie Bajandzürch uul. W latach 1933–1937 uczył się w technikum weterynaryjnym w Irkucku. Do 1939 roku pracował jako weterynarz w ajmaku południowogobijskim, następnie przeniósł się do Ułan Bator, gdzie w latach 1940–1943 pracował jako kompozytor w lokalnym cyrku. W 1943 roku wstąpił na studia kompozytorskie do Konserwatorium Moskiewskiego, które ukończył w 1950 roku. W tym samym roku objął stanowisko dyrektora Teatru Dramatycznego w Ułan Bator. W 1961 roku został laureatem Nagrody Leninowskiego Komsomołu. W 1964 roku został pierwszym prezesm Związku Kompozytorów Mongolskiej Republiki Ludowej. Funkcję tę pełnił do 1983 roku. W 1971 roku otrzymał tytuł Narodowego Artysty Mongolskiej Republiki Ludowej. Odznaczony Orderem Suche Batora. Zmarł w Ułan Bator.
Najważniejszymi dziełami kompozytora były: dramat muzyczny "Buural bücgüj" (1954; Буурал бүсгүй), opera "Ünen" (1957; Үнэн), balety "Ganchujag" (1958; Ганхуяг), "Choszuu nadaam" (1965; Хошуу наадам) i "Sündżidmaa" (1970; Сүнжидмаа). Ponadto napisał trzy symfonie, koncert na fortepian i orkiestrę, scherzo, poemat i suitę na orkiestrę, 24 preludia oraz romans i sonatinę na fortepian.

</doc>
<doc id="2380367" url="https://pl.wikipedia.org/wiki?curid=2380367" title="Zbrodnia w Święcianach (1942)">
Zbrodnia w Święcianach (1942)

Zbrodnia w Święcianach (1942) – masowe egzekucje polskich zakładników przeprowadzone przez okupantów niemieckich i ich litewskich kolaborantów 19–20 maja 1942 roku. W odwecie za zabicie trzech Niemców przez oddział radzieckiej partyzantki zamordowano wtedy około 600 Polaków, w tym 450 mieszkańców Święcian i okolic. Była to jedna z największych zbrodni na ludności polskiej w czasie niemieckiej okupacji Wileńszczyzny.
Geneza i przebieg.
19 maja 1942 roku na szosie Święciany–Łyntupy radzieccy partyzanci z oddziału Fiodora Markowa zaatakowali samochód, którym podróżowała grupa niemieckich urzędników. Zabito wtedy zarządcę ziemskiego Josefa Becka, jego zastępcę Waltera Gruhla oraz komendanta obozu jenieckiego Schneidera. Ocalała jedynie polska tłumaczka Eleonora Rakowska.
Jeszcze tego samego dnia naczelnik niemieckiej komendantury wojennej w Wilnie płk Adolf Zehnpfening zarządził przeprowadzenie szeroko zakrojonej akcji odwetowej. Bezpośredni nadzór nad jej przebiegiem sprawował naczelnik kolaboracyjnej litewskiej policji kryminalnej w powiecie święciańskim mjr Jonas Maciulewiczius. W ekspedycji karnej udział wzięli funkcjonariusze niemieckiej policji ze Święcian i Świru, litewscy policjanci z posterunków w Święcianach, Nowych Święcianach i Łyntupach oraz tzw. strzelcy ponarscy – tj. członkowie oddziału specjalnego "Ypatingasis būrys" z Wilna.
Na podstawie list proskrypcyjnych przygotowanych już wcześniej przez litewską policję aresztowano około 450 osób, w większości Polaków ze Święcian i okolic. Rozstrzelano ich następnie na cmentarzu żydowskim w Święcianach oraz w kilku innych miejscach na terenie sąsiednich gmin. W gronie ofiar znaleźli się mieszkańcy Święcian (ok. 49 osób), Nowych Święcian (ok. 27 osób), Łyntup (150 osób), Sobolek (40 osób), Hoduciszek (33 osoby), Kaznodzieiszek (20 osób), Komajów, Widzów, Kiemieliszek, Wygody, Kaptarunów, Szudowców, Gilutów, Sutkowszczyzny, Wieliczek, Popielików, Zaków, Janamiszek, Romaniszek, Ażurejścia, Twerecza.
Ponadto na rozkaz płk. Zehnpfeninga z więzienia na Łukiszkach w Wilnie zabrano 150 więźniów narodowości polskiej, których następnie rozstrzelano w Ponarach.
Zbrodnia w Święcianach była największą akcją represyjną wymierzoną w ludność polską, którą przeprowadzono na Wileńszczyźnie w okresie niemieckiej okupacji.
Odpowiedzialność sprawców.
Jonas Maciulewiczius został aresztowany po wojnie we francuskiej strefie okupacyjnej w Niemczech. W 1948 roku wydano go polskiemu wymiarowi sprawiedliwości. Wyrokiem sądu apelacyjnego w Olsztynie z 2 maja 1950 roku został skazany na karę śmierci oraz utratę praw publicznych i obywatelskich praw honorowych na zawsze. Stracono go w grudniu tegoż roku.
Śledztwo w sprawie zbrodni w Święcianach było prowadzone przez Oddziałową Komisję Ścigania Zbrodni przeciwko Narodowi Polskiemu w Gdańsku. Zostało umorzone 31 stycznia 2005 roku ze względu na fakt, iż nie wykryto żadnego sprawcy poza już osądzonym Jonasem Maciulewicziusem.

</doc>
<doc id="2380368" url="https://pl.wikipedia.org/wiki?curid=2380368" title="Papirus 112">
Papirus 112

Papirus 112 (według numeracji Gregory-Aland), oznaczany symbolem formula_1 – grecki rękopis Nowego Testamentu, spisany w formie kodeksu na papirusie. Paleograficznie datowany jest na V wiek. Zawiera fragmenty Dziejów Apostolskich.
Opis.
Zachował się tylko fragment jednej karty Dziejów Apostolskich (26,31-32; 27,6-7).
Posiada unikatowy wariant w Dz 27,7.
Historia.
Na liście rękopisów znalezionych w Oksyrynchos znajduje się na pozycji 4496. INTF umieścił rękopis na liście greckich rękopisów Nowego Testamentu, w grupie papirusów, dając mu numer 112. Tekst rękopisu opublikował W. E. H. Cockle w 1999 roku.
Rękopis datowany jest przez INTF na V wiek.
Jest cytowany w krytycznych wydaniach Nowego Testamentu (NA27, UBS4).
Obecnie przechowywany jest w Ashmolean Museum (Papyrology Rooms, P. Oxy. 4496) w Oksfordzie.

</doc>
<doc id="2380371" url="https://pl.wikipedia.org/wiki?curid=2380371" title="Szagdardżawyn Nacagdordż">
Szagdardżawyn Nacagdordż

Szagdardżawyn Nacagdordż (mong.: Шагдаржавын Нацагдорж; ur. 1918, zm. 2001) – mongolski historyk, wykładowca akademicki.
W latach 1935–61 pracownik gabinetu historycznego w mongolskim Komitecie Nauk. Od 1961 roku dyrektor instytutu historii w Mongolskiej Akademii Nauk. W 1972 roku zdobył tytuł doktora historii. Ponadto wydawca materiałów źródłowych do historii Mongolii, współredaktor trzytomowej syntezy "Historia Mongolskiej Republiki Ludowej" (Бүгд Найрамдах Монгол Ард Улсын Түүх, "Bügd Najramdach Mongol Ard Ulsyn Tüüch"). Jego najważniejsze publikacje to "Historia Chałchy" z 1963 roku (Халхын Түүх, "Chalchyn Tüüch") i "Biografia Czyngis-chana" z 1991 roku (Чингис хааны цадиг, "Czingis chaany cadig").

</doc>
<doc id="2380376" url="https://pl.wikipedia.org/wiki?curid=2380376" title="12 Warszawska Drużyna Harcerska">
12 Warszawska Drużyna Harcerska

12 Warszawska Drużyna Harcerska – drużyna harcerska na warszawskim Michałowie, działająca w latach 1922–2003 przy Szkole Podstawowej nr 126 im. Adama Asnyka przy ul. Otwockiej 3. Obecnie nie istnieje.
Opis.
W okresie międzywojennym drużyna nosiła imię Króla Władysława Warneńczyka, istniała przy niej gromada zuchowa. Jednym z drużynowych był Jerzy Dargiel.
W latach okupacji hitlerowskiej harcerze drużyny działali częściowo w Szarych Szeregach, grupa harcerzy związana ze Wojciechem Stefanem Wyrobkiem) działała w konspiracji poza strukturami Szarych Szeregów.
Drużyna funkcjonowała po wojnie w latach 40. Reaktywowana w 1961, tworzyła wraz z 17 WDH im. gen. Jakuba Jasińskiego wspólny Szczep „Jakobinów“. W 1964 powstał Szczep 12 Warszawskich Drużyn Harcerskich i Zuchowych skupiający 4-6 drużyn zuchowych i harcerskich, noszący imię Aleksego Dawidowskiego "Alka". W latach 1978-1981 istniał wspólny Szczep 12 WDHiZ/140 WDHSPS „Promieniści“, skupiający zuchy, harcerzy i harcerzy starszych ze szkoły podstawowej (12 WDH) i szkół średnich (140 WDH) mieszczących się w zespole budynków przy ul. Otwockiej 3. Szczep 12 WDH rozwiązany został w 2003.
Barwy.
Harcerze 12 WDH nosili jednolite ciemnozielone chusty.

</doc>
<doc id="2380379" url="https://pl.wikipedia.org/wiki?curid=2380379" title="Historyczny zespół miasta Poznania">
Historyczny zespół miasta Poznania

Historyczny zespół miasta Poznania – obszar Poznania obejmujący historyczny zespół miejski z Ostrowem Tumskim, Zagórzem, Chwaliszewem i lewobrzeżnym Starym Miastem lokacyjnym ze średniowiecznymi osadami podmiejskimi oraz założeniem urbanistyczno-architektonicznym projektu Josepha Stübbena z początku XX w., a także Fortem Winiary, obecnie Parkiem Cytadela.
Granica obszaru.
Granica obszaru przebiega od mostu kolejowego nad rzeką Cybiną wzdłuż wschodniego brzegu rzeki, kanału Ulgi oraz rzeki Warty do mostu Królowej Jadwigi. Dalej po osi mostu, wzdłuż osi ulic Królowej Jadwigi, Górnej Wildy, Niedziałkowskiego, Topolowej, Wierzbięcice, Stanisława Matyi, Towarowej do ulicy Skośnej. Następnie osią ulic: Skośnej, Święty Marcin do mostu Uniwersyteckiego, wzdłuż wschodniej strony linii kolejowej do wiaduktu nad aleją Niepodległości. Obejmuje cały obszar Parku Cytadela (Fort Winiary), a następnie przebiega osią ulic: gen. Tadeusza Kutrzeby, Północnej, Garbary do wiaduktu kolejowego i dalej wzdłuż linii kolejowej po jej południowej stronie do mostu kolejowego nad rzeką Cybiną.
Pomnik historii.
Zespół uznany został za pomnik historii rozporządzeniem Prezydenta Rzeczypospolitej Polskiej z dnia 28 listopada 2008.

</doc>
<doc id="2380387" url="https://pl.wikipedia.org/wiki?curid=2380387" title="Papirus 116">
Papirus 116

Papirus 116 (według numeracji Gregory-Aland), oznaczany symbolem formula_1 – grecki rękopis Nowego Testamentu, spisany w formie kodeksu na papirusie. Paleograficznie datowany jest na VI lub VII wiek. Zawiera fragmenty Listu do Hebrajczyków.
Opis.
Zachował się tylko fragment jednej karty Listu do Hebrajczyków (2,9-11; 3,3-6).
Tekst.
Fragment jest zbyt krótki, by ustalić jaką tradycję tekstualną przekazuje.
Historia.
Tekst rękopisu opublikował Walter A. Papathomas w 2000 roku. INTF umieścił go na liście rękopisów Nowego Testamentu, w grupie papirusów, dając mu numer 116.
Rękopis datowany jest przez Instytut Badań Tekstu Nowego Testamentu na VI/VII wiek.
Cytowany jest w krytycznych wydaniach greckiego Nowego Testamentu (NA27).
Obecnie przechowywany jest w Austriackiej Bibliotece Narodowej (P. Vindob. G 42417) w Wiedniu.

</doc>
<doc id="2380393" url="https://pl.wikipedia.org/wiki?curid=2380393" title="Western &amp; Southern Open 2011 (mężczyźni)">
Western &amp; Southern Open 2011 (mężczyźni)

Western &amp; Southern Open 2011 – tenisowy turniej ATP rangi ATP World Tour Masters 1000 z cyklu Western &amp; Southern Open. Rozgrywany w dniach 14–21 sierpnia 2011 roku w Cincinnati na kortach twardych o puli nagród 2 430 000 dolarów amerykańskich.

</doc>
<doc id="2380394" url="https://pl.wikipedia.org/wiki?curid=2380394" title="Bernd Leno">
Bernd Leno

Bernd Leno (ur. 4 marca 1992 w Bietigheim-Bissingen) – niemiecki piłkarz występujący na pozycji bramkarza w angielskim klubie Fulham oraz w reprezentacji Niemiec.
Kariera klubowa.
Leno jest wychowankiem VfB Stuttgart. W 2011 podpisał z klubem nowy kontrakt, który miał trwać do 2014, jednak 10 sierpnia 2011 został wypożyczony do Bayeru 04 Leverkusen do 31 grudnia 2011. 30 listopada 2011 podpisał definitywny, 5,5-letni kontrakt z Bayerem obowiązujący od 1 stycznia 2012. Pierwszy mecz w Lidze Mistrzów rozegrał przeciwko Chelsea, gdzie Leverkusen uległo 2–0. W sezonie 2013/14 został wybrany najlepszym bramkarzem Bundesligi. 14 kwietnia 2018 roku, w zwycięskim starciu z Eintrachtem Frankfurt rozegrał 300 mecz w barwach "Aptekarzy".
Arsenal.
W dniu 19 czerwca 2018 roku, Arsenal ogłosił, że Leno podpisał pięcioletni kontrakt, a kwota transakcji wyniosła 22,5 mln funtów.Leno zadebiutował, w zwycięskim meczu 4:2 nad Worsklą Połtawą w ramach Ligi Europy. W rozgrywkach Premier League zadebiutował przeciwko Watfordowi, zastępując kontuzjowanego Petra Čecha. Niemiec zachował czyste konto i został pochwalony przez trenera "Kanonierów" Unaia Emery’ego.
Fullham.
W dniu 2 sierpnia 2022 Leno odszedł z Arsenalu za 8 milionów funtów do innego londyńskiego klubu, a mianowicie Fulham. Podpisał z klubem kontrakt do 30 czerwca 2025 roku.
Kariera reprezentacyjna.
29 maja 2016 zadebiutował w reprezentacji Niemiec w przegranym 1:3 towarzyskim meczu ze Słowacją, a dwa dni później znalazł się w 23-osobowej kadrze na Euro 2016.
Życie prywatne.
Ojciec Leno jest pochodzenia rosyjsko-niemieckiego. Mimo to sam Leno nie mówi płynnie w języku rosyjskim.

</doc>
<doc id="2380399" url="https://pl.wikipedia.org/wiki?curid=2380399" title="Broń pancerna Niepodległego Państwa Chorwackiego">
Broń pancerna Niepodległego Państwa Chorwackiego

Broń pancerna Niepodległego Państwa Chorwackiego – Niepodległe Państwo Chorwackie (NDH), proklamowane przez ustaszy 10 kwietnia 1941 r., nie miało formalnie własnych wojsk pancernych. Faktycznie posiadało jednak sprzęt pancerny, dostarczony przez Niemców i Włochów, których oddziały wojskowe okupowały terytorium NDH.
Początkowo Chorwaci otrzymali 18 lub 22 tankietki polskiej produkcji TK-3 i TKF, 10 tankietek włoskiej produkcji CV3/33 (produkowanych na licencji na Węgrzech) i 15 CV3/35, 4 czołgi lekkie niemieckiej produkcji PzKpfw I oraz niedużą liczbę czołgów lekkich produkcji francuskiej Renault R-35. Chorwaci mieli też kilka improwizowanych pojazdów opancerzonych wyprodukowanych własnymi siłami. Ponadto w Chorwacji zbudowano 4 pociągi pancerne, które przewoziły kilka przestarzałych czołgów lekkich FT-17. Miały one mieszaną załogę chorwacko-niemiecką. 2 z pociągów działały w rejonie Sisak – Sunja – Bihać, a pozostałe 2 w rejonie Tuzli. Czołgi FT-17 były użytkowane także na ciężarówkach. Chorwacka broń pancerna wchodziła w skład zarówno regularnej Chorwackiej Domobrany, jak też Milicji Ustaszy i Policji NDH. W brygadach i dywizjach istniały plutony i kompanie pancerne. Siły pancerne były używane przede wszystkim do celów antypartyzanckich.
Po ogłoszeniu przez Włochy wyjścia z wojny na pocz. września 1943 r., siły zbrojne NDH zasiliła pewna liczba sprzętu pancernego armii włoskiej. Były to kolejne tankietki CV3/33 i CV3/35, średnie czołgi M13/40 i ich zmodernizowana wersja M14/41 oraz M15/42, działa samobieżne Semovente L40 da 47/32, a także samochody pancerne różnych typów. Ponadto Niemcy wspomogli Chorwatów dostawami kilkunastu czołgów lekkich Hotchkiss H-39, niedużej liczby czołgów średnich Somua S-35 i kilku transporterów gąsienicowych Renault UE. Do 1945 r. przekazali również od 20 do 25 własnych czołgów średnich PzKpfw III w wersji N, 15 PzKpfw IV w wersjach F i G, a także półgąsienicowe transportery opancerzone Sd.Kfz.251 i ciągniki artyleryjskie Krupp Protze.
W 1943 r. w Jasenovacu Chorwaci sformowali większą jednostkę wojskową w postaci zmotoryzowanej grupy bojowej pod dowództwem płk. Francjo Saricia, której trzon stanowiła Przyboczna Brygada Poglavnika. W jej skład wchodziło ok. 30 tankietek i czołgów oraz pewna liczba samochodów pancernych. W I poł. 1944 r. grupa została włączona do Przybocznej Dywizji Poglavnika. W poł. 1944 r. składała się z 1 Kompanii Czołgów Średnich (15 czołgów), 2 Kompanii Czołgów Lekkich (7 czołgów), 3 i 4 Kompanii Piechoty Zmotoryzowanej oraz 5 Kompanii Sztabowej.

</doc>
<doc id="2380400" url="https://pl.wikipedia.org/wiki?curid=2380400" title="Sibylle Gabrielle Riquetti de Mirabeau">
Sibylle Gabrielle Riquetti de Mirabeau

Sibylle Aimée Marie-Antoinette Gabrielle de Riquetti de Mirabeau, księżna de Martel de Janville (ur. 16 sierpnia 1849 w zamku Coëtsal koło Plumergat, w departamencie Morbihan, Bretania, zm. 28 czerwca 1932 w Neuilly-sur-Seine) – francuska powieściopisarka używająca pseudonimu „Gyp“.
Była córką księcia Mirabeau, Josepha-Arundela de Riquetti (1820–1860), i księżnej de Gonneville (1827–1903).
W roku 1869 Sibylle została żoną księcia Rogera de Martel de Janville. W małżeństwie urodziło się troje dzieci.
Gyp napisała wiele powieści o charakterze satyrycznym. Była skrajną konserwatystką, nienawidziła republikanów, Żydów, poparła skazanie Alfreda Dreyfusa.
W jej salonie w Neuilly-sur-Seine bywali m.in. Robert de Montesquiou, Marcel Proust, Edgar Degas, Maurice Barrès, Anatole France, Paul Valéry, Alphonse Daudet i Jean-Louis Forain.
Jej pierwsze artykuły ukazały się w "La Vie parisienne" w lutym 1877, potem w "La Revue des Deux Mondes".
Od roku 1880 publikowała książki pod pseudonimem „Gyp”. Łącznie wydała 120 książek.

</doc>
<doc id="2380401" url="https://pl.wikipedia.org/wiki?curid=2380401" title="Gyp">
Gyp



</doc>
<doc id="2380402" url="https://pl.wikipedia.org/wiki?curid=2380402" title="Anna Margareta Schindler">
Anna Margareta Schindler

Anna Margareta Schindler (ur. 27 października 1892 w Kennelbach, zm. 14 czerwca 1929 w Wiedniu) – austriacka rzeźbiarka, działająca w Wiedniu. Córka wynalazcy Friedricha Wilhelma Schindlera i Marii Vereny Jenny. Jedna z najbardziej znanych rzeźbiarek landu Vorarlberg w latach dwudziestych XX wieku.

</doc>
<doc id="2380404" url="https://pl.wikipedia.org/wiki?curid=2380404" title="Lokon">
Lokon

Lokon () – czynny wulkan położony w Indonezji, w północno-wschodniej części wyspy Celebes; zaliczany do stratowulkanów. Wznosi się na wysokość 1580 m n.p.m.
W odległości niespełna 2 km na północny wschód znajduje się nieco niższy i morfologicznie młodszy wulkan Empung (czasem traktuje się je jako podwójny wulkan Lokon-Empung).
Ostatnia erupcja wulkanu Empung miała miejsce w 2 połowie XVIII w. Późniejsze erupcje w tym kompleksie wulkanicznym pochodzą wyłącznie z krateru Tompaluan usytuowanego pomiędzy wulkanami Lokon i Empung. Ostatnia z nich nastąpiła w 2015 roku.

</doc>
<doc id="2380405" url="https://pl.wikipedia.org/wiki?curid=2380405" title="Lopevi">
Lopevi

Lopevi (Lepevi) – czynny wulkan położony na wyspie Ulveah (Lopevi), w archipelagu Nowych Hebrydów, w Vanuatu. Wznosi się na wysokość 1413 (1449) m n.p.m. Mieszkańcy opuścili wyspę po wybuchach w 1939 i 1960 roku. Ostatnia erupcja miała miejsce w 2003 roku.

</doc>
<doc id="2380407" url="https://pl.wikipedia.org/wiki?curid=2380407" title="Marum">
Marum

Marum – czynny wulkan położony na wyspie Ambrim w państwie Vanuatu, najaktywniejszy wulkan archipelagu. Wznosi się na wysokość 1270 m n.p.m. Ostatni raz wybuchał w 2009 roku. Posiada kalderę szerokości 12 km, wewnątrz której znajdują się dwa stożki: główny Marum i Benbow. W dwóch kraterach stożka Marum istnieją jeziora lawowe. W sierpniu 2009 w kalderze założona została stacja monitorująca aktywność wulkanu; w marcu 2017 CNN udostępniła krótki film z wyprawy zorganizowanej m.in. w celu zbadania wulkanu stożka Marum i umieszczenia go w Google StreetView.. Stożek Benbow jest uznawany za jeden z najaktywniejszych wulkanów na świecie.
Do wnętrza wulkanu została zorganizowana wyprawa, w której brali udział między innymi alpinista Sebastian Hofmann oraz fotografka wulkanów, Ulla Logmann.

</doc>
<doc id="2380409" url="https://pl.wikipedia.org/wiki?curid=2380409" title="Mount Yasur">
Mount Yasur

Mount Yasur – jeden z najbardziej aktywnych wulkanόw na świecie, położony w południowo-wschodniej części wyspy Tanna, w archipelagu Nowych Hebrydów, w Vanuatu. Wznosi się na wysokość 361 m n.p.m., w wyniku czego nazywany jest najprzystępniejszym aktywnym wulkanem na świecie. Erupcje strombolijskie i wulkaniczne (od włoskiego Vulcano) towarzyszą mu niemal bez przerwy od momentu zaobserwowania wybuchu w 1774 roku przez kapitana Jamesa Cooka. Stratowulkan ten posiada niewysoki piroklastyczny stożek z prawie okrągłym, szerokim na 400 metrów kraterem. Jest aktywny od wiekόw, wybucha często kilka razy w ciągu godziny, jego erupcje są zazwyczaj bezpieczne do bliskiej obserwacji. Od stycznia 2010 roku aktywność Mount Yasur wzrasta, wulkan wyrzuca z krateru bomby wulkaniczne opadające na szlaki turystyczne stanowiąc zagrożenie dla ludzi.

</doc>
<doc id="2380410" url="https://pl.wikipedia.org/wiki?curid=2380410" title="Syrofenicjanka">
Syrofenicjanka

Syrofenicjanka, także kobieta kananejska − postać biblijna z Nowego Testamentu.
Pojawia się w Ewangelii Marka i w miejscu paralelnym w Ewangelii Mateusza. Określenie "Syrofenicjanka" użyte przez ewangelistę Marka wskazuje na pochodzenie z rejonu Fenicji, która w czasach Chrystusa była częścią rzymskiej prowincji Syrii. Gdy Jezus opuścił Galileę i wyruszył na północ w okolice Tyru i Sydonu, kobieta ta miała prosić go o wypędzenie złego ducha ze swej córki.

</doc>
<doc id="2380412" url="https://pl.wikipedia.org/wiki?curid=2380412" title="Kobieta kananejska">
Kobieta kananejska



</doc>
<doc id="2380413" url="https://pl.wikipedia.org/wiki?curid=2380413" title="Obiekt Hanny">
Obiekt Hanny



</doc>
<doc id="2380417" url="https://pl.wikipedia.org/wiki?curid=2380417" title="Netai Bysack">
Netai Bysack

Netai Bysack (ur. 21 marca 1921 - zm. 5 grudnia 2005 w Kalkucie) – indyjski kolarz. Reprezentant Indii na Letnich Igrzyskach Olimpijskich 1952 w Helsinkach. Na igrzyskach uczestniczył: w wyścigu indywidualnym ze start wspólnego, w którym nie ukończył wyścigu; w sprincie gdzie odpadł w pierwszej rundzie oraz w jeździe drużynowej, w której ekipa z Indii w składzie: Netai Bysack, Suprovat Chakravarty, Raj Kumar Mehra, Tarit Kumar Sett zajęła ostatnie 22. miejsce.

</doc>
<doc id="2380420" url="https://pl.wikipedia.org/wiki?curid=2380420" title="Suprovat Chakravarty">
Suprovat Chakravarty

Suprovat Chakravarty (ur. 28 października 1931, zm. 24 grudnia 2015) – indyjski kolarz. Reprezentant Indii na Letnich Igrzyskach Olimpijskich 1952 w Helsinkach. Na igrzyskach uczestniczył: w wyścigu indywidualnym ze start wspólnego, w którym nie ukończył wyścigu; w wyścigu indywidualnym na czas na dystansie 1000 metrów, w którym był ostatni oraz w jeździe drużynowej, w której ekipa z Indii w składzie: Netai Bysack, Suprovat Chakravarty, Raj Kumar Mehra, Tarit Kumar Sett zajęła ostatnie 22. miejsce.

</doc>
<doc id="2380421" url="https://pl.wikipedia.org/wiki?curid=2380421" title="William Bayliss">
William Bayliss

William Maddock Bayliss (1860-1924) – angielski fizjolog. Prowadził badania nad nerwową i humoralną regulacją czynności narządów wewnętrznych, pracą serca oraz krążeniem krwi. Był współodkrywcą humoralnego pobudzania trzustki. Razem z Ernestem Starlingiem odkrył sekretynę i opisał jej rolę w organizmie. Pełnił funkcję profesora University College London. Był członkiem Royal Society w Londynie.
W 1911 roku otrzymał nagrodę naukową Royal Medal, a w 1919 roku Copley Medal. Posiadał tytuł szlachecki "Sir".

</doc>
<doc id="2380422" url="https://pl.wikipedia.org/wiki?curid=2380422" title="Jaipal Singh">
Jaipal Singh

Jaipal Singh Munda (ur. 3 stycznia 1903 - zm. 20 marca 1970) – indyjski hokeista na trawie. Złoty medalista olimpijski z Amsterdamu.
Zawody w 1928 były jego jedynymi igrzyskami olimpijskimi. W turnieju wystąpił w dwóch spotkaniach.

</doc>
<doc id="2380426" url="https://pl.wikipedia.org/wiki?curid=2380426" title="Sayed Yusuf">
Sayed Yusuf

Sayed Muhammad Yusuf (ur. 1895 – zm. 8 grudnia 1979) – indyjski hokeista na trawie. Złoty medalista olimpijski z Amsterdamu.
Zawody w 1928 były jego jedynymi igrzyskami olimpijskimi. W turnieju wystąpił w czterech spotkaniach.

</doc>
<doc id="2380428" url="https://pl.wikipedia.org/wiki?curid=2380428" title="Ildikó Pádár">
Ildikó Pádár

Ildikó Pádár (ur. 19 kwietnia 1970 w Heves), była węgierska piłkarka ręczna, wielokrotna reprezentantka kraju.
Jej największym osiągnięciem były dwa medale igrzysk olimpijskich. W 1996 r. w Atlancie zdobyła brązowy medal, z kolei 2000 r. w Sydney medal srebrny.
Zdobyła również wicemistrzostwo Świata w 1995 r., a także mistrzostwo Europy w 2000 r. w Rumunii.

</doc>
<doc id="2380429" url="https://pl.wikipedia.org/wiki?curid=2380429" title="Xanadu (Tytan)">
Xanadu (Tytan)

Xanadu – jasny obszar na powierzchni Tytana, księżyca Saturna. Leży w pobliżu równika księżyca, od zachodu i wschodu sąsiadują z nim ciemne pola wydm. Centrum Xanadu znajduje się na współrzędnych 15°S 100°W. Nazwa obszaru pochodzi od magicznej krainy z poematu "Kubla Chan" Samuela Coleridge’a. Ma on wielkość kontynentu, średnica obszaru Xanadu to 3400 km.
Przy obserwacjach w podczerwieni w części Xanadu została zauważona ogromna, kolista struktura, która nie wyróżnia się pod względem rzeźby terenu; jej centrum jest położone nieco niżej niż otaczający teren. Zdaniem części uczonych pracujących przy misji Cassini-Huygens jest to palimpsest, pozostałość gigantycznego basenu uderzeniowego, zdeformowanego przez procesy geologiczne, w tym relaksację zdeformowanej powierzchni i erozję.

</doc>
<doc id="2380432" url="https://pl.wikipedia.org/wiki?curid=2380432" title="Eugène Freyssinet">
Eugène Freyssinet

Eugène Freyssinet (1879-1962) – francuski inżynier, specjalista w dziedzinie konstrukcji żelbetowych. Konstruował pierwsze żelbetowe mosty łukowe, był pionierem konstrukcji strunobetonowych. Skonstruował hangary lotnicze w Orly pod Paryżem.

</doc>
<doc id="2380433" url="https://pl.wikipedia.org/wiki?curid=2380433" title="Eugene Freyssinet">
Eugene Freyssinet



</doc>
<doc id="2380434" url="https://pl.wikipedia.org/wiki?curid=2380434" title="Sardar Mohammad Aslam">
Sardar Mohammad Aslam

Sardar Mohammad Aslam (ur. w 1910 w Fajsalabadzie) – indyjski hokeista na trawie, mistrz olimpijski z Los Angeles (1932). 
Były to jedyne igrzyska w jego karierze. Wystąpił jako rezerwowy w spotkaniu z reprezentacją Stanów Zjednoczonych, które Hindusi wygrali wysoko 24-1 (Hindusi grali jeszcze tylko z Japonią (wygrali 11–1), gdyż tylko 3 drużyny startowały). Aslam nie strzelił jednak żadnego gola.

</doc>
<doc id="2380438" url="https://pl.wikipedia.org/wiki?curid=2380438" title="Ksa (krater)">
Ksa (krater)

Ksa – krater na powierzchni Tytana, księżyca Saturna o średnicy 29 km, położony na 14° szerokości północnej i 65,4° długości zachodniej. Decyzją Międzynarodowej Unii Astronomicznej 11 października 2006 roku został nazwany od "Ksa", boga mądrości indiańskich plemion Lakotów i Oglala.
Krater Ksa po raz pierwszy został zaobserwowany w 2006 roku przez sondę Cassini. Jest on otoczony charakterystycznym dla Tytana systemem wydm, przypominających piaskowe wydmy w Egipcie i Namibii.

</doc>
<doc id="2380442" url="https://pl.wikipedia.org/wiki?curid=2380442" title="Lal Shah Bokhari">
Lal Shah Bokhari

Lal Shah S. Bokhari (ur. 22 lipca 1909, zm. 22 lipca 1959) – indyjski hokeista na trawie. Złoty medalista olimpijski z Los Angeles.
Zawody w 1932 były jego jedynymi igrzyskami olimpijskimi. W turnieju wystąpił w dwóch spotkaniach.

</doc>
<doc id="2380444" url="https://pl.wikipedia.org/wiki?curid=2380444" title="Raj Kumar Mehra">
Raj Kumar Mehra

Raj Kumar Mehra (ur. 14 kwietnia 1918 – zm. 5 stycznia 2001 w Rajpur Sonarpur) – indyjski kolarz kolarz torowy i szosowy. Reprezentant Indii na Letnich Igrzyskach Olimpijskich 1948 w Londynie Reprezentant Indii na Letnich Igrzyskach Olimpijskich 1952 w Helsinkach. Na igrzyskach w Londynie uczestniczył w wyścigu indywidualnym ze startu wspólnego, którego nie ukończył. Natomiast igrzyskach uczestniczył w Helsinkach: w wyścigu indywidualnym ze start wspólnego, w którym również nie ukończył wyścigu oraz w jeździe drużynowej, w której ekipa z Indii w składzie: Netai Bysack, Suprovat Chakravarty, Raj Kumar Mehra, Tarit Kumar Sett zajęła ostatnie 22. miejsce.

</doc>
<doc id="2380445" url="https://pl.wikipedia.org/wiki?curid=2380445" title="Walter Catlett">
Walter Catlett

Walter Catlett (ur. 4 lutego 1889, zm. 14 listopada 1960) – amerykański aktor. 
Cattlet urodził się w San Francisco, w Kalifornii. Swą karierę zaczynał w wodewilach, z czasem zaczął się pojawiać również w operze, teatrze oraz filmach. Podłożył również głos lisa w filmie Walta Disneya "Pinokio" z 1940.
Zmarł 14 listopada 1960 w wieku 71 lat. Przyczyną śmierci był udar mózgu.

</doc>
<doc id="2380447" url="https://pl.wikipedia.org/wiki?curid=2380447" title="Władysław Myk">
Władysław Myk

Władysław Myk (ur. 18 stycznia 1929 w Tczewie, zm. 5 marca 1998 w Świdniku) – polski historyk, pedagog.
Życiorys.
Maturę uzyskał w 1950 roku w Szkole Ogólnokształcącej im. Ludwika Waryńskiego w Bydgoszczy. Studia studia historyczne ukończył w Katolickim Uniwersytecie Lubelskim (praca magisterska pod kierunkiem profesora Henryka Zinsa "Wpływ czynników gospodarczych na rozwarstwienie społeczne ludności i walki klasowe w miastach pruskich w XV wieku"). W roku 1953 zamieszkał w Świdniku wraz z żoną Lucją, z którą wziął ślub w 1952 roku. W latach 1957-1961 pełnił funkcję przewodniczącego Miejskiej Rady Narodowej w Świdniku. Od 1961 do 1971 roku był podinspektorem, a następnie inspektorem Inspektoratu Oświaty powiatu lubelskiego w Lublinie. Od 1971 do 1982 roku był dyrektorem oraz nauczycielem historii i języka niemieckiego w Liceum Ogólnokształcącym w Świdniku. W związku ze strajkiem uczniów zmuszony został do przejścia na emeryturę podczas stanu wojennego. W 1989 roku lubelski kurator oświaty pisemnie przeprosił Myka za odwołanie go z funkcji dyrektora. Zbigniew Kaznowski napisał ogólnikowo: "Uwzględniając fakt odwołania Obywatela z dniem 31 stycznia 1982 roku od pełnienia funkcji dyrektora Zespołu Szkół Ogólnokształcących w Świdniku, wyrażam Obywatelowi słowa ubolewania za zaistniałą sytuację. Powyższe ubolewanie proszę przyjąć jako formę zadośćuczynienia, dające Obywatelowi satysfakcję moralną za poniesione w przeszłości krzywdy".
Jako historyk zajmował się historią Polski i Europy. Jest autorem ponad 200 haseł w "Encyklopedii Szczecina". W 1977 roku obronił pracę doktorską na Uniwersytecie Marii Curie - Skłodowskiej w Lublinie "Informacja i prasa XVII wieku (Studia nad drukowanymi wiadomościami o Polsce w prasie wydawanej po niemiecku)" powstałą pod kierunkiem Adama Kerstena (recenzentami byli Paulina Buchwald-Pelcowa z Warszawy i Władysław Czapliński z Wrocławia).

</doc>
<doc id="2380448" url="https://pl.wikipedia.org/wiki?curid=2380448" title="Frank Brewin">
Frank Brewin

Frank Gerald Singlehurst Brewin (ur. 21 października 1909 - zm. 21 kwietnia1976) – indyjski hokeista na trawie. Złoty medalista olimpijski z Los Angeles.
Zawody w 1932 były jego jedynymi igrzyskami olimpijskimi. Dla reprezentacji strzelił jednego gola.

</doc>
<doc id="2380451" url="https://pl.wikipedia.org/wiki?curid=2380451" title="Mehelya nyassae">
Mehelya nyassae

Mehelya nyassae – gatunek węża z rodziny połozowatych.
Osobniki tego gatunku osiągają rozmiary od 40 do 60 centymetrów. Najdłuższa zanotowana samica mierzyła 52 centymetry, samiec 43,7 centymetra. Węże te cechują się trójkątnym kształtem ciała oraz płaską głową. Ciało w kolorze czarno-purpurowym, skóra między łuskami jest różowa. Brzuch jest czarny lub czarno-oliwkowy, czasami może być kremowo-biały. Podstawą ich diety są żaby, jaszczurki oraz inne węże.
Samica składa w lecie do 6 jaj. Młode węże po wykluciu mierzą 20 do 22 centymetrów.
Węże te występują na terenie Afryki Południowej.

</doc>
<doc id="2380452" url="https://pl.wikipedia.org/wiki?curid=2380452" title="Simocephalus nyassae">
Simocephalus nyassae

 #PATRZ Mehelya nyassae

</doc>
<doc id="2380453" url="https://pl.wikipedia.org/wiki?curid=2380453" title="Film o sobie">
Film o sobie

Film o sobie – trzeci album grupy muzycznej PIN, wydany w maju 2011 roku przez wydawnictwo muzyczne EMI Music Poland. 
Album zawiera 14 utworów zespołu, w tym takie utwory jak „Konstelacje” czy „PINlady” z którym to grupa ubiegała się o występ podczas Konkursu Piosenki Eurowizji 2010. Po zakwalifikowaniu się do finału krajowych preselekcji, zespół PIN zrezygnował z udziału w konkursie.
Lista utworów.
Opracowano na podstawie materiału źródłowego.

</doc>
<doc id="2380454" url="https://pl.wikipedia.org/wiki?curid=2380454" title="Gonionotophis degrijsi">
Gonionotophis degrijsi

 #PATRZ Mehelya nyassae

</doc>
<doc id="2380455" url="https://pl.wikipedia.org/wiki?curid=2380455" title="Dickie Carr">
Dickie Carr

Richard John "Dickie" Carr (ur. 21 stycznia 1911, zm. 25 kwietnia 2000) – indyjski hokeista na trawie oraz lekkoatleta. Złoty medalista olimpijski z Los Angeles.
Zawody w 1932 były jego jedynymi igrzyskami olimpijskimi. W turnieju wystąpił w jednym spotkaniu strzelając jednego gola dla swojej reprezentacji. Był również lekkoatletą. Startował w sztafecie 4 x 100 metrów (Indie odpadły w eliminacjach).

</doc>
<doc id="2380457" url="https://pl.wikipedia.org/wiki?curid=2380457" title="Richard Carr">
Richard Carr



</doc>
<doc id="2380459" url="https://pl.wikipedia.org/wiki?curid=2380459" title="Poskrom">
Poskrom

Poskrom – urządzenie zbudowane z materiału o dużej wytrzymałości, dawniej z drewna, a współcześnie z kształtowników metalowych, zwykle wyposażone w uchwyty i pasy umożliwiające skrępowanie oraz unieruchomienie dużego zwierzęcia w celu wykonania zabiegu weterynaryjnego lub operacji.

</doc>
<doc id="2380461" url="https://pl.wikipedia.org/wiki?curid=2380461" title="Gimnastyka na Letnich Igrzyskach Olimpijskich 1952 – kółka mężczyzn">
Gimnastyka na Letnich Igrzyskach Olimpijskich 1952 – kółka mężczyzn

Zawody gimnastyczne w kółkach mężczyzn, rozgrywane w ramach Letnich Igrzysk Olimpijskich 1952.
Tabela końcowa.
Pogrubiono wyniki zliczane do turnieju drużynowego.

</doc>
<doc id="2380462" url="https://pl.wikipedia.org/wiki?curid=2380462" title="Mehar Chand Dhawan">
Mehar Chand Dhawan

Mehar Chand Dhawan (ur. 3 czerwca 1912 w Shimla, Indie) – indyjski lekkoatleta, uczestnik LIO 1932.
Na Igrzyskach wystartował w sztafecie 4 x 100 metrów (Indie odpadły w eliminacjach) oraz w trójskoku (14. miejsce) .

</doc>
<doc id="2380466" url="https://pl.wikipedia.org/wiki?curid=2380466" title="Arthur Hind">
Arthur Hind

Arthur Charles Hind (ur. 22 grudnia 1904, zm. 20 listopada 1991 w Melbourne) – indyjski hokeista na trawie. Złoty medalista olimpijski z Los Angeles.
Zawody w 1932 były jego jedynymi igrzyskami olimpijskimi. W turnieju wystąpił w jednym spotkaniu.

</doc>
<doc id="2380469" url="https://pl.wikipedia.org/wiki?curid=2380469" title="Zikrin">
Zikrin

Zikrin (arab. ذِكْرِين) – nieistniejąca już arabska wieś, która była położona w Dystrykcie Hebronu w Mandacie Palestyny. Wieś została wyludniona i zniszczona podczas I wojny izraelsko-arabskiej, po ataku Sił Obronnych Izraela w dniu 22 października 1948.
Położenie.
Zikrin leżała na przedgórzu Judei. Według danych z 1945 do wsi należały ziemie o powierzchni 17 195 ha. We wsi mieszkało wówczas 960 osób.
Historia.
W czasach rzymskich wieś była nazywana Kefar Dikrina.
W 1596 Zikrin była średniej wielkości wsią o populacji liczącej 220 osoby. Mieszkańcy utrzymywali się z upraw pszenicy, jęczmienia, sezamu, winnic i owoców, oraz hodowli kóz i produkcji miodu.
W okresie panowania Brytyjczyków Zikrin rozwijała się jako duża wieś. Istniała w niej szkoła podstawowa dla chłopców.
Podczas I wojny izraelsko-arabskiej w trakcie operacji Jo’aw w dniu 22 października 1948 Siły Obronne Izraela zajęły wieś Zikrin. Wysiedlono wówczas jej mieszkańców, a wszystkie domy wyburzono
Miejsce obecnie.
Rejon wioski pozostaje opuszczony, a ziemie uprawne zajął kibuc Bet Nir.
Palestyński historyk Walid Chalidi, tak opisał pozostałości wioski Zikrin: „Teren jest porośnięty wysokimi chwastami, zaroślami i innymi dzikimi roślinami, w tym wieloma drzewami oliwnymi... Zachowały się kamienne tarasy częściowo porośnięte kaktusami”.

</doc>
<doc id="2380470" url="https://pl.wikipedia.org/wiki?curid=2380470" title="Izotropia poprzeczna">
Izotropia poprzeczna

 
Izotropia poprzeczna to charakterystyka właściwości ciała (materii), w którym jego właściwości fizyczne są symetryczne względem osi symetrii, która jest poprzeczna do jego płaszczyzny izotropii. Ta prostopadła płaszczyzna posiada nieskończoną ilość płaszczyzn symetrii a więc w jej obrębie właściwości fizyczne są jednakowe we wszystkich kierunkach. Przykładem takiego materiału może być równolegle warstwowana skała.

</doc>
<doc id="2380471" url="https://pl.wikipedia.org/wiki?curid=2380471" title="Ambasada Portugalii w Polsce">
Ambasada Portugalii w Polsce

Ambasada Portugalii w Polsce, Ambasada Republiki Portugalskiej (port. "Embaixada de Portugal na Polónia") – portugalska placówka dyplomatyczna znajdująca się w Warszawie przy ul. Ateńskiej 37.
Podział organizacyjny.
W skład przedstawicielstwa wchodzą:
Siedziba.
Przed I wojną światową.
W okresie porozbiorowym Portugalia utrzymywała konsulaty:
Okres międzywojenny.
Po odrodzeniu Rzeczypospolitej Portugalia uznała Polskę "de iure" 21 czerwca 1919, a jej przedstawicielstwo funkcjonowało dalej w tym samym budynku, co konsulat w minionym okresie. Podniesione do rangi poselstwa mieściło się przy ul. Świętokrzyskiej 28 (1919–1924), następnie przy ul. Senatorskiej 37 (1924–1927), ul. Nowosenatorskiej 2 (1928), ob. ul. Moliera, ul. Foksal 14 (1930–1937), w pałacu Kronenberga na pl. Małachowskiego 4 (1938), obecnie nie istnieje i w kamienicy w al. Róż 1 (1939). Portugalia utrzymywała do 1945 ambasadora przy rządzie RP na uchodźstwie. 
Portugalia utrzymywała też konsulaty:
Po II wojnie światowej.
Portugalia nie uznała wyłonionego w konsekwencji porozumień jałtańskich Tymczasowego Rządu Jedności Narodowej w Polsce, podtrzymując stosunki dyplomatyczne z rządem RP na uchodźstwie, reprezentowanym przez swoich przedstawicieli w Lizbonie. W 1967 zainicjowano kontakty gospodarcze między Polską Rzeczpospolitą Ludową a Republiką Portugalską, zaś w 1974 doszło do ustanowienia stosunków dyplomatycznych. Ambasada Portugalii mieściła się w hotelu Forum przy ul. Nowogrodzkiej 24–26 (1975), przy ul. Dąbrowieckiej 19 (1978–1996), ul. Zwycięzców 12 (1996–2003), ul. Francuskiej 37 (2003–2011); od 1 września 2011 jej siedzibą jest budynek przy ul. Ateńskiej 37.
W minionych latach Wydział Handlowy – przedstawicielstwo ICEP – znajdował się przy ul. Świętokrzyskiej 30 (1990–1996), ul. Koźmińskiej 10 (2001) oraz przy ul. Francuskiej 37 (do 2011).

</doc>
<doc id="2380472" url="https://pl.wikipedia.org/wiki?curid=2380472" title="Andrzej Jan Piwarski">
Andrzej Jan Piwarski

Andrzej Jan Piwarski (ur. 27 marca 1938 w Warszawie) – artysta malarz, grafik, działacz społeczny i polonijny, animator życia artystycznego. Jest praprawnukiem Jana Feliksa Piwarskiego (1794–1859). Jego żoną jest Barbara Ur-Piwarska, rzeźbiarka i malarka.
Organizator i uczestnik wielu manifestacji i sympozjów, m.in. w RFN, Norwegii, Francji, Wielkiej Brytanii, potępiających stan wojenny w Polsce, jak również poświęconych walce o suwerenność Polski i innych państw o ustroju komunistycznym. Odznaczony Krzyżem Kawalerskim Orderu Zasługi Rzeczypospolitej Polskiej oraz medalem Senatu RP. 31 sierpnia 2018 roku został odznaczony Srebrnym Medalem Zasłużony Kulturze Gloria Artis. Obecnie mieszka w Berlinie oraz w Gdańsku.
Życiorys.
W latach 1960-1966 odbył studia na Wydziale Malarstwa Państwowej Wyższej Szkoły Sztuk Plastycznych w Gdańsku, w pracowniach Stanisława Teisseyre´a i Jacka Żuławskiego. W latach 1976–1980 gość-docent w Wyższej Szkole Sztuk Plastycznych w Münster w pracowni malarstwa. W roku 1979 otrzymał roczne stypendium Zarządu Komunalnego Zagłębia Ruhry w Essen (RFN). W latach 1987-1991 prowadził pracownię malarstwa w Europejskiej Letniej Akademii Sztuk Pięknych w Luksemburgu. W roku 1993 założył Europejskie Laboratorium Sztuki w Tuchomiu, gdzie organizuje Międzynarodowe Sympozja Artystów „Tuchomie”.
Malarstwo.
Autor m.in. cyklu obrazów zainspirowanych Sierpniem ’80. Jego prace znajdują się w wielu muzeach, państwowych i prywatnych zbiorach sztuki. W Polsce m.in. w Muzeach Narodowych w Warszawie, w Gdańsku, Szczecinie, Muzeum Śląskim w Katowicach, Muzeum Okręgowym w Toruniu, Muzeum Okręgowym im. L.Wyczółkowskiego w Bydgoszczy, Muzeum Historycznym Miasta Gdańska w Gdańsku, Bibliotece Uniwersyteckiej – Gabinet Rycin w Warszawie, w Muzeum Uniwersyteckim UMK w Toruniu, Zamku Książąt Pomorskich w Szczecinie. Natomiast w Niemczech w Muzeum Muru Berlińskiego w Berlinie, ponadto w Belgii, Danii, Finlandii, Francji, Hiszpanii, Holandii, Japonii, Luksemburgu (Muzeum Narodowe Literatury w Mersch, Miejskiej Galerii Sztuki w Esch-sur-Alzette), Norwegii (Królewskie Zbiory Sztuki w Oslo, Landsorganisasjonen w Oslo), Rosji, Szwecji, USA, Watykanie i w Wielkiej Brytanii.
Od roku 1967 miał ponad 150 indywidualnych wystaw w Polsce, Szwecji, Finlandii, Niemczech, Norwegii, Luksemburgu, Hiszpanii i Holandii. Od roku 1963 uczestniczy w ponad 250 wystaw zbiorowych w Polsce, Niemczech, Belgii, Francji, Hiszpanii, Luksemburgu, Norwegii, Finlandii, Holandii, Szwecji, Ukrainie, Belgii, Francji, Watykanie i na Węgrzech.

</doc>
<doc id="2380473" url="https://pl.wikipedia.org/wiki?curid=2380473" title="Okręty patrolowe typu Castle">
Okręty patrolowe typu Castle

Okręty patrolowe typu Castle – typ brytyjskich okrętów patrolowych, zbudowanych dla Royal Navy na początku lat 80. XX wieku w stoczni Hall, Russell &amp; Company w Aberdeen. Zbudowano dwie z sześciu planowanych jednostek tego typu.
Okręty zaprojektowano w odpowiedzi na krytykę wcześniejszego typu "Island". Jednostki typu "Castle" charakteryzowały się m.in. o 300 t większą wypornością, większą stabilnością na morzu i o 3 węzły większą prędkością maksymalną. Na ich pokładzie umieszczono lądowisko przystosowane dla śmigłowca Westland Sea King lub Lynx.
Podstawowymi zadaniami wypełnianymi przez okręty była ochrona brytyjskiej floty rybackiej oraz złóż ropy naftowej i gazu ziemnego na Morzu Północnym. Jednostki przystosowane były również do pełnienia funkcji stawiaczy min, a na ich wyposażeniu znajdowały się urządzenia do czyszczenia wycieków ropy naftowej.
Od czasu wojny flaklandzkiej okręty na przemian stacjonowały na Falklandach, zmieniając się co trzy lata.
Okręty wycofano ze służby w latach 2005-2008 i sprzedano marynarce wojennej Bangladeszu. Ich miejsce w Royal Navy zajęły okręty patrolowe typu "River".

</doc>
<doc id="2380474" url="https://pl.wikipedia.org/wiki?curid=2380474" title="Sayed Jaffar">
Sayed Jaffar

Sayed Muhammad Jaffar (ur. 1911 - zm. 22 marca 1937) – indyjski hokeista na trawie. Złoty medalista olimpijski z Los Angeles i z Berlina.
Jaffar dwa razy wystartował na IO za każdym razem zdobywając złoto. Na olimpiadach wystąpił w siedmiu meczach strzelając trzy gole. 
Zginął w strzelaninie w mieście Lahore (Pakistan).

</doc>
<doc id="2380478" url="https://pl.wikipedia.org/wiki?curid=2380478" title="UAZ-469B">
UAZ-469B



</doc>
<doc id="2380480" url="https://pl.wikipedia.org/wiki?curid=2380480" title="Adżdżur">
Adżdżur

Adżdżur (arab. عجّور) – nieistniejąca już arabska wieś, która była położona w Dystrykcie Hebronu w Mandacie Palestyny. Wieś została wyludniona i zniszczona podczas I wojny izraelsko-arabskiej, po ataku Sił Obronnych Izraela w dniu 23 października 1948.
Położenie.
Adżdżur leżała na przedgórzu Judei. Według danych z 1945 do wsi należały ziemie o powierzchni 58 074 ha. We wsi mieszkało wówczas 3 7300 osób.
Historia.
Prawdopodobnie w pobliżu wioski doszło w 634 do bitwy pod Ajnadayn, stoczonej pomiędzy kalifatem a Cesarstwem Bizantyńskim. W jej wyniku Palestyna znalazła się pod panowaniem Arabów.
W 1596 Adżdżur była średniej wielkości wsią o populacji liczącej 193 osoby. Mieszkańcy utrzymywali się z upraw pszenicy, jęczmienia, sezamu, winnic i owoców, oraz hodowli kóz i produkcji miodu.
W okresie panowania Brytyjczyków Adżdżur rozwijała się jako duża wieś. We wsi istniały dwie szkoły. Pierwsza była nazywana Abu al-Hasan. Natomiast drugą wybudowano w 1934.
Podczas I wojny izraelsko-arabskiej, w końcowej fazie operacji Jo’aw, w dniu 23 października 1948 Siły Obronne Izraela zajęły wieś Adżdżur. Mieszkańcy uciekli już w lipcu, a we wsi przebywali jedynie arabscy ochotnicy. Po zdobyciu wioski, wyburzono prawie wszystkie domy
Miejsce obecnie.
Rejon wioski pozostaje opuszczony, a ziemie uprawne zajęły moszaw Agur i wieś Srigim.
Palestyński historyk Walid Chalidi, tak opisał pozostałości wioski Adżdżur: „Pozostały tylko trzy domy, dwa są opuszczone, a jeden przekształcono w magazyn. Jeden z opuszczonych domów jest dwupiętrową budowlą kamienną, która ma duży ganek od frontu”.

</doc>
<doc id="2380482" url="https://pl.wikipedia.org/wiki?curid=2380482" title="Niewielki">
Niewielki

Niewielki:

</doc>
<doc id="2380483" url="https://pl.wikipedia.org/wiki?curid=2380483" title="Nalin Malik">
Nalin Malik

Nalin Chandra Malik (ur. 1910, zm. ?) – indyjski pływak, olimpijczyk.
Brał udział na Letnich Igrzyskach Olimpijskich 1932.
Startował na 400 i 1500 m stylem dowolnym (odpadł w eliminacjach).

</doc>
<doc id="2380488" url="https://pl.wikipedia.org/wiki?curid=2380488" title="Jestem kobietą">
Jestem kobietą

Jestem kobietą – singel polskiej piosenkarki popowej Edyty Górniak pochodzący z płyty "Dotyk", wydany 30 września 1994 roku.
Singel promowany był w rozgłośniach radiowych i telewizyjnych na terenie całej Polski, zajmując m.in. 3. miejsce na Liście Przebojów Programu Trzeciego. Utwór był także dwukrotnie nominowany do Nagrody Muzycznej Fryderyk w kategorii „"teledysk roku"”. W 2021 piosenka wygrała plebiscyt 30-lecia „Super Expressu” na największy muzyczny przebój.
Słowa do piosenki napisał Jacek Cygan, zaś muzykę skomponował Wojciech Olszak.
Do utworu został nakręcony teledysk w reżyserii Garetha Robertsa.

</doc>
<doc id="2380490" url="https://pl.wikipedia.org/wiki?curid=2380490" title="Carlyle Tapsell">
Carlyle Tapsell

Carlyle Carrol Tapsell (ur. 24 lipca 1909 w Adrze, zm. 6 września 1975) – hokeista na trawie. W barwach Indii dwukrotny złoty medalista olimpijski.
Z reprezentacją Indii brał udział w dwóch igrzyskach (IO 32, IO 36), na obu zdobywając złote medale. Na olimpiadach wystąpił w 6 meczach i strzelił 5 goli.

</doc>
<doc id="2380492" url="https://pl.wikipedia.org/wiki?curid=2380492" title="Okręty patrolowe typu Hawk">
Okręty patrolowe typu Hawk

Okręty patrolowe typu Hawk – typ trzech kutrów patrolowych zbudowanych dla marynarki wojennej Jordanii przez brytyjską stocznię Vosper Thornycroft w Portchester.
Okręty zamówione zostały w marcu 1988 roku, a do służby trafiły we wrześniu 1991 roku.

</doc>
<doc id="2380493" url="https://pl.wikipedia.org/wiki?curid=2380493" title="Mistrzostwa Serbii w Lekkoatletyce 2011">
Mistrzostwa Serbii w Lekkoatletyce 2011

Mistrzostwa Serbii w Lekkoatletyce 2011 – zawody lekkoatletyczne, które odbyły się 6 i 7 sierpnia w Kragujevcu. 

</doc>
<doc id="2380494" url="https://pl.wikipedia.org/wiki?curid=2380494" title="Benedykt Bornstein">
Benedykt Bornstein

Benedykt Leon Bornstein (ur. 31 stycznia 1880 w Warszawie, zm. 11 listopada 1948 w Łodzi) – polski filozof, kierownik Katedry Filozofii Systematycznej Wolnej Wszechnicy Polskiej w Warszawie i profesor filozofii na Uniwersytecie Łódzkim, mąż Jadwigi Bornsteinowej (z domu Goldman), brat Maurycego Bornsztajna.
Życiorys.
Syn Maksymiliana i Heleny. Studiował na Wydziale Matematyczno-Fizycznym Uniwersytetu Warszawskiego, Uniwersytecie Fryderyka Wilhelma w Berlinie i Uniwersytecie Lwowskim. Doktoryzował się u Kazimierza Twardowskiego we Lwowie w 1907 na podstawie pracy "Preformowana harmonia transcendentalna jako podstawa teorii poznania Kanta".
W l. 1915-1918 wykładał filozofię na Wydziale Humanistycznym Towarzystwa Kursów Naukowych. Od 1919 wykładał w Wolnej Wszechnicy Polskiej (logikę).
Podczas II wojny światowej brał udział w tajnym nauczaniu, był więziony na Pawiaku. Od 1945 do 1948 był profesorem filozofii na Uniwersytecie Łódzkim. Jest pochowany na cmentarzu ewangelicko-reformowanym przy ul. Żytniej w Warszawie (kwatera 4-6-5).

</doc>
<doc id="2380496" url="https://pl.wikipedia.org/wiki?curid=2380496" title="Waldemar Bzura">
Waldemar Bzura

Waldemar Wiktor Bzura (ur. 1956 w Mrągowie) – polski leśnik, artysta fotograf. Członek rzeczywisty i Artysta Fotoklubu Rzeczypospolitej Polskiej Stowarzyszenia Twórców (AFRP) oraz członek Związku Polskich Fotografów Przyrody (Okręg Warmińsko-Mazurski).
Działalność.
Pracuje w Mazurskim Parku Krajobrazowym. Mieszka w Krutyni. Posiada dwie pasje, którym oddaje się bez reszty: fotografowanie przyrody i ochotnicze straże pożarne. Od wielu lat utrwala w kadrze piękno polskiej przyrody. Swoje prace publikuje w wielu czasopismach, przewodnikach i albumach. Uczestnik i laureat kilku wystaw krajowych i zagranicznych. 
W marcu 2008 otrzymał nagrodę Marszałka Województwa Warmińsko-Mazurskiego i Wojewódzkiego Funduszu Ochrony Środowiska i Gospodarki Wodnej w Olsztynie "Przyjazny Środowisku Warmii i Mazur" jako dowód uznania za tworzenie niezwykłych fotografii, prezentujących piękno i bogactwo środowiska naturalnego oraz promocję Regionu Warmii i Mazur w kraju i w państwach Unii Europejskiej. W sierpniu 2010 wyróżniony Odznaką Honorową Za Zasługi dla Województwa Warmińsko-Mazurskiego a w roku 2015 odznaczony Srebrnym Krzyżem Zasługi. 
Od roku 1972 członek Ochotniczej Straży Pożarnej w Krutyni. Od 2000 roku pełni funkcję prezesa. W roku 2006 uhonorowany najwyższym odznaczeniem pożarnictwa ochotniczego – Złotym Znakiem Związku, zaś w 2010 Medalem Honorowym im. Bolesława Chomicza. 
W 2018 został uhonorowany Medalem „Za Zasługi dla Fotografii Polskiej” – odznaczeniem przyznawanym przez Kapitułę Fotoklubu Rzeczypospolitej Polskiej Stowarzyszenia Twórców - w 100. rocznicę odzyskania przez Polskę niepodległości (1918–2018).
Publikacje.
Albumy autorskie:
Albumy i książki - prace zbiorowe:

</doc>
<doc id="2380497" url="https://pl.wikipedia.org/wiki?curid=2380497" title="Ibdis">
Ibdis

Ibdis (arab. عبدس) – nieistniejąca już arabska wieś, która była położona w Dystrykcie Gazy w Mandacie Palestyny. Wieś została wyludniona i zniszczona podczas I wojny izraelsko-arabskiej, po ataku Sił Obronnych Izraela w dniu 9 lipca 1948.
Położenie.
Ibdis leżała na równinie nadmorskiej. Według danych z 1945 do wsi należały ziemie o powierzchni 4 593 ha. We wsi mieszkało wówczas 540 osób.
Historia.
W 1596 Ibdis była średniej wielkości wsią o populacji liczącej 193 osoby. Mieszkańcy utrzymywali się z upraw pszenicy, jęczmienia, sezamu, winnic i owoców, oraz hodowli kóz i produkcji miodu.
W okresie panowania Brytyjczyków Ibdis rozwijała się jako średniej wielkości wieś.
Podczas wojny domowej w Mandacie Palestyny wieś Ibdis zaatakowała wieczorem 17 lutego 1948 grupa żołnierzy z żydowskiej organizacji paramilitarnej Hagana. Atak został odparty przez członków arabskiej milicji, która blokowała drogę dojazdową do pobliskiego kibucu Negba. Na samym początku I wojny izraelsko-arabskiej do wsi wkroczyło wojsko egipskie. W trakcie operacji An-Far w nocy z 8 na 9 lipca 1948 Siły Obronne Izraela zajęły wieś Ibdis. Przez kolejnych pięć dni w rejonie wsi toczyły się ciężkie walki z użyciem artylerii, czołgów i lotnictwa. Nie jest jasne kiedy mieszkańcy opuścili Ibdis. Możliwe, że opuścili oni wieś już po jej zajęciu przez Egipcjan. Na pewno Izraelczycy, po zajęciu wioski i ustaniu walk, wyburzyli wszystkie jej domy
Miejsce obecnie.
Rejon wioski pozostaje opuszczony, a ziemie uprawne zajęła wieś Merkaz Szappira.
Palestyński historyk Walid Chalidi, tak opisał pozostałości wioski Ibdis: „Domy zostały całkowicie zniszczone. Wieś może być zidentyfikowana przez kępę drzew jaworu”.

</doc>
<doc id="2380502" url="https://pl.wikipedia.org/wiki?curid=2380502" title="Gale (krater marsjański)">
Gale (krater marsjański)

Gale – krater na powierzchni Marsa o średnicy 154 km, położony na 5,37° szerokości południowej i 137,81° długości wschodniej (współrzędne centrum krateru; ). Decyzją Międzynarodowej Unii Astronomicznej, w 1991 roku krater został nazwany od nazwiska australijskiego astronoma amatora Waltera Gale'a (1865-1945).
Krater Gale powstał, kiedy meteor uderzył w Marsa w jego wczesnej historii, około 3,5 do 3,8 miliarda lat temu. We wnętrzu krateru Gale znajduje się góra Aeolis Mons wznosząca się ponad brzeg krateru. Ponieważ warstwowa struktura tej wysokiej na 5,5 km góry wskazuje, że może zawierać długą sekwencję osadów zachowujących geologiczną historię Marsa, krater ten został wybrany jako cel lądowania łazika Curiosity. Lądowanie nastąpiło 6 sierpnia 2012.

</doc>
<doc id="2380503" url="https://pl.wikipedia.org/wiki?curid=2380503" title="Brawn">
Brawn



</doc>
<doc id="2380505" url="https://pl.wikipedia.org/wiki?curid=2380505" title="Port lotniczy Huahine-Fare">
Port lotniczy Huahine-Fare

Port lotniczy Huahine - Fare – port lotniczy położony w Fare, na wyspie Huahine, należącego do Polinezji Francuskiej.

</doc>
<doc id="2380507" url="https://pl.wikipedia.org/wiki?curid=2380507" title="Pada śnieg">
Pada śnieg

Pada śnieg – świąteczny promo singel Edyty Górniak wykonywany w duecie z Krzysztofem Antkowiakiem, pochodzący z albumu "Dotyk".
Przed wydaniem singla w duecie, piosenka ukazała się na albumie "Zakazany owoc" Krzysztofa Antkowiaka już w 1989 roku. Dwa lata później powstała wersja w duecie z Ryszardem Rynkowskim (na kasecie "Światowe przeboje i moje").
Utwór promowany był przez rozgłośnie radiowe, a jego premiera odbyła się w 1995 roku na antenie "Programu III Polskiego Radia". Słowa do piosenki napisał Jacek Cygan, a muzykę skomponował Rafał Paczkowski.
Singel stał się przebojem, który co roku grywany jest podczas świąt Bożego Narodzenia przez wiele rozgłośni radiowych w całej Polsce. Utwór znalazł się także na wielu składankach z muzyką świąteczną, m.in. na płycie promocyjnej wydawnictwa Pomaton EMI czy też kompilacji "The Best Christmas... Ever!", która uzyskała status podwójnej platynowej płyty.

</doc>
<doc id="2380509" url="https://pl.wikipedia.org/wiki?curid=2380509" title="Port lotniczy Fakarava">
Port lotniczy Fakarava

Port lotniczy Fakarava – port lotniczy położony w Rotoava, na wyspie Fakarava, należącej do Polinezji Francuskiej.

</doc>
<doc id="2380510" url="https://pl.wikipedia.org/wiki?curid=2380510" title="Zerahia">
Zerahia



</doc>
<doc id="2380511" url="https://pl.wikipedia.org/wiki?curid=2380511" title="Al-Dżaladija">
Al-Dżaladija

Al-Dżaladija (arab. الجلدية) – nieistniejąca już arabska wieś, która była położona w Dystrykcie Gazy w Mandacie Palestyny. Wieś została wyludniona i zniszczona podczas I wojny izraelsko-arabskiej, po ataku Sił Obronnych Izraela 9 lipca 1948.
Położenie.
Al-Dżaladija leżała na równinie nadmorskiej. Według danych z 1945 do wsi należały ziemie o powierzchni 4329 ha. We wsi mieszkały wówczas 360 osoby.
Historia.
W czasach krzyżowców wybudowano tutaj zamek obronny Geladia.
W 1596 al-Dżaladija była małą wsią o populacji liczącej 88 osób. Mieszkańcy utrzymywali się z upraw pszenicy, jęczmienia, sezamu, winnic i owoców oraz hodowli kóz i produkcji miodu.
W okresie panowania Brytyjczyków al-Dżaladija rozwijała się jako niewielka wieś. W 1945 w meczecie (wybudowany w 1890) otworzono szkołę podstawową dla chłopców, do której uczęszczało 43 uczniów.
Podczas I wojny izraelsko-arabskiej w nocy z 8 na 9 lipca 1948 Izraelczycy rozpoczęli operację „An-Far”, w trakcie której zajęli wieś al-Dżaladija. Wszyscy jej mieszkańcy zostali wysiedleni, a domy wyburzono
Miejsce obecnie.
Rejon wioski pozostaje opuszczony, a ziemie uprawne zajął moszaw Zerachja.
Palestyński historyk Walid Chalidi, tak opisał pozostałości wioski al-Dżaladija: „"Na miejscu pozostają jedynie nieliczne palmy, drzewa figowe i chlebowe"”.

</doc>
<doc id="2380512" url="https://pl.wikipedia.org/wiki?curid=2380512" title="Port lotniczy Hao">
Port lotniczy Hao

Port lotniczy Hao – port lotniczy położony w Otepa, na wyspie Hao, należącej do Polinezji Francuskiej.

</doc>
<doc id="2380514" url="https://pl.wikipedia.org/wiki?curid=2380514" title="Port lotniczy Atuona">
Port lotniczy Atuona

Port lotniczy Atuona – port lotniczy położony w Atuona, na wyspie Hiva Oa, należącej do Polinezji Francuskiej.

</doc>
<doc id="2380515" url="https://pl.wikipedia.org/wiki?curid=2380515" title="Port lotniczy Kaukura">
Port lotniczy Kaukura

Port lotniczy Kaukura – port lotniczy położony w Raitahiti, na wyspie Kaukura, należącej do Polinezji Francuskiej.

</doc>
<doc id="2380517" url="https://pl.wikipedia.org/wiki?curid=2380517" title="Jerzy Słowiński (generał)">
Jerzy Słowiński (generał)

Jerzy Słowiński (ur. 21 czerwca 1946 w Ostrowcu Świętokrzyskim) – generał dywizji Wojska Polskiego.
Życiorys.
W latach 1963-1966 był podchorążym Oficerskiej Szkoły Wojsk Zmechanizowanych im. Tadeusza Kościuszki we Wrocławiu. Po ukończeniu szkoły i promocji został przydzielony do 42 Pułku Zmechanizowanego w Żarach i wyznaczony na stanowisko dowódcy plutonu piechoty zmotoryzowanej. Po dwóch latach powierzono mu dowodzenie kompanią piechoty zmotoryzowanej. W 1971 roku został wyznaczony na stanowisko szefa sztabu batalionu. W następnym roku awansował na kapitana, został przeniesiony do 11 Pułku Zmechanizowanego w Krośnie Odrzańskim i objął dowództwo batalionu piechoty. W latach 1973–1976 był słuchaczem Akademii Wojskowej im. Michaiła Frunzego w Moskwie. 
W latach 1976-1977 pełnił służbę na stanowisku adiunkta w Katedrze Sztuki Operacyjnej Akademii Sztabu Generalnego im. gen. Karola Świerczewskiego w Rembertowie oraz odbył praktyki na stanowisku szefa sztabu w 17 Pułku Zmechanizowanym w Międzyrzeczu i 8 Pułku Czołgów Średnich w Żaganiu. 1977 roku został wyznaczony na stanowisko dowódcy 42 Pułku Zmechanizowanego w Żarach. W 1980 roku został szefem sztabu - zastępcą dowódcy 11 Drezdeńskiej Dywizji Pancernej w Żaganiu. 
W latach 1982-1984 był słuchaczem Wojskowej Akademii Sztabu Generalnego Sił Zbrojnych ZSRR im. Klimenta Woroszyłowa w Moskwie. Po powrocie do kraju objął dowództwo 12 Dywizji Zmechanizowanej im. Armii Ludowej w Szczecinie. Dowodzona przez niego dywizja została wyróżniona mianem przodującego związku taktycznego Wojska Polskiego. Po trzech latach został przeniesiony na równorzędne stanowisko dowódcy 1 Warszawskiej Dywizji Zmechanizowanej w Legionowie. Na tym stanowisku 11 października 1988 roku otrzymał od gen. Wojciecha Jaruzelskiego nominację na generała brygady. W 1989 roku został wyznaczony na stanowisko zastępcy dowódcy Warszawskiego Okręgu Wojskowego w Warszawie. W 1992 roku został szefem Departamentu Wychowania MON. W latach 1995-1999 był attaché wojskowym w Kairze. W okresie od 1 sierpnia 2000 roku do 30 lipca 2003 roku był Komendantem Głównym Żandarmerii Wojskowej. W sierpniu 2001 otrzymał od prezydenta Aleksandra Kwaśniewskiego nominację na stopień generała dywizji.

</doc>
<doc id="2380519" url="https://pl.wikipedia.org/wiki?curid=2380519" title="Będę śniła">
Będę śniła

Będę śniła – promo singel polskiej piosenkarki popowej Edyty Górniak, pochodzący z płyty "Dotyk" wydanej 9 maja 1995 roku, oraz wydany w odnowionej wersji 8 października 2021 roku. 
Premiera singla odbyła się w 1995 roku na antenie Programu III Polskiego Radia. Słowa do piosenki napisał Mariusz Ejsmont, natomiast muzykę skomponował Wojciech Olszak.
8 października 2021 roku artystka wydała nową wersje utworu „Będę Śniła (Re-Edit)”, do której nagrano "Lyrics Video".

</doc>
<doc id="2380520" url="https://pl.wikipedia.org/wiki?curid=2380520" title="Port lotniczy Makemo">
Port lotniczy Makemo

Port lotniczy Makemo – port lotniczy położony w Pouheva, na wyspie Makemo, należącej do Polinezji Francuskiej.

</doc>
<doc id="2380521" url="https://pl.wikipedia.org/wiki?curid=2380521" title="Port lotniczy Manihi">
Port lotniczy Manihi

Port lotniczy Manihi – port lotniczy położony w Paeva, na wyspie Manihi, należącej do Polinezji Francuskiej.

</doc>
<doc id="2380523" url="https://pl.wikipedia.org/wiki?curid=2380523" title="Bajt Affa">
Bajt Affa

Bajt Affa (arab. بيت عفا) – nieistniejąca już arabska wieś, która była położona w Dystrykcie Gazy w Mandacie Palestyny. Wieś została wyludniona i zniszczona podczas wojny domowej w Mandacie Palestyny, po ataku żydowskiej organizacji paramilitarnej Hagana w dniu 10 stycznia 1948.
Położenie.
Bajt Affa leżała na równinie nadmorskiej. Według danych z 1945 do wsi należały ziemie o powierzchni 5 808 ha. We wsi mieszkało wówczas 700 osób.
Historia.
W 1596 Bajt Affa była małą wsią o populacji liczącej 143 osoby. Mieszkańcy utrzymywali się z upraw pszenicy, jęczmienia, sezamu, winnic i owoców, oraz hodowli kóz i produkcji miodu.
W okresie panowania Brytyjczyków Bajt Affa rozwijała się jako niewielka wieś.
Podczas wojny domowej w Mandacie Palestyny w dniu 10 stycznia 1948 wieś Bajt Affa zajął oddział żydowskiej organizacji paramilitarnej Hagana. Wszyscy jej mieszkańcy zostali wysiedleni, a domy wyburzono. Podczas I wojny izraelsko-arabskiej w trakcie operacji An-Far w lipcu 1948 wieś zajęli Egipcjanie. Wszystkie izraelskie ataki zakończyły się niepowodzeniem. Gdy 9 listopada Izraelczycy zdobyli pobliską strategiczną wieś Irak Suwajdan, Egipcjanie samemu opuścili Bajt Affa. Następnego dnia opuszczoną wieś bez walki zajęli izraelscy żołnierze
Miejsce obecnie.
Rejon wioski zajmuje obecnie moszaw Jad Natan.
Palestyński historyk Walid Chalidi, tak opisał pozostałości wioski Bajt Affa: „Nie ma żadnych śladów po domach wioski. Na miejscu są tylko jawory, drzewa chlebowe i kaktusy”.

</doc>
<doc id="2380524" url="https://pl.wikipedia.org/wiki?curid=2380524" title="Port lotniczy Mataiva">
Port lotniczy Mataiva

Port lotniczy Mataiva – port lotniczy położony w Pahua, na wyspie Mataiva, należącej do Polinezji Francuskiej.

</doc>
<doc id="2380526" url="https://pl.wikipedia.org/wiki?curid=2380526" title="Kurelaane">
Kurelaane

Kurelaane - wieś w Estonii, w prowincji Tartu, w gminie Konguta.

</doc>
<doc id="2380527" url="https://pl.wikipedia.org/wiki?curid=2380527" title="Osowo Lęborskie (przystanek kolejowy)">
Osowo Lęborskie (przystanek kolejowy)

Osowo Lęborskie – nieczynny przystanek osobowy w Osowie Lęborskim, w województwie pomorskim, w Polsce. Ruch na stacji obsługiwany był do roku 1980, kiedy zawieszone zostały przewozy pasażerskie na linii kolejowej nr 237.

</doc>
<doc id="2380528" url="https://pl.wikipedia.org/wiki?curid=2380528" title="Duberria">
Duberria

Duberria – rodzaj węża z podrodziny Pseudoxyrhophiinae w rodzinie Lamprophiidae.
Zasięg występowania.
Rodzaj obejmuje gatunki występujące w Afryce (Etiopia, Demokratyczna Republika Konga, Rwanda, Burundi, Uganda, Kenia, Tanzania, Malawi, Zambia, Zimbabwe, Mozambik, Eswatini i Południowa Afryka). 
Systematyka.
Podział systematyczny.
Do rodzaju należą następujące gatunki: 

</doc>
<doc id="2380529" url="https://pl.wikipedia.org/wiki?curid=2380529" title="Maszewo Lęborskie (stacja kolejowa)">
Maszewo Lęborskie (stacja kolejowa)

Maszewo Lęborskie – bocznica szlakowa w Maszewie Lęborskim, w województwie pomorskim, w Polsce.

</doc>
<doc id="2380530" url="https://pl.wikipedia.org/wiki?curid=2380530" title="Disneymania 7">
Disneymania 7

DisneyMania 7 jest siódmą i najnowszą odsłoną serii DisneyMania. Na płycie można usłyszeć wielu współczesnych wykonawców, którzy zremiksowali kilka klasycznych piosenek Disneya. DisneyMania 7 został wydany 9 marca 2010.

</doc>
<doc id="2380531" url="https://pl.wikipedia.org/wiki?curid=2380531" title="Les Olympiades">
Les Olympiades

Les Olympiades – zespół mieszkaniowy składający się z kilkunastu wieżowców mieszkalnych położonych w 13. dzielnicy Paryża, we Francji. Kilkanaście wieżowców zostało wybudowanych wzdłuż ogromnego podwyższonego placu, który znajduje się około ośmiu metrów nad ziemią. W centrum placu znajduje się centrum handlowe, a sam plac jest przeznaczony dla ruchu pieszych, natomiast ruch kołowy odbywa się pod placem. Główne wejścia do wież mieszkalnych znajdują się na placu.
Całość została wybudowana w latach 1969–1975 i wchodziła w skład projektu urbanistycznego Italie XIII, zakładającego przebudowę dzielnicy wzdłuż arterii drogowej "Avenue d'Italie", zgodnie z założeniami Le Corbusiera. Spośród wszystkich wieżowców znajdujących się w "Italie XIII", osiem najwyższych wieżowców nosi nazwy miast w których miały miejsce igrzyska olimpijskie, ("Tour Athènes" Ateny, "Tour Londres" Londyn, "Tour Anvers" Antwerpia, itd.), stąd nazwa zespołu mieszkaniowego , co w języku polskim znaczy „Igrzyska Olimpijskie”). Budowa tej grupy zakończyła się w roku 1975, pozostałe wieżowce o wysokości 103 i 102 metrów, zbudowano pięć lat wcześniej w 1970 roku.

</doc>
<doc id="2380532" url="https://pl.wikipedia.org/wiki?curid=2380532" title="Cewice (stacja kolejowa)">
Cewice (stacja kolejowa)

Cewice – nieczynna stacja kolejowa w Cewicach, w województwie pomorskim, w Polsce.

</doc>
<doc id="2380533" url="https://pl.wikipedia.org/wiki?curid=2380533" title="No. 6">
No. 6

No. 6 – cykl powieści dystopijnych dla młodzieży autorstwa Atsuko Asano, wydawany przez wydawnictwo Kōdansha w latach 2003–2011. Na podstawie książek powstała również shōjo-manga z rysunkami Hinoki Kino, która ukazywała się na łamach „Aria” od marca 2011 do grudnia 2013, a także 11-odcinkowy serial anime wyprodukowany przez studio Bones.
Po zakończeniu serii Asano napisała dodatkowy tom zatytułowany "No. 6 beyond", który ukazał się w 2012 roku.
Fabuła.
Akcja dzieje się w pozornie idealnym mieście o nazwie No.6. W dniu swoich dwunastych urodzin, Shion, inteligentny chłopiec, który dorastał w bardzo dobrym środowisku, daje schronienie uciekinierowi, który przedstawia się jako Nezumi (dosł. "Mysz" lub "Szczur", w przypadku Nezumiego, w 5. tomie powieści zostało wyjaśnione, że jego imię tłumaczymy jako "Mysz"). Poszukiwany przez władze miasta chłopak spędza deszczową noc w pokoju Shiona, lecz rano znika, nie zostawiając żadnej wiadomości. Cztery lata później, Shion, podczas pracy, styka się z dwiema dziwnymi śmierciami, które są spowodowane pasożytniczym owadem w rodzaju osy. Chłopak zostaje aresztowany i posądzony o zarzucanie władzy zatajanie informacji. Z pomocą przychodzi mu Nezumi, który zabiera Shiona do swojej kryjówki.
Bohaterowie.
Shion (jap. 紫苑(シオン) - łac. aster tataricus) to inteligentny, uporządkowany chłopak, który w przyszłości miał przystąpić do specjalnego programu nauczania dla wybitnych uczniów specjalizujących się w dziedzinie ekologii. Jednakże jego przeznaczenie zmieniło się przez znaczące spotkanie z Nezumim. Mimo iż Shion wiedział, że chłopiec ten jest poszukiwanym przestępcą, opatrzył jego ranę postrzałową, nakarmił go i pozwolił mu spędzić noc w jego pokoju. Nezumi zniknął jednak następnego dnia.
Podczas policyjnego śledztwa Shion został osądzony o umyślne ukrywanie przestępcy, dlatego odebrano mu status elity (jako iż żyli w społeczeństwie opartym na kastach). Shion wraz z matką byli zmuszeni do opuszczenia domu przeznaczonego dla elity w Chronosie i wprowadzenia się do mieszkania w Utraconym Mieście. Shionowi odebrano również szansę przystąpienia do specjalnego programu nauczania.
Cztery lata później Shion, już jako szesnastolatek, pracuje dla Zarządu Parku No.6, gdzie jego zadaniem jest pilnowanie robotów sprzątających. Pewnego dnia Shion i jego współpracownik zauważają w parku martwego starca. Gdy sprawa nie zostaje ujawniona w wiadomościach, a ów starzec w momencie śmierci był 31-letnim mężczyzną, Shion zaczyna podejrzewać rząd o zatajanie informacji. Później Shion staje się świadkiem tego, jak jego współpracownik starzeje się na jego oczach i umiera, po czym z jego szyi wykluwa się osa. Shion zostaje aresztowany jako podejrzany o morderstwo współpracownika. Gdy Shion jest wieziony samochodem przez przedstawicieli Zakładu Karnego z pomocą przychodzi mu Nezumi. Razem uciekają do Zachodniego Bloku - slumsów poza miastem - gdzie Shion poznaje prawdę o No.6 i realnym życiu.
Nezumi (jap. ネズミ - tłumaczone jako "mysz" albo "szczur") to inteligentny, cyniczny chłopak w wieku około szesnastu lat mający za sobą tajemniczą przeszłość.
Cztery lata temu, podczas desperackiej ucieczki przed policją No.6, dostrzegł otwarte okno w jednym z domów w mieście - uznał to jako swoją szansę. Zakradł się do środka. Natrafił tam na Shiona, chłopaka w przybliżonym do niego wieku. Nezumi starał się być groźny, by zastraszyć chłopaka. Jednak, ku jego zaskoczeniu, chłopiec nie okazywał lęku. Zaproponował nawet opatrzenie Nezumiemu rany postrzałowej (którą zadali mu policjanci). Nezumi, zauważywszy, że Shion nie zrobiłby mu krzywdy, pozwolił mu się opatrzyć. Był zaskoczony tym, że Shion bezinteresownie zaoferował mu pomoc - opatrzył go, nakarmił i pozwolił spędzić noc w swoim pokoju. Nezumi, nie zwlekając, kontynuował ucieczkę przed policją, gdy Shion poszedł spać.
Gdy szesnastoletni Nezumi dowiaduje się o tym, że Shion ma zostać odesłany do Zakładu Karnego idzie mu na ratunek. Od tamtego czasu pozwala Shionowi na mieszkanie z nim w jego kryjówce w Zachodnim Bloku. Nezumi dawniej był samotnikiem lubującym się w klasykach literatury (często cytował takie dzieła jak np. "Makbet" i "Faust"), jednakże odkąd zaczął przebywać z Shionem zaczął się stopniowo zmieniać.

</doc>
<doc id="2380534" url="https://pl.wikipedia.org/wiki?curid=2380534" title="Külaaseme">
Külaaseme

Külaaseme - wieś w Estonii, w prowincji Tartu, w gminie Konguta.

</doc>
<doc id="2380535" url="https://pl.wikipedia.org/wiki?curid=2380535" title="(8012) 1990 HO3">
(8012) 1990 HO3

(8012) 1990 HO3 – planetoida z pasa głównego asteroid okrążająca Słońce w ciągu 5 lat i 164 dni w średniej odległości 3,1 au. Została odkryta 29 kwietnia 1990 roku w Obserwatorium Siding Spring przez Michaela Irwina i Annę Żytkow. Nazwa planetoidy jest oznaczeniem tymczasowym.

</doc>
<doc id="2380536" url="https://pl.wikipedia.org/wiki?curid=2380536" title="Bornstein">
Bornstein



</doc>
<doc id="2380537" url="https://pl.wikipedia.org/wiki?curid=2380537" title="Lembevere">
Lembevere

Lembevere - wieś w Estonii, w prowincji Tartu, w gminie Konguta.

</doc>
<doc id="2380538" url="https://pl.wikipedia.org/wiki?curid=2380538" title="Kopia (wojsko)">
Kopia (wojsko)



</doc>
<doc id="2380539" url="https://pl.wikipedia.org/wiki?curid=2380539" title="Majala">
Majala

Majala - wieś w Estonii, w prowincji Tartu, w gminie Konguta.

</doc>
<doc id="2380541" url="https://pl.wikipedia.org/wiki?curid=2380541" title="Metsalaane">
Metsalaane

Metsalaane - wieś w Estonii, w prowincji Tartu, w gminie Konguta.

</doc>
<doc id="2380542" url="https://pl.wikipedia.org/wiki?curid=2380542" title="Loving You">
Loving You

Loving You - to pierwszy singiel Edyty Górniak z albumu "E·K·G", wydany w grudniu 2006 roku przez wytwórnię Sony BMG.
Muzykę i tekst kompozycji stworzył Brian Allan, a producentami utworu zostali Robert Docew i Dariusz Krupa.

</doc>
<doc id="2380543" url="https://pl.wikipedia.org/wiki?curid=2380543" title="Mäeotsa">
Mäeotsa

Mäeotsa - wieś w Estonii, w prowincji Tartu, w gminie Konguta.

</doc>
<doc id="2380544" url="https://pl.wikipedia.org/wiki?curid=2380544" title="Transformers 3 Dark of the Moon">
Transformers 3 Dark of the Moon



</doc>
<doc id="2380545" url="https://pl.wikipedia.org/wiki?curid=2380545" title="Port lotniczy Touho">
Port lotniczy Touho

Port lotniczy Touho (IATA: TOU, ICAO: NWWU) – port lotniczy zlokalizowany w miejscowości Touho (Nowa Kaledonia).

</doc>
<doc id="2380546" url="https://pl.wikipedia.org/wiki?curid=2380546" title="Mälgi">
Mälgi

Mälgi - wieś w Estonii, w prowincji Tartu, w gminie Konguta.

</doc>
<doc id="2380549" url="https://pl.wikipedia.org/wiki?curid=2380549" title="Tenyuukyou">
Tenyuukyou



</doc>
<doc id="2380551" url="https://pl.wikipedia.org/wiki?curid=2380551" title="MRL">
MRL



</doc>
<doc id="2380552" url="https://pl.wikipedia.org/wiki?curid=2380552" title="Poole (Estonia)">
Poole (Estonia)

Poole - wieś w Estonii, w prowincji Tartu, w gminie Konguta.

</doc>
<doc id="2380553" url="https://pl.wikipedia.org/wiki?curid=2380553" title="I liga urugwajska w piłce nożnej (2009/2010)">
I liga urugwajska w piłce nożnej (2009/2010)

Mistrzem Urugwaju w sezonie 2009/10 został mistrz turnieju Clausura, klub CA Peñarol, natomiast wicemistrzem został mistrz turnieju Apertura - Club Nacional de Football. O tym, które kluby będą reprezentować futbol urugwajski w międzynarodowych pucharach zadecydowała tabela sumaryczna.
Z ligi spadły następujące kluby: Cerrito Montevideo, Cerro Largo Melo i Atenas San Carlos. Na ich miejsce awansowały trzy najlepsze kluby drugoligowe: El Tanque Sisley Montevideo (mistrz drugiej ligi), CA Bella Vista i Miramar Miramar Misiones.
Mistrzostwo Urugwaju.
Najpierw mistrzowie Apertury (Club Nacional de Football) i Clausury (CA Peñarol) zmierzyli się o prawo do gry o mistrzostwo Urugwaju z najlepszą drużyną w tabeli sumarycznej (CA Peñarol).
Prawo do gry o mistrzostwo Urugwaju zdobył klub Club Nacional de Football.
Mistrzem Urugwaju w sezonie 2009/10 został klub CA Peñarol. Klub Club Nacional de Football został wicemistrzem Urugwaju.

</doc>
<doc id="2380555" url="https://pl.wikipedia.org/wiki?curid=2380555" title="Medion">
Medion

Medion AG – niemieckie przedsiębiorstwo założone w 1983 roku. 1 czerwca 2011 o zamiarze przejęcia Medion AG i skupu pozostałych w obrocie akcji Mediona poinformowała Lenovo Group Ltd (LNVGY). Komisja Europejska zaakceptowała przejęcie w końcu lipca 2011 roku.
Produkty.
Medion prowadzi działalność na terenie Europy, USA, oraz Azji. Produkty niemieckiej firmy to przede wszystkim: notebooki, lodówki, a także sprzęt fitness. W USA i Australii produkty Mediona dostępne są jedynie w sieciach handlowych Aldi, oraz Tesco.
Marki produktów Medion AG.
Produkty Mediona wytwarzane są także pod innymi szyldami.

</doc>
<doc id="2380556" url="https://pl.wikipedia.org/wiki?curid=2380556" title="Pööritsa">
Pööritsa

Pööritsa - wieś w Estonii, w prowincji Tartu, w gminie Konguta.

</doc>
<doc id="2380557" url="https://pl.wikipedia.org/wiki?curid=2380557" title="Port lotniczy Poum-Malabou">
Port lotniczy Poum-Malabou

Port lotniczy Poum - Malabou (IATA: PUV, ICAO: NWWP) – port lotniczy zlokalizowany w miejscowości Poum (Nowa Kaledonia).

</doc>
<doc id="2380558" url="https://pl.wikipedia.org/wiki?curid=2380558" title="Vahessaare">
Vahessaare

Vahessaare - wieś w Estonii, w prowincji Tartu, w gminie Konguta.

</doc>
<doc id="2380561" url="https://pl.wikipedia.org/wiki?curid=2380561" title="Vellavere">
Vellavere

Vellavere - wieś w Estonii, w prowincji Tartu, w gminie Konguta.

</doc>
<doc id="2380562" url="https://pl.wikipedia.org/wiki?curid=2380562" title="Port lotniczy Mueo/Nickel">
Port lotniczy Mueo/Nickel

Port lotniczy Mueo/Nickel (IATA: PDC, ICAO: NWWQ) – port lotniczy zlokalizowany w miejscowości Mueo (Nowa Kaledonia).

</doc>
<doc id="2380564" url="https://pl.wikipedia.org/wiki?curid=2380564" title="Port lotniczy Hienghene">
Port lotniczy Hienghene

Port lotniczy Hienghene – port lotniczy zlokalizowany w miejscowości Hienghene (Nowa Kaledonia).

</doc>
<doc id="2380566" url="https://pl.wikipedia.org/wiki?curid=2380566" title="Ku-Jogin">
Ku-Jogin



</doc>
<doc id="2380568" url="https://pl.wikipedia.org/wiki?curid=2380568" title="Ambasada Łotwy w Warszawie">
Ambasada Łotwy w Warszawie

Ambasada Łotwy w Warszawie (łot. "Latvijas Republikas vēstniecība Varšavā") – placówka dyplomatyczna Republiki Łotewskiej znajdująca się w Warszawie przy ul. Królowej Aldony 19.
Ambasador Łotwy w Warszawie oprócz Rzeczypospolitej Polskiej akredytowany jest także w Republice Bułgarii i Rumunii.
Siedziba.
W okresie międzywojennym.
Stosunki dyplomatyczne nawiązano "de facto" w 1919, choć formalnie "de iure" w 1921. Jest interesujące, że źródła odnotowują funkcjonowanie poselstwa Republiki Łotewskiej w hotelu Victoria przy ul. Jasnej 26 już o rok wcześniej (1920–1922); obecnie budynek nie istnieje. Kolejne siedziby poselstwa mieściły się w kamienicy Juliana Ankiewicza przy ul. Jasnej 17 (1923–1925) oraz, po zakupie dwupiętrowego budynku przez rząd łotewski, przy ul. Szkolnej 6 (1926–1939). Budynek ten uległ spaleniu podczas obrony Warszawy we wrześniu 1939. Jego wypalone mury zostały rozebrane podczas okupacji niemieckiej. W 2019 z udziałem prezydenta Łotwy Egilsa Levitsa w miejscu, w którym znajdował się budynek poselstwa, odsłonięto tablicę pamiątkową.
W okresie wojny polsko-bolszewickiej, w sytuacji zagrożenia zajęcia Warszawy, personel poselstwa był ewakuowany okresowo (od początku sierpnia 1920) do Poznania.
W okresie międzywojennym XX w. poseł łotewski w Warszawie był posłem akredytowanym także w Budapeszcie i Bukareszcie.
Łotwa utrzymywała
Współcześnie.
W 1991 ponownie nawiązano zerwane w 1939 stosunki dyplomatyczne między dwoma krajami, podnosząc wzajemne przedstawicielstwa do szczebla ambasad, a ambasada mieściła się przy ul. Starościńskiej 1 (1993), ul. Rejtana 15 (2001–2004), obecnie przy ul. Królowej Aldony 19 (od 2004). Łotwę reprezentuje w Polsce też czterech konsulów honorowych w Gdańsku, Krakowie, Katowicach, Wrocławiu
Po 1991 Ambasador RŁ w Warszawie jest także ambasadorem na terytorium Rumunii i Bułgarii. Dawniej był również ambasadorem przy Stolicy Apostolskiej i Zakonie Maltańskim.
Posłowie i Ambasadorowie Łotwy w Warszawie.
"1939–1991 brak stosunków dyplomatycznych między Polską a Łotwą"

</doc>
<doc id="2380569" url="https://pl.wikipedia.org/wiki?curid=2380569" title="Polska na mistrzostwach świata w lekkoatletyce">
Polska na mistrzostwach świata w lekkoatletyce

Polska na mistrzostwach świata w lekkoatletyce uczestniczy nieprzerwanie od pierwszej edycji tej imprezy, czyli od 1983 roku. 
Pierwszy medal, a zarazem pierwszy złoty dla Polski zdobył Edward Sarul 7 sierpnia 1983 roku w konkursie pchnięcia kulą. Artur Partyka 8 sierpnia 1995, zdobywając brązowy medal w skoku wzwyż stał się pierwszym polskim multimedalistą mistrzostw świata (na poprzednich mistrzostwach wywalczył srebro). Najwięcej medali dla Polski, 5 złotych, wywalczył Paweł Fajdek, Anita Włodarczyk wywalczyła 4 złote medale, a Robert Korzeniowski - 3 złote i 1 brązowy. 4 medale: 3 brązowe i 1 złoty, na swoim koncie mają również polskie sztafety 4 x 400 metrów mężczyzn. 
Najlepszymi mistrzostwami w wykonaniu Polaków były mistrzostwa świata w Berlinie z 2009 roku (9 medali, w tym 2 złote) oraz mistrzostwa świata w Pekinie z 2015 roku (8 medali, w tym 3 złote). Warto dodać również, że najwyższe miejsce w klasyfikacji medalowej Polska zajęła w Berlinie w 2009 roku (5. miejsce). Najgorzej reprezentacja wypadła w 1987 roku, kiedy to nie zdobyła żadnego medalu. Wystąpiła wówczas najmniejsza reprezentacja Polski w historii - 18 sportowców. Najliczniejsza ekipa wystąpiła podczas mistrzostw w Moskwie w 2013 roku - 55 sportowców.
Dorobek medalowy (do 2022).
Polacy we wszystkich swoich startach w mistrzostwach świata (do 2022) zdobyli łącznie 63 medali - 20 złotych, 18 srebrnych i 25 brązowych.
Według konkurencji.
Polacy zdobywali medale w 13 konkurencjach. Najwięcej medali: 17 w rzucie młotem (w tym 9 złotych) oraz 9 w skoku o tyczce. 
Najwięcej występów.
Tabela przedstawia sportowców, którzy 6 lub więcej razy reprezentowali Polskę na mistrzostwach świata.

</doc>
<doc id="2380570" url="https://pl.wikipedia.org/wiki?curid=2380570" title="Lidia Uszkiewicz">
Lidia Uszkiewicz

Lidia Uszkiewicz, z domu Sembratowicz (ur. 20 października 1908 w Posadzie Sanockiej, zm. 20 sierpnia 1981) – polska lekarz psychiatra, specjalizowała się w psychiatrii sądowej.
Życiorys.
Urodziła się w rodzinie wyznania greckokatolickiego. Od 1924 (klasa IV) kształciła się w Państwowym Gimnazjum im. Królowej Zofii w Sanoku, gdzie w 1929 zdała egzamin dojrzałości (w jej klasie byli m.in. Adam Bieniasz, Stanisław Gerstmann, Norbert Ramer, Eugeniusz Duda, Ryszard Linscheid, Mieczysław Wiśniowski - trzej ostatni to ofiary zbrodni katyńskiej). Następnie studiowała na Wydziale Lekarskim Uniwersytetu Jana Kazimierza we Lwowie. Dyplom lekarza uzyskała 3 grudnia 1935. Przez dwa lata pracowała w Kolonii Dziecięcej Górka w Busku Zdroju, potem jako wolontariuszka w oddziale nerwowo-psychiatrycznym w X Okręgowym Szpitalu w Przemyślu. Od czerwca 1938 była asystentką w Szpitalu Tworkowskim. Od 1952 do 1980 związana z Instytutem Psychoneurologicznym w Warszawie. Autorka licznych prac z zakresu psychiatrii sądowej i orzecznictwa sądowo-psychiatrycznego. Przetłumaczyła na polski klasyczne prace Kandinskiego i Sieczenowa.
Została pochowana w grobie rodzinnym na cmentarzu tworkowskim. Była żoną psychiatry Leona Uszkiewicza.

</doc>
<doc id="2380572" url="https://pl.wikipedia.org/wiki?curid=2380572" title="Lidia Uszkiewiczowa">
Lidia Uszkiewiczowa



</doc>
<doc id="2380574" url="https://pl.wikipedia.org/wiki?curid=2380574" title="Antysufrażyzm">
Antysufrażyzm

Antysufrażyzm (ang. "Anti-suffragism") – dziewiętnastowieczny ruch polityczny sprzeciwiający się nadaniu kobietom praw wyborczych w Wielkiej Brytanii i Stanach Zjednoczonych. Ruch tworzyły głównie kobiety. Był on blisko związany z tzw. "domowym feminizmem", który głosił, że kobieta w domu jest w pełni wolna.
W Wielkiej Brytanii w 1902 było ok. 160 antysufrażystek. Największą organizacją było Women's National Anti-Suffrage League, wydawca pisma "Anti-Suffrage Review" i inicjator petycji do parlamentu z 1907 roku, którą podpisało 87 tysięcy osób. Później wykryto w tej inicjatywie fałszerstwa.
W Nowym Jorku powstało w 1897 roku New York State Association Opposed to Woman Suffrage, które w 1908 roku miało ponad 90 członków. Organizacja była aktywna głównie na polu tworzenia pamfletów i publikacji przybliżających stanowisko organizacji. Natomiast w 1909 roku powołano oddział organizacji w Geneva. Nowojorskie sufrażystki często zapraszały oponentów na otwarte dyskusje. Organem prasowym organizacji nowojorskiej było "The Anti-Suffragist" wydawane przez Williama Winslowa Crannella od 1908 do 1912 roku, a następnie "The Woman's Protest" wydawane samodzielnie.
Po przyjęciu 19. poprawki do konstytucji antysufrażyści przekształcili się w ruch antyfeministyczny, "sprzeciwiający się rozwojowi programów opieki społecznej i kobiecych organizacji pacyfistycznych oraz wspierający kulturę politycznej wrogą działaczkom postępowym". Skuteczność tych działań była większa dzięki połączeniu antyfeminizmu, "antyradykalizmu" i obecnego strachu przed rewolucją komunistyczną.

</doc>
<doc id="2380578" url="https://pl.wikipedia.org/wiki?curid=2380578" title="Leo (Makkonen)">
Leo (Makkonen)



</doc>
<doc id="2380579" url="https://pl.wikipedia.org/wiki?curid=2380579" title="Władimir Hardin">
Władimir Hardin



</doc>
<doc id="2380581" url="https://pl.wikipedia.org/wiki?curid=2380581" title="Jean Stas">
Jean Stas

Jean Servais Stas (ur. 1813 w Leuven, zm. 1891 w Brukseli) – belgijski chemik.
Życiorys.
Zaproponował określanie masy atomowej względem tlenu (metodę tę stosowano w latach 1906–1961). Oznaczył masy atomowe wielu pierwiastków chemicznych. Doświadczalnie potwierdził prawo stosunków stałych (tzw. prawo Prousta). Obalił hipotezę angielskiego chemika Williama Prouta, zgodnie z którą atomy wszystkich pierwiastków chemicznych są zbudowane z atomów wodoru.
Początkowo pracował na École Polytechnique w Paryżu, pod kierunkiem Jeana-Baptiste'a Dumasa. Był profesorem w szkole wojskowej w Brukseli oraz członkiem Belgijskiej Królewskiej Akademii Nauk. W 1885 roku otrzymał Davy Medal, nagrodę naukową przyznawaną przez Royal Society w Londynie.
Na przełomie 1850/1851 jako pierwszy zdołał wykryć truciznę roślinną (była to nikotyna) w ciele martwego człowieka. Ustalenia Stasa przyczyniły się do tego, że belgijski hrabia Hippolyte Visart de Bocarmé (1818–1851) został uznany winnym zamordowania swojego szwagra, Gustawa Fougniesa. Metoda Stasa znalazła szerokie zastosowanie w kryminalistyce. Jej autorstwo usiłował przypisać sobie José Matteo Bonaventure Orfila, ostatecznie jednak uznano pierwszeństwo Stasa.

</doc>
<doc id="2380583" url="https://pl.wikipedia.org/wiki?curid=2380583" title="James Zikic">
James Zikic

James Zikic (ur. 31 marca 1977 w Watford) – angielski zawodnik mieszanych sztuk walki oraz bokser pochodzenia serbsko-szkockiego. Były Mistrz Świata organizacji Cage Rage w wadze półciężkiej (2007), w latach 2009-2011 występował w polskiej organizacji KSW.
Kariera bokserska.
Zikic stoczył pięć profesjonalnych walk bokserskich, zwyciężył 3 pojedynki a 2 przegrał. Ostatni pojedynek bokserski stoczył w 2004 roku.
Kariera MMA.
Swój debiut w formule MMA zaliczył w 1998 roku na angielskiej gali NOTS 1 - Night of the Samurai 1. Wygrał wtedy przez decyzję sędziowską. 2 lutego 1999 wygrał turniej SuperBrawl odbywający się w Honolulu. 12 marca 2000 zwyciężył w kolejnym turnieju - Ring of Truth pokonując dwóch rywali jednego wieczoru.
13 lipca 2002 roku zadebiutował w organizacji UFC, a przeciwnikiem jego był Phillip Miller. Zikic przegrał po trzy rundowym pojedynku przez decyzję. Po tej walce UFC nie przedłużyło kontraktu z Zikiciem.
21 kwietnia 2007 roku, stoczył pojedynek o mistrzowski pas angielskiej organizacji Cage Rage w wadze półciężkiej z byłym zawodnikiem PRIDE Evangelistą Santosem na gali Cage Rage 21. Po trzy-rundowej walce, sędziowie orzekli zwycięstwo Zikicia. Pierwszą i zarazem jedyną obronę pasa stoczył na gali Cage Rage 23 przeciwko byłemu mistrzowi UFC Vitorowi Belfortowi 22 września 2007 roku. Przegrał wtedy przez decyzję sędziowską i tym samym stracił pas mistrzowski Cage Rage wagi półciężkiej.
W 2009 związał się z polską organizacją KSW wygrywając swój pierwszy pojedynek w Polsce z Danielem Dowdą (KSW 12). Następną walkę na KSW stoczył w 2011 roku na KSW 15. Jego przeciwnikiem był dwukrotny tryumfator turnieju KSW Antoni Chmielewski, którego pokonał na punkty. 21 maja 2011 na gali KSW 16 stoczył walkę eliminacyjną do pojedynku o pas mistrzowski KSW w wadze średniej, który ówcześnie dzierżył Krzysztof Kułak, a jego rywalem był zwycięzca turnieju KSW 6 Michał Materla. Zikic przegrał po dwurundowym pojedynku przez jednogłośną decyzję. 26 listopada 2011 roku stoczył rewanżowy pojedynek z Antonim Chmielewskim na KSW 17, który przegrał po dogrywce ostatecznie wypełniając swój kontrakt z KSW.
Po prawie czteroletniej przerwie powrócił do klatki pokonując debiutanta Pietro Cappelliniego na lokalnej gali we Florencji.
Życie prywatne.
Zikic (Жикић, Žikić) jest pochodzenia serbskiego ze strony ojca.

</doc>
<doc id="2380590" url="https://pl.wikipedia.org/wiki?curid=2380590" title="Ambasada Estonii w Polsce">
Ambasada Estonii w Polsce

Ambasada Estonii w Polsce, Ambasada Republiki Estońskiej (est. "Eesti Suursaatkond") – estońska placówka dyplomatyczna mieszcząca się w Warszawie przy ul. Karwińskiej 1.
Siedziba.
W okresie międzywojennym.
Stosunki dyplomatyczne pomiędzy Polską i Estonią nawiązano w 1921. Początkowo poselstwo tego kraju funkcjonowało w Hotelu Europejskim przy ul. Krakowskie Przedmieście 13 (1923), w kamienicy Spokornego w al. Ujazdowskich 19 m. 4, róg Chopina 1 (1923-1933), w kamienicy Bogdanowicza w al. Ujazdowskich 9a/55 (1934), następnie w pałacu Elizy Wielopolskiej w al. Róż 1 (1935-1938) oraz przy ul. Mokotowskiej 61 (1939).
W latach 1921-1940 funkcjonował też konsulat w Gdańsku z siedzibą m.in. przy "Langer Markt" 18 (obecnie Długi Targ) (1922), "Stadtgraben" 6 (Podwale Grodzkie) (1925), "Langer Markt" 18 (1927-1931), "Dominikswall" 13 (Wały Jagiellońskie) (1930), "Elisabethwall" 9 (Wały Jagiellońskie) (1933), "Jopengasse" 66 (ul. Piwna) (1934-1936), "Hundegasse" 35 (ul. Ogarna) (1938-1939).
W okresie po II wojnie światowej.
Polska reaktywowała stosunki dyplomatyczne z Estonią w 1991. Ambasada zaczęła urzędować w willi z około 1935 przy ul. Karwińskiej 1 w 1995. Na czas remontu, od września 2019, ambasada mieściła się przy ul. Bzowej 21. Obecnie przy ul. Karwińskiej 1.

</doc>
<doc id="2380591" url="https://pl.wikipedia.org/wiki?curid=2380591" title="Guillermo Rodríguez">
Guillermo Rodríguez



</doc>
<doc id="2380595" url="https://pl.wikipedia.org/wiki?curid=2380595" title="Nobuhiko Okamoto">
Nobuhiko Okamoto

 – japoński seiyū, pracujący dla Pro-Fit.
Filmografia.
Ważniejsze role są pogrubione

</doc>
<doc id="2380596" url="https://pl.wikipedia.org/wiki?curid=2380596" title="Dereza">
Dereza



</doc>
<doc id="2380599" url="https://pl.wikipedia.org/wiki?curid=2380599" title="St. Johnstone FC">
St. Johnstone FC



</doc>
<doc id="2380601" url="https://pl.wikipedia.org/wiki?curid=2380601" title="St. Mirren FC">
St. Mirren FC



</doc>
<doc id="2380602" url="https://pl.wikipedia.org/wiki?curid=2380602" title="BK Niżny Nowogród">
BK Niżny Nowogród



</doc>
<doc id="2380603" url="https://pl.wikipedia.org/wiki?curid=2380603" title="Punsalmaagijn Oczirbat">
Punsalmaagijn Oczirbat

Punsalmaagijn Oczirbat (; ur. 23 stycznia 1942) – mongolski polityk. Przewodniczący Prezydium Wielkiego Churału Państwowego od 21 marca 1990 do 3 września 1990; prezydent Mongolii od 3 września 1990 do 20 czerwca 1997. Od 1976 członek Komitetu Centralnego Mongolskiej Partii Ludowo-Rewolucyjnej. W 1991 wystąpił z partii.

</doc>
<doc id="2380604" url="https://pl.wikipedia.org/wiki?curid=2380604" title="Abner Mares">
Abner Mares

Abner Mares Martínez (ur. 28 listopada 1985 w Guadalajarze) – meksykański bokser, wicemistrz Igrzysk panamerykańskich, były zawodowy mistrz świata wagi piórkowej (do 126 funtów) i były junior piórkowej (do 122 funtów) federacji WBC oraz były w wadze koguciej (do 118 funtów) organizacji IBF.
Kariera amatorska.
Sukcesy zaczął odnosić już w okresie juniorskim. W roku 2002 został w Kecskemet (Węgry) mistrzem świata kadetów (U17), a w 2004 w Czedżu (Korea Południowa) wicemistrzem świata juniorów w wadze koguciej. Przegrał w finale z Kirgizem Ajbekiem Abdimomnowem.
Równocześnie startował w zawodach seniorskich. W roku 2002 w San Salwador został mistrzem Igrzysk Ameryki Środkowej i Karaibów. W półfinale pokonał późniejszego zawodowego mistrza świata Portorykańczyka Juana Manuela Lópeza i w finale również późniejszego zawodowego mistrza świata Kolumbijczyka Yonnhy Péreza.
W Igrzyskach Panamerykańskich w Santo Domingo (Dominikana) w 2003 pokonał kolejno: Argentyńczyka Juana Manuela Floresa oraz powtórnie Juana Manuela Lópeza. W półfinale wygrał ponownie z Yonnhym Pérezem, a w finale przegrał z Kubańczykiem Guillermo Rigondeaux'a.
Reprezentował swój kraj na Igrzyskach Olimpijskich w Atenach w wadze koguciej. Przegrał pierwszą walkę z Węgrem Zsoltem Bedakiem na punkty po kontrowersyjnym werdykcie.
W trakcie kariery amatorskie rozegrał 120 pojedynków, z których wygrał 112, w tym 84 przed czasem.
Kariera zawodowa.
Karierę zawodową rozpoczął 6 stycznia 2005. Do marca 2010 stoczył 20 walk, wszystkie wygrywając. W tym czasie zdobył tytuł WBO NABO w kategorii koguciej.
22 maja 2010 stoczył pojedynek o tytuł mistrza świata IBF w wadze koguciej z Kolumbijczykiem Yonnhy Pérezem. Był to ich czwarty pojedynek. Trzy pierwsze miały miejsce w trakcie kariery amatorskiej. Walka zakończyła się remisem i Pérez pozostał mistrzem. 11 grudnia doszło do pojedynku z Ormianinem Wachtangiem Darczinjanem. Stawką był tytuł IBO i wakujący WBC Silver. Walka odbyła się w ramach turnieju zorganizowanego przez telewizję Showtime. Zwycięzca miał spotkać się z lepszym z pary Joseph Agbeko-Yonnhy Pérez o tytuł mistrzowski IBF. Mares był liczony w drugiej rundzie a Darczinjan w siódmej. Mares wygrał po zaciętym pojedynku niejednogłośnie na punkty.
13 sierpnia 2011 doszło w Las Vegas do pojedynku z Nigeryjczykiem Josephem Agbeko. Po wyrównanej walce, w której Agbeko był liczony w pierwszej i jedenastej rundzie, Mares wygrał niejednogłośną decyzją sędziów i został nowym mistrzem organizacji IBF w wadze koguciej oraz obronił tytuł WBC Silver. Do rewanżowego pojedynku doszło 3 grudnia. Mares wygrał jednogłośnie na punkty i obronił pas mistrzowski IBF.
W lutym 2012 zrezygnował z tytułu w kategorii koguciej przechodząc do junior piórkowej. 21 kwietnia w El Paso (Stany Zjednoczone) zmierzył się z Portorykańczykiem Erikiem Morelem o wakujący tytuł mistrza federacji WBC. Zwyciężył jednogłośnie na punkty zostając mistrzem świata w drugiej kategorii wagowej. Do pierwszej obrony doszło 10 listopada a przeciwnikiem był posiadacz tytułu WBA Super w wadze koguciej Anselmo Moreno z Panamy. Zwyciężył Mares jednogłośnie na punkty mając przeciwnika na deskach w rundzie piątej.
W lutym 2013 zrezygnował z tytułu przechodząc do kategorii piórkowej. 4 maja w Las Vegas zmierzył się z mistrzem tej kategorii federacji WBC rodakiem Danielem Ponce de Leónem. Wygrał przez techniczny nokaut w dziewiątej rundzie, mając przeciwnika na deskach w rundzie drugiej oraz dziewiątej i został mistrzem świata w trzeciej kategorii wagowej.
7 marca 2015 na gali w MGM Grand w Las Vegas wygrał na punty na dystansie dziesięciu rund 99:90, 98:91 i 96:93 z rodakiem Arturem Santosem Reyesem (18-5, 5 KO).
29 sierpnia 2015 na gali PBC w Los Angeles przegrał niejednogłośnie na punkty 114-114, 111-117 i 111-117 rodakiem Santą Cruzem (31-0-1, 17 KO) pojedynek o pas super czempiona WBA kategorii piórkowej.

</doc>
<doc id="2380606" url="https://pl.wikipedia.org/wiki?curid=2380606" title="Ambasada Tajlandii w Warszawie">
Ambasada Tajlandii w Warszawie

Ambasada Tajlandii w Warszawie (tajski: สถานเอกอัครราชทูตไทย ณ กรุงวอร์ซอ), Ambasada Królestwa Tajlandii – tajlandzka placówka dyplomatyczna znajdująca się w Warszawie przy ul. Willowej 7.
Ambasador Tajlandii w Warszawie akredytowany jest także na Ukrainie.
Podział organizacyjny.
W skład przedstawicielstwa wchodzi:
Siedziba.
Okres do 1945.
W tym okresie utrzymywano jedynie stosunki konsularne.
Okres po 1945.
Stosunki dyplomatyczne nawiązano w 1972. W Warszawie Tajlandia otworzyła swoją ambasadę w 1975. W okresie 1977-1996 jej siedziba mieściła się przy ul. Starościńskiej 1b, następnie przy ul. Willowej 7 (2001-).
Wydział Handlowy funkcjonował przy ul. Migdałowej 4 (1996-2001), ul. Wilczej 66-68 (2001), ul. Emilii Plater 53 (2011–2013), obecnie przy ul. Grzybowskiej 12–14 (2013–).

</doc>
<doc id="2380607" url="https://pl.wikipedia.org/wiki?curid=2380607" title="Masud Minhas">
Masud Minhas

Masud Ali Khan Minhas (ur. 1903 - zm. 1935) – indyjski hokeista na trawie. Złoty medalista olimpijski z Los Angeles.
Zawody w 1932 były jego jedynymi igrzyskami olimpijskimi. W turnieju wystąpił w jednym spotkaniu. 
Zmarł w 1935 roku.

</doc>
<doc id="2380610" url="https://pl.wikipedia.org/wiki?curid=2380610" title="Gurmit Singh">
Gurmit Singh

Gurmit Singh Kullar (ur. 1907 - zm. 4 lutego 1992) – indyjski hokeista na trawie. Złoty medalista olimpijski z Los Angeles.
Zawody w 1932 były jego jedynymi igrzyskami olimpijskimi. W turnieju wystąpił w dwóch spotkaniach strzelając aż 8 goli.

</doc>
<doc id="2380613" url="https://pl.wikipedia.org/wiki?curid=2380613" title="Subhi Barakat">
Subhi Barakat

Subhi Baj Barakat al-Chalidi (arab. صبحي بك بركات الخالدي, ur. w 1889 w Antiochii, Turcja, zm. w 1939) – syryjski polityk z Aleppo. Prezydent Syrii od 28 czerwca 1922 do 21 grudnia 1925.

</doc>
<doc id="2380615" url="https://pl.wikipedia.org/wiki?curid=2380615" title="William Sullivan">
William Sullivan

William Patrick „Pat” Sullivan (ur. 30 sierpnia 1909 w Lonavli, zm. w 1981 w London Borough of Brent) – indyjski hokeista na trawie, mistrz olimpijski z Los Angeles (1932). 
Były to jedyne igrzyska w jego karierze. Wystąpił jako rezerwowy w spotkaniu z reprezentacją Stanów Zjednoczonych, które Hindusi wygrali wysoko 24-1 (Hindusi grali jeszcze tylko z Japonią (wygrali 11–1), gdyż tylko 3 drużyny startowały). Sullivan nie strzelił jednak żadnego gola.

</doc>
<doc id="2380617" url="https://pl.wikipedia.org/wiki?curid=2380617" title="Natrix laevissima">
Natrix laevissima

 #PATRZ Lycodonomorphus laevissimus

</doc>
<doc id="2380618" url="https://pl.wikipedia.org/wiki?curid=2380618" title="Neusterophis laevissima">
Neusterophis laevissima

 #PATRZ Lycodonomorphus laevissimus

</doc>
<doc id="2380619" url="https://pl.wikipedia.org/wiki?curid=2380619" title="Tropidonotus laevissimus">
Tropidonotus laevissimus

 #PATRZ Lycodonomorphus laevissimus

</doc>
<doc id="2380621" url="https://pl.wikipedia.org/wiki?curid=2380621" title="Grayia lubrica">
Grayia lubrica

 #PATRZ Lycodonomorphus laevissimus

</doc>
<doc id="2380622" url="https://pl.wikipedia.org/wiki?curid=2380622" title="Hydralabes melanogaster">
Hydralabes melanogaster

 #PATRZ Lycodonomorphus laevissimus

</doc>
<doc id="2380625" url="https://pl.wikipedia.org/wiki?curid=2380625" title="Bunoo Sutton">
Bunoo Sutton

Bunoo Sutton, właśc. Mervyn Ernest Sutton (ur. 2 czerwca 1909 w Jabalpur, zm. 20 grudnia 1956) – indyjski lekkoatleta, uczestnik LIO 1932.
Na igrzyskach w Los Angeles wystartował w biegach na 100 i w sztafecie 4x100 m odpadając w eliminacjach. W biegu na 110 m przez płotki zajął 3 miejsce w biegu kwalifikacyjnym i awansował do półfinału, w którym zajął 4 miejsce, lecz nie awansował do finału.

</doc>
<doc id="2380630" url="https://pl.wikipedia.org/wiki?curid=2380630" title="Ronald Vernieux">
Ronald Vernieux

Ronald Alfred Vernieux (ur. 18 października 1910 w Kalkucie, zm. 25 maja 1997 w Townsville) – indyjski lekkoatleta, uczestnik LIO 1932. 
Na igrzyskach w Los Angeles wystartował w biegach na 100, 200 m i w sztafecie 4x100 m za każdym razem odpadając w eliminacjach.

</doc>
<doc id="2380633" url="https://pl.wikipedia.org/wiki?curid=2380633" title="Siyar Bahadurzada">
Siyar Bahadurzada

Siyar Bahadurzada (ur. 17 kwietnia 1984 w Kabulu) – afgański zawodnik mieszanych sztuk walki, międzynarodowy mistrz organizacji Shooto w wadze średniej oraz zwycięzca turnieju Ultimate Glory z 2011 roku. Trenował przez wiele lat w holenderskim klubie Golden Glory.
Życiorys.
Bahadurzada urodził się w Kabulu 17 kwietnia 1984 roku. Dorastał w niebezpiecznym środowisku, w czasie gdy w Afganistanie toczyła się wojna. Jego rodzina przeniosła się do Holandii w 1999 roku. Dziadek dał mu przydomek "zabójca", gdy Siyar wygrywał bójki ze starszymi od siebie dziećmi. Bahadurzada zapisał się do klubu Tatsujin dojo (Golden Glory) i zaczął trenować pod okiem Martijna de Jonga.
Kariera MMA.
Karierę w MMA rozpoczął w 2002 roku. Walczył głównie na holenderskich galach Shooto. W 2007 roku zdobył w Japonii mistrzostwo tej organizacji, pokonując Japończyka Shiko Yamashitę. Obronił je dwukrotnie, za każdym razem nokautując przeciwnika.
W 2008 roku walczył dla japońskiej organizacji WVR na galach Sengoku. 5 marca zadebiutował w niej przegrywając z Japończykiem Kazuo Misakim przez poddanie. 28 września tego samego roku wystartował w Grand Prix wagi średniej. W pierwszej rundzie pokonał przez techniczny nokaut (niezdolność do walki - złamana ręka przy próbie obalenia) Evangelistę Santosa. W drugiej rundzie 1 listopada przegrał z Jorge Santiago przez poddanie (dźwignia skrętowa na staw skokowy) i odpadł z turnieju.
Poza występami dla zagranicznych promotorów, walczył również na galach z cyklu Ultimate Glory, organizowanych przez swój klub Golden Glory. 17 października 2009 roku na "Ultimate Glory 11" stoczył zwycięski pojedynek z Robertem Joczem (większościowa decyzja sędziowska). W 2010 roku wystartował w turnieju wagi półśredniej. Wygrał go, zwyciężając wszystkie trzy walki przez TKO, najpierw z Derrickiem Noble'em na "Ultimate Glory 12", następnie z Johnem Alessio na "Ultimate Glory 13" i w rozegranym w 2011 roku w Moskwie finale z Tommym Depretem ("Ultimate Glory 14"). 14 kwietnia 2012 roku w swoim debiucie w UFC na gali "UFC on Fuel TV: Gustafsson vs Silva" błyskawicznie znokautował w 42 sekundy prawym podbródkowym Brazylijczyka Paulo Thiago. W 2013 stoczył dwa przegrane pojedynki m.in. przeciwko Dong Hyun Kimowi. 
W latach 2016–2018 wygrywał trzy pojedynki z rzędu w UFC, wszystkie przed czasem.

</doc>
<doc id="2380637" url="https://pl.wikipedia.org/wiki?curid=2380637" title="Carex leporina">
Carex leporina



</doc>
<doc id="2380638" url="https://pl.wikipedia.org/wiki?curid=2380638" title="Ajmer Singh">
Ajmer Singh

Ajmer Singh (ur. 1 lutego 1940, zm. 27 stycznia 2010 w Czandigarh) – indyjski lekkoatleta, uczestnik LIO 1964.
Na igrzyskach w Tokio wystartował w biegu 4x 400 m odpadając w eliminacjach. Ponadto w 1966 roku zdobył złoty medal Igrzysk Azjatyckich 
W roku 1966 został laureatem nagrody Arjuna Award.

</doc>
<doc id="2380641" url="https://pl.wikipedia.org/wiki?curid=2380641" title="Samrukia">
Samrukia

Samrukia – rodzaj dużego kręgowca o niejasnej pozycji filogenetycznej. Żył w późnej kredzie na terenach współczesnej Azji.
Został opisany przez Darrena Naisha i współpracowników (2012) na podstawie gałęzi żuchwy odkrytych w datowanych na santon lub kampan osadach formacji Bostobinskaja w Kyzyłordzie w Kazachstanie. Mierzą one 27,5 cm długości, co dowodzi dużych rozmiarów zwierzęcia. Autorzy uznali je za ptaka, nie byli jednak pewni, czy potrafił on latać – jeśli nie, prawdopodobnie osiągał rozmiary zbliżone do strusia, mogąc unosić głowę na niemal 2 m ponad ziemię. Holotyp i jedyny znany okaz wykazuje pewne cechy typowe dla owiraptorozaurów, takie jak koosyfikacja tylnych kości żuchwy, brak otworu nadkątowego i prawdopodobny brak zębów w kości zębowej. Zdaniem autorów "Samrukia" nie ma jednak wielu innych cech charakterystycznych dla owiraptorozaurów, wykazuje za to synapomorfie ptaków, co sugeruje, że cechy łączące ją z owiraptorozaurami są konwergentne. Na przynależność samrukii do ptaków wskazała również analiza filogenetyczna przeprowadzona przez autorów – według niej "Samrukia" należy do kladu Ornithuromorpha, w obrębie którego jej pokrewieństwo pozostaje niejasne, gdyż znajduje się ona w politomii z rodzajami "Patagopteryx", "Ichthyornis", "Archaeorhynchus" oraz kladami Neornithes, Hongshanornithidae i "Yanornis" + "Yixianornis". Éric Buffetaut (2011) skrytykował jednak tę analizę, ponieważ nie uwzględniono w niej pterozaurów – jego zdaniem wszystkie cechy holotypu wskazują na przynależność samrukii właśnie do pterozaurów, a nie ptaków. Z Buffetautem zgodzili się również Awerianow (2014) oraz Awerianow i współpracownicy (2015). Awerianow (2014) wskazał na podobieństwa pomiędzy żuchwą samrukii a kecalkoatla, co sugeruje, że "Samrukia" należy do kladu Azhdarchidae. Według Awerianowa może być ona młodszym synonimem azdarchida "Aralazhdarcho", znanego z osadów tej samej formacji z Szach Szach. Awerianow i in. (2015) również nie wykluczyli, że te dwa taksony faktycznie są synonimiczne, mimo dużej różnicy rozmiarów.
Nazwa rodzajowa "Samrukia" pochodzi od imienia Samruka – magicznego ptaka z kazachskiego folkloru, natomiast epitet gatunkowy gatunku typowego, "nessovi", honoruje radzieckiego paleontologa Lwa Nessowa.

</doc>
<doc id="2380642" url="https://pl.wikipedia.org/wiki?curid=2380642" title="Samrukia nessovi">
Samrukia nessovi



</doc>
<doc id="2380651" url="https://pl.wikipedia.org/wiki?curid=2380651" title="Port lotniczy Mount Gambier">
Port lotniczy Mount Gambier

Port lotniczy Mount Gambier (IATA: MGB, ICAO: YMTB) – port lotniczy położony w Mount Gambier, w stanie Australia Południowa, w Australii.

</doc>
<doc id="2380653" url="https://pl.wikipedia.org/wiki?curid=2380653" title="Port lotniczy Portland (Australia)">
Port lotniczy Portland (Australia)

Port lotniczy Portland (Australia) (IATA: PTJ, ICAO: YPOD) – port lotniczy położony w Portland, w stanie Wiktoria, w Australii.

</doc>
<doc id="2380660" url="https://pl.wikipedia.org/wiki?curid=2380660" title="Make It Happen (singel Edyty Górniak)">
Make It Happen (singel Edyty Górniak)

Make It Happen – singel polskiej piosenkarki popowej Edyty Górniak promujący album "Invisible", wydany 22 września 2003 roku przez wydawnictwo muzyczne Virgin Records. Singel został wydany wyłącznie na terenie Wielkiej Brytanii.
Twórcami kompozycji są Paul Wilson, Andy Watkins oraz Tracy Ackerman.
Lista utworów.
Opracowano na podstawie materiału źródłowego.

</doc>
<doc id="2380661" url="https://pl.wikipedia.org/wiki?curid=2380661" title="Państwa Ameryki">
Państwa Ameryki



</doc>
<doc id="2380663" url="https://pl.wikipedia.org/wiki?curid=2380663" title="Lista odcinków serialu Z archiwum X">
Lista odcinków serialu Z archiwum X



</doc>
<doc id="2380669" url="https://pl.wikipedia.org/wiki?curid=2380669" title="Bożena Gancarz">
Bożena Gancarz

Bożena Gancarz (z domu Dudek, ur. 23 maja 1968 w Mielcu) – polska pływaczka, siedemnastokrotna Mistrzyni i czterokrotna Rekordzistka Polski.
Jest wychowanką Stali Mielec, z którą rozpoczynała karierę seniorską. Począwszy od lata 1987 startowała w barwach AZS-AWF Warszawa, co związane było z rozpoczęciem przez nią studiów.
Medale Mistrzostw Polski.
Objaśnienia:

</doc>
<doc id="2380678" url="https://pl.wikipedia.org/wiki?curid=2380678" title="Aaron Wildavsky">
Aaron Wildavsky

Aaron Wildavsky (ur. 31 maja 1930, zm. 4 września 1993) - amerykański politolog i teoretyk zarządzania, zaliczany do neokonserwatystów.
Pochodził z rodziny ukraińskich Żydów. W 1962 przeniósł się na UC Berkeley, gdzie pracował do emerytury. W latach 1985 - 1986 przewodniczył Amerykańskiemu Stowarzyszeniu Nauk Politycznych.
Znany jest ze sformułowania tzw. paradoksu Wildavsky'ego. Zgodnie z nim, kierownik danej organizacji nigdy nie będzie dysponować pełnym zasobem informacji, ponieważ część z nich zginie na "wejściu" do organizacji, a część zostanie przefiltrowana wewnątrz organizacji. Jeśli więc będzie starał się dotrzeć do pierwotnych źródeł informacji, te go przytłoczą; jeśli zaś będzie opierał się na tych informacjach, które do niego docierają, zostanie wprowadzony w błąd.

</doc>
<doc id="2380680" url="https://pl.wikipedia.org/wiki?curid=2380680" title="Gyan Bhalla">
Gyan Bhalla

Gyan Prakash Bhalla (ur. 22 kwietnia 1910 - zm. ?) – indyjski lekkoatleta, uczestnik LIO 1936.
Na igrzyskach w Berlinie wystartował w biegach na 400 i 800 m odpadając w eliminacjach.

</doc>
<doc id="2380685" url="https://pl.wikipedia.org/wiki?curid=2380685" title="Web Open Font Format">
Web Open Font Format

Web Open Font Format (WOFF) – format czcionki do wykorzystania na stronach internetowych opracowany w 2009 roku. W3C opublikowała WOFF jako projekt roboczy 27 lipca 2010.
Format otrzymał wsparcie głównych producentów czcionek i został wprowadzony do przeglądarek Mozilla Firefox 3.6, Google Chrome 6 oraz Opera 11.10. Microsoft wprowadził pełną obsługę WOFF do przeglądarki Internet Explorer 9 od wersji Platform Preview 3. Obsługa WOFF została dodana do silnika Presto 2.7, wykorzystywanym przez Operę. Przeglądarka Safari obsługuje czcionki WOFF od wersji 5.1 w systemie Mac OS X 10.7.

</doc>
<doc id="2380686" url="https://pl.wikipedia.org/wiki?curid=2380686" title="Leo Pinto">
Leo Pinto

Leo Hillary Knowles Pinto (ur. 11 kwietnia 1914, zm. 10 sierpnia 2010) – indyjski hokeista na trawie. Złoty medalista olimpijski z Londynu.
Życiorys.
Miał m.in. portugalskie korzenie. Urodził się w Kenii, w Indiach zamieszkał jako ośmiolatek. Zawody w 1948 były jego jedynymi igrzyskami olimpijskimi. W turnieju rozegrał 3 spotkania. Występował na pozycji bramkarza. Karierę zaczynał jako trzynastolatek i grał przez ponad 30 lat. Po zakończeniu kariery sportowej został szkoleniowcem.

</doc>
<doc id="2380689" url="https://pl.wikipedia.org/wiki?curid=2380689" title="Lionel Emmett">
Lionel Emmett

Lionel Charles Renwick Emmett (ur. 8 stycznia 1913 w Achalpur, zm. 9 sierpnia 1996 w Colchesterze) – indyjski hokeista na trawie. Złoty medalista olimpijski z Berlina.
Zawody w 1936 były jego jedynymi igrzyskami olimpijskimi. W turnieju wystąpił tylko w jednym spotkaniu.

</doc>
<doc id="2380691" url="https://pl.wikipedia.org/wiki?curid=2380691" title="Jezioro Pamiątkowskie">
Jezioro Pamiątkowskie

Jezioro Pamiątkowskie – jezioro rynnowe na Pojezierzu Poznańskim, w województwie wielkopolskim, na terenie powiatu szamotulskiego, w Gminie Szamotuły, we wsi Pamiątkowo.
Charakterystyka.
Dno jest wyrównane na całej powierzchni z łagodnie opadającymi stokami, Brzeg, z wyjątkiem niewielkich przerw, w całości porośnięty jest przez trzcinę pospolitą, istnieje też niewielkie skupisko pałki wąskolistnej, situ jeziornego i manny mielec. Roślinność o liściach pływających reprezentują zespoły grążela żółtego i osoki aloesowej z pojedynczymi stanowiskami grzybienia białego; przy odpływie znajduje się stanowisko żabiścieku pływającego. Przeźroczystość wody - w lecie mała - dochodzi do 60 cm wskutek występowania sinic i zielenic.
Jezioro Pamiątkowskie jest rynnowym, silnie wydłużonym i płytkim zbiornikiem, położonym w zlewni pól uprawnych. Dopływ stanowi rów z pól wsi Przecław, Przecławek i Cerekwica, wywierający wyraźny wpływ na użyźnianie wód jeziora. Około 70% zlewni stanowią pola uprawne, sady i ogrody. Odpływ do rzeki Samy, lewobrzeżnego dopływu Warty. W jeziorze w okresie ostrych zim występuje przyducha. Na wschodnim brzegu jeziora usytuowane jest kąpielisko i pole namiotowe.

</doc>
<doc id="2380694" url="https://pl.wikipedia.org/wiki?curid=2380694" title="WISE J0254+0223">
WISE J0254+0223

WISE J0254+0223 – brązowy karzeł należący do typu widmowego T, znajdujący się w gwiazdozbiorze Wieloryba w odległości około 15 lat świetlnych. Brązowy karzeł został odkryty przez astronomów "Leibniz Institute for Astrophysics Potsdam" przy użyciu teleskopu kosmicznego WISE. Jest to jeden z obiektów najbliższych Słońca.

</doc>
<doc id="2380699" url="https://pl.wikipedia.org/wiki?curid=2380699" title="Droga krajowa nr 1 (Indie)">
Droga krajowa nr 1 (Indie)

Droga krajowa nr 1 ("National Highway 1", "NH 1") – jedna z dróg krajowych, przebiegających na terenie północnych Indii. Łączy stolicę Nowe Delhi z miastem Attari (stan Pendżab) w pobliżu granicy indyjsko-pakistańskiej. Droga zarządzana jest przez "NHAI". Jest to jedna z najdłuższych i najstarszych dróg w Indiach.
NH 1 łączy Nowe Delhi m.in. z miastami: Amritsar, Dźalandhar, Ludhijana, Rajpura, Ambala, Kurukszetra, Karnal, Panipat i Sonipat. Na NH 1 jeździ Delhi-Lahore Bus.
Arteria jest częścią trasy azjatyckiej AH1.

</doc>
<doc id="2380700" url="https://pl.wikipedia.org/wiki?curid=2380700" title="WISE J1741+2553">
WISE J1741+2553

WISE J1741+2553 – brązowy karzeł należący do typu widmowego T, znajdujący się w gwiazdozbiorze Herkulesa w odległości około 18 lat świetlnych. Brązowy karzeł został odkryty przez astronomów "Leibniz Institute for Astrophysics Potsdam" przy użyciu teleskopu kosmicznego WISE. Jest to jeden z obiektów najbliższych Słońca.

</doc>
<doc id="2380702" url="https://pl.wikipedia.org/wiki?curid=2380702" title="Peter Fernandes">
Peter Fernandes

Peter Paul Fernandes (ur. 15 września 1916, zm. 24 stycznia 1981) – indyjski hokeista na trawie i krykiecista, złoty medalista olimpijski z Berlina (w hokeju na trawie).
Życiorys.
Absolwent Szkoły Wyższej im. Świętego Patryka w Karaczi.
W 1936 roku wystąpił na Letnich Igrzyskach Olimpijskich w reprezentacji narodowej w hokeju na trawie. Podczas tego turnieju grał na pozycji napastnika, strzelając dwa gole w dwóch meczach. Razem z kolegami z reprezentacji zdobył złoty medal. Był to jednak jego jedyny występ na igrzyskach olimpijskich.
W latach późniejszych, Fernandes grał w krykieta (m.in. w klubach: The Rest 1938-1941, Sind (Indie) 1941-1946, Sind 1947-1949); grał na pozycji odbijającego (leworęcznego). Jego młodszy brat Max również był krykiecistą.

</doc>
<doc id="2380710" url="https://pl.wikipedia.org/wiki?curid=2380710" title="Ralf de Souza Teles">
Ralf de Souza Teles

Ralf de Souza Teles (ur. 9 czerwca 1984 w São Paulo) – brazylijski piłkarz grający na pozycji defensywnego pomocnika. Obecnie zawodnik Corinthians.
Kariera klubowa.
Karierę piłkarską Ralf rozpoczął w 2004 w CA Taboão da Serra, którego jest wychowankiem. W 2005 przeszedł do występującego w lidze stanowej Maranhão - SID Imperatriz. Z SID Imperatriz zdobył mistrzostwo stanu Maranhão - Campeonato Maranhense w 2005. W pierwszej połowie 2007 występował w występującym w lidze stanowej São Paulo - XV de Jaú. Dobra gra w XV de Jaú zaowocowała transferem do drugoligowej Gamy Brasília. Rok 2008 rozpoczął w Noroeste Bauru, z którego trafił do drugoligowego w Grêmio Barueri. Z Grêmio awansował do Campeonato Brasileiro Série A w 2008.
W lidze brazylijskiej zadebiutował 9 maja 2009 w zremisowanym 1-1 meczu ze Sportem Recife. Dobra gra w Grêmio zaowocowało transferem do Corinthians Paulista przed sezonem 2010. W Corinthians zadebiutował 21 stycznia 2010 w wygranym 2-1 meczu ligi stanowej São Paulo z Bragantino Bragança Paulista. Dotychczas w lidze brazylijskiej rozegrał 77 spotkań, w których strzelił 4 bramki.
Kariera reprezentacyjna.
10 sierpnia 2011 w przegranym 2-3 meczu z Niemcami Ralf zadebiutował w reprezentacji Brazylii.

</doc>
<doc id="2380711" url="https://pl.wikipedia.org/wiki?curid=2380711" title="Lycodonomorphus leleupi">
Lycodonomorphus leleupi

Lycodonomorphus leleupi – gatunek węża z rodziny Lamprophiidae.
Najdłuższa zanotowana samica mierzyła 75 centymetrów, samiec zaś 58 centymetrów. Ciało w kolorze oliwkowo-czarnym. Brzuch ciemno pomarańczowy. Głowa mała, płaska. Podstawą ich diety są ryby i żaby.
Samica składa w lecie do 9 jaj.
Zamieszkują tereny RPA w Afryce Południowej, Kongo, Malawi, Zimbabwe oraz Mozambiku.

</doc>
<doc id="2380712" url="https://pl.wikipedia.org/wiki?curid=2380712" title="Dick Smith (sportowiec)">
Dick Smith (sportowiec)

Dick Smith, właśc. Richard Smith (ur. w Boltonie) – angielski piłkarz.
Swoją zawodową karierę rozpoczął w Newton Heath. W klubie z Manchesteru, zarówno w lidze jak i Pucharze Anglii, zaliczył 100 występów i zdobył 37 goli. Był pierwszym piłkarzem, który zdobył bramkę w meczu derbowym przeciwko Manchesterowi City w 1894 roku. W sumie w tym spotkaniu zdobył cztery gole. Do dziś żaden piłkarz nie powtórzył tego osiągnięcia w derbach Manchesteru.

</doc>
<doc id="2380713" url="https://pl.wikipedia.org/wiki?curid=2380713" title="Ablabophis whytei leleupi">
Ablabophis whytei leleupi

 #PATRZ Lycodonomorphus leleupi

</doc>
<doc id="2380714" url="https://pl.wikipedia.org/wiki?curid=2380714" title="Lycodonomorphus rufulus leleupi">
Lycodonomorphus rufulus leleupi

 #PATRZ Lycodonomorphus leleupi

</doc>
<doc id="2380715" url="https://pl.wikipedia.org/wiki?curid=2380715" title="Joe Galibardy">
Joe Galibardy

Joseph Deville Thomas „Joe” Galibardy (ur. 10 stycznia 1915, zm. 17 maja 2011) – indyjski hokeista na trawie. Złoty medalista olimpijski z Berlina.
Zawody w 1936 były jego jedynymi igrzyskami olimpijskimi. W turnieju wystąpił w pięciu spotkaniach. 
W 1956 wyemigrował do Wielkiej Brytanii.

</doc>
<doc id="2380718" url="https://pl.wikipedia.org/wiki?curid=2380718" title="Sztafeta pływacka 4 x 200 m">
Sztafeta pływacka 4 x 200 m



</doc>
<doc id="2380724" url="https://pl.wikipedia.org/wiki?curid=2380724" title="Ernie Goodsir-Cullen">
Ernie Goodsir-Cullen

Ernest John "Ernie" Goodsir-Cullen (ur. 15 lipca 1912 - zm. 1993) – indyjski hokeista na trawie. Złoty medalista olimpijski z Berlina.
Zawody w 1936 były jego jedynymi igrzyskami olimpijskimi. W turnieju wystąpił w pięciu spotkaniach strzelając jednego gola. 
Jest młodszym bratem Willie'go Goodsira-Cullena

</doc>
<doc id="2380727" url="https://pl.wikipedia.org/wiki?curid=2380727" title="Oskowo (przystanek kolejowy)">
Oskowo (przystanek kolejowy)

Oskowo – nieczynny przystanek osobowy w Oskowie, w powiecie lęborskim, w województwie pomorskim, w Polsce.

</doc>
<doc id="2380728" url="https://pl.wikipedia.org/wiki?curid=2380728" title="Spaghetti Western Orchestra">
Spaghetti Western Orchestra

Spaghetti Western Orchestra – australijski kwintet muzyków, prezentujących muzykę ze spaghetti westernów, zwłaszcza kompozycje Ennia Morricone. Uprzednio zespół działał pod nazwą Ennio Morricone Experience.
Pod tą ostatnią nazwą artyści występowali m.in. w Studio, jednej z części [[Sydney Opera House]] w [[Sydney]]. John Shand tak w ocenie ich gry z 2004 roku chwalił ich nowatorskie poczucie humoru: "[ich] uniwersalność stale zaskakuje i ciągle wywołuje uśmiech".
Działalność jako Spaghetti Western Orchestra rozpoczęli w 2007 roku na [[Festival International de Jazz de Montréal|Montreal Jazz Festival]]. Z sukcesem wystąpili na [[Edinburgh Festival|Festiwalu Edynburskim]] i z tym samym widowiskiem odbyli [[Trasa koncertowa|tournée]] po świecie. W swoich przedstawieniach odgrywają muzykę i sceny ze znanych spaghetti westernów, takich jak [[Za kilka dolarów więcej]] czy [[Pewnego razu na Dzikim Zachodzie]]; posługują się przy tym również niezwykłymi instrumentami muzycznymi, np. [[Theremin|eterofonem]], i innymi do wywoływania specjalnych efektów dźwiękowych, np. [[Wabik|wabikiem]].
Przypisy.
[[Kategoria:Australijskie zespoły muzyczne]]

</doc>
<doc id="2380730" url="https://pl.wikipedia.org/wiki?curid=2380730" title="Kostroga (przystanek kolejowy)">
Kostroga (przystanek kolejowy)

Kostroga – nieczynny przystanek osobowy w Kostrodze, w powiecie bytowskim, w województwie pomorskim, w Polsce.

</doc>
<doc id="2380731" url="https://pl.wikipedia.org/wiki?curid=2380731" title="Khushi Ram">
Khushi Ram

Khushi Ram (ur. 15 stycznia 1916 w Gurdaspur) – indyjski gimnastyk, uczestnik Igrzysk Olimpijskich w 1952 w Helsinkach. Na igrzyskach olimpijskich zajął ostatnie 185 miejsce w wieloboju gimnastycznym, zajmując w każdej z dyscyplin miejsce ostatnie, przedostatnie lub trzecie od końca.

</doc>
<doc id="2380732" url="https://pl.wikipedia.org/wiki?curid=2380732" title="Sayed Muhammad Hussain">
Sayed Muhammad Hussain

Sayed Muhammad Hussain (ur. 1 października 1911 - zm. 28 lutego 1977) – indyjski hokeista na trawie. Złoty medalista olimpijski z Berlina.
Zawody w 1936 były jego jedynymi igrzyskami olimpijskimi. W turnieju wystąpił w czterech spotkaniach.

</doc>
<doc id="2380735" url="https://pl.wikipedia.org/wiki?curid=2380735" title="McLaren M2B">
McLaren M2B

McLaren M2B – samochód Formuły 1, pierwszy bolid zespołu McLaren, zaprojektowany przez Robina Herda, używany w sezonie 1966. Został stworzony w 1965 na podstawie prototypowego modelu McLaren M2A. Do stworzenia samochodu użyto innowacyjnego laminatu Mallite. Bolid był napędzany silnikami Ford i Serenissima, które miały jednak niewystarczającą moc. M2B miały też problemy z niezawodnością.
Kierowany przez założyciela zespołu Bruce'a McLarena, M2B zgłaszany był do sześciu Grand Prix, startując w czterech. Pierwszy punkt zdobył podczas Grand Prix Wielkiej Brytanii, a kolejne dwa w Grand Prix Stanów Zjednoczonych.
Powstanie bolidu.
Bruce McLaren Motor Racing został założony w 1963 przez Bruce'a McLarena, który był kierowcą fabrycznego zespołu Cooper w Formule 1. Przez dwa lata zespół McLaren startował w Tasman Series i innych seriach wyścigowych. Bruce McLaren występował w Formule 1 w zespole Coopera, jednak w sezonie 1965 jego wyniki uległy pogorszeniu i postanowił stworzyć swój własny bolid Mimo że sam był wykwalifikowanym inżynierem, zatrudnił Robina Herda do zaprojektowania pojazdu. Robin Herd był inżynierem lotniczym, pracującym w Royal Aircraft Establishment, gdzie był zaangażowany w projekt Concorde'a. McLaren zatrudnił go do zrealizowania swojego planu – we wrześniu 1965 została ukończona budowa prototypowego samochodu M2A. Był on napędzany silnikiem Oldsmobile V8 i służył do testowania opon Firestone oraz pomysłów Herda. McLaren jeździł wówczas w Cooperze, więc zaprzeczał temu, że buduje konkurencyjny bolid, twierdząc, że jest on jedynie podłożem do badań opon.
W fabryce w Colnbrook rozpoczęła się budowa dwóch podwozi M2B, natomiast budowa trzeciego prawdopodobnie nie została ukończona. W grudniu 1965 roku zakończyły się testy M2A na Goodwood Circuit, w trakcie których bolid przejechał ponad 3000 kilometrów, a dwa silniki były gotowe do montażu w M2B. W ostatnich dniach grudnia do zespołu konstrukcyjnego dołączył były kolega Herda z RAE – Gordon Coppuck, który później został szefem konstruktorów w McLarenie. W lutym 1966 kolejne testy zostały przeprowadzone w Kalifornii, w oczekiwaniu na początek sezonu 1966 w maju.
Charakterystyka.
M2B był napędzany centralnie umieszczonym silnikiem, z napędem tylnym. W bolidzie zastosowano nadwozie samonośne, spopularyzowane przez Lotusa 25 z 1962. Herd, korzystając ze swojego doświadczenia lotniczego, użył do budowy podwozia Mallite, materiału używanego pierwotnie do tworzenia wewnętrznych paneli w samolocie. Jest to materiał produkowany z włókien ogorzałki wełnistej pokrytej warstwami duraluminium, przez co jest przydatniejszy w budowie bolidów niż zwykły stop aluminium.
Okazało się jednak, że Mallite jest trudny do wygięcia na krągłych elementach pojazdu i, podczas gdy M2A został wykonany w całości z niego (z wyjątkiem grodzi stalowych), w M2B został wykorzystany jedynie do wewnętrznych i górnych części pojazdu, a do pozostałej części użyto aluminium. Mallite było też trudne do naprawienia po stłuczce, jego sztywność skrętna wynosiła prawie 3600 N·m na stopień. Paliwo było przechowywane w gumowych zbiornikach w obrębie nadwozia.
Wiedza Herda z dziedziny aerodynamiki pomogła zespołowi w eksperymentowaniu z aerodynamicznym nadwoziem. M2A został wyposażony w tylne skrzydło, które dociskało samochód do nawierzchni i pozwalało na szybsze pokonywanie zakrętów, a także skróciło czas okrążenia o trzy sekundy (na torze Zandvoort). Było to dwa i pół roku przed zastosowaniem tylnych skrzydeł u Brabhama i zespołów korzystających z samochodów Ferrari w Formule 1 Zespół zamierzał wykorzystać skrzydło w M2B, ale nie udało się to, ze względu na specyfikę silnika.
Zawieszenie zostało oparte na konwencjonalnych wahaczach z amortyzatorami wewnętrznymi z przodu i zewnętrznymi resorami i amortyzatorami z tyłu. Hamowanie było możliwe dzięki hamulcom tarczowym Girling o rozmiarze 33 cm, ze stopu magnezu. Rozstaw osi samochodu wynosił 2438 mm, zaś sam kokpit miał 1473 mm z przodu i 1492 mm z tyłu.
W sezonie 1966 limit pojemności silnika został zwiększony z 1,5 litra w poprzednich sezonach do 3,0 litra. McLaren testował silniki British Racing Motors (BRM), Maserati, Coventry Climax i Oldsmobile, zanim wybrał V8 Forda. Ten silnik był pierwotnie zaprojektowany do amerykańskiego wyścigu Indianapolis 500 i wymagał zmniejszenia pojemności z 4,2 litra do 3 litrów. Wybór ten był częściowo motywowany przez to, że wierzono w możliwość uzyskania pomocy finansowej od Forda (nigdy się jednak nie pojawiła). Inżynier Klaus von Rucker pracujący wcześniej w BMW i Daimler-Benz został wybrany do przekształcenia silnika w Anglii. Prace postępowały wolno, więc projekt powierzono firmie Traco Engineering w Kalifornii, gdzie wprowadzono wiele modyfikacji pod nadzorem Knutsona Gary'ego z McLarena. W pierwotnej wersji silnik Forda miał moc 470 KM i zespół konstrukcyjny spodziewał się, że przerobiona wersja będzie mogła osiągnąć 335 KM.. W rzeczywistości, osiągał on 300 KM. Osiągnięcie tej mocy było dodatkowo utrudnione przez duże wymiary i masę samochodu (skrzynia biegów ważyła niemal tyle co cały bolid Brabhama). McLaren postanowił więc używać także silnika V8 Serenissima M166 o pojemności 3 litrów do niektórych wyścigów. Był to rozwinięty przez Alfa Francisa dziewięćdziesięciostopniowy silnik V8 z podwójnym wałkiem rozrządu napędzanym łańcuchem. Średnica i skok tłoka wynosiły 85 mm x 66 mm, a pojemność wynosiła 2996 cm². Moc maksymalna silnika Serennisima wynosiła 305-307 KM przy 8500 obrotach na minutę. Używane były cztero- i pięciobiegowe skrzynie biegów zintegrowane z mechanizmem różnicowym ZF i sprzęgło marki Borg&amp;Beck.
M2B ścigał się w zielono-srebrnym malowaniu zaprojektowanym przez Michaela Turnera. W filmie "Grand Prix", w którym zagrał bolid, samochód został przemalowany na biało, z zielonymi paskami – w barwy fikcyjnego japońskiego zespołu „Yamura”.
Występy w Formule 1.
Bolid M2B napędzany silnikiem Forda zaliczył swój debiut 22 maja 1966 podczas pierwszej rundy mistrzostw – Grand Prix Monako, gdzie był kierowany przez Bruce'a McLarena. Wystartował z dziesiątego miejsca, jednak po dziewięciu okrążeniach musiał przerwać wyścig ze względu na wyciek oleju. Po tym wyścigu McLaren postanowił, że w Grand Prix Belgii zostanie użyty silnik Serenissima. Przez problemy z łożyskiem McLaren nie mógł wystartować w tym wyścigu. Zespół nie wziął udziału również w Grand Prix Francji. 16 lipca do Grand Prix Wielkiej Brytanii rozgrywanego na torze Brands Hatch wystartował z 13. pozycji, a ukończył go na szóstej, zdobywając pierwszy punkt dla swojegp zespołu. Serenissima zawiodła ponownie przed Grand Prix Holandii i zapisy do Grand Prix Niemiec i Włoch zostały wycofane w oczekiwaniu na gotowość silnika Forda do startu. Serenissima zaoferowała nowy silnik 91,5 x 57 mm z pojemnością 2998,46 cm² lecz McLaren zdecydował się na powrót do silnika Forda. Wyposażony ponownie w tę jednostkę bolid wystartował w Grand Prix USA. W kwalifikacjach Bruce McLaren zajął 11. pozycję, zaś w wyścig ukończył na piątym miejscu, zdobywając dwa punkty dla zespołu. Podczas Grand Prix Meksyku w tyle nadwozia zastosowano wycięcie, zapobiegające przegrzaniu silnika, jednak maszyna nie działała poprawnie i McLaren nie dojechał do mety. McLaren chciał zatrudnić jako drugiego kierowcę Chrisa Amona, który jeździł już dla zespołu w innych seriach, jednak jego samochód miał problemy z silnikiem i nie wystartował w żadnym z wyścigów.
Po sezonie.
Pomimo braku sukcesów M2B Herd powiedział: „każdy jest dziesięć razy bardziej zdeterminowany, by w przyszłym roku było lepiej”, zauważył też, że większy nacisk położony był na elegancję karoserii, niż na aerodynamikę pojazdu, a zespół koncentrował się bardziej na technicznej pomysłowości niż inżynierii pozwalającej na wygrywanie wyścigów. Członek zespołu, a później dyrektor McLarena Teddy Mayer powiedział, że głównym problemem był wybór silnika Forda. Tego samego zdania był osobisty sekretarz Bruce'a McLarena Eoin Young.
Przy późniejszych bolidach zespołu porzucono Mallite na rzecz tradycyjnych konstrukcji aluminiowych. Herd uczestniczył przy projektowaniu wszystkich tych samochodów do czasu jego odejścia do Coswortha w 1967, a McLaren stał się jednym z najbardziej utytułowanych zespołów w Formule 1.
M2A krążył wśród różnych prywatnych właścicieli w Wielkiej Brytanii, dopóki nie został zniszczony przez pożar w 1969. Źródła wskazują, że trzy egzemplarze M2B były w obiegu: jeden oczekuje renowacji w Stanach Zjednoczonych, a inny jest na wystawie Donington Grand Prix.

</doc>
<doc id="2380736" url="https://pl.wikipedia.org/wiki?curid=2380736" title="Czarna Dąbrówka (przystanek kolejowy)">
Czarna Dąbrówka (przystanek kolejowy)

Czarna Dąbrówka – nieczynny przystanek osobowy w Czarnej Dąbrówce, w powiecie bytowskim, w województwie pomorskim, w Polsce.

</doc>
<doc id="2380739" url="https://pl.wikipedia.org/wiki?curid=2380739" title="Robert Jocz">
Robert Jocz

Robert Jocz (ur. 22 marca 1976 w Warszawie) – polski judoka oraz zawodnik mieszanych sztuk walki w latach 2005-2012. Międzynarodowy mistrz organizacji WFCA w wadze średniej. Występował m.in. w polskiej organizacji KSW oraz holenderskich Ultimate Glory i Beast of the East (BOTE).
Obecnie trener czołowych polskich zawodników MMA występujących na polskich i międzynarodowych galach. Zdobywca 2 Heraklesów 2017r. za klub roku oraz Hall of Fame.
Kariera MMA.
Jocz zadebiutował w 2005 roku w MMA przeciwko przyszłemu zawodnikowi UFC, Lucio Linharesowi. Przegrał wtedy przez niejednogłośną decyzję sędziowską.
3 czerwca 2006 roku wystartował w turnieju na gali KSW 5 w Warszawie, dochodząc do finału, w którym uległ Francuzowi – Francisowi Carmontowi przez decyzję jednogłośną sędziów.
W 2007 roku podpisał kontrakt z holenderską organizacją Ultimate Glory. Stoczył w niej sześć pojedynków (bilans 4-2). W tych samych latach walczył na innej holenderskiej gali, Beast of the East w której był niepokonany. Wygrał sześć walk, a w 2009 roku wywalczył międzynarodowe mistrzostwo World Full Contact Association (WFCA) w wadze średniej, nokautując w pierwszej rundzie Japończyka – Kenjiego Nagaia. W 2010 roku obronił pas WFCA, poddając dźwignią na staw łokciowy Litwina – Karolisa Liukaitisa.
4 czerwca 2011 roku na gali PRO FIGHT 6 we Włocławku przegrał z mistrzem M-1 Global, Wiaczesławem Wasilewskim przez jednogłośną decyzję, tym samym przeciągając passę trzech porażek z rzędu. W 2012 stoczył wygrany pojedynek z Marcinem Mencelem po czym zakończył karierę zawodniczą, skupiając się na karierze trenerskiej.
Przez wiele lat był jednym z zawodników, a później trenerów w klubie Nastula Team, założonym przez Pawła Nastulę. W 2013 postanowił odejść z Nastula Team do S4 Fight&amp;CrossGym Club. W 2015 założył własny klub – WCA Fight Team. 20 lipca 2022 klub WCA Fight Team za pomocną Facebooka ogłosił, że trener Jocz porzuca stanowisko głównego trenera tzw. head coacha w grupie zawodniczej WCA. Następcą Jocza został Anzor Ażyjew.
Życie prywatne.
Ma dwóch synów i córkę.

</doc>
<doc id="2380740" url="https://pl.wikipedia.org/wiki?curid=2380740" title="Jerzkowice (stacja kolejowa)">
Jerzkowice (stacja kolejowa)

Jerzkowice – nieczynna stacja kolejowa w Jerzkowicach, w powiecie bytowskim, w województwie pomorskim, w Polsce.

</doc>
<doc id="2380741" url="https://pl.wikipedia.org/wiki?curid=2380741" title="Tania Sawiczewa">
Tania Sawiczewa

Tatiana Nikołajewna Sawiczewa znana również jako Tania Sawiczewa (ros. Татьяна Николаевна Савичева; ur. 23 stycznia 1930 w Dworyszczy k. Gdowa, zm. 1 lipca 1944 w Szatkach k. Gorkiego) – uczennica i mieszkanka Leningradu, która podczas blokady miasta w czasie II wojny światowej, prowadziła dziennik. Liczył on zaledwie 9 stron zapisanych krótkimi zdaniami, zajmującymi całą stronę, beznamiętnie informującymi o śmierci bliskich dziewczynki (w sumie 6 osób). Zapiski te, znane jako "Dziennik Tani Sawiczewej" w okresie istnienia ZSRR, są jednym z symboli ofiarnej obrony Leningradu i tzw. wielkiej wojny ojczyźnianej.
Autorka.
Tania Sawiczewa urodziła się 23 stycznia 1930 roku we wsi Dworyszcze pod Gdowem, jednak wychowywała się w Leningradzie. Pochodziła z dość zamożnej jak na czasy radzieckie rodziny – jej matka Maria Ignatiewna Sawiczewa (z d. Fiodorowa) i ojciec Nikołaj Rodionowicz prowadzili w Leningradzie, otwartą dzięki polityce NEP-u, piekarnię-cukiernię, w której obydwoje pracowali. Posiadali także kino „Sowiet”.
Tania była piątym, najmłodszym dzieckiem Marii i Nikołaja. Miała dwie siostry: Żenię i Ninę oraz dwóch braci: Leonida i Miszę. Wraz z umacnianiem się stalinizmu i likwidacją NEP-u, rodzina Tani zaczęła być poddawana represjom i w 1935 została wysiedlona przez NKWD z Leningradu poza 101 kilometr, w rejon Ługi. Na zesłaniu ojciec rodziny zachorował i zmarł na raka, matka rozpoczęła pracę chałupniczą. Rodzeństwo, jako dzieci „wroga ludu” miało zamkniętą drogę do wyższego wykształcenia, jednak rodzina dawała sobie radę i nie cierpiała niedostatku.
Przed agresją Niemiec na ZSRR, Sawiczewowie znowu mogli zamieszkać w Leningradzie na Wyspie Wasilewskiej. W momencie zamknięcia niemieckiego pierścienia blokady w mieście znajdowała się Tania z matką i babką Jewdokią, siostrami: Niną i Żenią, bratem Leonidem (drugi brat – Misza – opuścił miasto dzień przed wybuchem wojny), wujami (braćmi matki): Wasilijem i Aleksiejem oraz ciotką Marią, wdową po trzecim bracie – Dmitriju, który zmarł przed wybuchem wojny. W maju 1941 roku Tania ukończyła III klasę szkoły podstawowej.
Dziennik.
Żenia.
W grudniu 1941 w Leningradzie zaczynało zamierać życie, ustał transport i łączność. Siostra Tani, 32-letnia Żenia, która po rozwodzie z mężem mieszkała samotnie przy ulicy Mochowej, aby dotrzeć do fabryki, w której pracowała, zmuszona była codziennie przemierzać pieszo 7 km po nieodśnieżanych ulicach. Dla zaoszczędzenia sił często pozostawała w fabryce na noc, pewnego dnia nie przyszła jednak do pracy. 28 grudnia odnalazła ją w stanie agonii siostra Nina. Żenia zmarła tego samego dnia dosłownie na jej rękach. Najwidoczniej Tania, obawiając się, że data śmierci siostry może podczas blokady i zawieruchy wojennej ulec zapomnieniu, postanowiła ją gdzieś zapisać. Zrobiła to na podkradzionym lub po prostu wziętym bez pytania notatniku Niny. Notatnik składał się z dwóch części: notesu, gdzie Nina prowadziła swoje zawodowe notatki (pracowała w biurze konstrukcyjnym) i skorowidza, w którym Tania pod literą „Ż” dokonała pierwszego wpisu:
Babka Jewdokia.
W początkach stycznia 1942 roku 74-letniej babki Tani lekarze postawili diagnozę: dystrofia III stopnia (w ZSRR dystrofią nazywano eufemistycznie chorobę głodową), wymagająca natychmiastowej hospitalizacji. Babka odmówiła, chcąc pozostać z rodziną. Zmarła 25 stycznia. Tania w swoim notatniku, pod literą „B” zapisała:
Zmarła przeleżała w domu jeszcze pięć dni, a jej śmierć rodzina zgłosiła oficjalnie dopiero 1 lutego, celem zachowania jej kartek żywnościowych.
Nina.
28 lutego 1942 siostra Tani – Nina nie wróciła z pracy do domu. Tego dnia miasto było silnie ostrzeliwane przez niemiecką artylerię i bliscy Niny uznali, że zginęła. Było jednak inaczej – Nina wraz z całym zakładem, w którym pracowała, została ewakuowana przez Ładogę poza Leningrad i nie mogła o tym powiadomić rodziny. Tania nie zamieściła w swoim dzienniku żadnej wzmianki o Ninie, najprawdopodobniej łudząc się nadzieją, że siostra jednak żyje. Nina przeżyła wojnę i jeszcze w 2009 roku mieszkała pod Petersburgiem.
Leonid.
Starszy brat Tani – Leonid, w rodzinie zwany Lioka, pracował w czasie blokady w jednym z najstarszych zakładów przemysłowych miasta – Stoczni Admiralskiej. Praktycznie nie opuszczał miejsca pracy, mieszkając tam i pracując 24 godziny na dobę. Rzadko odwiedzał rodzinę, odcięty od niej Newą. Często pracował dwie zmiany z rzędu, będąc wzorem zdyscyplinowanego pracownika. Zmarł z wycieńczenia w przyzakładowym szpitalu 17 marca 1942 roku. W chwili śmierci miał 24 lata. Pod literą „L” Tania w swoim skorowidzu zapisała:
Wujek Wasia.
W kwietniu 1942 roku do Leningradu zawitała długo oczekiwana wiosna, puściły mrozy i zniknęło widmo śmierci od chłodu. Wraz z ociepleniem pojawiła się jednak epidemia wywołana tysiącami rozkładających się i niegrzebanych w ciągu zimy ciał, masowo wzrosła zachorowalność na szkorbut i anemię. Właśnie na skutek którejś z tych chorób 13 kwietnia 1942 zmarł 56-letni wuj Tani – Wasilij. Pod literą „W” Tania zapisała:
Wujek Liosza.
Miesiąc później do szpitala z rozpoznaniem skrajnego wycieńczenia trafił drugi wuj Tani – Aleksiej, zwany zdrobniale Lioszą. Pomimo hospitalizacji 71-letni starzec zmarł 10 maja 1942 roku. Pod literą „L” w swoim dzienniku Tania zapisała:
Matka.
Trzy dni po śmierci Aleksieja, 13 maja, w wieku 52 lat zmarła z wycieńczenia matka Tani. Dziewczynka pod literą „M” zapisała krótkie:
Przekonana, że wszyscy jej bliscy zmarli (nie znała losów Miszy i Niny) Tania pod literą „S” zapisała następnie:
oraz pod literą „U”:
i w końcu pod „O”:
Dalsze losy Tani.
W dniu śmierci matki, po dokonaniu ostatniego wpisu w swoim dzienniku, Tania Sawiczewa udała się do rodziny swojej przyjaciółki Wiery Nikołajenko, która mieszkała w tym samym domu. Jej rodzicom z płaczem oświadczyła, że dopiero co zmarła jej matka i że została sama. Poprosiła o ich pomoc w odwiezieniu ciała matki na cmentarz. Rodzice Wiery spełnili prośbę i na pożyczonym wózku zawieźli ciało Marii Ignatiewnej do dużego hangaru za mostem na Smolence, gdzie zwożono trupy z całej Wyspy Wasilewskiej. Tania dobę spędziła w rodzinie Nikołajewów. Następnego dnia bez wiedzy gospodarzy poszła do swojej dalekiej krewnej, ciotki Dusi – Jewdokii Arsieniewej, która mieszkała przy ulicy Dyktatury Proletariatu. Obok kilku drobiazgów – pamiątek po rodzicach – dziewczynka zabrała ze sobą również notatnik. Jewdokia zaopiekowała się dziewczynką, jednak pracując po półtorej zmiany nie mogła zapewnić należytej opieki i oddała ją do jednego z domów dziecka, który akurat był przygotowywany do ewakuacji. Wraz z nim Tania w sierpniu 1942 roku została ewakuowana do wsi Szatki 150 km od Niżnego Nowogrodu, a następnie do małej wsi Krasnyj Bor koło Szatek. Tam Tania została wraz z innymi dziećmi poddana dwutygodniowej kwarantannie, podczas której lekarze rozpoznali u niej, obok skrajnego wycieńczenia, gruźlicę. W marcu 1944, jako najciężej chore dziecko z transportu, została przeniesiona do szpitala w Szatkach. Tam, pomimo wysiłków lekarzy, zmarła 1 lipca 1944 na skutek gruźlicy, anemii i ogólnego wycieńczenia organizmu. Była jedynym dzieckiem ze 125-osobowego transportu ewakuacyjnego, którego nie udało się uratować. Została pochowana na miejscowym cmentarzu.
Dalsze losy dziennika.
Kiedy ewakuowana siostra Tani – Nina powróciła po odblokowaniu miasta do Leningradu i rozpoczęła poszukiwania członków rodziny, którzy przeżyli, u Jewdokii Arsieniewej odnalazła swój niegdyś zaginiony notatnik. Zabrała go, ale przekonana, że zawiera jedynie jej zawodowe notatki, nie zaglądała do środka. Później poznała mjr. Rakowa, który przed wojną był pracownikiem Ermitażu. Dopiero on przyjrzał się bliżej dziecięcym „bazgrołom” w notesie. Ponieważ z racji przydziału do Zarządu Politycznego Frontu Leningradzkiego od końca 1943 uczestniczył w organizowaniu wystawy "Bohaterska Obrona Leningradu", zaproponował Ninie umieszczenie na niej dziennika Tani jako eksponatu. W styczniu 1946 dziennik, jako element wystawy, został umieszczony w nowo otwartym Muzeum Obrony Leningradu. W 1953 roku muzeum zostało zamknięte, a dziennik wraz pozostałymi eksponatami trafił do Muzeum Historii Leningradu (obecnie Państwowe Muzeum Historii Sankt Petersburga), gdzie jest eksponowany. Wcześniej został wykorzystany w procesie norymberskim jako jeden z dowodów przeciwko zbrodniarzom hitlerowskim (chociaż współcześni historycy rosyjscy kwestionują ten fakt, twierdząc, że gdyby tak było, dziennik jako dowód pozostałby w Norymberdze).
Pamięć.
W czasach radzieckich Tania i jej dziennik były symbolem heroizmu i ofiarności ludzi radzieckich podczas blokady Leningradu. Nie zapomniano o niej również we współczesnej Rosji, o czym świadczą dwie tablice pamiątkowe umieszczone na budynku, w którym mieszkała i pisała swój dziennik podczas blokady – jedna odsłonięta w czasach ZSRR, a druga już po jego upadku, gdy Leningrad stał się Petersburgiem. W miejscu pochówku w Szatkach, odnalezionym dopiero w 1964 roku po akcji gazety "Pionierskaja Prawda", Tania ma okazały pomnik nagrobny ustawiony w 1981 roku. Wcześniej, w 1975, odsłonięto na tym cmentarzu stelę jej poświęconą, na której na marmurowych tablicach umieszczono poszczególne zapiski z jej dziennika. Planowano nawet przenieść jej szczątki do Leningradu, jednak sprzeciwiła się temu siostra Nina.
W 1971 roku jej imieniem ("2127 Tania") Ludmiła Czernych nazwała jedną z odkrytych przez siebie planetoid.
Historia Tani została przedstawiona w amerykańsko-radzieckim serialu dokumentalnym z 1978 roku pt. "Decydujący front", w odcinku poświęconym blokadzie Leningradu.
Rosyjska śpiewaczka polskiego pochodzenia Edyta Piecha od lat wykonuje w swoim repertuarze "Balladę o Tani Sawiczewej".

</doc>
<doc id="2380742" url="https://pl.wikipedia.org/wiki?curid=2380742" title="Ahmed Sher Khan">
Ahmed Sher Khan

Ahmed Sher Khan (ur. 1 listopada 1912 - zm. 13 marca 1967) – indyjski hokeista na trawie. Złoty medalista olimpijski z Berlina.
Zawody w 1936 były jego jedynymi igrzyskami olimpijskimi. W turnieju wystąpił tylko w jednym spotkaniu.

</doc>
<doc id="2380744" url="https://pl.wikipedia.org/wiki?curid=2380744" title="Vir Singh">
Vir Singh

Vir Singh (ur. 8 lipca 1930 w Gurdaspur, zm. 29 czerwca 2006) – indyjski gimnastyk, uczestnik Igrzysk Olimpijskich w 1952 w Helsinkach. Na igrzyskach olimpijskich zajął przedostatnie 184 miejsce w wieloboju gimnastycznym; był lepszy tylko od drugiego zawodnika z Indii - Khushi Rama. We wszystkich konkurencjach był wśród ostatnich 10 zawodników, najczęściej kończąc konkurencję na przedostatniej lokacie.

</doc>
<doc id="2380745" url="https://pl.wikipedia.org/wiki?curid=2380745" title="Jasień (przystanek kolejowy)">
Jasień (przystanek kolejowy)

Jasień – nieczynny przystanek w Jasieniu, w powiecie bytowskim, w województwie pomorskim, w Polsce.

</doc>
<doc id="2380746" url="https://pl.wikipedia.org/wiki?curid=2380746" title="Rock'n'Troll">
Rock'n'Troll

Rock'n'Troll – pierwszy album białoruskiej grupy folk metalowej Litvintroll, wydany 15 kwietnia 2009 niezależnie przez zespół. Album zawiera dziesięć utworów, które razem trwają 49 minut i 17 sekund. Utwór dziesiąty jest coverem piosenki "Breaking the Law" zespołu Judas Priest.
Pierwszy utwór - "Лысы Верабей" (Łysy Wierabiej) - został opublikowany również jako demo w 2008 i na singlu "Лысы верабей" w 2009.
Lista utworów.
Na albumie znalazło się dziesięć utworów.

</doc>
<doc id="2380750" url="https://pl.wikipedia.org/wiki?curid=2380750" title="Soszyca (przystanek kolejowy)">
Soszyca (przystanek kolejowy)

Soszyca – nieczynny przystanek w Soszycy, w powiecie bytowskim, w województwie pomorskim, w Polsce.

</doc>
<doc id="2380753" url="https://pl.wikipedia.org/wiki?curid=2380753" title="Pomysk (stacja kolejowa)">
Pomysk (stacja kolejowa)

Pomysk – nieczynna stacja kolejowa w Pomysku Wielkim, w powiecie bytowskim, w województwie pomorskim, w Polsce.

</doc>
<doc id="2380764" url="https://pl.wikipedia.org/wiki?curid=2380764" title="Ajmer Singh Chopra">
Ajmer Singh Chopra

Ajmer Singh Chopra (ur. 12 grudnia 1953) – indyjski koszykarz, uczestnik Letnich Igrzysk Olimpijskich 1980.
Na olimpiadzie rozegrał 7 spotkań. Razem z drużyną zajął ostatnie 12 miejsce. Zdobył:
W roku 1982 został laureatem nagrody Arjuna Award.

</doc>
<doc id="2380766" url="https://pl.wikipedia.org/wiki?curid=2380766" title="Coluber rufulus">
Coluber rufulus

 #PATRZ Lycodonomorphus rufulus

</doc>
<doc id="2380767" url="https://pl.wikipedia.org/wiki?curid=2380767" title="Coronella leucopilus">
Coronella leucopilus

 #PATRZ Lycodonomorphus rufulus

</doc>
<doc id="2380769" url="https://pl.wikipedia.org/wiki?curid=2380769" title="Coronella rufula">
Coronella rufula

 #PATRZ Lycodonomorphus rufulus

</doc>
<doc id="2380770" url="https://pl.wikipedia.org/wiki?curid=2380770" title="Lamprophis rufulus">
Lamprophis rufulus

 #PATRZ Lycodonomorphus rufulus

</doc>
<doc id="2380771" url="https://pl.wikipedia.org/wiki?curid=2380771" title="Ablabes rufula">
Ablabes rufula

 #PATRZ Lycodonomorphus rufulus

</doc>
<doc id="2380772" url="https://pl.wikipedia.org/wiki?curid=2380772" title="Sde Moshe">
Sde Moshe



</doc>
<doc id="2380773" url="https://pl.wikipedia.org/wiki?curid=2380773" title="Ablabophis rufulus">
Ablabophis rufulus

 #PATRZ Lycodonomorphus rufulus

</doc>
<doc id="2380774" url="https://pl.wikipedia.org/wiki?curid=2380774" title="Roberto Busa">
Roberto Busa

Roberto Busa (ur. 13 listopada 1913 w Vincenzy, zm. 9 sierpnia 2011) – włoski ksiądz katolicki należący do Zakonu Jezuitów. Busa był pionierem zastosowania informatyki oraz językoznawstwa korpusowego do analiz literatury, w szczególności do analizy dzieł pisarzy chrześcijańskich. Pierwszym efektem było opracowanie pism św. Tomasza z Akwinu, tzw. Corpus Tomisticum. Przyczynił się do zdefiniowania wielu terminów informatycznych, w tym pojęcia „hiperłącze”.
W latach od 1995 do 2000 wykładał sztuczną inteligencję oraz robotykę na Politechnice w Mediolanie. Wykładał też na Katolickim Uniwersytecie Najświętszego Serca w Mediolanie.
W 2005 roku prezydent Włoch Carlo Azeglio Ciampi odznaczył go Orderem Zasługi Republiki Włoskiej.

</doc>
<doc id="2380775" url="https://pl.wikipedia.org/wiki?curid=2380775" title="Ein HaMifratz">
Ein HaMifratz



</doc>
<doc id="2380777" url="https://pl.wikipedia.org/wiki?curid=2380777" title="Baldev Singh (koszykarz)">
Baldev Singh (koszykarz)

Baldev Singh (ur. 3 stycznia 1951) – indyjski koszykarz, uczestnik Letnich Igrzysk Olimpijskich 1980.
Na olimpiadzie rozegrał 7 spotkań. Razem z drużyną zajął ostatnie 12 miejsce. Zdobył:

</doc>
<doc id="2380780" url="https://pl.wikipedia.org/wiki?curid=2380780" title="Ness Ziona">
Ness Ziona



</doc>
<doc id="2380781" url="https://pl.wikipedia.org/wiki?curid=2380781" title="Kālidāsa">
Kālidāsa



</doc>
<doc id="2380783" url="https://pl.wikipedia.org/wiki?curid=2380783" title="Operacja Teleskop">
Operacja Teleskop

Operacja Teleskop – operacja wojskowa, która miała miejsce w 1956 roku w trakcie wojny sueskiej. 
Operację rozpoczął atak brytyjskich Sea Hawków na lotnisko Gamil w dniu 5 listopada 1956 r. oraz zbombardowanie Port Saidu. Następnie samoloty brytyjskie oraz francuskie wysadziły desant żołnierzy w wybranych celach. 600 Brytyjczyków wylądowało w rejonie lotniska Gamil, 10 km od Port Saidu. Celem batalionu było izolowanie Port Saidu od zachodu. W tym samym czasie batalion francuski (487 ludzi) wylądował w rejonie stacji pomp 3 km od miasta. Wyparcie sił egipskich z lotniska trwało około 1 godziny i kosztowała Brytyjczyków 20 zabitych. Po wyparciu przeciwnika w Gamil wylądował drugi rzut desantu brytyjskiego z Cypru liczący 500 żołnierzy.
Sukcesem zakończyła się również akcja spadochroniarzy francuskich, którzy już na początku akcji wyeliminowali pluton egipski broniący drogi do Port Saidu. W rejonie Port Fuad przybył drugi rzut desantu w sile 504 żołnierzy francuskich. Do zmierzchu Francuzi utracili 2 zabitych. W nocy doszło do ataków sił egipskich na pozycje francuskie, wszystkie zostały jednak odparte z pomocą lotnictwa. 
Operacja Teleskop zakończyła się zwycięstwem aliantów, którzy osiągnęli większość celów militarnych. Egipcjanie utracili 260 samolotów (głównie na ziemi), 3 000 – 4 000 pojazdów wojskowych (w tym 80 czołgów, dział pancernych i transporterów oraz 200 dział) oraz dwie fregaty i cztery ścigacze torpedowe. W walkach o Port Said i Port Fuad zginęło 650 egipskich żołnierzy i cywilów a 2 000 odniosło rany. Alianci stracili 9 samolotów, 2 śmigłowce, 26 zabitych oraz 99 rannych. 

</doc>
<doc id="2380785" url="https://pl.wikipedia.org/wiki?curid=2380785" title="Pluralistyczna ignorancja">
Pluralistyczna ignorancja

Pluralistyczna ignorancja („niewiedza wielu”) – sytuacja, w której jednostki osobiście akceptują lub odrzucają daną normę, jednocześnie przypisując normę przeciwną innym jednostkom. Pojęcie zostało zdefiniowane przez Floyda Henry’ego Allporta.
Postawa pluralistycznej ignorancji często występuje wspólne z efektem widza. Klasycznym jej przykładem jest reakcja poddanych na nowe szaty cesarza w znanej baśni Andersena.

</doc>
<doc id="2380786" url="https://pl.wikipedia.org/wiki?curid=2380786" title="Parvez Diniar">
Parvez Diniar

Parvez Irani Diniar (ur. 7 marca 1954) – indyjski koszykarz, uczestnik Letnich Igrzysk Olimpijskich 1980.
Na olimpiadzie rozegrał 7 spotkań. Razem z drużyną zajął ostatnie 12 miejsce. Zdobył:

</doc>
<doc id="2380788" url="https://pl.wikipedia.org/wiki?curid=2380788" title="Sławomir Myk">
Sławomir Myk

Sławomir Myk (ur. 1956 w Świdniku, zm. 20 listopada 2008 w Świdniku) – polski historyk, regionalista, poeta, pedagog. 
Życiorys.
Syn Władysława Myka. Absolwent Liceum Ogólnokształcącego im. Władysława Broniewskiego w Świdniku (1976) i filologii polskiej na Wydziale Humanistycznym UMCS w 1980 roku. Następnie pracował jako nauczyciel i obronił pracę doktorską z nauk humanistycznych na UMCS. Od 2001 r. był koordynatorem Powiatowego Ośrodka Doskonalenia Nauczycieli w Świdniku. Przez dwie kadencje był radnym miejskim w Świdniku. Publikował artykuły w czasopismach naukowych i popularnonaukowych oraz prasie regionalnej i lokalnej m.in. "Archeion”, "Region Lubelski", "Kresy Literackie", "Zamojski Kwartalnik Kulturalny”, "Sycyna", "Regiony", "Głos Świdnika”. Był inicjatorem "Corridy ortograficznej” – konkursowe dyktanda, które sam wymyślał (odbywa się cyklicznie co roku). Jest też autorem kilkuset haseł do "Suplementu Współczesnego Wielkiej Ilustrowanej Encyklopedii Powszechnej" Wydawnictwa Gutenberg Print (1999–2003). Opracował też bibliografię do dziejów Świdnika.

</doc>
<doc id="2380790" url="https://pl.wikipedia.org/wiki?curid=2380790" title="Dilip Gurumurthy">
Dilip Gurumurthy

Dilip Gurumurthy (ur. 18 września 1956) – indyjski koszykarz, uczestnik Letnich Igrzysk Olimpijskich 1980
Na olimpiadzie rozegrał 5 spotkań. Razem z drużyną zajął ostatnie 12 miejsce. Zdobył:

</doc>
<doc id="2380793" url="https://pl.wikipedia.org/wiki?curid=2380793" title="Mary Elizabeth Hesselblad">
Mary Elizabeth Hesselblad



</doc>
<doc id="2380795" url="https://pl.wikipedia.org/wiki?curid=2380795" title="Lothar Milde">
Lothar Milde

Lothar Milde (ur. 8 listopada 1934 w Halle) – niemiecki lekkoatleta reprezentujący Niemiecką Republikę Demokratyczną, który specjalizował się w rzucie dyskiem.
Rozpoczął karierę międzynarodową od występu na igrzyskach olimpijskich w 1960 w Rzymie, gdzie zajął 12. miejsce. Na mistrzostwach Europy w 1962 w Belgradzie zdobył brązowy medal, przegrywając jedynie z Władimirem Trusieniowem ze Związku Radzieckiego i Ceesem Kochem z Holandii, a wyprzedzając obrońcę tytułu Edmunda Piątkowskiego. Występ Mildego na igrzyskach olimpijskich w 1964 w Tokio był nieudany – zajął w kwalifikacjach 14. miejsce i nie wszedł do finału. Na mistrzostwach Europy w 1966 w Budapeszcie powtórzył swój sukces sprzed czterech lat i ponownie zdobył brązowy medal, tym razem za swymi kolegami z reprezentacji NRD Detlefem Thorithem i Hartmutem Loschem.
Na igrzyskach olimpijskich w 1968 w Meksyku odniósł swój największy sukces zdobywając srebrny medal. Przegrał tylko z Alem Oerterem, który po raz czwarty został mistrzem olimpijskim. Na mistrzostwach Europy w 1969 w Atenach po raz trzeci wywalczył brązowy medal, a na swych czwartych mistrzostwach Europy w 1971 w Helsinkach został wicemistrzem, przegrywając jedynie z Ludvíkiem Dankiem z Czechosłowacji.
Milde był mistrzem NRD w latach 1961, 1962, 1963, 1968, 1969 i 1971, a także brązowym medalistą w 1959, 1960, 1966 i 1970. Od 1966 do 1971 był kapitanem lekkoatletycznej reprezentacji NRD.
Jedenaście razy poprawiał rekord NRD w rzucie dyskiem, doprowadzając go do wyniku 64,16 m (4 października 1969, Cottbus). Był to również jego rekord życiowy.

</doc>
<doc id="2380797" url="https://pl.wikipedia.org/wiki?curid=2380797" title="Harbhajan Singh (koszykarz)">
Harbhajan Singh (koszykarz)

Harbhajan Singh (ur. 12 kwietnia 1950) – indyjski koszykarz, uczestnik Letnich Igrzysk Olimpijskich 1980
Na olimpiadzie rozegrał 6 spotkań. Razem z drużyną zajął ostatnie 12 miejsce. Miał 5 zbiórek.

</doc>
<doc id="2380799" url="https://pl.wikipedia.org/wiki?curid=2380799" title="Farid Hajkal al-Khazen">
Farid Hajkal al-Khazen

Szejk Farid Hajkal al-Khazen – libański prawnik i polityk, katolik-maronita. Ukończył prawo na Uniwersytecie św. Józefa w Bejrucie. W latach 2000-2005 był deputowanym libańskiego parlamentu, reprezentującym dystrykt Kasarwan. W 2004 roku został mianowany ministrem turystyki w rządzie Omara Karamiego. Zrezygnował ze stanowiska wkrótce po zabójstwie Rafika Haririego w proteście przeciwko brakowi bezpieczeństwa w Libanie.
Zobacz też: Farid Elias al-Khazen

</doc>
<doc id="2380800" url="https://pl.wikipedia.org/wiki?curid=2380800" title="Buenos Ares (album)">
Buenos Ares (album)

Buenos Ares – debiutancki album zespołu Buenos Ares wydany przez wytwórnię Green Star na początku 1997 roku.
Z tej kasety i płyty pochodzą takie pierwsze hity zespołu jak: „Pomarańczowe drzewa”, tytułowy, i po angielsku piosenka „Get Up and Dance”. Do piosenek „Buenos Ares” i „Pomarańczowe drzewa” zostały nagrane teledyski.

</doc>
<doc id="2380802" url="https://pl.wikipedia.org/wiki?curid=2380802" title="Jorawar Singh">
Jorawar Singh

Jorawar Singh (ur. 7 lipca 1951) – indyjski koszykarz, uczestnik Letnich Igrzysk Olimpijskich 1980.
Na olimpiadzie rozegrał 7 spotkań. Razem z drużyną zajął ostatnie 12 miejsce. Zdobył:

</doc>
<doc id="2380803" url="https://pl.wikipedia.org/wiki?curid=2380803" title="Bożena Dudek">
Bożena Dudek



</doc>
<doc id="2380804" url="https://pl.wikipedia.org/wiki?curid=2380804" title="MariaDB">
MariaDB

MariaDB – system zarządzania relacyjną bazą danych stworzony przez grupę (głównie) byłych pracowników MySQL AB, pod przewodnictwem Michaela Wideniusa, współtwórcy MySQL. Celem głównym projektu jest współpraca ze społecznością wolnego oprogramowania i udostępnianie jej na licencji GPL, w przeciwieństwie do niepewnego statusu licencji MySQL, która zależy teraz od firmy Oracle.
Autorzy MariaDB stawiają sobie również za cel utrzymanie kompatybilności z wcześniejszymi wersjami MySQL.
Kod źródłowy MariaDB bazuje na wcześniejszej wersji MySQL.

</doc>
<doc id="2380808" url="https://pl.wikipedia.org/wiki?curid=2380808" title="Igors Tarasovs">
Igors Tarasovs

Igors Tarasovs (ur. 16 października 1988 w Rydze) – łotewski piłkarz grający na pozycji pomocnika, reprezentant Łotwy, w kadrze zadebiutował w 2010.
Wcześniej występował w łotewskich klubach JFK Olimps, Skonto FC, FK Ventspils, w azerskim Simurqu Zaqatala, w białoruskim Niemenie Grodno, w polskiej Jagiellonii Białystok oraz w tureckim Giresunsporze.
Kariera Klubowa.
27 listopada 2014 Igors Tarasovs został zawodnikiem Jagiellonii Białystok, z którą związał się rocznym kontraktem. Umowa została podpisana z opcją przedłużenia o następne dwa lata.
Kariera Reprezentacyjna.
Tarasovs w reprezentacji Łotwy rozegrał siedem spotkań, w tym sześć uznawanych przez FIFA za oficjalne.

</doc>
<doc id="2380809" url="https://pl.wikipedia.org/wiki?curid=2380809" title="Anja Nielsen">
Anja Nielsen

Anja Nielsen (ur. 12 kwietnia 1975 w Kolding), była duńska piłkarka ręczna, wielokrotna reprezentantka kraju, środkowa rozgrywająca.
Kariera sportowa.
Przez większość swojej kariery występowała w duńskim FC Midtjylland Håndbold.
Jej największym osiągnięciem było mistrzostwo olimpijskie w 2000 r. w Sydney.

</doc>
<doc id="2380810" url="https://pl.wikipedia.org/wiki?curid=2380810" title="Amarnath Nagarajan">
Amarnath Nagarajan

Amarnath Nagarajan (ur. 2 kwietnia 1954) – indyjski koszykarz, uczestnik Letnich Igrzysk Olimpijskich 1980.
Na olimpiadzie rozegrał 7 spotkań. Razem z drużyną zajął ostatnie 12 miejsce. Zdobył:

</doc>
<doc id="2380813" url="https://pl.wikipedia.org/wiki?curid=2380813" title="Pramdiph Singh">
Pramdiph Singh

Pramdiph Singh (ur. 31 października 1952) – indyjski koszykarz, uczestnik Letnich Igrzysk Olimpijskich 1980.
Na olimpiadzie rozegrał 7 spotkań. Razem z drużyną zajął ostatnie 12 miejsce. Zdobył:

</doc>
<doc id="2380815" url="https://pl.wikipedia.org/wiki?curid=2380815" title="Maja Grønbæk">
Maja Grønbæk

Maja Grønbæk (ur. 30 stycznia 1971), była duńska piłkarka ręczna, wielokrotna reprezentantka kraju.
Jej największym osiągnięciem było mistrzostwo olimpijskie w 2000 r. w Sydney.

</doc>
<doc id="2380816" url="https://pl.wikipedia.org/wiki?curid=2380816" title="Paramjit Singh">
Paramjit Singh

Paramjit Singh (ur. 30 grudnia 1952) – indyjski koszykarz, uczestnik Letnich Igrzysk Olimpijskich 1980
Na olimpiadzie rozegrał 7 spotkań. Razem z drużyną zajął ostatnie 12 miejsce. Zanotował:

</doc>
<doc id="2380820" url="https://pl.wikipedia.org/wiki?curid=2380820" title="Drużyłowski">
Drużyłowski

Drużyłowski – polski herb szlachecki, według Juliusza Karola Ostrowskiego odmiana herbu Leliwa.
Opis herbu.
Opis z wykorzystaniem zasad blazonowania, zaproponowanych przez Alfreda Znamierowskiego:
"W polu barwy niewiadomej nad półksiężycem dwa jelce ukośnie skrzyżowane. Klejnot: Nad hełmem w koronie trzy pióra strusie."
Najwcześniejsze wzmianki.
Podług Ostrowskiego herb nieznanego pochodzenia, znany w brześciańskim w XVII stuleciu. Wzmiankowany jeszcze tylko przez Starykoń-Kasprzyckiego. Boniecki wspomina Andrzeja i Gabryela Drużyłowskich, którzy z województwem brzeskim litewskim podpisali elekcję Augusta II (nie pisze jednak jakiego używali oni herbu).
Herbowni.
Jedna rodzina herbownych (herb własny):
Drużyłowski.

</doc>
<doc id="2380821" url="https://pl.wikipedia.org/wiki?curid=2380821" title="Radhey Shyam">
Radhey Shyam

Radhey Shyam Vijayrania (ur. 1 maja 1953, zm. 19 sierpnia 2006) – indyjski koszykarz, uczestnik Letnich Igrzysk Olimpijskich 1980
Na olimpiadzie rozegrał 7 spotkań. Razem z drużyną zajął ostatnie 12 miejsce. Zdobył:
W roku 1983 został laureatem nagrody Arjuna Award.

</doc>
<doc id="2380823" url="https://pl.wikipedia.org/wiki?curid=2380823" title="Farid Elias al-Khazen">
Farid Elias al-Khazen

Szejk Farid Elias al-Khazen – libański polityk i wykładowca uniwersytecki, katolik-maronita. Ukończył stosunki międzynarodowe na amerykańskim Johns Hopkins University. Od 1988 roku jest wykładowcą na Uniwersytecie Amerykańskim w Bejrucie. Wraz z innymi antysyryjskimi działaczami założył Zgromadzenie Kurnet Szehwan. W 2005 roku został deputowanym libańskiego parlamentu z ramienia Bloku Zmian i Reform, reprezentującym dystrykt Kasarwan. Ponownie wybrany w 2009 roku.
Zobacz też: Farid Hajkal al-Khazen

</doc>
<doc id="2380824" url="https://pl.wikipedia.org/wiki?curid=2380824" title="Hanuman Singh">
Hanuman Singh

Hanuman Singh Rathore (ur. 16 lutego 1950) - indyjski koszykarz, uczestnik Letnich Igrzysk Olimpijskich 1980
Na olimpiadzie rozegrał 5 spotkań. Razem z drużyną zajął ostatnie 12 miejsce. Zdobył:
W roku 1975 został laureatem nagrody Arjuna Award.

</doc>
<doc id="2380825" url="https://pl.wikipedia.org/wiki?curid=2380825" title="Cewnik Nelatona">
Cewnik Nelatona

Cewnik Nelatona – jeden z typów cewnika urologicznego z miękkiego elastycznego materiału, zakończonego półkoliście, z jednym lub z dwoma bocznymi otworami na końcu. Cewnik używany do cewnikowania kobiet i mężczyzn. Może być stosowany do jednorazowego usunięcia moczu z pęcherza moczowego lub może być utrzymywany w pęcherzu przez kilka dni, ale wówczas należy go przymocować do skóry. Jest jednym z najczęściej używanych cewników do cewnikowania przezcewkowego, jak i nadłonowego.

</doc>
<doc id="2380827" url="https://pl.wikipedia.org/wiki?curid=2380827" title="Tarlok Singh Sandhu">
Tarlok Singh Sandhu

Tarlok Singh Sandhu - (ur. 1 stycznia 1955) - indyjski koszykarz, uczestnik Letnich Igrzysk Olimpijskich 1980
Na olimpiadzie rozegrał 7 spotkań. Razem z drużyną zajął ostatnie 12 miejsce. Zdobył:

</doc>
<doc id="2380829" url="https://pl.wikipedia.org/wiki?curid=2380829" title="Ricardo Rimini">
Ricardo Rimini

Ricardo Rimini (właś. Ricardo Rimini di Cave) (ur. 28 stycznia 1908 w Rzymie, zm. 1972) – urugwajski szermierz. Uczestnik Igrzysk Olimpijskich w 1952 w Helsinkach. Na igrzyskach uczestniczył w turnieju indywidualnym florecistów i przegrał w pierwszej rundzie. W dorobku ma srebrny medal zdobyty w konkurencji drużynowej szablistów (wraz z Teodoro Goliardim, Juanem Paladino oraz José Lardizábalem) podczas Igrzysk panamerykańskich w 1955

</doc>
<doc id="2380830" url="https://pl.wikipedia.org/wiki?curid=2380830" title="Rasheeda">
Rasheeda

Rasheeda Buckner (ur. 25 maja 1982) występująca jako Rasheeda – amerykańska raperka i autorka tekstów. 
Pochodzi z Atlanty w stanie Georgia, USA.
Kariera.
Do 18-nastego roku życia była członkinią 3 osobowego składu Da Kaperz. W 2000 roku odeszła, aby rozpocząć solową karierę.
Na swoim koncie ma 5 albumów. Jest także członkinią dwuosobowego składu Peach Candy, który współtworzy razem z wokalistką Kandi Burruss.
Do 2009 roku wydała 5 albumów, i wystąpiła gościnnie m.in. z Petey Pablo, Nelly, Nivea, Cherish, oraz pojawiła się w teledysku Ciary "Goodies". Rasheeda nazywana jest Królową Crunku ("Queen of crunk").
Karierę zaczęła już jako nastolatka. Razem z dwiema przyjaciółkami stworzyły trzyosobową grupę Da Kaperz. Działały pod szyldem wytwórni D-Lo Entertainment. Grupa została zauważona w 2000 roku. Wtedy też dziewczyny zakończyły działalność, a Rasheeda rozpoczęła karierę solową.

</doc>
<doc id="2380832" url="https://pl.wikipedia.org/wiki?curid=2380832" title="Consortium for the Barcode of Life">
Consortium for the Barcode of Life

Consortium for the Barcode of Life (CBOL) – międzynarodowe przedsięwzięcie zmierzające do opracowania – poprzez wykorzystanie „barkodowania” – kodu paskowego DNA dla wszystkich organizmów, jako globalnego standardu identyfikacji gatunków biologicznych. Siedziba konsorcjum mieści się w Muzeum Historii Naturalnej w Waszyngtonie. CBOL skupia 157 organizacji z 45 krajów, uczestniczy w światowej inicjatywie „Tworzenie Drzewa Życia”, patronuje programom sekwencjonowania COI ("Cytochrome c oxidase subunit I", cox1 – gen podjednostki I oksydazy cytochromowej) u wszystkich gatunków motyli (All-Leps), ryb (Fish Barcode of Life), ptaków (All Birds Barcoding Initiative) oraz wszystkich organizmów żyjących w rejonach polarnych (Polar Barcode of Life Initiative). 

</doc>
<doc id="2380834" url="https://pl.wikipedia.org/wiki?curid=2380834" title="Cewnik Couvelaira">
Cewnik Couvelaira

Cewnik Couvelaira - jeden z typów cewnika moczowego, zakończonego prostym, skośnie ściętym końcem oraz z dodatkowymi bocznymi otworami. Najczęściej zakładany jest u pacjentów z krwiomoczem, u których konieczne jest płukanie pęcherza moczowego (np. ze skrzepów), co umożliwiają dodatkowe otwory boczne. Może pozostać w pęcherzu przez kilka dni.

</doc>
<doc id="2380835" url="https://pl.wikipedia.org/wiki?curid=2380835" title="Rewalstacja">
Rewalstacja



</doc>
<doc id="2380837" url="https://pl.wikipedia.org/wiki?curid=2380837" title="Stirwater">
Stirwater



</doc>
<doc id="2380838" url="https://pl.wikipedia.org/wiki?curid=2380838" title="Cewnik Malecota">
Cewnik Malecota

Cewnik Cumingsa-Malecota – jeden z typów samoutrzymujących się cewników urologicznych z zakończeniem w postaci główki. Stosowany jest w celu zabezpieczenia prawidłowego odpływu moczu i procesu gojenia u pacjentów po zabiegach urologicznych. Wprowadzany jest przez ranę operacyjną.

</doc>
<doc id="2380840" url="https://pl.wikipedia.org/wiki?curid=2380840" title="Oprzędzik pręgowany">
Oprzędzik pręgowany

Oprzędzik pręgowany ("Sitona lineatus") – pospolity owad należący do rodziny ryjkowcowatych (Curculionidae), występujący na terenie prawie całej Palearktyki. Żeruje na roślinach motylkowatych.
Opis.
Jest to chrząszcz osiągający około 0,5 cm długości. Dorosłe osobniki są pokryte brunatnymi lub szarymi łuskami, które na przepleczu tworzą jaśniejsze linie. Na pokrywach znajdują się równoległe, na przemian ciemniejsze i jaśniejsze pasy. Głowa zakończona jest krótkim i grubym ryjkiem. Larwy oprzędzika są białe o długości do 6 mm, posiadające brunatne włoski. Ponadto są beznogie i łukowato zgięte. Jaja tego chrząszcza są prawie kuliste; na początku są żółtobiałe, a następnie ciemne.
Występowanie.
Oprzędzik pręgowany jest rozprzestrzeniony w prawie całej Palearktyce, aż do koła podbiegunowego. W Polsce występuje na całym obszarze prócz Sudetów i Karpat. Gatunek ten zasiedla murawy, łąki, pola oraz miejsca ruderalne, ogrody i trawniki miejskie jak również obrzeża lasów i dróg. Dorosłe osobniki spotykane są na roślinach w okresie maj-wrzesień, a w pozostałych miesiącach pod szczątkami roślinnymi oraz pod opadłymi liśćmi i w kępach traw.
Cykl życiowy.
Chrząszcze zimują na miedzach, pod darnią i stogami. Pojawiają się wczesną wiosną i rozpoczynają żerowanie. Samica składa na przełomie maja i czerwca, a nawet w lipcu do 1000 jaj, maksymalnie po 60 na dzień. Jaja są składane do gleby lub na liście roślin żywicielskich i wraz z wiatrem lub deszczem są rozrzucane na glebie. Najpierw larwy żerują w bulwkach korzeniowych, a później w silniejszych korzeniach. Rozwój larw trwa około 30–55 dni. Przeobrażanie w poczwarkę dokonuje się w komorze glebowej na głębokości do 5 cm. U tego owada stadium poczwarki trwa 2–3 tygodnie. Nowe pokolenie oprzędzika pręgowanego pojawia się w lipcu. Występuje tylko jedno pokolenie w ciągu roku.
Szkodliwość.
Oprzędzik żywi się roślinami z rodzajów: koniczyna, lucerna, groch, wyka, seradela, groszek, wilżyna, komonica, nostrzyk oraz gatunków: fasola zwykła, rutwica lekarska i żarnowiec miotlasty. Największe straty wywołują dorosłe owady, które wyżerają brzegi liści i liścieni. Z kolei larwy wyjadają brodawki korzeniowe, co przyczynia się do zmniejszenia plonu. Objawami żerowania owadów są również pęczniejące w glebie nasiona i liścienie. Najbardziej wrażliwe są rośliny do fazy 6 liścia, szczególnie jeśli występuje sucha pogoda. Próg ekonomicznej szkodliwości wynosi (od fazy wschodów do fazy 2–3 liści) 10% roślin z uszkodzonymi liśćmi.
Zwalczanie.
Zwalczanie oprzędzika pręgowanego polega na:

</doc>
<doc id="2380842" url="https://pl.wikipedia.org/wiki?curid=2380842" title="Muzyka wojny secesyjnej">
Muzyka wojny secesyjnej

Podczas amerykańskiej wojny secesyjnej muzyka odgrywała znaczącą rolę po obu stronach konfliktu: Unii i Konfederacji. Na polach bitewnych różne instrumenty, w tym trąbki, bębny i piszczałki służyły do wydawania rozkazu wymarszu, a czasami po prostu do zwiększenia morale wśród żołnierzy. Śpiew traktowano również jako czynność rekreacyjną, ale był też sposobem na obniżenie nieuniknionych napięć spowodowanych walką na wojnie. Gdy armie przeciwników znajdowały się w małej odległości od siebie, czasami ich zespoły grały w nocy przed bitwą.
Każda ze stron miała swoje ulubione utwory, a niektóre z nich były lubiane przez ludzi zarówno z Północy, jak i Południa, czego przykładem było zamiłowanie prezydenta Abrahama Lincolna do pieśni "Dixie", nieoficjalnego hymnu Konfederatów. Do dziś wiele z pieśni z czasów wojny z lat 1861–1865 jest wykonywanych jako utwory patriotyczne. Muzyka tamtych czasów inspirowała również artystów XX-wiecznych, takich jak Lynyrd Skynyrd, czy Elvis Presley.
Oficjalne regulacje.
W maju 1861 roku Departament Wojny Stanów Zjednoczonych oficjalnie zezwolił, aby każdy pułk piechoty i artylerii mógł stworzyć orkiestrę dętą złożoną z 24 członków, a pułk kawalerii orkiestrę złożoną z 16 członków. Wojska Konfederacji również mogły posiadać orkiestry dęte. W ślad za tym szła regulacja Unii z lipca 1861 roku, zgodnie z którą każda kompania piechoty, artylerii i kawalerii powinna mieć dwóch muzyków, tak, aby każdy pułk posiadał zespół złożony z 24 osób. Wraz z przeciąganiem się wojny, ten zapis był ignorowany, ponieważ strzelcy byli bardziej potrzebni niż muzycy. W lipcu 1862 roku orkiestry dęte Unii zostały rozwiązane, chociaż żołnierze wchodzący w ich skład byli czasami werbowani ponownie i spełniali rolę muzyków. Ankieta przeprowadzona w październiku 1861 roku wykazała, iż 75% pułków Unii miało swój zespół. W grudniu 1861 roku w składzie wojsk Unii działało 618 zespołów i było w nich 28000 muzyków. 1 na 41 żołnierzy był muzykiem, a w armii Konfederatów uważano, że stosunek tamtejszych muzyków do innych żołnierzy był podobny.
Muzycy byli często obdarzani specjalnymi przywilejami. Generał Unii, Philip Sheridan podarował zespołom swej kawalerii najlepsze konie i specjalne mundury, wierząc, że muzyka przyczynia się do zwycięstwa w wojnie.
Na polach bitwy muzyków reprezentowali dobosze i trębacze, a okazjonalnie grający na piszczałkach. Trębacze piechoty musieli się nauczyć 49 odrębnych dźwięków, a trębacze kawalerii jeszcze więcej. W skład palety dźwięków wchodziły zarówno komendy podczas bitwy, jak i zawołania na posiłki. Ponieważ dorośli mężczyźni byli potrzebni w roli piechurów, stanowisko dobosza powierzano niekiedy nastolatkom. Najbardziej znanym z tych nieletnich instrumentalistów był John Clem, znany jako „Johnny Shiloh”. Dobosze z wojsk Unii nosili białe pasy, aby podeprzeć bębny. Dobosze i ważniejsi w zespole nosili szarfy mające podkreślić ich status. Po wojnie ten styl był naśladowany przez cywilne orkiestry. Bębniarze maszerowali po prawej stronie w kolumnie. Podobnie jak trębacze, dobosze musieli nauczyć się 39 różnych bitów, czternaście do ogólnego użytku i 24 do rytmu marszowego. Mimo tego trębacze posiadali większe znaczenie niż grający na bębnach.
Na polu bitwy.
Czasami podczas bitew grano całe pieśni. Ocaleni z katastrofalnej szarży Picketta pod Gettysburgiem, wracali przy dźwiękach "Być bliżej Ciebie chcę". W bitwie pod Five Forks, muzycy Unii, będąc pod ostrzałem, na rozkaz Sheridana grali "Nelly Bly". Samuel P. Heintzelman, dowódca III korpusu wojsk Unii, widział wielu swoich muzyków stojących na tyłach w bitwie o Williamsburg i nakazał im zagrać cokolwiek. Ich muzyka dodała otuchy wojskom Unii i zmusiła Konfederatów do wycofania się. Mówiło się, że muzyka w armii była jak „tysiąc mężczyzn”. Robert E. Lee stwierdzał nawet, że nie sądzi, iż jego armia mogła obywać się bez muzyki.
Muzykom częstokroć nakazywano opuszczenie frontu, aby mogli oni pomagać chirurgom. Jednym z takich przypadków była obecność muzyków z 20 pułku Maine na wzgórzu Little Round Top. Kiedy reszta pułku wycofywała się przed naciskiem Konfederatów, muzycy nie tylko dokonywali amputacji, ale także przeprowadzali je w bardzo szybkim tempie.
W obozie.
Wielu żołnierzy przynosiło instrumenty z domu dla zabicia czasu w obozie. Szczególnie popularne były banjo, skrzypce i gitary. Instrumenty na jakich grali Konfederaci (oprócz bębnów) zostały zakupione przed wojną lub pochodziły z importu, ze względu na braki Południa w zaopatrzeniu w mosiądz, oraz zakładów, które by takie instrumenty wykonywały.
„Muzyczne starcia” pomiędzy obiema stronami były powszechne. W nocy przed bitwą nad Stones River orkiestry Północy i Południa toczyły „pojedynek na pieśni”. W pewnym jednak momencie obie strony zagrały "Home! Sweet Home!", a żołnierze obu armii przyłączyli się swoim śpiewem. Podobna sytuacja zdarzyła się we Fredericksburgu zimą 1862–1863. Zimnym popołudniem orkiestra Unii rozpoczęła granie patriotycznych pieśni z Północy, na co Konfederaci odpowiadali również patriotycznymi utworami ze swojej części Stanów Zjednoczonych. Taka sytuacja trwała aż do nocy, kiedy obie grupy muzyczne zakończyły na wspólnym odśpiewaniu "Home! Sweet Home!", wśród okrzyków i wiwatów. W trzecim przypadku, wiosną 1863 roku armie stacjonowały po obu stronach rzeki Rappahannock w Wirginii, kiedy rozbrzmiały patriotyczne melodie jedna ze stron rozpoczęła "Home! Sweet Home!", a druga się dołączyła, dodając okrzyki, które rozchodziły się w górzystej okolicy.
Do pieśni popularnych w obu stronach konfliktu należały "Maryland, My Maryland" (chociaż z nieco odmiennym tekstem), "Lorena" czy, napisana w 1863 roku irlandzkiego imigranta Patricka Gilmore’a, "When Johnny Comes Marching Home".
Front wewnętrzny.
Pierwszą piosenką napisaną na potrzeby wojny była "The First Gun is Fired", po raz pierwszy opublikowana i rozprowadzana trzy dni po bitwie o Fort Sumter. Jej twórca, George F. Root, jest uznawany za najbardziej płodnego autora piosenek na potrzeby wojny – stworzył ich łącznie ponad trzydzieści. W swoim liście do Roota, Abraham Lincoln napisał, że ten zrobił dla zwycięstwa więcej niż wielu generałów i mówców.
Południowe stany przez długi czas pozostawały w tyle za Północą w twórczości literackiej. Większość wydawców znajdowała się w pięciu miastach: Charleston, Macon, Mobile, Nashville i Nowy Orlean. W trakcie wojny wydawali pięciokrotnie więcej wydawnictw muzycznych, niż literatury.
Oficjalnym hymnem Skonfederowanych Stanów Ameryki była pieśń "Boże, chroń Południe". Najbardziej popularna była jednak "Dixie". "Dixie" była lubiana również przez prezydenta Lincolna. Na wiecu 9 kwietnia 1865 (w dniu kapitulacji armii generała Lee) Lincoln poprosił by zagrano "Dixie", co wprawiło dyrektora orkiestry w zdumienie. Lincoln powiedział wtedy, że „"Dixie" to teraz własność federalna i należy pokazać rebeliantom, że z nami u władzy, będą mogli jej nadal słuchać”. Innym ważnym utworem był "The Bonnie Blue Flag", napisany tak jak "Dixie" w 1861 roku. W odróżnieniu od nich, większość popularnych utworów Północy było napisanych już podczas wojny.
Stany Zjednoczone nie miały w tym czasie hymnu państwowego ("The Star-Spangled Banner" nie był uznawany za taki aż do początków XX wieku). Żołnierze Unii często śpiewali "Battle Cry of Freedom" i "The Battle Hymn of the Republic" uznawane za najbardziej popularne piosenki Północy.
Odmienne wersje.
Mimo że pewne pieśni identyfikowano z jedną z walczących stron, czasem również i druga strona adaptowała konkretny utwór na swój użytek. Na Południu "The Star-Spangled Banner" śpiewano ze zmienionym tekstem jako "The Southern Cross" lub "The Flag of Secession". Zmieniano także starsze piosenki. Przykładowo pochodząca z czasów wojny o niepodległość piosenka "Yankee Doodle" została zmieniona na "Dixie Doodle", opowiadającą o przewadze konfederatów nad wojskami Unii. Do swoich potrzeb zaadaptowana została także pieśń "Battle Cry of Freedom", nawiązując w nowej wersji do symbolów Konfederacji.
Także twórcy z Północy przerabiali utwory z Południa. W północnej wersji słynnej "Dixie" Skonfederowane Stany Ameryki były przedstawione jako miejsce zdrajców, aligatorów i grzechotników.
Spuścizna.
W okresie wojny secesyjnej stworzono znacznie więcej utworów niż w czasie jakiejkolwiek innej wojny z udziałem Stanów Zjednoczonych. Były one bardzo różnorodne i pochodziły z najróżniejszych źródeł. "Battle Hymn of the Republic" zapożyczył melodię od pieśni metodystów. "Dixie" była piosenką, którą Daniel Emmett przejął od dwóch czarnoskórych śpiewaków z Ohio, o nazwisku Snowden. Pieśni wojny secesyjnej były śpiewane także w innych wojnach toczonych przez Stany Zjednoczone, np. "Battle Hymn of the Republic" w trakcie wojny amerykańsko-hiszpańskiej, I wojny światowej i II wojny światowej.
Artyści southern rockowi często używali konfederackiej flagi jako symbolu własnego stylu muzycznego.
"Aura Lee", piosenka z czasów wojny secesyjnej, stała się podstawą dla "Love me Tender" Elvisa Presleya. Presley wykonał również "An American Trilogy", którą opisywano jako mieszankę "All My Trials", "The Battle Hymn of the Republic" i "Dixie", z przewagą tej ostatniej.
W USA jednym z bardziej znanych zespołów założonym przez członków grup rekonstrukcji historycznej jest 2nd South Carolina String Band, który w swojej twórczości odtwarza wiele utworów z okresu wojny secesyjnej.
Piosenki w kolejności chronologicznej.
sł. = Słowa
muz. = Muzyka

</doc>
<doc id="2380843" url="https://pl.wikipedia.org/wiki?curid=2380843" title="Wodzicki Hrabia">
Wodzicki Hrabia

Wodzicki Hrabia − polski herb hrabiowski, odmiana herbu Leliwa, nadany w zaborze austriackim.
Opis herbu.
Istnieje kilka przekazów na temat kształtu tego herbu, różniących się szczegółami.
Według oryginalnego nadania tytułu hrabiowskiego, herb przedstawiał się następująco: "W polu błękitnym – nad półksiężycem z twarzą złotym, takaż gwiazda. Na tarczy korona hrabiowska, nad którą hełm z klejnotem: pół lwa złotego, trzymającego pęk liktorski w łapach. Labry błękitne podbite złotem. Tarcza leży na złotym pęku liktorskim skrzyżowanym z mieczem srebrnym o rękojeści złotej."
Według "Herbarza Królestwa Polskiego" Pawliszczewa herb miał złotą obwódkę.
Według heraldyka Jerzego Dunina-Borkowskiego, rodzina posługiwała się dewizą "ASTRA PETI".
Najwcześniejsze wzmianki.
Podług Jerzego Dunina-Borkowskiego jedna linia Wodzickich otrzymała od cesarza Franciszka II tytuł hrabiowski galicyjski 28 listopada 1799 (Eliasz Wodzicki), druga linia tytuł hrabiowski galicyjski 16 października 1800 (Franciszek Wodzicki), na co dyplom z 11 listopada 1803, potwierdzony w Rosji 2 lipca 1842 (syn Franciszka – Stanisław Wodzicki). Obdarowani byli braćmi. Podstawą nadania tytułu dla obu braci był patent szlachecki z 27 września 1798 roku.
Herbowni.
Jedna rodzina herbownych:
graf von Granów-Wodzicki.

</doc>
<doc id="2380844" url="https://pl.wikipedia.org/wiki?curid=2380844" title="Cewnik Tiemanna">
Cewnik Tiemanna

Cewnik Tiemanna – jeden z typów miękkiego cewnika urologicznego, z zagiętą końcówką i stożkowatym zakończeniem. Stożek może mieć różny kształt i krzywiznę. Posiada dwa lub cztery boczne otwory. Stosowany jest u mężczyzn z przerostem prostaty oraz u osób z wadami cewki moczowej (np. zastawką cewki tylnej lub zwężeniem cewki), gdy założenie prostego cewnika jest utrudnione z powodu oczekiwanych przeszkód w przebiegu przewodu moczowego. Może być stosowany jako cewnik jednorazowy, stały i jako cewnik do przepłukiwania pęcherza moczowego.
Ze względu na formę końcówki, która ułatwia przejście przez cewkę moczową głównie wskazany u mężczyzn jako cewnik jednorazowy.

</doc>
<doc id="2380845" url="https://pl.wikipedia.org/wiki?curid=2380845" title="Norodom Yukanthor">
Norodom Yukanthor

Norodom Yukanthor (ur. 1858, zm. 1934) – kambodżański książę, polityk.
Był najstarszym synem króla Norodoma. Sceptyczny wobec francuskiej obecności w Kambodży, podczas podróży zagranicznych publikował budzące ostre kontrowersje artykuły prasowe na ten temat. Uniemożliwiono mu wstąpienie na tron po śmierci ojca. Zmarł na emigracji.

</doc>
<doc id="2380850" url="https://pl.wikipedia.org/wiki?curid=2380850" title="Wadih al-Khazen">
Wadih al-Khazen

Szejk Wadih al-Khazen – libański publicysta i polityk, katolik-maronita. W latach 1967-1996 był członkiem komitetu wykonawczego Libańskiego Bloku Narodowego. W lutym 2005 roku został mianowany ministrem turystyki w rządzie Omara Karamiego jako przedstawiciel prezydenta Emila Lahouda. Jednak już dziesięć dni po jego nominacji gabinet podał się do dymisji. Od 2006 roku Wadih al-Khazen jest przewodniczącym Centralnej Rady Stowarzyszeń Maronickich (w latach 1987-1999 pełnił funkcję wiceprzewodniczącego).

</doc>
<doc id="2380851" url="https://pl.wikipedia.org/wiki?curid=2380851" title="Johann Steenstrup">
Johann Steenstrup

Johann Steenstrup (znany też jako Japetus Steenstrup) (1813-1897) – duński biolog, botanik i zoolog. Odkrył i następnie opisał przemianę pokoleń u jamochłonów. Napisał opracowanie naukowe dotyczące prehistorycznej flory i fauny obszaru dzisiejszej Danii. Był profesorem Uniwersytetu Kopenhaskiego oraz dyrektorem Muzeum Przyrodniczego w Kopenhadze. 
Był jednym z kilku autorów "Flora Danica", atlasu botanicznego, którego kolejne części publikowane były przez 122 lata od 1761 do 1883. W pracy nad "Flora Danica" współpracował on z botanikiem Johanem Langiem. Uczniem Steenstrupa był botanik i fitogeograf Johannes Eugenius Warming.

</doc>
<doc id="2380853" url="https://pl.wikipedia.org/wiki?curid=2380853" title="Japetus Steenstrup">
Japetus Steenstrup



</doc>
<doc id="2380856" url="https://pl.wikipedia.org/wiki?curid=2380856" title="Johannes Japetus Smith Steenstrup">
Johannes Japetus Smith Steenstrup



</doc>
<doc id="2380860" url="https://pl.wikipedia.org/wiki?curid=2380860" title="Międzynarodowy Dzień Pamięci o Handlu Niewolnikami i jego Zniesieniu">
Międzynarodowy Dzień Pamięci o Handlu Niewolnikami i jego Zniesieniu

Międzynarodowy Dzień Pamięci o Handlu Niewolnikami i jego Zniesieniu (ang. "International Day for the Remembrance of the Slave Trade and its Abolition") – coroczne święto ustanowione z inicjatywy UNESCO w 1998 roku (rezolucja 29C/40) podczas 29 sesji Zgromadzenia Ogólnego ONZ.
Upamiętnia ogólne powstanie niewolników 22/23 sierpnia 1791 roku we francuskiej kolonii Saint-Domingue (dzisiejsze Haiti).
Podobne święto.
28 listopada 2006 roku Zgromadzenie Ogólne ONZ ustanowiło datę 25 marca 2007 roku jako "Międzynarodowy Dzień Pamięci Dwusetnej Rocznicy Zniesienia Transatlantyckiego Handlu Niewolnikami" (rezolucja 61/19). Zdecydowało również o zwołaniu tego dnia Spotkania Specjalnego Zgromadzenia Ogólnego, w celu podkreślenia znaczenia tego dnia.
Od 2008 obchody Międzynarodowego Dnia Pamięci Zniesienia Transatlantyckiego Handlu Niewolnikami (ang. "International Day of Remembrance of the Victims of Slavery and the Transatlantic Slave Trade") odbywają się 25 marca. Są okazją do refleksji nad tym, ile osób cierpiało i zginęło w niewoli. Szacuje się, że od 15 do 20 milionów ludzi (mężczyzn, kobiet i dzieci) zostało zabranych z ich domów i sprzedanych jako niewolników w różnych systemach obrotu niewolnikami. To również okazja do podniesienia świadomości wśród młodzieży o zagrożeniach związanych z rasizmem i uprzedzeniami.

</doc>
<doc id="2380861" url="https://pl.wikipedia.org/wiki?curid=2380861" title="Repo Men – Windykatorzy">
Repo Men – Windykatorzy

Repo Men – Windykatorzy (ang. "Repo Men") – amerykańsko-kanadyjski thriller science-fiction z 2010 roku w reżyserii Miguela Sapochnika.
Fabuła.
Rok 2025. Bogaci mieszkańcy Ziemi mają możliwości transplantacji narządów. Remy (Jude Law) jest windykatorem, który z Jakiem (Forest Whitaker) tropi dłużników i odbiera zaległe raty za przeszczep. Pewnego dnia ulega wypadkowi i dostaje nowe serce. Wkrótce sam staje się celem wierzycieli.

</doc>
<doc id="2380862" url="https://pl.wikipedia.org/wiki?curid=2380862" title="Lycodon fuliginosus">
Lycodon fuliginosus

 #PATRZ Wąż mahoniowy

</doc>
<doc id="2380863" url="https://pl.wikipedia.org/wiki?curid=2380863" title="Boaedon unicolor">
Boaedon unicolor

 #PATRZ Wąż mahoniowy

</doc>
<doc id="2380864" url="https://pl.wikipedia.org/wiki?curid=2380864" title="Boaedon quadrilineatum">
Boaedon quadrilineatum

 #PATRZ wąż mahoniowy

</doc>
<doc id="2380865" url="https://pl.wikipedia.org/wiki?curid=2380865" title="Boodon bipraeocularis">
Boodon bipraeocularis

 #PATRZ wąż mahoniowy

</doc>
<doc id="2380866" url="https://pl.wikipedia.org/wiki?curid=2380866" title="Boodon fuliginosus">
Boodon fuliginosus

 #PATRZ wąż mahoniowy

</doc>
<doc id="2380867" url="https://pl.wikipedia.org/wiki?curid=2380867" title="Boaedon fuliginosus">
Boaedon fuliginosus

 #PATRZ wąż mahoniowy

</doc>
<doc id="2380869" url="https://pl.wikipedia.org/wiki?curid=2380869" title="Boaedon fuliginosum">
Boaedon fuliginosum



</doc>
<doc id="2380870" url="https://pl.wikipedia.org/wiki?curid=2380870" title="Boaedon fuliginosus fuliginosus">
Boaedon fuliginosus fuliginosus

 #PATRZ wąż mahoniowy

</doc>
<doc id="2380871" url="https://pl.wikipedia.org/wiki?curid=2380871" title="Lamprophis arabicus">
Lamprophis arabicus

 #PATRZ wąż mahoniowy

</doc>
<doc id="2380872" url="https://pl.wikipedia.org/wiki?curid=2380872" title="Lamprophis fuliginosus mentalis">
Lamprophis fuliginosus mentalis

 #PATRZ wąż mahoniowy

</doc>
<doc id="2380874" url="https://pl.wikipedia.org/wiki?curid=2380874" title="Damianos Kattar">
Damianos Kattar

Damianos Kattar – libański ekonomista, polityk i wykładowca akademicki, katolik-maronita. W kwietniu 2005 roku został mianowany ministrem finansów oraz ekonomii i handlu w tymczasowym rządzie Nażiba Mikatiego. Był wymieniany jako jeden z potencjalnych następców prezydenta Emila Lahuda.

</doc>
<doc id="2380876" url="https://pl.wikipedia.org/wiki?curid=2380876" title="Boodon mentalis">
Boodon mentalis

 #PATRZ wąż mahoniowy

</doc>
<doc id="2380878" url="https://pl.wikipedia.org/wiki?curid=2380878" title="Boaedon fuliginosus mentalis">
Boaedon fuliginosus mentalis

 #PATRZ wąż mahoniowy

</doc>
<doc id="2380879" url="https://pl.wikipedia.org/wiki?curid=2380879" title="Lamprophis fuliginosus bedriagae">
Lamprophis fuliginosus bedriagae

 #PATRZ wąż mahoniowy

</doc>
<doc id="2380882" url="https://pl.wikipedia.org/wiki?curid=2380882" title="Hiroki Ioka">
Hiroki Ioka

 - japoński bokser, były zawodowy mistrz świata wagi słomkowej (do 105 funtów) organizacji WBC i wagi junior muszej (do 108 funtów) organizacji WBA. Wuj boksera Kazuto Ioki.
Karierę zawodową rozpoczął 23 stycznia 1986. Do lipca 1987 stoczył 8 walk wszystkie wygrywając. W ostatniej zdobył tytuł mistrza Japonii.
18 października 1987 w Osace (Japonia) spotkał się o tytuł mistrza świata organizacji WBC w kategorii słomkowej z Mai'em Thomburifarmem z Tajlandii. Wygrał i został pierwszym mistrzem świata WBC w nowo utworzonej kategorii wagowej.
W roku 1988 bronił tytułu trzykrotnie. Do pierwszej obrony doszło 31 stycznia. Pokonał Południowokoreańczyka Lee Kyung-yuna przez TKO w dwunastej rundzie. W kolejnej walce zremisował z Tajem Napą Kiatwanchajem. Do rewanżu doszło 13 listopada. Po wyrównanym pojedynku przegrał niejednogłośną decyzją sędziów. Próba odzyskania tytułu była nieudana. 10 czerwca 1989 przegrał ponownie z Kiatwanchajem przez TKO w jedenastej rundzie będąc na deskach w rundzie piątej i dwukrotnie jedenastej.
Po porażce przeszedł do wyższej kategorii, w której do czerwca 1991 stoczył siedem zwycięskich walk. 17 grudnia w Osace zmierzył się z Południowokoreańczykiem Yuh Myung-woo o tytuł mistrza WBA w wadze junior muszej. Po wyrównanym pojedynku wygrał niejednogłośną decyzją sędziów i został mistrzem w drugiej kategorii wagowej. W pierwszej obronie tytułu 31 marca 1992 pokonał Filipińczyka Noela Tunacao a w następnej, 15 czerwca, Kim Bong-juna z Korei Południowej. 18 listopada doszło do rewanżu z Yuh Myung-woo. Spotkanie zakończyło się po niejednogłośnej decyzji sędziów porażką i utratą tytułu.
Ponownie przeniósł się do wyższej kategorii wagowej. 21 czerwca 1993 przegrał z Wenezuelczykiem Davidem Grimanem walkę o tytuł mistrza WBA w wadze muszej. Po dwóch nieudanych próbach jego zdobycia, 17 października 1995 z Tajem Saenem Sor Ploenchitem i 25 lutego 1997 z Wenezuelczykiem Jose Borillą, przeniósł się do wagi junior koguciej. Próba zdobycia tytułu mistrza świata WBA w tej kategorii również nie powiodła się. Przegrał 29 kwietnia 1998 z rodakiem Satoshim Iidą. Ostatnią walkę stoczył 19 grudnia 1998. Przegrał z późniejszym wieloletnim mistrzem WBC w kategorii junior koguciej Masamorim Tokuyamą (Japonia).

</doc>
<doc id="2380883" url="https://pl.wikipedia.org/wiki?curid=2380883" title="Li-PO">
Li-PO



</doc>
<doc id="2380884" url="https://pl.wikipedia.org/wiki?curid=2380884" title="Cerkiew na Krwi w Jekaterynburgu">
Cerkiew na Krwi w Jekaterynburgu

Cerkiew na Krwi, właściwie Cerkiew Na Krwi pod wezwaniem Wszystkich Świętych w Ziemi Rosyjskiej Jaśniejących (ros. " Храм-на-Крови́ во и́мя Всех святы́х, в земле́ Росси́йской просия́вших") – zbudowana w Jekaterynburgu w latach 2000–2003 prawosławna cerkiew. Została wzniesiona na miejscu zamordowania przez bolszewików imperatora Mikołaja II i jego najbliższej rodziny.
Historia.
Dom Ipatiewa.
Do 1977 na miejscu obecnej cerkwi znajdował się tzw. Dom Mikołaja Ipatiewa. Początkowo należał on do jekaterynburskiego kupca Michaiła Szarawiewa, a w 1908 został kupiony przez Mikołaja Ipatiewa, który był emerytowanym kapitanem wojsk inżynieryjnych Armii Imperium Rosyjskiego. Budynek został wzniesiony w latach osiemdziesiątych XIX wieku. Dom składał się z dwóch skrzydeł: frontowe-wschodnie było jednopiętrowe i długie na 30 metrów. Natomiast zachodnie skrzydło składało się z dwóch pięter. Budynek był nowoczesny, z bieżącą wodą i kanalizacją, był dobrze wyposażony, m.in. w dostęp do elektryczności oraz telefon. W 1918 dom został zarekwirowany przez obwodowy komitet bolszewicki, na którego czele stał Piotr Wojkow.
Zabójstwo rodziny carskiej.
Ostatni imperator rosyjski Mikołaj II wraz z najbliższą rodziną został przetransportowany z Tobolska do Jekaterynburga 30 kwietnia 1918. Więźniów umieszczono w Domu Ipatiewa, zwanym Domem Specjalnego Przeznaczenia. W nocy z 16 na 17 lipca z rozkazu Włodzimierza Lenina w piwnicy budynku przeprowadzono egzekucję byłego cesarza Mikołaja II, jego żony, Aleksandry Fiodorownej, następcy tronu cesarzewicza Aleksego, księżniczek Olgi, Tatiany, Marii i Anastazji oraz ich służących. Kilka dni później oficerowie Białych, którzy zajęli miasto, odnaleźli na jednej ze ścian cytat z wiersza Heinricha Heinego:
"Belsatzar war in selbiger Nacht"
"Von seinen Knechten umgebracht"
"Belsatzar został tej nocy"
"przez sługi swe zabity".
Dalsze losy budynku.
Przez kolejne lata dom Mikołaja Ipatiewa często zmieniał swoje funkcje. Służył m.in. jako oddział Uralskiego Muzeum Rewolucji, w czasie wojny z Niemcami przechowywano tu część zbiorów ewakuowanych z leningradzkiego Ermitażu. Mieściła się tu także szkoła rolnicza oraz muzeum ateizmu. Ostatecznie po 1945 budynek przeszedł na własność lokalnej komórki Komunistycznej Partii Związku Radzieckiego i służył jako archiwum partyjne. Przez cały ten okres piwnica, w której dokonano zbrodni, była miejscem często odwiedzanym przez członków CzK/NKWD/KGB, którzy pozowali tam do zdjęć na tle podziurawionej kulami ściany. Z czasem zaczęto się obawiać, że budynek może stać się miejscem pielgrzymkowym dla rosyjskich monarchistów. Dlatego w 1977 z inicjatywy Jurija Andropowa wydano rozkaz wyburzenia budynku. Na polecenie Politbiura rozkaz ten wykonał nowy I sekretarz Swierdłowskiego Komitetu Obwodowego KPZR Borys Jelcyn.
Cerkiew na Krwi.
Budowa.
Aparatczycy Komunistycznej Partii Związku Radzieckiego nie mylili się. Już po wyburzeniu Domu Ipatiewa zaczęły pojawiać się pierwsze oznaki kultu, który jeszcze wtedy był zwalczany przez sowiecką milicję. 18 sierpnia 1990 na miejscu kaźni został umieszczony drewniany krzyż, który wkrótce został zbezczeszczony. Wkrótce zastąpiono go kolejnym, tym razem metalowym. 20 września 1990 Rada Miejska Swierdłowska przekazała niezagospodarowany teren po wyburzonym Domu Ipatiewa Rosyjskiej Cerkwi Prawosławnej. Rozpoczęły się przygotowania do budowy cerkwi mającej upamiętnić zamordowaną rodzinę cesarską. Ogłoszono konkurs na projekt świątyni. 23 września 1992 biskup jekaterynburski i wierchoturski Melchizedek wmurował uroczyście kamień węgielny pod budowę świątyni. Budowa jednak została wkrótce wstrzymana z powodu kłopotów finansowych.
Prace wznowiono dopiero w 2000 po oficjalnej kanonizacji Mikołaja II i jego rodziny przez Rosyjską Cerkiew Prawosławną. 23 września 2000 ponownego aktu wmurowania kamienia węgielnego dokonał Patriarcha Moskwy i Wszechrusi Aleksy II. Cerkiew została zaprojektowana przez architektów G. Mazajewa, W. Morozowa i M. Graczewa. Budowa miała zostać przeprowadzona błyskawicznie. Otwarcie cerkwi zaplanowano na 16 lipca 2003, dokładnie w osiemdziesiątą piątą rocznicę zabójstwa rodziny cesarskiej. Terminu tego udało się dotrzymać.
Architektura.
Cerkiew zbudowana jest w stylu rosyjsko-bizantyjskim. Fasada wyłożona jest granitem. Przed wejściem znajduje się też monument poświęcony rodzinie Romanowów. Cerkiew na Krwi mieści w sobie dwie świątynie: dolną i górną. Część dolna ma symbolizować piwnicę domu Ipatiewa i mord dokonany tam na rodzinie cesarskiej. W architekturę wnętrza cerkwi wkomponowano pozostałości dawnego budynku. Wysokość obiektu to 60 metrów, powierzchnia 3000 metrów kwadratowych. Górna cerkiew poświęcona jest wszystkim świętym rosyjskim. Znajduje się tam długi na 30 metrów i wysoki na 13 metrów marmurowy ikonostas.
Ostatnie lata.
Pierwsza Boska liturgia odbyła się w nowej cerkwi w nocy z 16 na 17 lipca 2003, dokładnie w osiemdziesiątą piątą rocznicę zabójstwa rodziny cesarskiej. W uroczystościach oprócz arcybiskupa jekaterynburskiego Wincentego brali udział także wysocy dostojnicy Rosyjskiej Cerkwi, m.in. metropolici kruticki Juwenaliusz, smoleński i kaliningradzki Cyryl i sołniecznogorski Sergiusz. Patriarcha Aleksy II nie mógł być obecny z powodów zdrowotnych. Rodzinę Romanowów reprezentowała Wielka Księżna Maria Władimirowna.
Od oddania cerkwi do użytku była ona odwiedzana przez wielu prominentnych gości, m.in. Władimira Putina, Borysa Jelcyna, Dmitrija Miedwiediewa, Gerharda Schrödera, Michała, księcia Kentu, księcia duńskiego Joachima, następcę tronu Luksemburga Wilhelma oraz liczne delegacje zagraniczne.

</doc>
<doc id="2380885" url="https://pl.wikipedia.org/wiki?curid=2380885" title="Rezydencja Rastorgujewów i Charitonowów">
Rezydencja Rastorgujewów i Charitonowów

Rezydencja Rastorgujewów i Charitonowów w Jekaterynburgu – neoklasycystyczny pałac budowany w latach 1794 – 1824, jeden z najcenniejszych zabytków Jekaterynburga.
Historia.
Budowę rozpoczęto w 1794 r., na polecenie bogatego kupca jekaterynburskiego i zarazem starowiercę Lwa Rastorgujewa. Oryginalny architekt pozostaje nieznany, ale wiadomo, że w budowie brał udział jeden z wybitniejszych architektów rosyjskich tamtych czasów Michaił Małachow. W 1824 r. pałac po swoim teściu odziedziczył Piotr Charitonow, który rozpoczął rozbudowę posiadłości. Przy pałacu założono także park angielski. Pod pałacem oraz całą posiadłością przebiega kilka podziemnych korytarzy, z którymi związane są różne legendy. Jedna z teorii głosi, że Rastorgujew jako starowierca obawiał się prześladowań religijnych ze strony oficjalnej cerkwi prawosławnej i na wszelki wypadek kazał wybudować pod posiadłością kilka tuneli, które umożliwiłyby mu ucieczkę. Inna teoria głosi, że korytarze te to pozostałości dawnych tuneli mającej łączyć pałac z kopalnią złota należącą do Rastorgujewa. Kolejna legenda dotycząca tych tuneli wiąże się z kolejnym właścicielem, Piotrem Charitonowem. Znany on był z okrutnego traktowania swoich chłopów pańszczyźnianych (tzw. dusz), których to miał zadręczać torturami w piwnicach swojego pałacu. Ostatecznie liczne skargi na okrucieństwa Charitonowa dotarły do Petersburga i w 1837 r. z rozkazu imperatora Mikołaja I Charitonow został oddany pod sąd i skazany na uwięzienie w twierdzy Kexholm.
Główny budynek pałacowy zbudowany został na wzniesieniu, na jego fasadzie znajduje się natomiast kolumnada sześciu kolumn doryckich, które formują w ten sposób balkony na pierwszym i drugim piętrze. Połączony jest on z kolejnym skrzydłem pałacowym, za którym znajduje się park angielski.
Po uwięzieniu i śmierci Piotra Charitonowa trwały nieustanne spory wśród jego spadkobierców o prawo własności do posiadłości. Sprawiło to, że przez większą część XIX stulecia pałac był niezamieszkany. Po przewrocie bolszewickim budynek został znacjonalizowany. W latach dwudziestych odbywały się tutaj spotkania uralskiego Komsomołu. Od lat trzydziestych znany był jako Pałac Młodzieży. Obecnie służy jako ośrodek dla dzieci. W 2000 r. Władimir Putin podpisał dekret o przekazaniu pałacu na cele administracji państwowej, ale wskutek protestów mieszkańców i rodziców z tego pomysłu się wycofano.

</doc>
<doc id="2380887" url="https://pl.wikipedia.org/wiki?curid=2380887" title="World Wildlife Fund">
World Wildlife Fund



</doc>
<doc id="2380889" url="https://pl.wikipedia.org/wiki?curid=2380889" title="Alena Petrášová">
Alena Petrášová

Alena Petrášová (ur. 2 sierpnia 1976 w Sninie) – słowacka siatkarka występująca na pozycji rozgrywającej. W sezonie 2001/2002 grała w KPSK Stal Mielec.

</doc>
<doc id="2380890" url="https://pl.wikipedia.org/wiki?curid=2380890" title="Cerkiew Wniebowstąpienia Pańskiego w Jekaterynburgu">
Cerkiew Wniebowstąpienia Pańskiego w Jekaterynburgu

Cerkiew Wniebowstąpienia Pańskiego (ros. "Храм Вознесения Господня") – zbudowana w latach 1792–1818 prawosławna cerkiew, jeden z najstarszych obiektów sakralnych w Jekaterynburgu. 
Historia.
Czasy Imperium Rosyjskiego.
Drewniana cerkiew pod wezwaniem Wniebowstąpienia Pańskiego została w tym miejscu ufundowana w maju 1770, a jej konsekracja nastąpiła 17 listopada jeszcze tego samego roku. Uroczystości przewodniczył protojerej Fieodor Koczniew, a błogosławieństwa udzielił metropolita syberyjski i tobolski Paweł. Materiał budowlany pochodził z rozebranej cerkwi Objawienia Pańskiego. Drewniana świątynia położona była częściowo na terenie późniejszego domu Ipatiewa. Wkrótce jednak okazało się, że obiekt jest za mały by pomieścić wszystkich chętnych do udziału w nabożeństwach, a dodatkowo budynek zaczął stopniowo popadać w ruinę. W 1782 na żądanie parafian rozpoczęto przygotowania do budowy nowej cerkwi. Drewniane elementy ponownie zostały zdemontowane i przetransportowane do Niżneisecka (obecnie znajdującego się w obrębie Jekaterynburga), tam zostały użyte przy budowie kolejnego obiektu sakralnego i przetrwały do 1930. Główny architekt nie jest znany, choć prawdopodobnie mógł to być Michaił Małachow. Budowa ruszyła w 1792, gdy 16 maja tego roku, protojerej F. Karpiński dokonał uroczystego aktu wmurowania kamienia węgielnego pod budowę. Błogosławieństwa udzielił metropolita tobolski Warłaam. 2 września 1801, z błogosławieństwem metropolity permskiego Justyna, protojerej Karpiński konsekrował dolną świątynię, która dedykowana została Narodzeniu Matki Bożej. Protojerej Karpiński konsekrował także górną świątynię, pod wezwaniem Wniebowstąpienia Pańskiego, która nadaje nazwę całej cerkwi. Stało się to 25 lipca 1818, a błogosławieństwa znów udzielił metropolita Justyn. Całość wzniesiona została w stylu rosyjskiego baroku. 
W XIX wieku cerkiew była parokrotnie przebudowywana. Dobudowano w sumie cztery kaplice. Po północnej stronie, w górnej części, kaplicę poświęconą św. Mitrofanowi z Woroneża, konsekrowaną w 1848. Natomiast w dolnej części cerkwi, kolejna kaplica została wzniesiona została w 1890, a za patrona otrzymała ona proroka Eliasza. W 1852 od południowej strony, w dolnej świątyni, konsekrowano kaplicę Zwiastowania Bogurodzicy. W 1889, w górnej świątyni, oddano do użytku kaplicę Kazańskiej Ikony Matki Bożej. Przebudowy te sprawiły, że jekaterynburska cerkiew Wniebowstąpienia Pańskiego stała się swego rodzaju mieszaniną dwóch architektonicznych stylów: rosyjskiego baroku i bizantyńsko-ruskiego. Wykazuje ona też pewne elementy rosyjskiego klasycyzmu. Dzwonnica cerkwi była czworoboczna, o trzech piętrach. Od cerkwi pochodzi nazwa wzgórza i okolicy przy której się ona znajduje (Wzgórze Wniebowstąpienia). Był to jeden z najbardziej reprezentacyjnych rejonów Jekaterynburga, w okolicy oprócz wspomnianego domu Ipatiewa, położony jest także Pałac Rastorgujewa-Charitonowa. Szczególnym kultem cieszyła się Ikona Matki Bożej „Wszystkich Strapionych Radość”. W 1862 i 1887 w obydwu świątyniach wymieniono ikonostasy, a w 1899 budynek otoczony został murem. Przy cerkwi działała szkoła niedzielna, a parafia funkcjonowała już od 1770.
Czasy sowieckie.
Sytuacja zmieniła się po przewrocie bolszewickim. Cerkwi Wniebowstąpienia Pańskiego nie ominęły prześladowania ze strony władz sowieckich, m.in. akcja otwierania relikwii oraz konfiskata sprzętów liturgicznych. W czasie tej ostatniej władze bolszewickie przejęły łącznie około 33 kilogramów srebra. Od 1924, po serii podziałów w Rosyjskim Kościele Prawosławnym, duchowieństwo parafialne poparło opcję związaną z moskiewskim patriarchą Tichonem. Wraz z aresztowaniem patriarchy nasiliły się prześladowania ze strony władz. W 1925 świątynia poddawana była nieustannym kontrolom, a jedna z nich wykazała zaginięcie sprzętów liturgicznych o wartości 1200 rubli. Ukrywanie bogato zdobionej Kazańskiej Ikony Matki Bożej także spotkało się z represyjną odpowiedzią. W 1925 zadecydowano, że parafia zostanie pozbawiona świątyni, a budynek zostanie przejęty na cele edukacyjno-kulturalne. W 1926 cerkiew Wniebowstąpienia Pańskiego została zamknięta. Krzyże na kopule i dzwonnicy zastąpiono czerwonymi gwiazdami. Władze Swierdłowska zdecydowały o umieszczeniu w murach dawnej świątyni najpierw jednej ze szkół, a następnie placówki muzeum Rewolucji Październikowej i Swierdłowskiego Obwodowego Muzeum Krajoznawczego. W czasie II wojny światowej w pomieszczeniach zamkniętej cerkwi przechowywano część kolekcji ewakuowanego z Leningradu Ermitażu. Skonfiskowany największy dzwon cerkwi wykorzystywany był przy przedstawieniach teatralnych i baletowych. Po 1991 dzwon został zwrócony Kościołowi Prawosławnemu, ale nie powrócił do cerkwi, lecz przekazano go do katedralnego soboru Świętej Trójcy.
Cerkiew Wniebowstąpienia Pańskiego obecnie.
Jeszcze w latach siedemdziesiątych XX wieku rozpoczęły się nieśmiałe próby odzyskania jekaterynburskiej cerkwi Wniebowstąpienia Pańskiego. Schyłkowy okres istnienia Związku Sowieckiego, a następnie jego rozpad, przyniósł poprawę dla położenia Kościoła Prawosławnego i wiernych. W 1988 rozpoczęły się starania o zwrot cerkwi. W grudniu 1990 z kopuły i dzwonnicy usunięto czerwone gwiazdy, które zstąpiono prawosławnymi krzyżami. 16 listopada 1990 Rada Miejska Swierdłowska zadecydowała o przekazaniu z dniem 1 stycznia 1991 budynku ich prawowitym właścicielom. Ponowna konsekracja cerkwi i pierwsza Boska liturgia odbyła się 15 lutego 1991, w święto Spotkania Pańskiego. Uroczystości przewodniczył ordynariusz jekaterynburski, Melchizedek. W 1995 kaplica Kazańskiej Ikony Matki Bożej tymczasowo służyła za miejsce kultu starowierców. Cerkiew przeszła gruntowny remont. Oryginalne dekoracje i ikonostasy uległy w czasach sowieckich zniszczeniu i zostały zastąpione nowymi. Latem 1998 w cerkwi Wniebowstąpienia Pańskiego tymczasowo złożone zostały szczątki zamordowanego imperatora Mikołaja II wraz z rodziną tuż przed przetransportowaniem ich do petersburskiego soboru Pietropawłowskiego.
Parafia działająca przy cerkwi prowadzi różnego typu działalność duszpasterską (dla młodzieży, dla dorosłych itp.), a także zajmuje się pracą charytatywną wśród najbiedniejszych mieszkańców Jekaterynburga. Funkcjonuje tu też szkoła niedzielna dla dorosłych i dla dzieci, a także klub młodzieżowy. W 2004 powstało specjalne stowarzyszenie, złożone z przedstawicieli strony kościelnej, miejskiej oraz architektów, historyków sztuki i urbanistów, które ma na celu rewitalizację terenu Wzgórza Wniebowstąpienia i przywrócenia mu jego dawnej świetności.

</doc>
<doc id="2380891" url="https://pl.wikipedia.org/wiki?curid=2380891" title="Diamond Lie">
Diamond Lie



</doc>
<doc id="2380892" url="https://pl.wikipedia.org/wiki?curid=2380892" title="Hans-Werner Sinn">
Hans-Werner Sinn

Hans-Werner Sinn (ur. 7 marca 1948 w Brake) – niemiecki ekonomista, prezes instytutu badań nad gospodarką Ifo Institut für Wirtschaftsforschung w Monachium (od lutego 1999), profesor ekonomii (ekonomia i finanse publiczne) na Uniwersytecie Ludwika i Maksymiliana w Monachium (od 1984). Sam określa się jako ordoliberał w duchu Ludwiga Erharda.
Życiorys.
Sinn ukończył ekonomię na Westfalskim Uniwersytecie Wilhelma w Münsterze (1972), a następnie przeniósł się na Uniwersytet w Mannheim, gdzie napisał doktorat (1978) i przeprowadził habilitację (1983). W latach 1978–1979, a następnie 1984–1985, wykładał na Uniwersytecie Zachodniego Ontario (w Kanadzie).
W 1984 objął profesurę na Uniwersytecie w Monachium (ekonomia i finanse publiczne). Od 1991 zajmuje stanowisko kierownika Center for Economic Studies (CES) przy monachijskim uczelni, a od lutego 1999 pełni funkcję prezesa instytutu badań nad gospodarką Ifo Institut für Wirtschaftsforschung z siedzibą w Monachium.
Sinn pracował nad zagadnieniami teorii ryzyka, cykli koniunkturalnych, długookresowego wzrostu gospodarczego i handlu zagranicznego. Obecnie zajmuje się również aktualnymi tematami polityki gospodarczej, między innymi kryzysem euro. Opowiada się za ordoliberalizmem w duchu Waltera Euckena, Alfreda Müllera-Armacka, Alexandra Rüstowa i Ludwiga Erharda – warunki konkurencji między podmiotami gospodarczymi muszą być kontrolowane przez państwo.
Sinn publikuje w fachowych czasopismach niemieckich i zagranicznych. Pisze także dla prasy, udziela wypowiedzi w radio i jest częstym gościem telewizyjnych programów publicystycznych. W rankingu najlepszych ekonomistów niemieckich opracowywanym przez gazetę Handelsblatt Sinn zajął w 2010 roku 6. miejsce. Według rankingu RePec z lipca 2011 Sinn był najczęściej cytowanym ekonomistą niemieckim.

</doc>
<doc id="2380894" url="https://pl.wikipedia.org/wiki?curid=2380894" title="Uralski Uniwersytet Federalny">
Uralski Uniwersytet Federalny

Uralski Uniwersytet Federalny, właściwie Uralski Uniwersytet Federalny im. pierwszego prezydenta Rosji Borysa Jelcyna (ros. " Уральский федеральный университет имени первого Президента России Б. Н. Ельцина") – jeden z największych uniwersytetów w Federacji Rosyjskiej, utworzony w 2009 roku w Jekaterynburgu. Powstał z połączenia dwóch jekaterynburskich uczelni: Uralskiego Państwowego Technicznego Uniwersytetu im. Borysa Jelcyna i Uralskiego Państwowego Uniwersytetu im. Maksyma Gorkiego.
Status uniwersytetu federalnego.
W dniu 21 października 2009 roku prezydent Federacji Rosyjskiej Dmitrij Miedwiediew podpisał rozporządzenie tworzące w Jekaterynburgu nowy uniwersytet, Uralski Uniwersytet Federalny. Miał on zostać utworzony na bazie już istniejącego Uralskiego Państwowego Uniwersytetu Technicznego. Stało się to zgodnie z nową polityką władz w Moskwie, mającej na celu utworzenie nowoczesnych uniwersytetów poza tradycyjnymi ośrodkami akademickimi w Moskwie (Uniwersytet Moskiewski) i Petersburgu (Petersburski Uniwersytet Państwowy). Uczelniom tym nadano nazwę uniwersytetów federalnych i oprócz Jekaterynburga utworzono jeszcze: Arktyczny Uniwersytet Federalny w Archangielsku, Kazański Uniwersytet Federalny w Kazaniu, Północno-Wschodni Uniwersytet Federalny w Jakucku i Dalekowschodni Uniwersytet Federalny we Władywostoku. Rząd rosyjski na rozwój programu uniwersytetów federalnych przygotował budżet sięgający 12 miliardów rubli.
Historia.
Początki.
Historia szkolnictwa wyższego w Jekaterynburgu rozpoczyna się jeszcze w czasach Imperium Rosyjskiego, przed wybuchem I wojny światowej. Zabiegi o powołanie uniwersytetu na Uralu trwały od końca XIX wieku. W 1911 Ministerstwo Edukacji Imperium zadecydowało o utworzeniu w Jekaterynburgu uniwersytetu. W dniu 3 czerwca 1914 roku decyzję tą zatwierdził imperator Mikołaj II. Wybuch wojny uniemożliwił jednak rozpoczęcie prac uniwersytetu. 19 października 1920 roku z polecenia Włodzimierza Lenina utworzono w mieście Uralski Uniwersytet Państwowy. Z uwagi na rosyjską wojnę domową oraz niestabilność władzy bolszewików początki młodej uralskiej uczelni nie były łatwe. Wkrótce doszło do jej rozbicia na dwa oddzielne wyższe uczelnie: mniejszy Uralski Państwowy Uniwersytet, który miał kształcić studentów w zakresie nauk humanistycznych i nauk przyrodniczych i większy Uralski Państwowy Techniczny Uniwersytet, który miał kształcić inżynierów.
Uralski Państwowy Uniwersytet.
W roku 1936 jego patronem został Maksym Gorki. Oficjalnym mottem uczelni była sentencja zaczerpnięta od św. Tomasza z Akwinu - "Homo unius libri timeo" (Strzeż się człowieka jednej książki). Uniwersytet był podzielony na czternaście wydziałów: biologii, dziennikarstwa, kulturoznawstwa i sztuki, historii, matematyki i mechaniki, politologii i socjologii, psychologii, fizyki, filologii, filozofii, public relations, chemii, stosunków międzynarodowych i ekonomii. W 2004 został sklasyfikowany wśród dwudziestu pięciu najlepszych uniwersytetów w Rosji przez Rosyjskie Ministerstwo Nauki. W 2007 w rankingu Webometric został uznany za siódmy najlepszy rosyjski uniwersytet. Do znanych absolwentów uniwersytetu należą m.in. Władysław Krapiwin i Ilja Kormilcew. W 2010 roku zakończono proces łączenia dwóch wiodących uniwersytetów w Jekaterynburgu i Uralski Państwowy Uniwersytet przestał istnieć jako niezależna jednostka.
Uralski Państwowy Techniczny Uniwersytet.
Uczelnia od samego początku swego istnienia zyskała wielkie znaczenia dla obwodu swierdłowskiego z uwagi na forsowną politykę industrializacji prowadzoną w Związku Radzieckim pod rządami Józefa Stalina. W trakcie trwania wielkiej wojny ojczyźnianej (1941 – 1945) uczelnia przeżywała okres szybkiego rozwoju, podobnie jak całe miasto, z uwagi na ewakuację ważniejszych instytucji gospodarczo-naukowych z Leningradu i Moskwy. Po wojnie wraz z rozwojem miasta, rozwijał się także uniwersytet. "Ingenium creatio labor" było łacińskim uczelni. W końcowej fazie swej działalności uczelnia zatrudniała 2500 nauczycieli akademickich i 500 pracowników naukowych. Funkcjonowały następujące wydziały: metalurgii, inżynierii chemicznej, budownictwa, inżynierii cywilnej, fizyki, inżynierii radiowej, inżynierii elektrycznej, inżynierii cieplnej, inżynierii mechanicznej, ekonomii i zarządzania, nauk wojskowych i humanistyczny. Kształciło się tam około 43 000 studentów. Najbardziej znanym absolwentem Uniwersytetu Technicznego był Borys Jelcyn, który w 1955 roku ukończył Wydział Budownictwa. Od 2008 uczelnia nosiła jego imię. W roku 2010 na jego bazie stworzono Uralski Uniwersytet Federalny.
Uralski Uniwersytet Federalny.
Uniwersytet obecnie.
W 2011 zakończono proces łączenia Uralskiego Państwowego Uniwersytetu i Uralskiego Państwowego Technicznego Uniwersytetu. Obecnie kształci się na nim 57 000 studentów. Zatrudnia on około 3500 nauczycieli akademickich i 650 pracowników naukowych. Uczelnia ma oddziały zamiejscowe w 20 miastach, w tym w Republice Kazachstanu i Uzbekistanie.
Wybrane instytuty Uralskiego Uniwersytetu Federalnego :

</doc>
<doc id="2380897" url="https://pl.wikipedia.org/wiki?curid=2380897" title="Astrophysics Data System">
Astrophysics Data System

Astrophysics Data System (w skrócie ADS) – utworzona przez NASA internetowa baza ponad ośmiu milionów dokumentów z astronomii i fizyki, zarówno recenzowanych, jak i nierecenzowanych przez naukowców z tych dziedzin. Za darmo dostępne są on-line streszczenia prawie wszystkich artykułów, a także skany starszych artykułów zapisane w formacie GIF oraz PDF. Baza zawiera też linki do elektronicznych wersji nowych artykułów, publikowanych na stronach internetowych czasopism, ale te są zwykle dostępne tylko poprzez płatną subskrypcję (wykupiona przez większość ośrodków badań astronomicznych). Baza jest zarządzana przez Harvard-Smithsonian Center for Astrophysics.
ADS jest potężnym narzędziem badawczym i ma znaczący wpływ na wydajność badań astronomicznych od chwili jego powstania w 1992 roku. Wyszukiwanie literatury, które wcześniej mogło zająć całe dnie, a nawet tygodnie, obecnie jest możliwe w ciągu kilku sekund – dzięki zaawansowanemu systemowi zapytań, opracowanemu pod kątem zagadnień astronomicznych. Badania wykazały, że korzyści dla astronomii wynikające z użytkowania ADS są równoważne wydatkowaniu kilkuset milionów dolarów rocznie; szacuje się również, że system powoduje trzykrotne zwiększenie czytelnictwa czasopism astronomicznych.
Korzystanie z ADS jest niemal powszechne wśród astronomów na całym świecie, a więc statystyki użytkowania ADS mogą być użyte do analizy trendów w badaniach astronomicznych na świecie. Statystyki te wykazały, że liczba badań, jakie się prowadzi w dziedzinie astronomii, jest silnie skorelowana z wielkością produktu krajowego brutto (PKB), przypadającego na mieszkańca danego kraju (per capita), i że liczba astronomów w kraju jest proporcjonalna do PKB tego kraju, więc łączna liczba badań astronomicznych przeprowadzonych w danym kraju jest proporcjonalna do kwadratu jego PKB, podzielonego przez liczbę jego mieszkańców.
Historia.
Przez wiele lat coraz większym problemem w badaniach astronomicznych (podobnie jak w innych dyscyplinach naukowych) było to, że liczba artykułów opublikowanych w czołowych czasopismach astronomicznych stale rosła w takim tempie, że astronomowie nie byli w stanie zapoznawać się na bieżąco z wynikami najnowszych badań. W 1980 roku astronomowie dostrzegli, że powstające technologie związane z Internetem mogą być skutecznie wykorzystane do budowy systemu elektronicznego indeksowania astronomicznych prac naukowych, który umożliwi astronomom być na bieżąco z dużo większym zakresem badań naukowych.
Najpierw na konferencji "Astronomy from Large Data-bases", która odbyła się w Garching bei München w 1987 roku, zaproponowano stworzenie bazy danych streszczeń czasopism papierowych. Podczas kolejnych dwóch lat tworzono podstawy elektronicznego systemu dostępu do streszczeń publikacji astrofizycznych, a w 1991 roku miały miejsce dyskusje na temat integracji ADS z bazą danych SIMBAD – zawierającą wszystkie dostępne nazwy katalogowe obiektów znajdujących się poza Układem Słonecznym – aby stworzyć system, w którym astronomowie będą w stanie wyszukać wszystkie dokumenty napisane na temat danego obiektu.
Wstępna wersja ADS, z bazą danych składającą się z 40 prac, została uruchomiona jako studium koncepcyjne w 1988 roku, a baza danych ADS została prawidłowo połączona z bazą danych SIMBAD latem 1993 roku. Twórcy przekonani byli, że był to pierwszy system w Internecie, umożliwiający jednoczesne korzystanie z naukowych baz danych po obu stronach Atlantyku. Do 1994 roku usługa była dostępna za pośrednictwem oprogramowania stworzonego na potrzeby sieci ADS, ale na początku tego roku została przeniesiona do powstającego World Wide Web. Liczba użytkowników serwisu wzrosła czterokrotnie w ciągu pięciu tygodni od wprowadzenia usługi ADS do zasobów internetowych.
Początkowo artykuły dostępne przez ADS były bitmapowymi obrazami skanowanymi z czasopism papierowych, ale od 1995 r. "Astrophysical Journal" zaczął publikować wydania on-line, a wkrótce potem inne czołowe czasopisma, takie jak "Astronomy and Astrophysics" oraz "Monthly Notices of the Royal Astronomical Society". ADS zawierała odnośniki do tych elektronicznych wydań od pierwszego ich udostępnienia. Od około 1995 r. liczba użytkowników ADS podwajała się mniej więcej co dwa lata. ADS obecnie ma podpisane umowy z niemal wszystkimi czasopismami astronomicznymi, które dostarczają streszczenia. Za pośrednictwem serwisu dostępne są zeskanowane artykuły nawet z początku XIX wieku, i obecnie zawiera on w sumie ponad osiem milionów dokumentów. Usługa jest dostępna na całym świecie – za pomocą dwunastu mirrorów rozlokowanych w dwunastu krajach na pięciu kontynentach, z bazami danych synchronizowanymi poprzez cotygodniowe aktualizacje za pomocą rsync, narzędzia mirroringu, które umożliwia aktualizacje jedynie tej części bazy danych, która uległa zmianie. Wszystkie aktualizacje są uruchamiane centralnie, inicjując skrypty na stronach mirrorów, które powodują pobranie zaktualizowanych danych z głównych serwerów ADS.
Dane w systemie.
Dokumenty są indeksowane w bazie danych przez rekord bibliograficzny, zawierający szczegółowe informacje o publikacji oraz różnych związanych z artykułem metadanych, takich jak lista autorów, bibliografia i cytaty. Pierwotnie dane były przechowywane w formacie ASCII, ale związane z nim ograniczenia zostały uznane przez administratorów ADS za powód do migracji w roku 2000 wszystkich rekordów bazy danych na format XML (Extensible Markup Language). Rekordy bibliograficzne są obecnie przechowywane jako elementy XML, z sub-elementami w formie różnych metadanych.
Odkąd dostępne są internetowe wydania czasopism, abstrakty są ładowane do ADS w dniu lub jeszcze przed datą publikacji artykułów, z pełnym tekstem pisma dostępnym dla subskrybentów. Starsze artykuły zostały zeskanowane i streszczenia tworzone są za pomocą oprogramowania optycznego rozpoznawania znaków (OCR). Zeskanowane artykuły sprzed około 1995 r. są zazwyczaj dostępne bezpłatnie, za zgodą wydawców czasopism.
Zeskanowane artykuły są przechowywane w formacie TIFF, zarówno w średniej, jak i wysokiej rozdzielczości. Pliki TIFF są konwertowane na żądanie do plików GIF w celu przeglądania na ekranie, albo plików PDF lub PostScript w celu wydrukowania. Wygenerowane pliki są następnie przechowywane w celu wyeliminowania niepotrzebnych częstych ponownych generacji dla najbardziej popularnych artykułów. W 2000 roku w ADS zawartych było 250 GB skanów, obejmujących 1 128 955 stron, zawierających 138 789 artykułów. Do roku 2005 rozmiar ten wzrósł do 650 GB i oczekiwano dalszego wzrostu do około 900 GB do 2007 roku. (Brak dalszych informacji na ten temat).
Baza danych początkowo zawierała tylko odsyłacze do publikacji o tematyce astronomicznej, ale obecnie zawiera trzy bazy danych, obejmujące astronomię (w tym badania planetarne i heliofizykę), fizykę (wraz z przyrządami naukowymi i geologią), jak również preprinty prac naukowych z bazy arXiv. Baza danych dotycząca astronomii jest zdecydowanie najbardziej zaawansowana i jej wykorzystanie stanowi około 85% całkowitego wykorzystania ADS. Artykuły są przypisane do różnych baz danych w zależności od tematu, a nie publikowane tak, by artykuły z jednego czasopisma mogły pojawić się we wszystkich trzech tematycznych bazach danych. Rozdzielenie baz danych pozwala, by wyszukiwanie w każdej dyscyplinie było dostosowane tak, że słowa mogą mieć automatycznie przypisane różne "wagi" w różnych przeszukiwanych bazach danych, w zależności od tego, jak blisko związane są z daną dziedziną.
Dane w archiwum preprintów są aktualizowane codziennie z arXiv, głównego repozytorium preprintów z dziedziny fizyki i astronomii. Pojawienie się serwerów preprint, podobnie jak ADS, miało istotny wpływ na postęp w badaniach astronomicznych, ponieważ dokumenty w nich są często udostępniane na kilka tygodni, a nawet miesięcy przed ich publikacją w czasopismach. Włączenie preprintów z arXiv do ADS oznacza, że wyszukiwarka może zwrócić informacje o najnowszych dostępnych badaniach, z zastrzeżeniem, że preprinty mogą nie zawierać recenzji lub potem być poddane korekcie do standardu publikacji wymaganego w czasopiśmie. Preprinty powiązane są z bazą danych ADS w taki sposób, by po opublikowaniu artykułu w miarę możliwości cytaty i odsyłacze zwracały linki do artykułu w czasopiśmie, którego dotyczył preprint.
Oprogramowanie i sprzęt.
Oprogramowanie pracuje w systemie, który został napisany specjalnie dla niego, co pozwala na znaczne dostosowanie do potrzeb astronomicznych, co nie byłoby możliwe w przypadku bazy danych ogólnego przeznaczenia. Skrypty są projektowane tak, aby były niezależne od platformy systemowej, co jest ważne z uwagi na konieczność obsługi mirrorów działających na całym świecie w różnych systemach, choć coraz częstsze wykorzystanie Linuxa jako systemu operacyjnego w zastosowaniach w astronomii, doprowadziło do optymalizacji skryptów pod kątem instalacji na tej platformie.
Główny serwer ADS znajduje się na Harvard-Smithsonian Center for Astrophysics w Cambridge, Massachusetts w Stanach Zjednoczonych, i jest to podwójny 64-bitowy serwer w architekturze Intela x86 z dwoma cztero-rdzeniowymi procesorami o częstości 3,0 GHz, z 32 GB pamięci RAM, działającymi pod kontrolą dystrybucji Linuxa CentOS 5.4. Mirrory znajdują się w Brazylii, Chinach, Chile, Francji, Niemczech, Indiach, Indonezji, Japonii, Rosji, Korei Południowej, Wielkiej Brytanii i Ukrainie.
Indeksowanie.
ADS otrzymuje obecnie streszczenia lub spisy treści z prawie dwustu czasopism. Może się zdarzyć, że otrzymać dane dotyczące tego samego artykułu z wielu źródeł, wtedy tworzy jeden odsyłacz bibliograficzny na podstawie najbardziej aktualnych danych z wszystkich źródeł. Wspólne korzystanie z systemów TeX i LaTeX przez niemal wszystkie czasopisma naukowe znacznie ułatwia włączenie danych bibliograficznych do systemu w standardowym formacie, jak również umożliwia łatwy import artykułów do formatu internetowego HTML. Do importowania, przetwarzania i standaryzacji danych bibliograficznych ADS wykorzystuje skrypty napisane w języku Perl.
Pozornie prozaiczne zadanie przekształcenia nazwisk autorów do standardowego zapisu nazwisk w systemie (nazwisko jako pierwsze), w rzeczywistości jest jednym z trudniejszych zadań do automatyzacji, a to ze względu na szeroki zakres konwencji nazewnictwa na całym świecie i możliwość, że np. "Davis" może być pierwszym imieniem, drugim imieniem lub nazwiskiem. Dokładna konwersja nazwisk wymaga szczegółowej wiedzy na temat nazwisk autorów aktywnych w astronomii i ADS utrzymuje obszerną bazę danych nazwisk autorów, która jest także wykorzystywana w przeszukiwaniu bazy danych (patrz niżej).
W przypadku artykułów w wersji elektronicznej, lista odnośników na końcu artykułu jest łatwo importowana. Dla artykułów zeskanowanych, listę bibliografii importuje się za pomocą oprogramowania OCR. Baza danych może łatwo sporządzić listę cytowań dla każdego dokumentu w bazie danych. Listy bibliografii zostały wykorzystane w przeszłości w celu identyfikacji popularnych artykułów, których brakowało w bazie danych; w większości były to artykuły sprzed 1975 r. i zostały już dodane do systemu.

</doc>
<doc id="2380901" url="https://pl.wikipedia.org/wiki?curid=2380901" title="Ambasada Iranu w Warszawie">
Ambasada Iranu w Warszawie

Ambasada Islamskiej Republiki Iranu (perski: سفارت ایران در لهستان) – placówka dyplomatyczna Islamskiej Republiki Iranu znajdująca się w Warszawie, przy ul. Królowej Aldony 22.
Ambasador Iranu w Warszawie oprócz Rzeczypospolitej Polskiej akredytowany jest także w Republice Litewskiej.
Siedziba.
Przed I wojną światową.
Kontakty dyplomatyczne Polska utrzymuje z ówczesną Persją od 1474. W okresie porozbiorowym, a przed I wojną światową ówczesna Persja utrzymywała w Warszawie konsulat, który kilkakrotnie zmieniał swoją siedzibę, m.in. mieścił się przy ul. Nowy Świat 76 (1880), ul. Nowy Świat 8b (1881), obecnie nie istnieje, ul. Berga 11 (1883), ul. Nowy Świat 76 (1887), ul. Włodzimierskiej 9 (1888), ul. Włodzimierskiej 7 (1892–1896), ul. Żabiej 4 (1900–1902), w kamienicy Majera Rundstejna przy ul. Granicznej 13 (1903–1905), obecnie nie istnieje, w pałacu Biskupów Krakowskich przy ul. Mazowieckiej 5 róg Senatorskiej 6 (1908–1909), w pałacu Rudzińskich przy ul. Mazowieckiej 4 (1911–1913), obecnie nie istnieje; konsulat został zamknięty w 1914.
Okres międzywojenny.
Po odrodzeniu Rzeczypospolitej funkcjonował konsulat generalny Persji przy ul. Pięknej 10 (1919), ul. Pięknej 8 (1920–1925). Po nawiązaniu stosunków dyplomatycznych w 1928, nadano mu rangę poselstwa z siedzibą przy ul. Kredytowej 8 (1930-1932), następnie w kamienicy pod Gigantami w Al. Ujazdowskich 36 (1933-1934) i w pałacu Uruskich przy ul. Krakowskie Przedmieście 30 (1935-1939).
Okres po II wojnie światowej.
Stosunki dyplomatyczne reaktywowano w 1945. W latach 1948–1971 poselstwo, następnie ambasada, z siedzibą w hotelu Bristol przy ul. Krakowskie Przedmieście 42/44 (1948), przy ul. Raszyńskiej 54 (1950-1969), w wilii Jana Bystronia z 1939 przy ul. Zawrat 4 (1971-1979), przy ul. Królowej Aldony 4 (1980-), a współcześnie – w domu Z. Nagórskiego przy ul. Królowej Aldony 22 (od 1981).
Poseł, a następnie ambasador rezydował w Skolimowie przy ul. Kościelnej 42 (1948), przy ul. Dąbrowieckiej 19 (1964–1966), w Aninie przy ul. Szoferskiej 29 (2008).

</doc>
<doc id="2380902" url="https://pl.wikipedia.org/wiki?curid=2380902" title="Nafsika Krousti">
Nafsika Krousti

Nafsika Krousti (ur. 17 lipca 1957) - cypryjska dyplomatka i urzędnik.
Studiowała m.in. na University of Exeter (1982). Od 1984 w cypryjskiej służbie zagranicznej. W latach 1988-1990 była urzędniczką w przedstawicielstwie Republiki w Londynie, natomiast od 1996 do 2000 pracowała w ambasadzie w Hadze. Pełniła funkcje ambasadora w Polsce i na Litwie (2002-2007; rezydowała w Warszawie). Od września 2009 jest wysokim komisarzem w Indiach. W kwietniu 2010 objęła również stanowisko (ambasadora) w Bangladeszu, Malezji, na Malediwach, w Nepalu, na Sri Lance, w Singapurze oraz w Tajlandii.
Była także szefową departamentu Azji i Oceanii w MSZ w latach 2007-2009.

</doc>
<doc id="2380903" url="https://pl.wikipedia.org/wiki?curid=2380903" title="Gruba II">
Gruba II

Gruba II (Gruba-Krępiechowski) − kaszubski herb szlachecki.
Opis herbu.
Opis z wykorzystaniem zasad blazonowania, zaproponowanych przez Alfreda Znamierowskiego:
"W polu czerwonym dwie strzały złote w słup obok siebie. Klejnot: nad hełmem w koronie półksiężyc złoty mający po takiejż gwieździe na każdym rogu. Labry czerwone, podbite złotem."
Najwcześniejsze wzmianki.
Herb pochodzi z jednego z rękopisów Dachnowskiego z około połowy XVII wieku.
Rodzina Grubów.
Herb miał być używany przez rodzinę Grubów-Krępiechowskich, którzy następnie zamienili go na herb Gruba I.
Herbowni.
Gruba (Grubba, Grubbe, Grubben, Grube, Gruben, Gruby) być może z przydomkiem Krępiechowski i Borucki.

</doc>
<doc id="2380904" url="https://pl.wikipedia.org/wiki?curid=2380904" title="Drgania samowzbudne">
Drgania samowzbudne

Drgania samowzbudne, oscylacje samowzbudne – drgania układu podtrzymywanego przez energię przekazywaną ze źródła do układu przy pomocy mechanizmu regulującego tak, że układ drgający sam dozuje sobie energię, która pokrywa straty (występuje więc sprzężenie zwrotne).
Układem samowzbudnym nazywa się układ niezachowawczy, który ma taką własność, że może wykonywać niezanikający ruch okresowy. W układzie samowzbudnym wydzielić można następujące części (zob. rysunek obok):
W drganiach samowzbudnych amplituda i częstość drgań określone są przez parametry samego układu (nie zależą więc od warunków początkowych). Charakterystyczną cechą układu samowzbudnego jest uzupełnianie utraconej energii. Pod tym względem różnią się one od tłumionych drgań swobodnych, które zależą od warunków początkowych i od drgań wymuszonych zmienną siłą okresową, które zależą od siły wymuszającej.
Pewnym rodzajem drgań samowzbudnych są drgania relaksacyjne. Przy takich drganiach występuje opóźnienie pomiędzy gromadzeniem energii potencjalnej i jej przekształceniem w kinetyczną (jest to tak zwany czas relaksacji). Po czasie relaksacji nagromadzona energia całkowicie się rozprasza i proces napełniania od stale działającego źródła rozpoczyna się na nowo.
Podstawy matematyczne.
Oscylacje samowzbudne są logiczną konsekwencją układów, które opisuje się jako układy zamknięte z opóźnionymi w czasie równaniami różniczkowymi. Przykładowo, gdy zmiana zmiennej "N" powodowana jest przez zmianę zmiennej "N"+"1," ale dopiero po pewnej zwłoce czasowej, zmiana zmiennej "N"+1 powodowana jest przez zmianę zmiennej "N"+"2", ale dopiero po pewnej zwłoce czasowej, …, zmiana zmiennej "N" powodowana jest przez zmianę zmiennej "N"+"x", ale dopiero po pewnej zwłoce czasowej.
W matematyce, na polu równań różniczkowych zwyczajnych, nietrywialne rozwiązanie równania różniczkowego zwyczajnego:
nazywa się "oscylującym," jeśli posiada nieskończoną ilość pierwiastków funkcji, w przeciwnym przypadku nazywa się "nieoscylującym". Równanie różniczkowe nazywa się "oscylującym", jeśli ma oscylujące rozwiązanie. Ilość pierwiastków także niesie z sobą informację o widmie związanym z zagadnieniami brzegowymi.
Przykłady z inżynierii.
Oscylacje dzwoniące () kół w transporcie szynowym i drgania Shimmy opon w transporcie samochodowym mogą powodować niekomfortową chybotliwość, która w ekstremalnych przypadkach może nawet doprowadzić do wykolejenia pociągu lub spowodować utratę przyczepności samochodu. 
Podobny przykład to drgania samowzbudne wywołane sterowaniem pojazdu tak, że korekty kursu są opóźnione co zdarza się zarówno przy kierowaniu lekkim samolotem przy silnym wietrze, jak i przy kierowaniu samochodem, gdy kierujący jest niedoświadczony lub pijany. 
Inne przykłady to wahadło mechanizmu zegarowego, drgania struny instrumentów smyczkowych, powietrza w instrumentach dętych, drgania typu "flatter", które powstają przy działaniu sił aerodynamicznych, drgania noża w obróbce skrawaniem, dzwonek elektryczny, galopowanie przewodów w sieci elektrycznej. Powszechnie spotykane i ważne przypadki drgań samowzbudnych wiążą się też z występowaniem tarcia suchego, gdy tarcie spoczynkowe jest większe od tarcia ruchowego.

</doc>
<doc id="2380906" url="https://pl.wikipedia.org/wiki?curid=2380906" title="Umberto Menegalli">
Umberto Menegalli

Umberto Menegalli (ur. 25 lipca 1925, zm. w lipcu 1988) – szwajcarski szermierz. Reprezentant kraju podczas igrzysk olimpijskich w Helsinkach, uczestniczył w turnieju indywidualnym i drużynowym szablistów, w obu turniejach odpadł w pierwszej rundzie.

</doc>
<doc id="2380908" url="https://pl.wikipedia.org/wiki?curid=2380908" title="Magdalena Kobiela">
Magdalena Kobiela

Magdalena Kobiela z d. Grzesiak (ur. 21 grudnia 1975) w Polsce – polska siatkarka występująca na pozycji atakującej. Od sezonie 2002/2003 do sezonu 2006/2007 grała w LSK w KPSK Stal Mielec, z którym zdobyła brązowy medal Mistrzostw Polski zdobyty w sezonie 2003/2004. Po sezonie 2006/2007 zakończyła sportową karierę.

</doc>
<doc id="2380910" url="https://pl.wikipedia.org/wiki?curid=2380910" title="Ambasada Nowej Zelandii w Warszawie">
Ambasada Nowej Zelandii w Warszawie

Ambasada Nowej Zelandii w Warszawie (ang. "Embassy of New Zealand in Warsaw", język maoryski "Te Aka Aorere Pōrana") – nowozelandzka placówka dyplomatyczna znajdująca się w Warszawie przy Al. Ujazdowskich 51.
Ambasador Nowej Zelandii w Warszawie oprócz Rzeczypospolitej Polskiej akredytowany jest także w Republice Estońskiej, Gruzji, Republice Litewskiej, Republice Łotewskiej i na Ukrainie.
Ambasadę wspomaga przedstawicielstwo agencji promocji handlu i przedsiębiorczości Nowej Zelandii ("New Zealand Trade and Enterprise" - NZTE) z siedzibą w Hamburgu.
Siedziba.
Stosunki dyplomatyczne zostały nawiązane w 1973. Przez lata Nową Zelandię w Polsce reprezentowali ambasadorzy akredytowani z siedzibą w Wiedniu (1973-1993), przy Lugeck 1 (1991), a potem w Bonn i Berlinie przy "Friedrichstraße" 60 (1994-2004). W 2005 otwarto ambasadę Nowej Zelandii w Warszawie, w Domu Dochodowym w Al. Ujazdowskich 51 (od 2006).

</doc>
<doc id="2380913" url="https://pl.wikipedia.org/wiki?curid=2380913" title="Kolarstwo na Letniej Uniwersjadzie 2011 - BMX kobiet">
Kolarstwo na Letniej Uniwersjadzie 2011 - BMX kobiet

Zawody w BMX kobiet na Letniej Uniwersjadzie 2011 zostały rozegrane 14 sierpnia 2011. Do rywalizacji przystąpiło 5 zawodniczek z 2 państw. Zawody składały się z półfinału (złożonego z 3 wyścigów) oraz finału.

</doc>
<doc id="2380917" url="https://pl.wikipedia.org/wiki?curid=2380917" title="Li-Po">
Li-Po



</doc>
<doc id="2380918" url="https://pl.wikipedia.org/wiki?curid=2380918" title="Reprezentacja Indii na Mistrzostwach Świata w Narciarstwie Alpejskim 2009">
Reprezentacja Indii na Mistrzostwach Świata w Narciarstwie Alpejskim 2009

Reprezentacja Indii na Mistrzostwach Świata w Narciarstwie Alpejskim 2009 w Val d’Isère liczyła dwóch zawodników, którzy wystartowali w dwóch konkurencjach – w slalomie i slalomie gigancie.
Wyniki.
Mężczyźni.
Slalom gigant
Slalom

</doc>
<doc id="2380919" url="https://pl.wikipedia.org/wiki?curid=2380919" title="TACAM R-2">
TACAM R-2

TACAM R-2 (rum. "Tun Anticar pe Afet Mobil" – samobieżne działo przeciwpancerne) – rumuński niszczyciel czołgów z czasów II wojny światowej. Zbudowany na podwoziu czołgu lekkiego R-2 przez usunięcie wieży i zamontowanie podstawy pod zdobyczne działo ZiS-3 kalibru 76,2 mm. Działo osłonięte było z trzech stron pancerną nadbudówką. Z 20 zbudowanych egzemplarzy, do dziś zachował się tylko jeden. Pojazdy te wzięły udział w ataku na Budapeszt i Pragę.
Konstrukcja.
W grudniu 1942 roku było oczywiste, że lekkie rumuńskie czołgi R-2 nie są w stanie skutecznie walczyć ze średnimi czołgami radzieckimi i konieczne są zmiany, by przedłużyć ich taktyczny żywot. Zdecydowano, by wzorem niemieckich Marderów i rumuńskich TACAM T-60 (podówczas wciąż w fazie rozwoju), przebudować je na niszczyciele czołgów. W 1943 roku z jednego R-2 zdjęto wieżę, by wypróbować taką możliwość. Na tym prototypowym egzemplarzu zabudowano podstawę, na której zamontowano pozbawione własnego podwozia zdobyczne 76,2 mm działo F-22, wyposażone w niemieckie i rumuńskie przyrządy celownicze, dostosowane do nowej rumuńskiej amunicji. Wokół działa zbudowano przedział bojowy, wykorzystując pancerze zdobycznych czołgów sowieckich. Testy pod koniec 1943 roku wykazały, że działo nie przeciążało podwozia, lecz jego zasięg efektywny przeciwko czołgom T-34 wynosił zaledwie 500–600 m. Planowano przeróbkę 40 jednostek w zakładach Leonida w Bukareszcie, lecz, ponieważ Niemcy nie przekazali jeszcze siłom rumuńskim czołgów, które miały zastąpić w linii wycofywane R-2, prac nie można było rozpocząć natychmiast. Opóźnienie pozwoliło za to zmienić armatę F-22 na silniejszą ZiS-3 w działach produkowanych seryjnie.
Proponowano też jeszcze silniejsze uzbrojenie pojazdów, tak by mogły zagrozić ciężkim czołgom IS-2. W tym celu rozważano użycie rumuńskiej armaty Reşiţa Model 1943 kal. 75 mm lub niemieckiej kal. 88 mm, ale zamiaru tego nie udało się zrealizować przed sierpniem 1944, gdy Rumunia przeszła na stronę aliancką.
Budowa.
TACAM R-2 wykorzystywał podwozie czołgu lekkiego R-2, w którym na miejscu wieży zamontowano przedział bojowy z działem ZiS-3, wykonany z płyt pancernych pochodzących ze zdobytych radzieckich czołgów BT-7 i T-26. Boczne ściany miały grubość 10–17 mm. Kadłub nie uległ większym zmianom w porównaniu do bazowego R-2 – miał pancerz o grubości 8 do 25 mm, a w przedniej części, wciąż zamontowany, karabin maszynowy Besa kal. 7,92 mm. Działo mogło przekraczać rowy o szerokości do 2 m, brody o głębokości do 0,8 m i wspiąć się na półmetrową przeszkodę.
Armata miała kąt ostrzału 30° w poziomie, kąt podniesienia +15° do −5°. Zapas amunicji wynosił 30 pocisków – 21 burzących i 9 przeciwpancernych.
Zastosowanie bojowe.
Zakłady Leonida rozpoczęły prace pod koniec lutego 1944 roku i w końcu czerwca ukończyły pierwszą serię 20 przebudowanych pojazdów. Produkcję wstrzymano, ponieważ uważano, że armata jest nieskuteczna przeciw ciężko opancerzonym czołgom IS-2, znajdującym się na wyposażeniu Rosjan. 10 dział weszło w skład 63. kompanii TACAM w lipcu 1944 roku i zostało przydzielonych do 1. Szkolnej Dywizji Pancernej. Nie zostały użyte bojowo aż do przewrotu, którego dokonał król Michał I, w następstwie którego Rumunia przeszła na stronę koalicji antyhitlerowskiej. Z początkiem września, kompania 12 pojazdów została przydzielona do Oddziału Wydzielonego Niculescu, gdy jednostkę tę wysłano w pośpiechu na północ do obrony granicy transylwańskiej przed kontrofensywą sił Osi z terenu Węgier. Gdy 29 września oddział Niculescu wszedł w skład tworzonej "ad hoc" „Grupy Pancernej”, dołączono do niego 4 następne działa. Zadaniem „Grupy Pancernej” było natarcie i oczyszczenie z przeciwnika północnej Transylwanii. Po zakończeniu tej operacji i wyparciu wszystkich wrogich oddziałów z terytorium rumuńskiego 25 października 1944 roku, Grupę rozwiązano.
12 pojazdów wcielono do 2. Pułku Pancernego, gdy wysłano go na front czechosłowacki w lutym 1945 roku. Oddziały sowieckie natychmiast przejęły większość dział TACAM R-2 w zamian za kilka zdobycznych czołgów niemieckich, ale 31 marca raporty wykazują 2 działa zdolne do akcji, a 24 kwietnia 2 były wciąż w służbie. Jedno z nich zostało zniszczone przed 30 kwietnia, a drugie – uszkodzone podczas operacji wymiatających przeciw oddziałom niemieckim w okolicach Brna w maju. Gdy pułk wrócił do Bukaresztu 14 maja 1945 roku, nie miał na stanie żadnego pojazdu tego typu.
Jedyny zachowany egzemplarz znajduje się w kolekcji Narodowym Muzeum Wojskowym w Bukareszcie.

</doc>
<doc id="2380920" url="https://pl.wikipedia.org/wiki?curid=2380920" title="Kolarstwo na Letniej Uniwersjadzie 2011 - BMX mężczyzn">
Kolarstwo na Letniej Uniwersjadzie 2011 - BMX mężczyzn

Zawody w BMX mężczyzn na Letniej Uniwersjadzie 2011 zostały rozegrane 14 sierpnia 2011. Do rywalizacji przystąpiło 6 zawodników z 3 państw. Zawody składały się z półfinału (złożonego z 3 wyścigów) oraz finału.

</doc>
<doc id="2380921" url="https://pl.wikipedia.org/wiki?curid=2380921" title="Gábor Zavadszky">
Gábor Zavadszky

Gábor Zavadszky (ur. 10 września 1974 w Budapeszcie, zm. 7 stycznia 2006 w Limassolu) – węgierski piłkarz grający na pozycji prawego pomocnika. W swojej karierze 4 razy zagrał w reprezentacji Węgier.
Kariera klubowa.
Karierę piłkarską Zavadszky rozpoczął w klubie Ferencvárosi TC z Budapesztu. W 1992 roku awansował do kadry pierwszej drużyny i w sezonie 1992/1993 zadebiutował w jego barwach w pierwszej lidze węgierskiej. W 1993 roku osiągnął z Ferencvárosi swoje pierwsze sukcesy, gdy zdobył Puchar Węgier i Superpuchar Węgier. Wraz z Ferencvárosi jeszcze dwukrotnie zdobywał krajowy puchar (1994, 1995) i dwukrotnie superpuchar (1994, 1995). Wywalczył też dwa tytuły mistrza kraju (1995, 1996) i jedno wicemistrzostwo Węgier (1998).
W 1998 roku Zavadszky przeszedł z Ferencvárosi do Dunaferr SE z Dunaújváros. W 2000 roku wywalczył z nim swoje trzecie w karierze mistrzostwo Węgier. W 2001 roku odszedł do budapeszteńskiego klubu, MTK Hungária FC. Swoje jedyne sukcesy z tym klubem osiągnął w 2003 roku, gdy został mistrzem kraju i zdobył superpuchar. Wiosną występował w Ferencvárosi TC.
Latem 2004 roku Zavadszky trafił do cypryjskiego Apollonu Limassol. Występował w nim do 2006 roku. 7 stycznia 2006 zmarł w Limassolu z powodu zatoru.
Kariera reprezentacyjna.
W reprezentacji Węgier Zavadszky zadebiutował 23 lutego 2000 w przegranym 0:3 towarzyskim meczu z Australią. W kadrze narodowej od 2000 do 2003 roku rozegrał 4 mecze. Wcześniej w 1996 roku grał z kadrą olimpijską na Igrzyskach Olimpijskich w Atlancie.

</doc>
<doc id="2380923" url="https://pl.wikipedia.org/wiki?curid=2380923" title="Gabor Zavadszky">
Gabor Zavadszky



</doc>
<doc id="2380927" url="https://pl.wikipedia.org/wiki?curid=2380927" title="Lampa regulacyjna">
Lampa regulacyjna



</doc>
<doc id="2380928" url="https://pl.wikipedia.org/wiki?curid=2380928" title="History Channel">
History Channel



</doc>
<doc id="2380931" url="https://pl.wikipedia.org/wiki?curid=2380931" title="Oscylacje samowzbudne">
Oscylacje samowzbudne



</doc>
<doc id="2380932" url="https://pl.wikipedia.org/wiki?curid=2380932" title="Góra Bratnia">
Góra Bratnia

Góra Bratnia (408 m n.p.m.) – zalesione wzniesienie na Pogórzu Strzyżowskim. Bezimienny wierzchołek (375 m n.p.m.) na północnym ramieniu góry jest najwyższym punktem Dębicy. Na wschodnim zboczu góry położona jest wieś Stasiówka.

</doc>
<doc id="2380934" url="https://pl.wikipedia.org/wiki?curid=2380934" title="Lampa dyskowa">
Lampa dyskowa



</doc>
<doc id="2380935" url="https://pl.wikipedia.org/wiki?curid=2380935" title="Antoni Złotnicki">
Antoni Złotnicki

Antoni Złotnicki może dotyczyć:

</doc>
<doc id="2380937" url="https://pl.wikipedia.org/wiki?curid=2380937" title="Tesijn gol">
Tesijn gol

Tesijn gol (mong.: Тэсийн гол; ros.: Тес-Хем, "Ties-Chiem"; tuw.: Тес-Хем, "Tes-Chem") – rzeka w północno-zachodniej Mongolii i Rosji (Tuwa). 
Liczy 568 km a powierzchnia jej dorzecza wynosi 33 358 km². W dolnym biegu średni przepływ wynosi 56 m³/s. Źródła znajdują się w górach Bulnaj. W swoim dolnym biegu płynie przez Kotlinę Uwską i uchodzi do jeziora Uws-nur tworząc zabagnioną deltę. Szerokość koryta dochodzi w niektórych miejscach do 120 m. W lecie rzeka występuje z koryta, natomiast w zimie zamarza.

</doc>
<doc id="2380938" url="https://pl.wikipedia.org/wiki?curid=2380938" title="Tes gol">
Tes gol



</doc>
<doc id="2380940" url="https://pl.wikipedia.org/wiki?curid=2380940" title="Anna Charlotta Dorota von Medem">
Anna Charlotta Dorota von Medem

(Anna Charlotte) Dorothea von Medem (ur. 3 lutego 1761 w Mežotne, zm. 20 sierpnia 1821 w Löbichau), znana także jako Dorothea (Dorota) Kurlandzka lub Dorota Biron – hrabianka z arystokratycznej, niemieckiej rodziny von Medem. Jej ojcem był reichsgraf Fryderyk von Medem. Po ślubie (1779) ze starszym o 37 lat Piotrem Bironem została księżną Kurlandii i Semigalii. W Pałacu Kurlandzkim w Berlinie prowadziła znany salon arystokratyczny, wykonywała także pewne zadania dyplomatyczne.
Z Piotrem (zm. 1800) miała sześcioro dzieci, pierworodny syn Piotr (ur. 1787) zmarł w wieku 3 lat, a czwarta córka Karolina (ur. 1789) w wieku 2 lat. Wieku dorosłego dożyły cztery córki:
Istnieje jednak podejrzenie, że najmłodsza córka Dorota była dzieckiem Aleksandra Bendykta Batowskiego, polskiego dyplomaty, z którym Dorota Biron miała wieloletni romans.
Księżna gościła m.in. na polskim dworze królewskim Stanisława Augusta, na którym, jak i „całym towarzystwie warszawskim”, wielkie wrażenie wywarły jej uroda i charakter. Podczas tej wizyty w roku 1790, powstały dwa portrety księżnej z płaskorzeźbionym medalionem zawierającym profilowe ujęcie głowy króla pędzla Marcello Bacciarellego. Jeden z nich znajduje się w warszawskich Łazienkach Królewskich, drugi wchodzi w skład zbiorów Fundacji im. Raczyńskich przy Muzeum Narodowym w Poznaniu.
W 1793 z fundacji męża na północnej pierzei obecnego pl. Słowiańskiego w Żaganiu wybudowano dla księżnej klasycystyczny pałac miejski, tzw. Dom Wdowi – obecnie siedziba Urzędu Miejskiego w Żaganiu (pl. Słowiański 17). Po śmierci Birona w 1800, przeniosła się doń z dotychczas zajmowanego pałacu książęcego i użytkowała go do śmierci w 1821.

</doc>
<doc id="2380941" url="https://pl.wikipedia.org/wiki?curid=2380941" title="Doroty von Medem">
Doroty von Medem



</doc>
<doc id="2380942" url="https://pl.wikipedia.org/wiki?curid=2380942" title="Dorothea von Kurland">
Dorothea von Kurland



</doc>
<doc id="2380943" url="https://pl.wikipedia.org/wiki?curid=2380943" title="Słowianie Zjednoczeni">
Słowianie Zjednoczeni

Słowianie Zjednoczeni ("Vereinte Slawen") – loża masońska, założona w Kijowie w marcu 1818 przez lożę petersburską Astreę. 
Loża pracowała według systemu Wielkiego Wschodu Narodu Polskiego. Następnie zmieniona według rytu szkockiego po francusku, polsku i rosyjsku. Pierwszy mistrz katedry Walenty Rościszewski 1818, kolejnym od 1819 był Aleksander Charliński.

</doc>
<doc id="2380958" url="https://pl.wikipedia.org/wiki?curid=2380958" title="Luis Delís">
Luis Delís

Luis Mariano Delís Fournier (ur. 6 grudnia 1957 w Guantánamo) – kubański lekkoatleta, który specjalizował się w rzucie dyskiem, ale odnosił sukcesy również w pchnięciu kulą.
Rozpoczął karierę międzynarodową od występu na mistrzostwach Ameryki Środkowej i Karaibów w 1977 w Xalapa-Enríquez, gdzie zdobył srebrny medal w rzucie dyskiem. Zwyciężył w tej konkurencji na igrzyskach Ameryki Środkowej i Karaibów w 1978 w Medellín. Na igrzyskach panamerykańskich w 1979 w San Juan zdobył brązowy medal w rzucie dyskiem (przegrywając jedynie z Macem Wilkinsem ze Stanów Zjednoczonych i Bradleyem Cooperem z Bahamów), a w pchnięciu kulą zajął 5. miejsce. Zajął 3. miejsce w zawodach pucharu świata w 1979 w Montrealu.
Na igrzyskach olimpijskich w 1980 w Moskwie wywalczył brązowy medal w rzucie dyskiem, za Wiktorem Raszczupkinem ze Związku Radzieckiego i Imrichem Bugárem z Czechosłowacji. Zajął 2. miejsce w zawodach pucharu świata w 1981 w Rzymie. &gt;Odniósł podwójny sukces na mistrzostwach Ameryki Środkowej i Karaibów w 1981 w Santo Domingo, gdzie zwyciężył zarówno w rzucie dyskiem, jak i pchnięciu kulą. Powtórzył ten wyczyn na igrzyskach Ameryki Środkowej i Karaibów w 1982 w Hawanie, również zostając podwójnym mistrzem w tych konkurencjach.
W 1983 zdobył złoty medal w rzucie dyskiem na uniwersjadzie w Edmonton. Na igrzyskach panamerykańskich w 1983 w Caracas zwyciężył w pchnięciu kulą i rzucie dyskiem. Na pierwszych mistrzostwach świata w 1983 w Helsinkach zdobył srebrny medal w rzucie dyskiem, za Bugárem, a przed innym reprezentantem Czechosłowacji Gejzą Valentem. Z powodu bojkotu przez władze Kuby nie wziął udziału w igrzyskach olimpijskich w 1984 w Los Angeles Natomiast na zawodach „Przyjaźń-84” w Moskwie zajął 6. miejsce w rzucie dyskiem.
Ponownie zwyciężył w rzucie dyskiem na uniwersjadzie w 1985 w Kobe. Zajął 3. miejsce w zawodach pucharu świata w 1985 w Canberze. Na mistrzostwach Ameryki Środkowej i Karaibów w 1985 w Nassau zdobył złoty medal w rzucie dyskiem i srebrny w pchnięciu kulą. Na igrzyskach Ameryki Środkowej i Karaibów w 1986 w Santiago de los Caballeros po raz trzeci z rzędu został mistrzem w rzucie dyskiem. Obronił złoty medal ww tej konkurencji na igrzyskach panamerykańskich w 1987 w Indianapolis. Na mistrzostwach świata w 1987 w Rzymie zdobył brązowy medal w rzucie dyskiem, przegrywając jedynie z Jürgenem Schultem z Niemieckiej Republiki Demokratycznej i Johnem Powellem z USA. Zajął 2. miejsce w zawodach pucharu świata w 1989 w Barcelonie.
W 1990 został zdyskwalifikowany na dwa lata z powodu dopingu. Wystąpił jeszcze na igrzyskach Ameryki Środkowej i Karaibów w 1993 w Ponce i zdobył tam srebrny medal w rzucie dyskiem. Na mistrzostwach świata w 1993 w Stuttgarcie zajął 9. miejsce.
Delís sześciokrotnie poprawiał rekord Kuby w rzucie dyskiem, doprowadzając go do wyniku 71,06 m (21 maja 1983, Hawana). Jest to do tej pory rekord Kuby. Pięciokrotnie ustanawiał rekord Kuby w pchnięciu kulą do wyniku 19,89 m (7 marca 1982, Santiago de Cuba).

</doc>
<doc id="2380961" url="https://pl.wikipedia.org/wiki?curid=2380961" title="Vorterøya">
Vorterøya

Vorterøya (płnlap.: "Virtá") – niezamieszkana wyspa należąca do gminy Skjervøy w okręgu Troms. Wyspa leży w obrębie akwenu Morza Barentsa na zachód od Kågen, a na północ od Uløya. Na zachód od niej rozciąga się Lyngenfjord. Ma ona 10,4 km² powierzchni, a jej najwyższy wzniesienie „Viten” mierzy 235 m.
Między wyspami Vorterøya i Kågen znajduje się cieśnina Kjølmangen. Na północ od Vorterøya leży Arnøya.

</doc>
<doc id="2380964" url="https://pl.wikipedia.org/wiki?curid=2380964" title="Qetura">
Qetura



</doc>
<doc id="2380967" url="https://pl.wikipedia.org/wiki?curid=2380967" title="Anatolij Klimanow">
Anatolij Klimanow

Anatolij Mykołajewycz Klimanow ukr. "Анатолій Миколайович Кліманов", ros. "Анатолий Николаевич Климанов" (ur. 28 października 1949 w Kijowie, zm. 2 marca 2009 tamże) – ukraiński bokser walczący w barwach ZSRR, medalista mistrzostw świata i dwukrotny mistrz Europy.
Na mistrzostwach Europy w 1973 w Belgradzie zdobył złoty medal w wadze lekkośredniej (do 71 kg), wygrywając w finale z Wiesławem Rudkowskim. Wystąpił w tej samej wadze na mistrzostwach świata w 1974 w Hawanie, gdzie zdobył brązowy medal po porażce w półfinale z Rolando Garbeyem z Kuby.
Ponownie zwyciężył w mistrzostwach Europy w 1975 w Katowicach, ale tym razem w kategorii półciężkiej (do 81 kg). Pokonał wówczas m.in. Janusza Gortata. Na igrzyskach olimpijskich w 1976 w Montrealu walczył w wadze półciężkiej, ale przegrał drugą walkę z późniejszym mistrzem Leonem Spinksem z USA. Dwukrotnie zwyciężył w Mistrzostwach Armii Zaprzyjaźnionych w wadze półciężkiej w 1977 i 1978.
Klimanow miał naturalną wagę średnią (do 75 kg), ale w tym czasie w ZSRR występowało wielu wybitnych pięściarzy w tej kategorii (Juozas Juocevičius, Wiaczesław Lemieszew, Rufat Riskijew), dlatego w imprezach międzynarodowych walczył przeważnie w innych wagach. Był mistrzem ZSRR w wadze średniej w 1973 oraz w wadze półciężkiej w 1978, wicemistrzem w wadze średniej w 1974 i 1977, a także brązowym medalistą w wadze lekkośredniej w 1971 i w średniej w 1975.
Stoczył 403 walki (wygrał 385), w tym 35 z bokserami zagranicznymi (wygrał 30). Po zakończeniu kariery zawodniczej w 1982 pracował jako trener bokserski, głównie w Kijowie. Prowadził olimpijską reprezentację Jugosławii w 1993, a także narodową drużynę Ukrainy. Trenował również bokserów zawodowych (w tym Wołodymyra Wirczisa). Zmarł nagle w drodze na trening.
Został pochowany na Cmentarzu Sowśke w Kijowie.

</doc>
<doc id="2380971" url="https://pl.wikipedia.org/wiki?curid=2380971" title="Ambasada Egiptu w Polsce">
Ambasada Egiptu w Polsce

Ambasada Egiptu w Polsce, Ambasada Arabskiej Republiki Egiptu (arab. سفارة جمهورية مصر العربية في وارسو) – egipska placówka dyplomatyczna znajdująca się w Warszawie przy ul. Alzackiej 18.
Podział organizacyjny.
W skład przedstawicielstwa wchodzi Biuro Handlowe przy ul. Bagno 2.
Siedziba.
Stosunki dyplomatyczne pomiędzy obydwoma państwami nawiązano w 1927. Początkowo interesy tego kraju w Polsce reprezentowało poselstwo w Berlinie (1930), np. przy "Tiergartenstrasse" 18b (1933). W Warszawie swoje poselstwo Egipt otworzył w 1936. W latach 1938–1939 mieściło się przy ul. Piusa XI 1 b.
Po II wojnie światowej poselstwo Egiptu w Warszawie wznowiło swoją działalność w 1946, początkowo z siedzibą w hotelu Polonia w Al. Jerozolimskich 45. W 1956 stosunki te podniesiono do rangi ambasad. Współcześnie ambasada mieściła się przy ul. Polnej 24 (1954-1957), w al. Wyzwolenia 8-10 (1958-1961), al. Wyzwolenia 6 (1962-1991), obecnie przy ul. Alzackiej 18 (1993-).
Biuro Informacji/Prasowe miało siedzibę przy ul. Zgoda 6 (1991-2001), Biuro Radcy Handlowego przy ul. Alzackiej 3c (2001-2013), Biuro Turystyki przy al. Niepodległości 69, rezydencja ambasadora przy ul. Wilczej 60 (1957), ul. Homera 17 (2017).

</doc>
<doc id="2380975" url="https://pl.wikipedia.org/wiki?curid=2380975" title="Victor Peralta">
Victor Peralta



</doc>
<doc id="2380977" url="https://pl.wikipedia.org/wiki?curid=2380977" title="Vichy Célestins">
Vichy Célestins

Vichy Célestins – naturalnie nasycona dwutlenkiem węgla woda mineralna. Wypływa w stałej temperaturze 17,3°C ze źródła "Les Célestins" w Vichy we Francji, w departamencie Allier (region Owernia). Zawiera sód, wapń, siarczany, potas, magnez, fluor.

</doc>
<doc id="2380979" url="https://pl.wikipedia.org/wiki?curid=2380979" title="Ambasada Meksyku w Polsce">
Ambasada Meksyku w Polsce

Ambasada Meksyku w Polsce, Ambasada Meksykańskich Stanów Zjednoczonych (hiszp. "Embajada de México en Polonia") – meksykańska placówka dyplomatyczna mieszcząca się w Warszawie na XX piętrze wieżowca Atlas Tower w Alejach Jerozolimskich 123a.
Siedziba.
Okres przed I wojną światową.
Meksyk utrzymywał konsulat w Gdańsku, z siedzibą przy "Langer Markt" 14, obecnie Długi Targ (1897-1921).
Okres międzywojenny.
Kontynuowano obecność konsularną w Gdańsku, z siedzibą przy "Brotbänkengasse", ob. ul. Chlebnicka 29 (1922), "Hundegasse" 89, ul. Ogarna (1927-1932), "Elisabethwall" 9, Wały Jagiellońskie (1933), "Langer Markt" 3 (1935-1936), "Hundegasse" 56-57 (1938-1939).
Stosunki dyplomatyczne pomiędzy Polską i Meksykiem nawiązano w 1928. W latach 1929-1930 w Warszawie działał konsulat Meksyku, który w 1930 mieścił się przy ul. Szpitalnej 5. W 1929 Polska znalazła się w jurysdykcji poselstwa Meksyku w Pradze, zaś w 1930 rząd Meksyku otworzył poselstwo w Warszawie, np. w 1932 zlokalizowane w Hotelu Bristol przy ul. Krakowskie Przedmieście 42-44, w 1933 w al. Ujazdowskich 18, w 1934 przy ul. Królewskiej 23/7, w okresie 1935-1936 w Domu Kraszewskiego z 1860 przy ul. Mokotowskiej 48, w 1937 przy ul. Marszałkowskiej 84, w 1938-1939 przy ul. Natolińskiej 6.
Okres po wyzwoleniu.
Stosunki dyplomatyczne reaktywowano w 1945. Od początku w Warszawie akredytowane było poselstwo Meksyku, które w latach 1945-1948 mieściło się w hotelu Polonia w Alejach Jerozolimskich 5, ob. 45, w okresie 1948-1950 ponownie w hotelu Bristol przy ul. Krakowskie Przedmieście 42-44, przy ul. Filtrowej 43 (1951-1958), przy ul. Słonecznej 25 (1959-1962). W 1960 nadano mu rangę ambasady. M.in. w latach 1963-1974 placówka mieściła się przy ul. Marszałkowskiej 77-79, w latach 1975-2009 przy ul. Starościńskiej 1 b, następnie w al. Jerozolimskich 123a (2009-).
Minister rezydował przy ul. Szustra 45 (1950), ambasador przy ul. Słonecznej 25 (1964-1966), obecnie na Kępie Zawadowskiej przy ul. Bruzdowej 29 (2013).

</doc>
<doc id="2380980" url="https://pl.wikipedia.org/wiki?curid=2380980" title="Evian">
Evian

Evian – akratopega wypływająca z kilku źródeł w okolicy Évian-les-Bains we Francji, w departamencie Górna Sabaudia (region Rodan-Alpy). Zawiera wapń, magnez, sód, potas, siarczany.
Jest butelkowana od 1826 roku, a od 1970 roku zajmująca się tym lokalna spółka należy do koncernu Danone. Limitowane serie butelek dla wody Evian projektowali Christian Lacroix i Jean-Paul Gaultier.

</doc>
<doc id="2380981" url="https://pl.wikipedia.org/wiki?curid=2380981" title="Będzie Dobrze">
Będzie Dobrze

Będzie Dobrze – polski zespół grający reggae/hardcore punk.
Historia.
Powstał w 1989 w Ząbkowicach Śląskich założony przez wokalistę/gitarzystę Macieja „inż. Richtera” Flanka, basistkę Małgorzatę „Teklę” Tekiel i perkusistę Sławomira „Bodka” Lenczewskiego. W latach 1990–1991 grupa nagrała dwie kasety demo: "I'm Freeman" i "Na bożą chwałę", których dystrybucją zajmowali się sami muzycy. W maju 1993 zespół zagrał po raz pierwszy w Warszawie w Ośrodku Kultury Ochoty, gdzie zwrócił na siebie uwagę Roberta Brylewskiego co wkrótce zaowocowało współpracą – w należącym do Brylewskiego studiu „Złota Skała” przystąpiono do nagrań, które ukazały się w 1994 na kasecie "Human Energy". Po nagraniu materiału Będzie Dobrze zagrało koncerty w Czechach, Słowacji oraz w Niemczech. W kwietniu 1994 muzycy wystąpili w warszawskim klubie „Stodoła” poprzedzając Bad Brains. W czerwcu rozpoczęto prace nad nagraniem nowego materiału na kolejny album "Open Your Mind" (ponownie w studiu „Złota Skała”), który ukazał się w następnym roku. W 1996 zespół rozpadł się. Maciej Flank stworzył grupę Nowe Jerusalem, Tekiel natomiast trafiła do Püdelsów.
W 2003 grupa reaktywowała się w składzie: Flank, Lenczewski i Tomasz Koźlarek (gitara basowa).
Reedycja CD albumu "Open Your Mind" ukazała się w 1996, natomiast "Human Energy" (jako "Human NRG") w 2004.

</doc>
<doc id="2380983" url="https://pl.wikipedia.org/wiki?curid=2380983" title="Bubach (Nadrenia-Palatynat)">
Bubach (Nadrenia-Palatynat)

Bubach – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Simmern-Rheinböllen. Do 31 grudnia 2019 wchodziła w skład gminy związkowej Simmern/Hunsrück.

</doc>
<doc id="2380984" url="https://pl.wikipedia.org/wiki?curid=2380984" title="Bubach">
Bubach

Niemcy:

</doc>
<doc id="2380985" url="https://pl.wikipedia.org/wiki?curid=2380985" title="Aleja Bielska w Katowicach">
Aleja Bielska w Katowicach



</doc>
<doc id="2380988" url="https://pl.wikipedia.org/wiki?curid=2380988" title="Open Your Mind">
Open Your Mind

Open Your Mind – drugi album zespołu Będzie Dobrze wydany w 1995 przez wytwórnię QQRYQ. Materiał nagrano w studiach "Złota Skała" i "Manta" między czerwcem, a wrześniem 1994.

</doc>
<doc id="2380989" url="https://pl.wikipedia.org/wiki?curid=2380989" title="Remigiusz Kossakowski">
Remigiusz Kossakowski

Remigiusz Kossakowski (ur. 1 kwietnia 1931 w Mławie, zm. 10 marca 2004 w Warszawie) – polski baryton.
Życiorys.
Był synem Ignacego i Saturniny ze Skonieckich. Szkołę powszechną, gimnazjum i liceum ogólnokształcące ukończył w Sochaczewie; świadectwo dojrzałości otrzymał w 1948 r. Państwową Średnią Szkołę Muzyczną im. Fr. Chopina w Warszawie ukończył w 1955 r., a Wydział Wokalny Państwowej Wyższej Szkoły Muzycznej w Warszawie - w 1960 r., uzyskując tytuł artysty muzyka w zakresie śpiewu solowego oraz magistra sztuki.
Znany był z estrad koncertowych, występów w telewizji oraz nagrań radiowych. W latach 1957-1976 był członkiem kwartetu wokalnego Beltono, który posiadał w swoim repertuarze muzykę popularną i symfoniczną. „Beltono” odbył wielokrotne tournée artystyczne po krajach środkowo-wschodniej Europy i trzykrotne w Ameryce Północnej (w 1967, 1970 i 1974 r.). Kwartet posiadał w swoim dorobku liczne nagrania archiwalne i płytowe, w tym również zagraniczne. W Chicago nagrano dwie płyty długogrające Remigiusza Kossakowskiego zatytułowane „Melodie serca” oraz „Wspomnienia młodości”.
Kossakowski występował jako solista Filharmonii Narodowej, współpracował z innymi filharmoniami, orkiestrami symfonicznymi i teatrami muzycznymi w kraju. Przez wiele lat związany był ze scenami operowymi w Niemczech, Włoszech i Francji. Odbył tournée w wielu krajach Europy i Ameryki. Nagrał dużą liczbę płyt, kaset i dysków. Śpiewał na kongresach i imprezach esperanckich, komponując muzykę i tłumacząc teksty na język esperanto.
Odznaczony Krzyżem Kawalerskim i Oficerskim Legii Honorowej francuskiej Edukacji Obywatelskiej, Złotym Krzyżem Zasługi oraz medalami i odznaczeniami resortowymi i organizacyjnymi.
Zmarł 10 marca 2004 r. Pochowany został w rodzinnym grobowcu na cmentarzu Bródnowskim w Warszawie (kwatera 13A-2-14).

</doc>
<doc id="2380992" url="https://pl.wikipedia.org/wiki?curid=2380992" title="Nie było">
Nie było

Nie było – singel polskiej grupy muzycznej Sweet Noise. Kompozycja autorstwa Tomasza "Magica" Osińskiego i Piotra "Glacy" Mohameda w oryginale ukazała się w 2002 roku na albumie pt. "Czas ludzi cienia". Piosenka w formie promo singla ukazała się także w 2002 roku. W ramach promocji do utworu został zrealizowany teledysk który wyreżyserował Mikołaj Górecki.
W 2003 roku utwór „Nie było” ukazał się na albumie pt. "Revolta". Przearanżowana piosenka została zrealizowana z gościnnym udziałem wokalistki popowej Edyty Górniak. Utwór w formie promocyjnego singla ukazał się w 2004 roku. Kompozycja była promowana w wybranych rozgłośniach radiowych, zajęła m.in. 4. miejsce na Liście Przebojów Programu Trzeciego czy też 11. miejsce na Szczecińskiej Liście Przebojów. Do nowej wersji nakręcono także teledysk, który wyreżyserowali Michał Gazda i Piotr "Glaca" Mohamed.

</doc>
<doc id="2380993" url="https://pl.wikipedia.org/wiki?curid=2380993" title="Tequma">
Tequma



</doc>
<doc id="2380994" url="https://pl.wikipedia.org/wiki?curid=2380994" title="Gilbert (Arkansas)">
Gilbert (Arkansas)

Gilbert – miasto w Stanach Zjednoczonych, w stanie Arkansas, w hrabstwie Searcy.

</doc>
<doc id="2380996" url="https://pl.wikipedia.org/wiki?curid=2380996" title="Fronhofen (Nadrenia-Palatynat)">
Fronhofen (Nadrenia-Palatynat)

Fronhofen – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Simmern-Rheinböllen. Do 31 grudnia 2019 wchodziła w skład gminy związkowej Simmern/Hunsrück.

</doc>
<doc id="2380997" url="https://pl.wikipedia.org/wiki?curid=2380997" title="Air-India Express">
Air-India Express



</doc>
<doc id="2380998" url="https://pl.wikipedia.org/wiki?curid=2380998" title="Fronhofen">
Fronhofen

Niemcy:
Zobacz też:

</doc>
<doc id="2380999" url="https://pl.wikipedia.org/wiki?curid=2380999" title="Gilbert (Minnesota)">
Gilbert (Minnesota)

Gilbert – miasto w Stanach Zjednoczonych, w stanie Minnesota, w hrabstwie St. Louis.

</doc>
<doc id="2381001" url="https://pl.wikipedia.org/wiki?curid=2381001" title="Human Energy">
Human Energy

Human Energy – pierwszy album zespołu Będzie Dobrze wydany przez Złota Skała w 1994. Reedycja albumu na CD (opatrzona tytułem Human NRG) wydana przez wytwórnię W Moich Oczach w 2004 uzupełniona została trzema dodatkowymi utworami.
Skład.
gościnnie

</doc>
<doc id="2381004" url="https://pl.wikipedia.org/wiki?curid=2381004" title="Gilbert (Karolina Południowa)">
Gilbert (Karolina Południowa)

Gilbert – miasto w Stanach Zjednoczonych, w stanie Karolina Południowa, w hrabstwie Lexington.

</doc>
<doc id="2381006" url="https://pl.wikipedia.org/wiki?curid=2381006" title="Drumcondra Dublin">
Drumcondra Dublin



</doc>
<doc id="2381008" url="https://pl.wikipedia.org/wiki?curid=2381008" title="Limerick FC">
Limerick FC



</doc>
<doc id="2381010" url="https://pl.wikipedia.org/wiki?curid=2381010" title="Cork Celtic">
Cork Celtic



</doc>
<doc id="2381012" url="https://pl.wikipedia.org/wiki?curid=2381012" title="Cork Hibernians">
Cork Hibernians



</doc>
<doc id="2381013" url="https://pl.wikipedia.org/wiki?curid=2381013" title="Gilbert (Wirginia Zachodnia)">
Gilbert (Wirginia Zachodnia)

Gilbert – miasto w Stanach Zjednoczonych, w stanie Wirginia Zachodnia, w hrabstwie Mingo.

</doc>
<doc id="2381014" url="https://pl.wikipedia.org/wiki?curid=2381014" title="Wanyūdō">
Wanyūdō



</doc>
<doc id="2381016" url="https://pl.wikipedia.org/wiki?curid=2381016" title="Cuculus indicator">
Cuculus indicator



</doc>
<doc id="2381018" url="https://pl.wikipedia.org/wiki?curid=2381018" title="Kraina pustostanu myślowego">
Kraina pustostanu myślowego



</doc>
<doc id="2381019" url="https://pl.wikipedia.org/wiki?curid=2381019" title="Gimnastyka na Letnich Igrzyskach Olimpijskich 1952 – koń z łękami mężczyzn">
Gimnastyka na Letnich Igrzyskach Olimpijskich 1952 – koń z łękami mężczyzn

Zawody gimnastyczne w koniu z łękami mężczyzn, rozgrywane w ramach Letnich Igrzysk Olimpijskich 1952.

</doc>
<doc id="2381021" url="https://pl.wikipedia.org/wiki?curid=2381021" title="Napa Kiatwanchai">
Napa Kiatwanchai

Napa Kiatwanchai właśc. Suwit Sae-Tang (ur. 27 lipca 1967 w Nakhon Ratchasima) – tajski bokser, były zawodowy mistrz świata wagi słomkowej (do 105 funtów) organizacji WBC.
Karierę zawodową rozpoczął 7 sierpnia 1987. Do kwietnia 1988 stoczył 6 walk wszystkie wygrywając, pokonując m.in. przyszłego mistrza świata wagi słomkowej, Nicholasa Thomasa.
5 czerwca 1988 stanął do pojedynku o tytuł mistrza świata organizacji WBC w kategorii słomkowej z Japończykiem Hirokim Ioką. Po wyrównanym pojedynku walka zakończyła się remisem. Pięć miesięcy później, 13 listopada, w Osace (Japonia) doszło do walki rewanżowej. Kiatwanchai wygrał niejednogłośną decyzją sędziów i został nowym mistrzem świata.
Po udanej obronie, 11 lutego 1989, z Indonezyjczykiem Johnem Ariefem, 10 czerwca, doszło do trzeciego pojedynku z Hirokim Ioką. Ponownie wygrał, tym razem przez TKO w jedenastej rundzie, mając przeciwnika na deskach w rundzie piątej i dwukrotnie jedenastej. 12 listopada stanął do trzeciej obrony tytułu z Południowokoreańczykiem Choi Jum-hwanem. Przegrał przez TKO w dwunastej rundzie i stracił pas mistrzowski. Po siedmiu miesiącach, 8 czerwca 1990, próbował go odzyskać jednak przegrał z następcą Choi Jum-hwana Japończykiem Hideyuki Ohashim.
Po porażce przeszedł do wyższej kategorii, w której po czterech zwycięstwach dostał szansę walki o tytuł mistrzowski WBC w wadze junior muszej. 14 września 1992 spotkał się z Meksykaninem Humberto Gonzálezem ale przegrał przez KO w drugiej rundzie.
Po kolejnej porażce przez KO w listopadzie 1992 zakończył karierę. Wrócił po czterech latach, w roku 1996, jednak po kilku porażkach ostatecznie po raz ostatni wystąpił na ringu 28 października 2000.

</doc>
<doc id="2381022" url="https://pl.wikipedia.org/wiki?curid=2381022" title="Wniebowzięcie Marii z Warty">
Wniebowzięcie Marii z Warty

Wniebowzięcie Marii z Warty – późnogotycki obraz z kościoła Bernardynów w Warcie (woj. łódzkie), niegdyś centralna część retabulum ołtarzowego.
Historia.
Według najnowszych badań dzieło to jest przypisane Janowi Wielkiemu, który głównie działał na terenie Krakowa i Małopolski. Od 1935 roku obraz znajdował się w zbiorach Muzeum Diecezjalnego we Włocławku, po 1945 przeniesiony do katedry Wniebowzięcia NMP w tymże mieście. W 1987 obraz został przeniesiony do wschodniej części prezbiterium katedry, za stołem ołtarza głównego, gdzie znajduje się do dziś. Wniebowzięcie Marii z Warty jest jednym z przykładów gotyckiego malarstwa tablicowego z ostatniej ćwierci XV wieku na terenie Polski.
Wygląd.
Dzieło to jest namalowane techniką tempery na desce lipowej. Wymiary to 249 x 246 cm. Obraz ten ilustruje scenę Wniebowzięcia NMP, zajmującą centralną część kompozycji. Maria ukazana została w pozie modlitewnej stojący obok niej Chrystus, który trzyma chorągiew z krzyżem (symbol Jego zmartwychwstania), zaś w drugiej podtrzymuje płaszcz Matki Bożej. Stoją na wyobrażeniu niebieskiego firmamentu w pozie "en trois quarts", łączy ich silna relacja wzrokowa. Otaczają ich liczne anioły, niektóre z nich trzymają banderole z łacińskimi inskrypcjami, które tworzą treść responsorium Matutinum, zawierający cytaty z Pieśni nad pieśniami.
Grupa Chrystusa i Marii stanowi łącznik pomiędzy sferami niebiańską i ziemską. W usianej gwiazdami sferze niebiańskiej rezydują liczne zastępy aniołów. Na ich uśmiechniętych twarzach emanuje radość, część z nich przypatruje się aktowi wniebowzięcia, inne grupy wzajemnie się pocieszają i pozdrawiają. Sferę ziemską natomiast tworzy górzysty krajobraz z doliną pośrodku, w której znajduje się miasto z kilkoma kościołami. Na jednym wzgórzu (po prawej) stoi warowny zamek. Pośrodku, na samym dole otwarty grobowiec z odłożoną płytą wierzchnią, po bokach sarkofagu świadkowie niezwykłego wydarzenia – apostołowie umieszczeni w dwóch sześcioosobowych grupach. Na ich twarzach maluje się napięcie, zdziwienie i wewnętrzne poruszenie.
Analiza.
Najprawdopodobniej obraz "Wniebowzięcie Marii" stanowił niegdyś środkową część poliptyku ołtarzowego, którego skrzydła nie zachowały się do dziś. W swoim kształcie obraz jest niemalże kwadratowy, co wykorzystał artysta w aranżowaniu kompozycji. Kompozycja oparta jest na pięciu polach, które mają zarys zbliżony do koła. Pole środkowe, w którym umieszczony jest Chrystus i Maria, jest większe od pozostałych, zaś cztery mniejsze wypełniają postaci adorujących Chrystusa i Marię apostołów (dolna strefa) oraz aniołowie (górna strefa). Pozy, gestykulacje postaci nadają obrazowi silny dynamizm, na twarzach postaci widać przeżywanie tegoż wyjątkowego wydarzenia. Dynamikę kompozycji obrazu wzmacnia sarkofag, ustawiony na obrazie w silnym ukosie, tak samo wieko grobu. Ponadto w tych przedmiotach wyraźnie widać próbę ukazania perspektywy zbieżnej. Dzieło łączone jest z wpływem twórczości takich osobowości jak Wit Stwosz, Jan Polak, Mistrz Apoteozy Marii, który działał w Kolonii czy malarzy młodszej generacji prymitywistów niderlandzkich.
Kwestia autorstwa.
Sprawa autorstwa dzieła jest dyskusyjna. Na podstawie pierwszych ustaleń badaczy, autorstwo dzieła przypisano malarzowi klasztornemu Franciszkowi z Sieradza, bratu zakonu Bernardynów z sieradzkiego konwentu, który zmarł w 1516 r. w Warcie. Twórca ten działał także w Bydgoszczy, Kobylinie, Opatowie oraz w Krakowie (malowidła w dawnym kościele Św. Agnieszki). Teza ta została zakwestionowana przez Tadeusza Dobrowolskiego, bowiem w zapiskach archiwalnych dotyczących Franciszka z Sieradza i miejsc, gdzie malował, mówi się wyłącznie o polichromiach, nie dziełach malarstwa tablicowego. Co więcej, od strony stylistycznej widoczne są różnice między obrazem z Warty a malowidłami wiązanymi z sieradzkim zakonnikiem, zachowanymi w kościele kolegiackim w Opatowie. Podczas ostatnich analiz Wniebowzięcia Marii z Warty Jerzy Gadomski łączy to dzieło z Janem Wielkim twórcą m.in. retabulum ołtarzowego znajdującego się w kościele Św. Andrzeja w Olkuszu.

</doc>
<doc id="2381023" url="https://pl.wikipedia.org/wiki?curid=2381023" title="Setsuna">
Setsuna

 – żeńskie imię japońskie.
W języku japońskim wyraz oznacza moment.

</doc>
<doc id="2381024" url="https://pl.wikipedia.org/wiki?curid=2381024" title="Ogród niespodzianek">
Ogród niespodzianek

Ogród niespodzianek – czwarty solowy album studyjny polskiej piosenkarki i autorki tekstów Patrycji Kosiarkiewicz, wydany 4 kwietnia 2011 roku przez wydawnictwo muzyczne Dream Music. Album zawiera 12 utworów wokalistki, w tym single „Zdumiewające”, „Czy komuś jeszcze wstyd?” oraz „Tratwa”.
Lista utworów.
Opracowano na podstawie materiału źródłowego.

</doc>
<doc id="2381026" url="https://pl.wikipedia.org/wiki?curid=2381026" title="Shailaja Kumar">
Shailaja Kumar

Shailaja Kumar (ur. 17 stycznia 1967 w Delhi) – indyjska narciarka alpejska, olimpijka, reprezentantka Indii na Zimowych Igrzyskach Olimpijskich 1988.
W 1988 roku wystąpiła na zimowych igrzyskach olimpijskich w Calgary. Została zgłoszona do jednej konkurencji – slalomu. W pierwszym przejeździe uzyskała czas 1:26,98 i zajęła ostatnie, 40. miejsce. W drugim przejeździe uzyskała czas 1:25,29, jednak ponownie zajęła ostatnie, 28. miejsce, wyprzedzając jedynie zawodniczki, które nie ukończyły konkurencji. W sumie w dwóch przejazdach uzyskała łączny czas 2:52,27 i zajęła ostatnią, 28. pozycję, tracąc do zwyciężczyni, Szwajcarki Vreni Schneider nieco ponad minutę i 15 sekund. Był to jej pierwszy i jedyny w karierze start na zimowych igrzyskach olimpijskich.
Shailaja Kumar była najmłodszą reprezentantką Indii podczas Zimowych Igrzysk Olimpijskich 1988. Ponadto była także pierwszą kobietą ze swojego kraju, która wzięła udział w zimowych igrzyskach olimpijskich.

</doc>
<doc id="2381029" url="https://pl.wikipedia.org/wiki?curid=2381029" title="Lincoln Steffens">
Lincoln Steffens

Joseph Lincoln Steffens (1866-1936) – amerykański dziennikarz. Był jednym z czołowych przedstawicieli tzw. demaskatorów, grupy amerykańskich publicystów i pisarzy, którzy zwracali uwagę opinii publicznej na liczne nieprawidłowości systemu politycznego, społecznego i obyczajowego na przełomie XIX i XX wieku. Demaskował korupcję w aparacie rządowym. Jego działalność przyczyniła się do reformy opieki społecznej i służb komunalnych w amerykańskich miastach. Napisał pracę "The Shame of the Cities".
Joseph L. Steffens zaczynał karierę w New York Evening Post. W późniejszym okresie został wydawcą "McClure's Magazine". Współpracował z innymi dziennikarzami, jak Ida Minerva Tarbell czy Ray Stannard Baker.
W 1919 roku odwiedził bolszewicką Rosję. Po powrocie do USA oświadczył: "Widziałem przyszłość i to działa". W 1926 roku w prywatnym liście stwierdził: "Jestem rosyjskim patriotą, przyszłość jest właśnie tam; Rosja zwycięży i zbawi świat. Taka jest moja wiara. Ale nie chcę tam mieszkać".

</doc>
<doc id="2381033" url="https://pl.wikipedia.org/wiki?curid=2381033" title="Iwan Michajłow (ujednoznacznienie)">
Iwan Michajłow (ujednoznacznienie)

Imię i nazwisko Iwan Michajłow nosili lub noszą m.in.:

</doc>
<doc id="2381035" url="https://pl.wikipedia.org/wiki?curid=2381035" title="Krętogłów">
Krętogłów



</doc>
<doc id="2381038" url="https://pl.wikipedia.org/wiki?curid=2381038" title="Ahsan Muhammad Khan">
Ahsan Muhammad Khan

Ahsan Muhammad Khan (ur. 7 kwietnia 1916 - zm. ?) – indyjski hokeista na trawie. Złoty medalista olimpijski z Berlina.
Kariera sportowa.
Zawody w 1936 były jego jedynymi igrzyskami olimpijskimi. W turnieju wystąpił tylko w jednym spotkaniu.

</doc>
<doc id="2381040" url="https://pl.wikipedia.org/wiki?curid=2381040" title="Dzięciolniki">
Dzięciolniki

Dzięciolniki (Picumninae) – monotypowa podrodzina ptaków z rodziny dzięciołowatych (Picidae). 
Zasięg występowania.
Podrodzina obejmuje gatunki występujące w Ameryce Południowej i Centralnej oraz Azji.
Morfologia.
Długość ciała 7,5–11 cm; masa ciała 6,8–21 g.
Systematyka.
Podział systematyczny.
Do podrodziny należy jeden rodzaj "Picumnus" z następującymi gatunkami:

</doc>
<doc id="2381041" url="https://pl.wikipedia.org/wiki?curid=2381041" title="Iwan Michajłow (bokser)">
Iwan Michajłow (bokser)

Iwan Michajłow buł. Иван Михайлов (ur. 25 grudnia 1944 w Sliwenie) – bułgarski bokser, medalista olimpijski i mistrzostw Europy.
Startował w wadze piórkowej. Zdobył w niej brązowy medal na mistrzostwach Europy w 1967 w Rzymie, po porażce w półfinale z Seyfim Tatarem z Turcji. Na igrzyskach olimpijskich w 1968 w Meksyku również zdobył brązowy medal, wygrywając m.in. z Janem Wadasem i w ćwierćfinale z Tatarem, a przegrywając w półfinale z Alem Robinsonem z USA. Na mistrzostwach Europy w 1969 w Bukareszcie także został brązowym medalistą, ponownie po porażce z Tatarem. Startował na igrzyskach olimpijskich w 1972 w Monachium w wadze lekkiej, ale odpadł po porażce w trzeciej walce z László Orbánem z Węgier.

</doc>
<doc id="2381042" url="https://pl.wikipedia.org/wiki?curid=2381042" title="Bitwa o Be’erot Jicchak">
Bitwa o Be’erot Jicchak

Bitwa o Be’erot Jicchak została stoczona pomiędzy Siłami Obronnymi Izraela a armią egipską o kibuc Be’erot Jicchak (obecnie jest to kibuc Nachal Oz) podczas I wojny izraelsko-arabskiej w dniu 15 lipca 1948. Egipskie ataki zostały odparte, a kibuc Be’erot Jicchak pomimo zniszczenia został utrzymany jako wysunięta placówka wojskowa do prowadzenia dalszych operacji na pustyni Negew.
Tło wydarzeń.
Kibuc Be’erot Jicchak został założony w 1943. Była to odosobniona żydowska osada położona w bezpośrednim sąsiedztwie dzisiejszej Strefy Gazy. Kibuc posiadała wieżę obserwacyjną, a cały jej teren był otoczony obronną palisadą. Osada była położona w ważnym strategicznie miejscu, przy drodze prowadzącej z Mandatu Palestyny do Egiptu. W 1946 osada została wykorzystana jako baza i miejsce odpoczynku sił realizujących plan budowy 11 osad obronnych na Negewie (hebr. 11 הנקודות, "11 HaNekudot"). Działający stąd pionierzy założyli kibuce Kefar Darom, Be’eri i Tekuma.
W maju 1948 w Palestynie rozpoczęła się I wojna izraelsko-arabska, która była kontynuacją wojny domowej w Mandacie Palestyny (1947–1948). W przeciwieństwie do wojny domowej, była to typowa wojna o charakterze konwencjonalnym, w którym zaangażowało się szereg państw arabskich. Na froncie południowym część pustyni Negew, pas wybrzeża i większą część Judei zajęły wojska egipskie, które starały się kontynuować swoje natarcie w stronę Tel Awiwu. Z tego powodu już 16 maja przeprowadzono ewakuację kobiet i dzieci z kibucu Be’erot Jicchak, którego obronę powierzono 9 Batalionowi Brygady Negew. W kibucu pozostało ogółem 90 pracowników i żołnierzy, z czego 30 było kobietami. W tym samym dniu dwa egipskie oddziały piechoty podjęły nieudaną próbę zajęcia Be’erot Jicchak. Po tym niepowodzeniu Egipcjanie pozostawili niewielkie siły blokujące kibuc i kontynuowali dalsze natarcie na północ. Jednak operacja Filistia (29 maja–3 czerwca) zatrzymała ich i zmusiła do zmienienia kierunku natarcia na zachód. Przez cały ten czas odizolowany kibuc Be’erot Jicchak znajdował się pod ostrzałem artyleryjskim – spadło na niego około 5 tys. pocisków.
W okresie od 11 czerwca do 8 lipca 1948 w Palestynie obowiązywał pierwszy rozejm. Okres ten został wykorzystany do budowy fortyfikacji obronnych Be’erot Jicchak. Zawieszenie broni zostało zerwane 8 lipca 1948 przez Egipcjan, którzy zajęli kilka ważnych strategicznie punktów: wioski Kaukaba i Hulajkat oraz Wzgórze 113 położone na wschód od kibucu Negba. W odpowiedzi dowództwo izraelskie rozpoczęło operację An-Far (9-15 lipca). Większość walk koncentrowała się w rejonie arabskich wiosek Irak Suwajdan i Ibdis. Była to jedna z najostrzejszych bitew wojny, w której wykorzystywano artylerię, czołgi i samoloty. W dniu 12 lipca Egipcjanie przeprowadzili frontalny atak na kibuc (II bitwa o kibuc Negba). W kolejnych dniach bez powodzenia atakowali także kibuce Galon i Gat, natomiast 15 lipca Egipcjanie postanowili zdobyć Be’erot Jicchak, który był spostrzegany jako poważne zagrożenie dla linii komunikacyjnych.
Przebieg bitwy.
Egipski atak na kibuc Be’erot Jicchak rozpoczął się o godzinie 5:30 rankiem 15 lipca 1948. Jako pierwsze przeprowadziły nalot na kibuc egipskie samoloty myśliwskie Supermarine Spitfire, po czym ostrzał rozpoczęła artyleria. O godzinie 8:15 atak rozpoczął 3 Batalion egipskiej piechoty wspieany przez około 70 czołgów i pojazdów pancernych. Główne natarcie było skierowane na północną i północno-zachodnią część kibucu, zostało jednak odparte.
Po wycofaniu się nacierających żołnierzy egipska artyleria wznowiła ostrzał. Jeden z pocisków wywołał eksplozję materiałów wybuchowych zgromadzonych w północno-zachodniej części kibucu, powodując śmierć 4 obrońców i uszkodzenia części pozycji obronnych. Nieustanny ostrzał spowodował także zniszczenie linii komunikacyjnych i uszkodzenie niektórych okopów. O godzinie 10:25 Egipcjanie rzucili do natarcia około 100 żołnierzy piechoty. Skoncentrowali oni swój atak na uszkodzonych pozycjach obrońców w północno-zachodniej części kibucu i po przejściu ogrodzenia zdołali zająć trzy budynki. W wyniku przełamania zewnętrznego pierścienia obrony, izraelski dowódca Szymon Forsher nakazał wszystkim mieszkańcom wycofać się do wewnętrznego pierścienia obrony. W tym momencie pozycje izraelskie były odległe od egipskich o zaledwie 30 metrów. Do godziny 10:40 zewnętrzna linia obrony była zniszczona w trzech miejscach. Dowódca izraelskiej obrony był ranny, a jego zastępca zginął. Izraelczycy zdołali jednak przeprowadzić skuteczny kontratak i wyparli Egipcjan z zajętych wcześniej budynków. Sytuacja obrońców była jednak tragiczna. O godzinie 11:15 wysłali oni drogą radiową wezwanie o pomoc, dodając, że jeśli pomoc nie dotrze w ciągu pół godziny, to poddadzą się.
Tymczasem Egipcjanie przegrupowali swoje siły, przygotowując się do ostatecznego szturmu. Czas ten obrońcy wykorzystali na odbudowę umocnień i naprawę uszkodzonego uzbrojenia. O godzinie 14:00 egipska piechota przeprowadziła atak, który spotkał się ze zdecydowanym oporem i utknął na przedpolu kibucu. W międzyczasie Brygada Negew pośpiesznie zbierała posiłki. Z kibucu Ruchama wyruszyły dwa działa Napoleonchik (kaliber 65 mm) pod dowództwem Joela Ja'uri. Towarzyszyło im dziewięć jeepów i sześć transporterów półgąsienicowych pod dowództwem Simhy Shiloni. Siły te opuściły Ruhamę o godzinie 13:00, kierując się do kibucu Dorot. Egipcjanie dostrzegli jednak te ruchy wojsk i przeprowadzili nalot lotniczy, a następnie skoncentrowali ostrzał artyleryjski na drodze prowadzącej z Dorot do Be’erot Jicchak. Działania te uwolniły jednak Be’erot Jicchak od dalszego oblężenia. Około godziny 17:30 izraelskie działa dotarły do kibucu Sa’ad i rozpoczęły ostrzał rejonu koncentracji sił egipskich na zachód od Be’erot Jicchak. Jeden z pierwszych wystrzelonych pocisków uzyskał bezpośrednie trafienie w czołg, zmuszając Egipcjan do wycofania się.
Reakcje i następstwa.
Bitwa zakończyła się zdecydowanym zwycięstwem Izraelczyków. Obrońcy stracili 17 zabitych i 15 rannych, natomiast straty egipskie są oceniane na około 200 zabitych i rannych. Egipcjanie do końca wojny nie podjęli już próby zdobycia kibucu Be’erot Jicchak, chociaż 18 lipca 1948 podjęli jeszcze próbę ataku na sąsiedni kibuc Sa’ad.
Kibuc Be’erot Jicchak został bardzo poważnie zniszczony podczas walk i po wojnie jego mieszkańcy opuścili go, zakładając nowy kibuc Be’erot Jicchak w centralnej części kraju. Natomiast w miejscu zniszczonego kibucu w 1951 powstał nowy, pod nazwą Nachal Oz.

</doc>
<doc id="2381043" url="https://pl.wikipedia.org/wiki?curid=2381043" title="Mirza Nasir-ud-Din Masood">
Mirza Nasir-ud-Din Masood

Mirza Nasir-ud-Din Masood (ur. 23 kwietnia 1906 - zm. 21 września 1991) – indyjski hokeista na trawie. Złoty medalista olimpijski z Berlina.
Zawody w 1936 były jego jedynymi igrzyskami olimpijskimi. W turnieju wystąpił tylko w jednym spotkaniu.

</doc>
<doc id="2381046" url="https://pl.wikipedia.org/wiki?curid=2381046" title="Cyril Michie">
Cyril Michie

Cyril James Michie (ur. 20 sierpnia 1900 - zm. 1966) – indyjski hokeista na trawie. Złoty medalista olimpijski z Berlina.
Zawody w 1936 były jego jedynymi igrzyskami olimpijskimi. W turnieju wystąpił tylko w jednym spotkaniu.

</doc>
<doc id="2381047" url="https://pl.wikipedia.org/wiki?curid=2381047" title="Kościół św. Anny w Talaulim">
Kościół św. Anny w Talaulim

Kościół św. Anny w Talaulim – rzymskokatolicki kościół w Talaulim, wzniesiony w 1570.
Kościół został wzniesiony nad rzeką Siridao w 1570 i rozbudowany w 1695, gdy został również siedzibą parafii. W jego architekturze widoczne są zarówno elementy stylu barokowego, jak i rdzennej architektury hinduskiej.
Kościół należy do najstarszych i największych świątyń w regionie. Jego wymiary to 110 stóp wysokości, 147 długości i 105 szerokości.
W 1931 Portugalia uznała kościół za narodowy zabytek kultury.
Porzucony i zaniedbany od wielu lat kościół, będący własnością państwa, został odremontowany na początku XXI w., po ponad trzydziestoletniej kampanii na rzecz jego odnowy prowadzonej przez Doma Martina, amerykańskiego pisarza pochodzącego z Indii.

</doc>
<doc id="2381049" url="https://pl.wikipedia.org/wiki?curid=2381049" title="Port lotniczy Salisbury-Ocean City Wicomico">
Port lotniczy Salisbury-Ocean City Wicomico

Port lotniczy Salisbury-Ocean City Wicomico – regionalny port lotniczy położony w Salisbury, w stanie Maryland, w Stanach Zjednoczonych.

</doc>
<doc id="2381054" url="https://pl.wikipedia.org/wiki?curid=2381054" title="Puchar Polski w piłce siatkowej mężczyzn (2011/2012)">
Puchar Polski w piłce siatkowej mężczyzn (2011/2012)

Puchar Polski w piłce siatkowej mężczyzn 2011/2012 - 55. sezon rozgrywek o siatkarski Puchar Polski odbywający się od 1932 roku.
Turniej finałowy Pucharu Polski Enea Cup 2012 odbył się w dniach 21-22 stycznia 2012 roku w hali Podpromie w Rzeszowie. Drugi raz z rzędu i szósty w historii Puchar Polski zdobyła , która w finale pokonała . Uzyskała w ten sposób prawo gry w Lidze Mistrzów 2012/2013.
System rozgrywek.
Rozgrywki składały się z 4 rund wstępnych, w których wystąpiły zespoły z I, II i III lig. Drużyny, które zwyciężyły w 4. rundzie zagrały w V rundzie razem z zespołami z Plusligi z miejsc 5-10. po 9. kolejkach rundy zasadniczej. W ćwierćfinałach rozstawione były kolejne 4 najlepsze zespoły Plusligi.
Rozgrywki.
Ćwierćfinały.
!colspan="5" style="background:#f6f6f6;"|
!colspan="5" style="background:#f6f6f6;"|
!colspan="5" style="background:#f6f6f6;"|

</doc>
<doc id="2381056" url="https://pl.wikipedia.org/wiki?curid=2381056" title="Korium">
Korium

Korium – zastygła, przypominająca wyglądem lawę, mieszanina materiałów wchodzących w skład rdzenia reaktora jądrowego, powstała w wyniku jego stopienia. Zawiera paliwo jądrowe, produkty jego rozpadu oraz produkty reakcji z powietrzem, wodą i parą wodną, a także materiały z których zbudowany był rdzeń reaktora, pręty regulacyjne, pręty bezpieczeństwa, a w przypadku przepalenia obudowy rdzenia – również beton.
Stopienie rdzenia reaktora jądrowego jest najpoważniejszą awarią w elektrowni atomowej.
Powstaje w wyniku ciężkich pozaprojektowych awarii elektrowni jądrowych, zainicjowanych zdarzeniami, których w projekcie nie przewidziano i nie przewidziano środków do ich opanowania. Topienie się paliwa zazwyczaj jest skutkiem ustania chłodzenia reaktora. W następstwie takiego zdarzenia roztopione materiały rdzenia o temperaturze ponad 2000 °C i masie do 250 ton spływają na dno zbiornika reaktora. W przypadku, gdy jest on przystosowany do zewnętrznego chłodzenia, utrzymują się w nim aż do całkowitego zestalenia się. W sytuacji, gdy takiego układu chłodzenia reaktor nie ma – jego zbiornik może ulec przetopieniu. Jeśli reaktor jest wyposażony w specjalny zbiornik retencyjny do magazynowania i schładzania roztopionej masy, następuje przemieszczanie się korium do takiego urządzenia, zbudowanego na zewnątrz reaktora i wyposażonego w autonomiczny bierny układ chłodzenia. W ten sposób zapobiega się wylewaniu stopu na betonową płytę fundamentową.
Przy chłodzeniu korium wodą występuje niebezpieczeństwo wybuchu pary wodnej i wodoru, mogące naruszyć obudowę bezpieczeństwa. Nie jest wykluczone również powstanie stanu krytycznego, któremu to przypadkowi może sprzyjać:
Korium z reaktora czarnobylskiego.
Rdzeń czwartego bloku Elektrowni Czarnobylskiej zawierający 190,2 tony uranu zaczął się topić w ciągu kilku sekund, nie wskutek ucieczki wody chłodzącej, jak w TMI-2, lecz w wyniku gwałtownie rozwijającej się reakcji łańcuchowej, wywołanej awarią reaktywnościową.
W procesie formowania się korium można wyróżnić trzy fazy.

</doc>
<doc id="2381057" url="https://pl.wikipedia.org/wiki?curid=2381057" title="Tajikistan Airlines">
Tajikistan Airlines



</doc>
<doc id="2381058" url="https://pl.wikipedia.org/wiki?curid=2381058" title="Baburao Nimal">
Baburao Nimal

Baburao Narasappa "Baboo" Nimal (ur. 15 marca 1908 - zm. 21 lutego 1998) – indyjski hokeista na trawie. Złoty medalista olimpijski z Berlina.
Zawody w 1936 były jego jedynymi igrzyskami olimpijskimi. W turnieju wystąpił w trzech spotkaniach.

</doc>
<doc id="2381061" url="https://pl.wikipedia.org/wiki?curid=2381061" title="Pacific Airlines">
Pacific Airlines



</doc>
<doc id="2381063" url="https://pl.wikipedia.org/wiki?curid=2381063" title="Historia poezji wczesnochrześcijańskiej">
Historia poezji wczesnochrześcijańskiej



</doc>
<doc id="2381064" url="https://pl.wikipedia.org/wiki?curid=2381064" title="Port lotniczy Friedman Memorial">
Port lotniczy Friedman Memorial

Port lotniczy Friedman Memorial (IATA: SUN, ICAO: KSUN) – port lotniczy położony 2 km na południowy wschód od centrum Hailey, w stanie Idaho, w Stanach Zjednoczonych.

</doc>
<doc id="2381069" url="https://pl.wikipedia.org/wiki?curid=2381069" title="Joe Phillips (hokeista)">
Joe Phillips (hokeista)

Joseph "Joe" Phillips (ur. 24 marca 1911 - zm. 1986) – indyjski hokeista na trawie. Złoty medalista olimpijski z Berlina.
Zawody w 1936 były jego jedynymi igrzyskami olimpijskimi. W turnieju wystąpił w jednym spotkaniu.

</doc>
<doc id="2381073" url="https://pl.wikipedia.org/wiki?curid=2381073" title="Kü Jüan">
Kü Jüan



</doc>
<doc id="2381074" url="https://pl.wikipedia.org/wiki?curid=2381074" title="Cü Jüan">
Cü Jüan



</doc>
<doc id="2381077" url="https://pl.wikipedia.org/wiki?curid=2381077" title="Port lotniczy Barnstable">
Port lotniczy Barnstable

Port lotniczy Barnstable (IATA: HYA, ICAO: KHYA) – port lotniczy położony 2 km na północ od centrum Hyannis, w stanie Massachusetts, w Stanach Zjednoczonych.

</doc>
<doc id="2381080" url="https://pl.wikipedia.org/wiki?curid=2381080" title="GAZ-3110 Wołga">
GAZ-3110 Wołga

GAZ-3110 Wołga – samochód osobowy klasy średniej-wyższej produkowany przez rosyjską firmę GAZ w latach 1996-2005. Dostępny jako 4-drzwiowy sedan oraz 5-drzwiowe kombi. Następca modelu 31029 Wołga. Moc przenoszona była na oś tylną poprzez 5-biegową manualną skrzynię biegów. Samochód został zastąpiony przez model 31105 Wołga.

</doc>
<doc id="2381083" url="https://pl.wikipedia.org/wiki?curid=2381083" title="Karam Rasul">
Karam Rasul

Karam Rasul Kashmiri (ur. 17 maja 1911 zm. ?) – indyjski zapaśnik, olimpijczyk.
Rasul wystartował w zapasach na LIO 1936 w Berlinie.
Nie odegrał większej roli. Przegrał obydwa pojedynki, które stoczył.

</doc>
<doc id="2381084" url="https://pl.wikipedia.org/wiki?curid=2381084" title="Bao’an">
Bao’an



</doc>
<doc id="2381086" url="https://pl.wikipedia.org/wiki?curid=2381086" title="Tweed New Haven Regional Airport">
Tweed New Haven Regional Airport

Tweed New Haven Regional Airport (IATA: HVN, ICAO: KHVN) – port lotniczy położony 5 km na południowy wschód od centrum New Haven, w stanie Connecticut, w Stanach Zjednoczonych.

</doc>
<doc id="2381095" url="https://pl.wikipedia.org/wiki?curid=2381095" title="Gmina Washington (Hrabstwo Carroll)">
Gmina Washington (Hrabstwo Carroll)



</doc>
<doc id="2381096" url="https://pl.wikipedia.org/wiki?curid=2381096" title="Gmina Washington (Hrabstwo Cass)">
Gmina Washington (Hrabstwo Cass)



</doc>
<doc id="2381097" url="https://pl.wikipedia.org/wiki?curid=2381097" title="Maciejewska Wanda">
Maciejewska Wanda



</doc>
<doc id="2381102" url="https://pl.wikipedia.org/wiki?curid=2381102" title="Hrabstwo Clarke">
Hrabstwo Clarke



</doc>
<doc id="2381103" url="https://pl.wikipedia.org/wiki?curid=2381103" title="18 Kompania Rozpoznawcza">
18 Kompania Rozpoznawcza



</doc>
<doc id="2381104" url="https://pl.wikipedia.org/wiki?curid=2381104" title="Akram Szihajeb">
Akram Szihajeb

Akram Husejn Szihajeb, Akram Chehayeb (ur. 17 października 1947 w Alajh) – polityk libański, druz, członek Socjalistycznej Partii Postępu. Od 1991 r. jest deputowanym libańskiego parlamentu z okręgu Alajh. Był ministrem środowiska w rządzie Rafikaa Haririego oraz kierował ministerstwem ds. uchodźców w gabinecie Fuada Siniory.

</doc>
<doc id="2381105" url="https://pl.wikipedia.org/wiki?curid=2381105" title="Port lotniczy Asheville">
Port lotniczy Asheville

Port lotniczy Asheville (IATA: AVL, ICAO: KAVL) – port lotniczy położony 14 km na południe od centrum Asheville, w stanie Karolina Północna, w Stanach Zjednoczonych.

</doc>
<doc id="2381109" url="https://pl.wikipedia.org/wiki?curid=2381109" title="Dzięcioły (podrodzina)">
Dzięcioły (podrodzina)

Dzięcioły (Picinae) – podrodzina ptaków z rodziny dzięciołowatych (Picidae). 
Zasięg występowania.
Podrodzina obejmuje gatunki występujące w Eurazji, Afryce i Ameryce.
Systematyka.
Do podrodziny należą następujące plemiona:

</doc>
<doc id="2381111" url="https://pl.wikipedia.org/wiki?curid=2381111" title="Jynx (rodzaj)">
Jynx (rodzaj)



</doc>
<doc id="2381112" url="https://pl.wikipedia.org/wiki?curid=2381112" title="Joseph Abraham">
Joseph Abraham

Joseph Abraham (ur. 11 września 1981 w Kerali) – indyjski lekkoatleta specjalizujący się w biegach płotkarskich i sprinterskich. 
Rekordzista kraju na dystansie 400 m przez płotki (wynik 49,51 s ustanowił podczas mistrzostw świata w Osace).
Abraham, od początku kariery, notował znaczące postępy. Po raz pierwszy rekordzistą kraju został w 2006 podczas Międzystanowych Mistrzostw w Ćennaj. Odebrał ten tytuł Patlavathowi Shankarowi, poprawiając jego rezultat 50,39 na 50,22. Na koniec sezonu zdobył srebro igrzysk azjatyckich w sztafecie 4 × 400 metrów.
Rok później legitymował się wynikiem lepszym o 18 setnych, osiągniętym w Lekkoatletycznym Pucharze Federacji w Kolkacie. 
Również w 2007 złamał barierę 50 sekund, zdobywając tym samym 2. miejsce na Grand Prix Azji w Guwahati. Na mistrzostwach Azji zdobył dwa brązowe medale – na 400 metrów przez płotki oraz w sztafecie 4 × 400 metrów.
W 2009 podczas Grand Prix Indii w Ćennaju uzyskał rezultat 49,59 s, który dał mu kwalifikację do mistrzostw świata w Berlinie.
W tym samym roku zdobył srebrny medal na mistrzostwach Azji rozgrywanych w chińskim Kantonie. 
W 2010 wywalczył złoto podczas Igrzysk azjatyckich w Kantonie. 

</doc>
<doc id="2381113" url="https://pl.wikipedia.org/wiki?curid=2381113" title="Nagroda Arjuna">
Nagroda Arjuna



</doc>
<doc id="2381116" url="https://pl.wikipedia.org/wiki?curid=2381116" title="48 Ośrodek Materiałowo-Techniczny">
48 Ośrodek Materiałowo-Techniczny



</doc>
<doc id="2381118" url="https://pl.wikipedia.org/wiki?curid=2381118" title="Seyfi Tatar">
Seyfi Tatar

Seyfi Ebuset Tatar (ur. 26 maja 1948 w Sivas, zm. 23 listopada 2015 w Antalyi) – turecki bokser, dwukrotny wicemistrz Europy.
Startował w wadze piórkowej (do 57 kg) i lekkiej (do 60 kg). Na mistrzostwach Europy w 1967 w Rzymie został srebrnym medalistą w wadze piórkowej, po porażce w finale z Ryszardem Petkiem. Na igrzyskach olimpijskich w 1968 w Meksyku odpadł w ćwierćfinale tej kategorii po porażce z Iwanem Michajłowem z Bułgarii. Na mistrzostwach Europy w 1969 w Bukareszcie ponownie został wicemistrzem w wadze piórkowej (pokonał go László Orbán z Węgier). Na mistrzostwach Europy w 1971 w Madrycie przegrał w ćwierćfinale wagi lekkiej z późniejszym mistrzem Janem Szczepańskim. Startował na igrzyskach olimpijskich w 1972 w Monachium w wadze piórkowej, ale odpadł po porażce w drugiej walce. Na mistrzostwach Europy w 1973 w Belgradzie przegrał pierwszą walkę w wadze lekkiej.
Odnosił sukcesy również w innych imprezach międzynarodowych. Był srebrnym medalistą igrzysk śródziemnomorskich w 1967 w Tunisie w wadze piórkowej oraz igrzysk śródziemnomorskich w 1971 w Izmirze w wadze lekkiej. Pięciokrotnie triumfował w igrzyskach bałkańskich: w 1967 i 1969 w wadze piórkowej, a w 1970, 1971 i 1973 w wadze lekkiej.

</doc>
<doc id="2381119" url="https://pl.wikipedia.org/wiki?curid=2381119" title="Port lotniczy Wschodnie Iowa">
Port lotniczy Wschodnie Iowa

Port lotniczy Wschodnie Iowa (IATA: CID, ICAO: KCID) – port lotniczy położony w Cedar Rapids, w stanie Iowa, w Stanach Zjednoczonych.

</doc>
<doc id="2381121" url="https://pl.wikipedia.org/wiki?curid=2381121" title="Electromagnetic Personnel Interdiction Control">
Electromagnetic Personnel Interdiction Control

EPIC ("Electromagnetic Personnel Interdiction Control") – amerykańska broń obezwładniająca wykorzystująca promieniowanie elektromagnetyczne o częstotliwościach radiowych do zaburzenia działania ucha środkowego. W wyniku użycia broni osoba potraktowana nią, traci równowagę i przewraca się, co eliminuje ją czasowo z walki. Dodatkowo fale elektromagnetyczne mogą wywołać silne wymioty.

</doc>
<doc id="2381123" url="https://pl.wikipedia.org/wiki?curid=2381123" title="Port lotniczy Bismarck">
Port lotniczy Bismarck

Port lotniczy Bismarck (IATA: BIS, ICAO: KBIS) – port lotniczy położony 5 km na południowy wschód od Bismarck, w stanie Dakota Północna, w Stanach Zjednoczonych.

</doc>
<doc id="2381126" url="https://pl.wikipedia.org/wiki?curid=2381126" title="Ambasada Urugwaju w Polsce">
Ambasada Urugwaju w Polsce

Ambasada Urugwaju w Polsce, Ambasada Wschodniej Republiki Urugwaju () – była urugwajska placówka dyplomatyczna znajdująca się w Warszawie przy ul. Rejtana 15.
Siedziba.
Stosunki dyplomatyczne Polska nawiązała z Urugwajem w 1920. Pierwszy poseł został akredytowany w Polsce w 1923 z siedzibą w Wiedniu w hotelu Krantz przy "Neuer Markt" 5/"Kärntner Straße" 22 (1925-1928), następnie w pałacu "Hoyos" przy "Rennweg" 3 (1932), obecnie siedziba Ambasady Chorwacji. W Warszawie w 1935 kraj ten otworzył poselstwo w kamienicy Branickich przy ul. Smolnej 38, które „powróciło” z siedzibą do Pragi, w domu "U Verdugů" przy ul. "Pod Bruskou" 147/3 (1937–1939).
Po II wojnie światowej stosunki dyplomatyczne reaktywowano w 1946, w 1960 Urugwaj otworzył konsulat w Gdyni, który w 1964 został przeniesiony do Warszawy i podniesiony do rangi konsulatu generalnego, w 1965 przekształcony w ambasadę. W latach 1965–1978 konsulat generalny/ambasada mieściły się w kamienicy Połtarzewskiego przy ul. Krakowskie Przedmieście 14, następnie przy ul. Rejtana 15 (1979-2012), ul. Wiśniowej 40b (2012–2016) i ponownie przy ul. Rejtana 15 (2016–2021).
W komunikacie opublikowanym 12 listopada 2020 w serwisie Facebook Ambasada Urugwaju poinformowała, że ze względu na zmianę założeń budżetowych w wyniku pandemii COVID-19, placówka została przeznaczona do likwidacji od stycznia 2021. Wcześniej takie doniesienia pojawiły się w mediach urugwajskich. 
Obecnie najbliższym przedstawicielstwem Urugwaju jest ambasada z siedzibą w Berlinie przy "Budapester Straße" 39 (2021-). 

</doc>
<doc id="2381127" url="https://pl.wikipedia.org/wiki?curid=2381127" title="Birra Korça">
Birra Korça

Browar Korcza (alb. Birra Korça) – najstarszy działający browar w Albanii.
Projekt pierwszego albańskiego browaru opracowali architekci włoscy w 1928. Browar rozpoczął działalność w październiku 1929. Jego właścicielem była spółka "Sh.A. Birra Korça", założona przez włoskiego inwestora Umberto Umbertiego i albańskiego kupca Selima Mborję. Kapitał początkowy spółki wynosił 950 tys. franków albańskich. Technologię produkcji opracowali specjaliści niemieccy. Oprócz piwa browar produkował wodę mineralną "Kristal" i lód dla celów spożywczych, a od 1942 także słód.
W styczniu 1946 na mocy ustawy o nacjonalizacji przemysłu browar został przejęty przez państwo albańskie. W latach 1955-1965 dokonano przebudowy zakładu, znacznie zwiększając jego produkcję. W 1994 browar został sprywatyzowany. Od 2004 właścicielem większości akcji jest Irfan Hysenbelliu, prezes spółki Birra Korça LLC. Browar został doinwestowany sumą 15 mln €, a nową linię produkcyjną przywieziono z Czech. Obecnie browar korczański produkuje 120 tys. hl piwa rocznie, co stawia go na drugim miejscu w Albanii pod względem wielkości produkcji (po browarze tirańskim).
Głównym produktem oferowanym przez browar jest piwo typu pilzner, pasteryzowane, o zawartości alkoholu 5.2%. W ofercie jest ono dostępne w butelkach 0,33 l i 0,5 l, a także w beczkach 30 l i 50 l.
Piwo z Korczy posiada międzynarodowy certyfikat ISO 22000, zdobyło także kilka nagród i wyróżnień. W 2007 piwo otrzymało nagrodę International Quality Crown Award. W 2009 zostało wyróżnione na targach we Frankfurcie. Od 2011 piwo dociera na rynek amerykański i jest dostępne w Massachusetts.
Pod patronatem browaru odbywa się corocznie w Korczy Święto Piwa (Festa e Birres), które jest jedną z największych tego typu imprez na Bałkanach. Od 2015 podobny festiwal odbywa się w Tiranie.

</doc>
<doc id="2381129" url="https://pl.wikipedia.org/wiki?curid=2381129" title="Małżeństwo w nauczaniu Jana Chryzostoma">
Małżeństwo w nauczaniu Jana Chryzostoma

Małżeństwo w nauczaniu Jana Chryzostoma nazwane zostało „sakramentem miłości” (αγάπης μυστήριον), ponieważ jego istotę upatrywał on w jednoczeniu ciał i dusz małżonków, którego podstawą jest chrześcijańska miłość. Zdaniem Złotoustego, więź kobiety i mężczyzny odzwierciedlać ma w codziennym życiu tę samą więź miłości, która łączy Chrystusa z Kościołem. Oboje są również powołani do tego, aby we wzajemnym oddaniu się sobie stawać się z jedną istotą i tym samym budować w sobie obraz Trójcy Świętej. 
Małżeństwo daje początek rodzinie rozumianej jako „mały Kościół” (έκκλησία έστί). Po grzechu pierworodnym stało się ono lekarstwem przeciw pożądliwości oraz szkołą czystości. W rozważaniach Jana Chryzostoma na temat dziewictwa pojawia się także pogląd, iż w małżeństwie odbijają się dzieje zbawienia, ponieważ w uświęconej przez Kościół miłości płciowej obserwuje się wzrost od tego, co zmysłowe do tego, co uduchowione. Antiocheńczyk zalecał wdowom aby dochowały wierności swojemu zmarłemu małżonkowi, bowiem śmierć nie rozrywa więzów miłości, a w niebie zjednoczenie osób będzie jeszcze doskonalsze niż w doczesności.
Jan Chryzostom nie poświęcił małżeństwu osobnego traktatu, mimo to uznawany jest za największego wśród Ojców Kościoła piewcę miłości małżeńskiej. Zdaniem patrologów dał on najmocniejsze podstawy do współczesnego rozumienia tego sakramentu.
Stworzenie kobiety i mężczyzny.
Jan Chryzostom, interpretując Księgę Rodzaju, wychwalał mądrość Boga, który stworzył Adama tak, aby następnie wydobyć z jego boku Ewę, ponieważ już w samym akcie stwórczym powołał osobę ludzką nie tylko do osobowego życia, ale także do jednoczenia się z drugą osobą w miłości. Tym samym człowiek posiada w sobie skłonność do stawania się „my” na obraz i podobieństwo Boskiego „My” Trójcy Świętej (Rdz 1, 26). Małżeństwo jako wspólnota osób miało więc stawać się ikoną samego Stwórcy.
Ojciec Kościoła wyjaśnia zatem, że mężczyzna i kobieta różnią się od siebie, zarówno jeżeli chodzi o ciało, jak i o duszę, ponieważ Bóg chciał, aby miłość wzrastała w komplementarności i wzajemnym wypełnianiu się osób. Zachwyt mężczyzny na widok swojej towarzyszki (Rdz 2, 23) wyrażał miłość oraz intuicję, iż kobieta współdzieli z nim jego naturę. Sformułowanie „kość z moich kości i ciało z mego ciała” oznacza – zdaniem Jana Chryzostoma – że owa „wspólnota co do natury” staje się „podstawą miłości na całe życie i węzłem zgody”. Kobieta i mężczyzna nie „jednoczą się”, ale „łączą jak jedno ciało”, co poucza o głębi relacji małżeńskiej (Rdz 2, 24). Ponadto Ewa została stworzona nie tylko jako „pomoc” dla Adama, ale przede wszystkim jako „pomoc podobna jemu” (Rdz 2, 18), skąd wniosek, że oboje są sobie równi w godności oraz zachowają swoją męskość i kobiecość w ciele zmartwychwstałym.
Małżeństwo po upadku pierwszych rodziców.
Grzech pierworodny zniszczył pierwotną doskonałość małżeństwa. Odtąd człowiekiem zaczęła władać pożądliwość, a kobieta, choć nadal równa mężczyźnie co do godności, stała się zależna od niego i jemu poddana (Rdz 3, 16). 
Jednakże – jak zauważa Antiocheńczyk – w Chrystusie „z łaski odnowiona została leżąca u podstaw norma” małżeństwa, a osłabienie przez grzech objawiło się jako szkoła czystości i miłości. Starotestamentowe „Ku mężowi twemu twoje skierowanie, on będzie nad tobą panował” (Rdz 3, 16) św. Paweł przekształcił na: „Nech się boją mężów” (Ef 5, 33). W chrześcijaństwie podstawą „bojaźni” nie jest jednak władanie, ale opieka w odniesieniu do szczególnej opieki jaką Chrystus obejmuje Kościół. Odkupienie dokonane w ofierze Krzyżowej przemieniło władanie (δεσποτεία) w miłość (φιλοστοργία) i troskę o słabszą płeć.
Sakramentalność małżeństwa.
W epoce Jana Chryzostoma małżeństwo nie było ujmowane jako sakrament, traktowano je jednak jako wielkie misterium w znaczeniu religijnym.
Tajemnica małżeństwa w życiu wiecznym.
Jan Chryzostom, zgodnie z myślą św. Pawła (1Kor 7, 28), zezwalał osobom owdowiałym na powtórne wejście w związek małżeński. Czynił to jednak z wyrozumiałości. Gorąco zalecał za to wdowom i wdowcom pozostanie w swoim stanie, wychodząc z założenia, że małżeństwo nie kończy się wraz ze śmiercią współmałżonka, ale trwa dalej i oczekuje na swoje ponowne, pełniejsze już pojednanie w ciele duchowym. Godne przeżywanie stanu wdowieństwa świadczy, jego zdaniem, o głębokiej wierze i prawdziwej miłości do współmałżonka. W ten sposób pojmował zresztą integralną prawdę o nierozerwalności chrześcijańskiego małżeństwa i jego podobieństwie do związku Chrystusa z Kościołem.
Antiocheńczyk mocno stał na stanowisku, iż małżeństwo w Ciele Chrystusa zawierane jest na całą wieczność, bo „wypełnieniem zakonu jest miłość” (Rz 13, 10), a ona „nigdy się nie kończy” (1Kor 13, 8). Słowa Jezusa: „Gdy bowiem powstaną z martwych, nie będą się ani żenić, ani za mąż wychodzić, ale będą jak aniołowie w niebie” (Mk 12, 25) tłumaczył w sensie wejścia człowieka w wyższy stan. Zmartwychwstanie nie usuwa płci, ale ozdabia ją nowym („anielskim”) blaskiem. Tam, gdzie nie będzie śmierci, nie będzie również małżeństw pojmowanych jako potrzeba prokreacji i przedłużenia gatunku, pozostanie jednak to, co stanowi istotę chrześcijańskiego małżeństwa, czyli miłość i jedność. Natura zostanie odnowiona, toteż w życiu wiecznym kobieta i mężczyzna nie będą jednoczyć się już w ciele zmysłowym, ale w Duchu.
Dziewictwo jako znak eschatologiczny nie stoi w sprzeczności z wiecznym charakterem małżeństwa. Jan Chryzostom naucza, iż współżycie cielesne w małżeństwie powinno wyrażać całkowitą miłość i przywiązanie do współmałżonka. Kiedy jednak oboje osiągają harmonię we współżyciu, wówczas w ich sercu rodzi się dużo głębsze pragnienie „zjednoczenia dusz”. Małżeństwo na mocy sakramentu zawiera w sobie możliwość wejścia na wyższy stan, powinno więc stale się uduchawiać. Chrystus przemianiający wodę w wino podczas wesela w Kanie Galilejskiej wyraził prawdę, iż działa On w małżeństwie, przemieniając naturalne skłonności między mężem i żoną (symbol wody) w wieczną więź dziewiczej, pełnej miłości (symbol wina).

</doc>
<doc id="2381132" url="https://pl.wikipedia.org/wiki?curid=2381132" title="I Promised Myself (singel Basshuntera)">
I Promised Myself (singel Basshuntera)



</doc>
<doc id="2381135" url="https://pl.wikipedia.org/wiki?curid=2381135" title="Piotr Struwe">
Piotr Struwe

Piotr Bierngardowicz Struwe (ros. Пётр Бернгардович Струве; ur. w Permie, zm. 22 lutego 1944 w Paryżu) – rosyjski polityk, ekonomista i publicysta, początkowo przedstawiciel tzw. , współzałożyciel Socjaldemokratycznej Partii Robotniczej Rosji, następnie od 1905 działacz i teoretyk liberalizmu rosyjskiego, jeden z przywódców Partii Konstytucyjno-Demokratycznej (kadetów). 
Życiorys.
Początkowo związany z rosyjskim ruchem socjaldemokratycznym. W 1898 autor "Manifestu Socjaldemokratycznej Partii Robotniczej Rosji" - pierwszego dokumentu programowego SDPRR, przyjętego na jej I zjeździe. W kwietniu 1900 uczestniczył w zebraniu działaczy SDPRR, które podjęło decyzję o wydawaniu gazety "Iskra". Od 1905 roku zasiadał w kierownictwie Partii Konstytucyjno-Demokratycznej, liberalnej partii politycznej działającej w Imperium Rosyjskim w latach 1905-1917. Był posłem do II Dumy w 1906. W czasach reakcji stołypinowskiej znalazł się w grupie autorów zbioru artykułów "Wiechi", krytykującego rewolucyjne tradycje inteligencji rosyjskiej.
Po rewolucji lutowej i obaleniu caratu był w kwietniu-maju 1917 dyrektorem departamentu ekonomicznego Ministerstwa Spraw Zagranicznych Rosji w Rządzie Tymczasowym ks. Gieorgija Lwowa. W maju wybrany na członka Rosyjskiej Akademii Nauk. Po przewrocie bolszewickim (rewolucji październikowej) dołączył do Białych. Był członkiem gabinetów Antona Denikina i Piotra Wrangla. W rządzie Wrangla, uznanym przez Francję, był ministrem spraw zagranicznych. Od 1920 roku przebywał na emigracji, od 1928 mieszkał w Belgradzie. Był przeciwnikiem rewolucji październikowej i rządów bolszewików. Na emigracji prominentny krytyk ZSRR. Do 1928 wykładowca na rosyjskim wydziale prawa Uniwersytetu Karola w Pradze, następnie wykładał socjologię na uniwersytecie w Belgradzie. W Belgradzie był również w latach 1928—1934 redaktorem tygodnika "Россия и славянство", później zrezygnował z działalności politycznej. 
W 1941, po ataku Niemiec na Jugosławię i okupacji kraju, przez trzy miesiące więziony jako "przyjaciel Lenina". W lipcu 1942 udało mu się wraz z żoną wyjechać do Paryża, gdzie zmarł. 
Pochowany na cmentarzu prawosławnym w Sainte-Geneviève-des-Bois.

</doc>
<doc id="2381136" url="https://pl.wikipedia.org/wiki?curid=2381136" title="Magshimim">
Magshimim



</doc>
<doc id="2381137" url="https://pl.wikipedia.org/wiki?curid=2381137" title="Port lotniczy Evansville">
Port lotniczy Evansville

Port lotniczy Evansville (IATA: EVV, ICAO: KEVV) – port lotniczy położony 5 km na północ od Evansville, w stanie Indiana, w Stanach Zjednoczonych.

</doc>
<doc id="2381138" url="https://pl.wikipedia.org/wiki?curid=2381138" title="Nofekh">
Nofekh



</doc>
<doc id="2381141" url="https://pl.wikipedia.org/wiki?curid=2381141" title="Yehud-Monosson">
Yehud-Monosson



</doc>
<doc id="2381145" url="https://pl.wikipedia.org/wiki?curid=2381145" title="Anna Kicior">
Anna Kicior

Anna Kicior (ur. 21 czerwca 1965 w Radomiu) – polska siatkarka, była reprezentantka Polski, występująca na pozycji środkowej. Po sezonie 2005/2006 siatkarka postanowiła zakończyć karierę, jednak po roku wróciła na parkiet za namową trenera Jacka Wiśniewskiego. Ostatecznie po sezonie 2006/2007 zakończyła karierę.

</doc>
<doc id="2381146" url="https://pl.wikipedia.org/wiki?curid=2381146" title="Międzynarodowy Bank Inwestycyjny">
Międzynarodowy Bank Inwestycyjny

Międzynarodowy Bank Inwestycyjny, MBI (ros. "Международный инвестиционный банк (МИБ)", ang. "International Investment Bank (IIB)") – bank funkcjonujący jako organizacja międzynarodowa założona przez kraje członkowskie RWPG.
Założony na podstawie umowy podpisanej 10 lipca 1970 w Moskwie. W jej myśl zadaniem banku było udzielanie średnio- i długoterminowych kredytów, przede wszystkim na „przedsięwzięcia pogłębiające socjalistyczny podział pracy, a więc na specjalizację i kooperację produkcji, na rozszerzanie we wspólnym interesie bazy surowcowej i paliwowej oraz na wspólne przedsięwzięcia inwestycyjne”. Udzielał kredytów zarówno w rublach transferowych – umownej walucie istniejącej w formie zapisów na rachunkach w Międzynarodowym Banku Współpracy Gospodarczej (MBWG) – jak i walutach wymienialnych. Po 1991 r. podstawową walutą rozliczeniową banku stały się waluty wymienialne, obecnie jest nią euro. Państwami-założycielami banku były Ludowa Republika Bułgarii, Czechosłowacka Republika Socjalistyczna, Polska Rzeczpospolita Ludowa, Rumuńska Republika Ludowa, Węgierska Republika Ludowa, Związek Socjalistycznych Republik Radzieckich, Niemiecka Republika Demokratyczna, Mongolia, Kuba i Wietnam. Udział w kapitale zakładowym określony został w zależności od udziału poszczególnych państw w obrotach handlowych krajów RWPG. Według takiej formuły Polska została zobowiązana do pokrycia 13% kapitału zakładowego. Wpłaty na kapitał zakładowy dokonywane były w rublach transferowych w ciężar rachunków bieżących w MBWG.
Ok. 2011 r. udziałowcami banku były Bułgaria, Wietnam, Kuba, Rosja, Rumunia, Mongolia, Czechy, Słowacja oraz Węgry. Białoruś miała status obserwatora. Kapitał banku wynosił 2 mld EUR, z czego kapitał opłacony w gotówce 329,61 mln EUR. Aktywa banku wynosił 1,194 mld EUR.
Polska wystąpiła z grona udziałowców banku w 2000 r. 3 listopada 2009 Rada Ministrów wyraziła zgodę na rozpoczęcie prac nad przyłączeniem Międzynarodowego Banku Inwestycyjnego (MBI) do Międzynarodowego Banku Współpracy Gospodarczej (MBWG) stwierdzając iż „istotnym i niezbędnym warunkiem włączenia się w proces przekształcania obu instytucji jest dokładne sprecyzowanie aktualnej sytuacji finansowej obu banków, w tym skali potencjalnych strat MBI. Ostateczna zgoda strony polskiej na połączenie obu banków zostanie podjęta po wypracowaniu modelu działania i opracowaniu struktury nowego banku”. Jak wspomina cytowany komunikat Rady Ministrów, sytuację finansową MBWG „można określić jako względnie dobrą, ponieważ bank unika nadmiernego ryzyka i uzyskuje niewielkie zyski. Gorsze jest położenie MBI, który jest obecnie zagrożony upadkiem”. Ostatecznie do połączenia MBI i MBWG nie doszło.
W 2013 r., po kryzysie bankowym na Cyprze, rząd Rosji podjął rozważania nad wykorzystaniem MBI jako substytutu raju podatkowego. Przesłanką do tego jest posiadanie przez bank statusu organizacji międzynarodowej zarejestrowanej przy ONZ oraz przywileju zwolnienia z wszelkich podatków i ceł. Państwa-założyciele zagwarantowały także immunitet dyplomatyczny pracownikom banku, jak również niezależność MBI od banków centralnych.
W 2015 r. Węgry przywróciły swoje członkostwo w Banku. Od roku 2016 bank zwiększał aktywność w krajach członkowskich i próbował także zawierać transakcje z polskimi podmiotami. W 2019 r. przeniesieno jego siedzibę z Moskwy do Budapesztu.
Bank uważa się za mający powiązania z rosyjskimi służbami specjalnymi. Po rosyjskiej inwazji na Ukrainę w 2022 r. z banku wycofała się większość zagranicznych inwestorów (pod koniec 2022 r. udziałowcami zostały tylko Rosja, Węgry, Kuba, Wietnam i Mongolia).

</doc>
<doc id="2381147" url="https://pl.wikipedia.org/wiki?curid=2381147" title="Dyskografia Fabolousa">
Dyskografia Fabolousa

Poniżej przedstawiona została dyskografia amerykańskiego rapera Fabolousa. Wydał on pięć solowych albumów, a obecnie przygotowuje się do wydania kolejnego pt. "Loso’s Way 2: Rise to Power", który zostanie wydany we wrześniu 2011 roku. Artykuł przedstawia także minialbum, mixtape'y oraz listę singli.

</doc>
<doc id="2381151" url="https://pl.wikipedia.org/wiki?curid=2381151" title="Pleurodynia">
Pleurodynia

Pleurodynia ("ból opłucnowy") – gwałtowny ból, umiejscowiony zwykle z boku klatki piersiowej, nasilający się przy ruchach, wynikający z podrażnienia opłucnej. . Jest jednym z objawów choroby bornholmskiej.

</doc>
<doc id="2381152" url="https://pl.wikipedia.org/wiki?curid=2381152" title="El Cata">
El Cata

El Cata, właściwie Edward Bello Pou – raper pochodzący z Dominikany, autor tekstów i producent muzyczny, działający na scenie muzycznej od 1999 roku. Urodził się w Prowincji Barahona, w południowej części wyspy Dominikana. Na początku swej kariery muzycznej wydał kilka promocyjnych singli, a w 2009 ukazał się jego pierwszy album studyjny – "El Malo". W 2010 r. rozpoczął prace z Pitbullem i Shakirą, gdzie wystąpił gościnnie w kilku ich singlach.

</doc>
<doc id="2381153" url="https://pl.wikipedia.org/wiki?curid=2381153" title="Choi Jum-hwan">
Choi Jum-hwan

Choi Jum-hwan (ur. 9 czerwca 1963 w Pusan) – południowokoreański bokser, były zawodowy mistrz świata wagi junior muszej (do 108 funtów) organizacji IBF oraz wagi słomkowej (do 105 funtów) organizacji WBC.
Karierę zawodową rozpoczął 13 marca 1983. Do lipca 1984 stoczył 12 walk wszystkie wygrywając i zdobywając w tym okresie tytuł mistrza Korei w wadze junior muszej.
16 listopada 1984 stanął do pojedynku o tytuł mistrza świata organizacji IBF w kategorii junior muszej z Filipińczykiem Dodie Boy Penalosą. Przegrał na punkty. Kolejna okazja zdobycia tytułu miała miejsce dwa lata później. W związku z przejściem Penalosy do kategorii muszej o wakujący tytuł spotkał się, 7 grudnia 1986 w Pusan, z rodakiem Park Cho-Woonem. Wygrał jednogłośnie na punkty i został nowym mistrzem świata.
W roku 1987 w obronie tytułu stawał trzykrotnie. 29 marca pokonał Filipińczyka Tacy Macalosa, 5 lipca Japończyka Toshihiko Matsudę przez TKO w czwartej rundzie a 9 sierpnia Indonezyjczyka Azadina Anhara przez TKO w trzeciej rundzie. 4 listopada 1988 doszło do rewanżowego pojedynku z Tacy Macalosem. Przegrał jednogłośnie na punkty i stracił mistrzowski pas.
Po porażce przeniósł się do nowo powstałej kategorii słomkowej. 12 listopada 1989 w Seulu spotkał się o tytuł mistrza organizacji WBC z Napą Kiatwanchaiem z Tajlandii. Wygrał przez TKO w dwunastej rundzie i został mistrzem świata w drugiej kategorii wagowej. Przy pierwszej próbie obrony pasa, 7 lutego 1990, przegrał z Japończykiem Hideyuki Ohashim przez KO w dziewiątej rundzie. Była to jego ostatnia walka w karierze.

</doc>
<doc id="2381154" url="https://pl.wikipedia.org/wiki?curid=2381154" title="Alessi J12130-6242">
Alessi J12130-6242



</doc>
<doc id="2381156" url="https://pl.wikipedia.org/wiki?curid=2381156" title="Picinae">
Picinae



</doc>
<doc id="2381157" url="https://pl.wikipedia.org/wiki?curid=2381157" title="Picumninae">
Picumninae



</doc>
<doc id="2381158" url="https://pl.wikipedia.org/wiki?curid=2381158" title="Iosif Bergesz">
Iosif Bergesz

Iosif Bergesz (ur. 14 września 1921 w Aradzie) – rumuński wioślarz. Reprezentant Rumunii na Letnich Igrzyskach Olimpijskich 1952 w Helsinkach. Na igrzyskach uczestniczył w wioślarskiej ósemce w składzie Iosif Bergesz, Milivoi Iancovici, Ștefan Konyelicska, Gheorghe Măcinic, Ion Niga, Ștefan Pongratz, Alexandru Rotaru, Ștefan Somogy, Ion Vlăduț. Załoga rumuńska odpadła po pierwszym repesażu.

</doc>
<doc id="2381160" url="https://pl.wikipedia.org/wiki?curid=2381160" title="Milivoi Iancovici">
Milivoi Iancovici

Milivoi Iancovici (ur. 1 kwietnia 1934) – rumuński wioślarz. Reprezentant Rumunii na Letnich Igrzyskach Olimpijskich 1952 w Helsinkach. Na igrzyskach uczestniczył w wioślarskiej ósemce w składzie Iosif Bergesz, Milivoi Iancovici, Ștefan Konyelicska, Gheorghe Măcinic, Ion Niga, Ștefan Pongratz, Alexandru Rotaru, Ștefan Somogy, Ion Vlăduț. Załoga rumuńska odpadła po pierwszym repesażu.

</doc>
<doc id="2381164" url="https://pl.wikipedia.org/wiki?curid=2381164" title="Horn (Nadrenia-Palatynat)">
Horn (Nadrenia-Palatynat)

Horn – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Simmern-Rheinböllen. Do 31 grudnia 2019 wchodziła w skład gminy związkowej Simmern/Hunsrück.

</doc>
<doc id="2381165" url="https://pl.wikipedia.org/wiki?curid=2381165" title="Otto Sverdrup">
Otto Sverdrup

Otto Sverdrup (1854–1930) – norweski żeglarz, badacz Arktyki i oficer. Uczestniczył w wyprawach Fridtjofa Nansena. W 1888 roku przeszedł z Nansenem w poprzek Grenlandię. Był dowódcą statku "Fram". W latach 1898–1902 kierował ekspedycją arktyczną na "Framie", w czasie której odkrył Wyspy Sverdrupa, w tym Wyspę Axela Heiberga i Wyspę Amunda Ringnesa.

</doc>
<doc id="2381166" url="https://pl.wikipedia.org/wiki?curid=2381166" title="Kristaps Blanks">
Kristaps Blanks

Kristaps Blanks (ur. 30 stycznia 1986 w Tukums) – łotewski piłkarz grający na pozycji napastnika, były reprezentant Łotwy, w kadrze zadebiutował w 2003 roku. 
Życiorys.
Kariera klubowa.
Od początku profesjonalnej kariery zawodnik klubu Skonto FC (2003–2013).
Następnie był zawodnikiem klubów: Daugava Ryga, FK Tukums 2000 i Riga FC.

</doc>
<doc id="2381167" url="https://pl.wikipedia.org/wiki?curid=2381167" title="Dorota Burdzel">
Dorota Burdzel

Dorota Burdzel z d. Urbaniak (ur. 4 lutego 1978) – polska siatkarka, była reprezentantka Polski, występująca na pozycji przyjmującej. Po sezonie 2007/2008 siatkarka postanowiła zakończyć karierę. Uczestniczka Mistrzostw Świata juniorek.

</doc>
<doc id="2381168" url="https://pl.wikipedia.org/wiki?curid=2381168" title="Hysen">
Hysen

Hysen - imię greckiego pochodzenia (gr."Υσικο"), utworzone od przymiotnika "φυσικο" ("naturalny").
Znane osoby noszące imię Hysen:

</doc>
<doc id="2381171" url="https://pl.wikipedia.org/wiki?curid=2381171" title="Port lotniczy Boulder City">
Port lotniczy Boulder City

Port lotniczy Boulder City (IATA: BLD, ICAO: KBVU) – port lotniczy położony 1,6 km na południowy zachód od Boulder City, w stanie Nevada, w Stanach Zjednoczonych.

</doc>
<doc id="2381173" url="https://pl.wikipedia.org/wiki?curid=2381173" title="Rudka (dopływ Wełny)">
Rudka (dopływ Wełny)

Rudka ("Potulicka Struga") – rzeka w Polsce, prawostronny dopływ Wełny o długości 26,89 km. 
Płynie głównie na terenie gminy Wągrowiec w województwie wielkopolskim, m.in. w okolicach miejscowości Toniszewo, Kaliszany, Żelice i Potulice. Wpada do Wełny w okolicach Rogoźna. Jej największym dopływem jest Dymnica. Ma .

</doc>
<doc id="2381174" url="https://pl.wikipedia.org/wiki?curid=2381174" title="Walenty Sobolewski (ujednoznacznienie)">
Walenty Sobolewski (ujednoznacznienie)



</doc>
<doc id="2381175" url="https://pl.wikipedia.org/wiki?curid=2381175" title="Ambasada Chile w Warszawie">
Ambasada Chile w Warszawie

Ambasada Chile w Warszawie (hiszp. "Embajada de Chile en Polonia") – chilijska placówka dyplomatyczna mieszcząca się w Warszawie przy ul. Okrężnej 62.
Ambasador Chile w Warszawie akredytowany jest również w Gruzji i na Ukrainie.
Podział organizacyjny.
W skład przedstawicielstwa wchodzi:
Siedziba.
W okresie międzywojennym.
Stosunki dyplomatyczne pomiędzy Polską i Chile nawiązano w 1919. W okresie międzywojennym poselstwo Chile funkcjonowało w hotelu Europejskim przy ul. Krakowskie Przedmieście 13 (1924-1925), w pałacyku Szuchów w al. Szucha 6 (1925-1927), przy ul. Mokotowskiej 19a róg ul. Marszałkowskiej 28 (1928) i ul. Mokotowska 14 (1930), w zespole kamienic Bohdanowicza w al. Ujazdowskich 9a m. 12 (1932), oraz przy ul. Koszykowej 6 m. 22 (1933-1934), następnie przy ul. Hożej 29 (1936).
W latach 1926-1929 Chile utrzymywało konsulat w Wolnym Mieście Gdańsku, do 1928 konsulat honorowy, m.in. przy "Hauptstrasse" (obecnie al. Grunwaldzka) 48 (1927), oraz "Baumbachallee" 166 (ob. ul. Konopnickiej) (1929).
Po II wojnie światowej.
Stosunki dyplomatyczne reaktywowano w 1965. Początkowo ambasada miała swoją siedzibę w hotelu Europejskim przy ul. Krakowskie Przedmieście 13 (1965), ul. Angorskiej 12 (1966-1969), ul. Świętokrzyskiej 36 (1971-1973). W latach 1973-1990 stosunki były zawieszone, a interesy Chile w Polsce reprezentowała ambasada Brazylii. W 1989 Chile otworzyło w Warszawie Konsulat Generalny, następnie podnosząc status przedstawicielstwa do rangi Ambasady w 1990. Początkowo ambasada mieściła się przy ul. Sueskiej 2 (1990), następnie przy ul. Morszyńskiej 71b (1991-1995), ponownie przy ul. Sueskiej 2 (1996), ul. Starościńskiej 1b (2001), obecnie przy ul. Okrężnej 62 (2003-).

</doc>
<doc id="2381176" url="https://pl.wikipedia.org/wiki?curid=2381176" title="Centurus uropygialis">
Centurus uropygialis



</doc>
<doc id="2381177" url="https://pl.wikipedia.org/wiki?curid=2381177" title="Jan Swammerdam">
Jan Swammerdam

Jan Swammerdam (1637-1680) – holenderski przyrodnik i lekarz, prekursor badań mikroskopowych. Odkrył między innymi jajniki i erytrocyty. Prowadził badania nad budową anatomiczną i metamorfozą owadów. Był zwolennikiem teorii preformacji. Napisał pracę "Miraculum naturae...".
Swammerdam urodził się w Amsterdamie. Jego ojciec był aptekarzem. Studiował medycynę na Uniwersytecie w Lejdzie. Po studiach, aby się utrzymać praktykował jako lekarz, jednak jego prawdziwą pasją było prowadzenie badań nad owadami.

</doc>
<doc id="2381178" url="https://pl.wikipedia.org/wiki?curid=2381178" title="Ștefan Konyelicska">
Ștefan Konyelicska

Ștefan Konyelicska (ur. 1 grudnia 1929 w Aradzie, zm. 24 grudnia 2013 tamże) – rumuński wioślarz. Reprezentant Rumunii na Letnich Igrzyskach Olimpijskich 1952 w Helsinkach. Na igrzyskach uczestniczył w wioślarskiej ósemce w składzie Iosif Bergesz, Milivoi Iancovici, Ștefan Konyelicska, Gheorghe Măcinic, Ion Niga, Ștefan Pongratz, Alexandru Rotaru, Ștefan Somogy, Ion Vlăduț. Załoga rumuńska odpadła po pierwszym repasażu.

</doc>
<doc id="2381179" url="https://pl.wikipedia.org/wiki?curid=2381179" title="E501 (trasa europejska)">
E501 (trasa europejska)

E501 – trasa europejska biegnąca przez Francję. Zaliczana do tras kategorii B droga łączy Le Mans z Angers.

</doc>
<doc id="2381180" url="https://pl.wikipedia.org/wiki?curid=2381180" title="Dyskografia Cee Lo Greena">
Dyskografia Cee Lo Greena

Dyskografia amerykańskiego wokalisty Cee Lo Greena, który działa zarówno jako artysta solowy, członek grup Goodie Mob i Gnarls Barkley, a także jako tekściarz i producent utworów innych muzyków.

</doc>
<doc id="2381181" url="https://pl.wikipedia.org/wiki?curid=2381181" title="E502 (trasa europejska)">
E502 (trasa europejska)

E502 – trasa europejska biegnąca przez Francję. Zaliczana do tras kategorii B droga łączy Le Mans z Tours.

</doc>
<doc id="2381184" url="https://pl.wikipedia.org/wiki?curid=2381184" title="Port lotniczy Tri-Cities">
Port lotniczy Tri-Cities

Port lotniczy Tri-Cities (IATA: TRI, ICAO: KTRI) – port lotniczy położony w mieście Blountville, w stanie Tennessee, w Stanach Zjednoczonych.

</doc>
<doc id="2381185" url="https://pl.wikipedia.org/wiki?curid=2381185" title="E511 (trasa europejska)">
E511 (trasa europejska)

E511 – trasa europejska biegnąca przez Francję. Zaliczana do tras kategorii B droga łączy Courtenay z Troyes.

</doc>
<doc id="2381188" url="https://pl.wikipedia.org/wiki?curid=2381188" title="E512 (trasa europejska)">
E512 (trasa europejska)

E512 – trasa europejska biegnąca przez Francję. Zaliczana do tras kategorii B droga łączy Remiremont z Miluzą.

</doc>
<doc id="2381189" url="https://pl.wikipedia.org/wiki?curid=2381189" title="Kodaira 1">
Kodaira 1

Kodaira 1 – obiekt astronomiczny nieznanego typu znajdujący się w gwiazdozbiorze Węża odkryty w 1983 roku przez Keiichi Kodairę.
Obiekt został nazwany nazwiskiem jego odkrywcy Keiichiego Kodairy.
Charakterystyka.
Początkowo obiekt ten został zaliczony przez jego odkrywcę jako kandydat na gromadę kulistą znajdującą się w pobliżu Drogi Mlecznej. Jednak dane te nie zostały zweryfikowane, gdyż obrazy wykonane w podczerwieni dały wyniki negatywne. W 1993 roku Stanislav George Djorgovski i Georges Meylan stwierdzili, że obiekt prawdopodobnie nie istnieje. W 1995 roku Kodaira i inni stwierdzili, że jest to najprawdopodobniej mocno zaczerwieniona gwiazda typu widmowego M5-8 III o jasności obserwowanej wynoszącej 7-8.

</doc>
<doc id="2381192" url="https://pl.wikipedia.org/wiki?curid=2381192" title="E532 (trasa europejska)">
E532 (trasa europejska)

E532 – trasa europejska biegnąca przez Niemcy. Zaliczana do tras kategorii B droga łączy Memmingen z Füssen, które znajduje się na granicy z Austrią.

</doc>
<doc id="2381195" url="https://pl.wikipedia.org/wiki?curid=2381195" title="Port lotniczy Hrabstwo Outagamie">
Port lotniczy Hrabstwo Outagamie

Port lotniczy Hrabstwo Outagamie (IATA: ATW, ICAO: KATW) – port lotniczy położony w mieście Greenville, w stanie Wisconsin, w Stanach Zjednoczonych.

</doc>
<doc id="2381203" url="https://pl.wikipedia.org/wiki?curid=2381203" title="Mieczysław Morawski">
Mieczysław Morawski

Mieczysław Ewaryst Morawski ps. „"Mieczysław 17"", „"Scewola”", „"Szalbierz 17"", „"Szatan”", „"Szeliga”", „"Żniwiarz”" (ur. 27 października 1917 w Częstochowie, zm. 10 grudnia 2001 w Maplewood, stan Nowy Jork) – oficer saperów Wojska Polskiego, dowódca Zgrupowania Armii Krajowej „Żniwiarz” w powstaniu warszawskim.
Życiorys.
Od 1937 uczył się w Szkole Podchorążych Saperów w Warszawie. Przydzielony do 1 Batalionu Saperów Legionów w Modlinie, w ramach którego uczestniczył w wojnie obronnej 1939. 13 września 1939 awansowany na stopień porucznika ze starszeństwem z dniem 1 września.
W konspiracji od 1939 początkowo w organizacji „Pobudka” w Kielcach, Częstochowie i Radomsku. Od 1942 w Związku Walki Zbrojnej w Warszawie. Początkowo był instruktorem szkolenia saperskiego Obwodu Żoliborz ZWZ-AK.
Od 1943 był dowódcą oddziału dywersyjnego DB-„17", przekształconego w 9. kompanię dywersyjną. W powstaniu warszawskim dowodził zgrupowaniem „Żniwiarz” na Żoliborzu.
Po powstaniu był jeńcem numer 46382 oflagu Altengrabow. Znalazł się w grupie 29 oficerów (m.in. płk. Karola Ziemskiego „Wachnowski”, płk. Mieczysława Niedzielskiego „Żywiciel”) oskarżonych o zamiar opanowania obozu. Przekazany Gestapo, został osadzony w obozie koncentracyjnym Neuengamme. Życie uratowała mu interwencja hrabiego Folke Bernadotte u Heinricha Himmlera. Został wysłany do oflagu w Lubece, gdzie w maju 1945 został uwolniony przez wojska brytyjskie.
Po wyzwoleniu pozostał na emigracji w Stanach Zjednoczonych. W 1947 zweryfikowany w stopniu kapitana ze starszeństwem z dniem 25 września 1944.

</doc>
<doc id="2381205" url="https://pl.wikipedia.org/wiki?curid=2381205" title="Port lotniczy Bemidji">
Port lotniczy Bemidji

Port lotniczy Bemidji (IATA: BJI, ICAO: KBJI) – port lotniczy położony w mieście Bemidji, w stanie Minnesota, w Stanach Zjednoczonych.

</doc>
<doc id="2381208" url="https://pl.wikipedia.org/wiki?curid=2381208" title="Makarios III">
Makarios III

Makarios III, pol. Makary III (ur. 13 sierpnia 1913 w Pano Panaja, zm. 3 sierpnia 1977 w Nikozji) – zwierzchnik Cypryjskiego Kościoła Prawosławnego w latach 1960–1977, pierwszy prezydent Republiki Cypru.
W wieku trzynastu lat wstąpił do klasztoru Kykkos. Ukończył studia teologiczne na uniwersytecie w Atenach. W 1946 wyświęcony na kapłana, dwa lata później mianowany metropolitą Kition, w 1950 objął urząd arcybiskupa Nowej Justyniany i całego Cypru. Odegrał znaczącą rolę w ruchu na rzecz niepodległości Cypru. Po jej proklamowaniu został pierwszym prezydentem państwa.
W okresie sprawowania przezeń urzędu prezydenta Cypr dołączył do Ruchu Państw Niezaangażowanych, lawirując politycznie między blokami wschodnim i zachodnim. Równocześnie czynił starania na rzecz realizacji idei "enosis" – unii grecko-cypryjskiej – bez ustępstw terytorialnych na rzecz Turcji. Z polityki tej wycofał się po dojściu do władzy w Grecji junty czarnych pułkowników.
W lipcu 1974, po zamachu stanu przeprowadzonym na Cyprze przez grupę oficerów działających na polecenie czarnych pułkowników, udał się do Wielkiej Brytanii. Na Cypr powrócił w grudniu tego samego roku. Do końca życia działał na rzecz likwidacji skutków inwazji tureckiej na Cypr dokonanej w lipcu 1974 po zamachu stanu.
Życiorys.
Młodość.
Urodził się w rodzinie chłopskiej we wsi Panaja na Cyprze. Wykształcenie podstawowe uzyskał w szkole w rodzinnej wsi, następnie w szkole przy klasztorze Kykkos. W wieku trzynastu lat został posłusznikiem w tejże wspólnocie. Następnie ukończył Gimnazjum Pancypryjskie w Nikozji.
7 sierpnia 1938 złożył wieczyste śluby mnisze, przyjmując imię zakonne Makary, po czym został wyświęcony na hierodiakona. W tym samym roku wyjechał do Aten na studia teologiczne na miejscowym uniwersytecie, które ukończył w 1943. Następnie podjął studia prawnicze na tejże uczelni. Dzięki stypendium Światowej Rady Kościołów mógł kontynuować naukę na uniwersytecie w Bostonie. Wyświęcony w 1946 na kapłana, łączył studia z pracą duszpasterską w parafiach prawosławnych w Nowej Anglii. W czasie studiów w Stanach Zjednoczonych doskonale nauczył się retoryki. Niektóre z głoszonych przez niego w tym okresie koncepcji teologicznych budziły kontrowersje – podzielał m.in. pogląd, iż dusze potępionych nie zostaną zesłane do piekła na wieczność.
Biskup.
W 1948 przyjął chirotonię biskupią i tytuł metropolity Kition. Urząd ten pełnił przez dwa lata. W czasie ceremonii intronizacyjnej w Kition przysiągł publicznie, że będzie działał na rzecz uzyskania przez Cypr niepodległości, a następnie zjednoczenia wyspy z „Matką Grecją”.
Arcybiskup Nowej Justyniany i całego Cypru.
W 1950 zmarł arcybiskup Nowej Justyniany i całego Cypru Makary II. Metropolita Kition został wybrany na jego następcę i intronizowany 20 października 1950. Jako zwierzchnik Cypryjskiego Kościoła Prawosławnego Makarios III szczególnie interesował się poprawą materialnej sytuacji duchowieństwa oraz jego poziomu moralnego. Opiekował się seminarium duchownym, powołał do życia Biuro Oświecenia Religijnego i angażował się w działalność instytucji charytatywnych. W Nikozji wzniósł nową siedzibę arcybiskupów.
Makarios III łączył działalność religijną z narodową (według niektórych autorów tę drugą należy właściwie uważać za pierwszoplanową). Z jego inicjatywy odbywały się manifestacje Greków cypryjskich, domagających się niepodległości wyspy. Zainicjował powstanie Wszechcypryjskiej Narodowej Organizacji Młodzieżowej. Już w roku objęcia urzędu arcybiskupa spotkał się z greckim generałem Jeorjosem Griwasem, organizatorem partyzanckiej Narodowej Organizacji Cypryjskich Bojowników (EOKA). Sprzeciwił się jednak stosowaniu w walce o niepodległość metod terrorystycznych. W 1952 hierarcha wziął udział w spotkaniu organizowanego przez Griwasa komitetu rewolucyjnego, które odbyło się w Atenach i na którym ponownie sprzeciwił się walce zbrojnej, wierząc nadal w możliwość rozwiązania problemu cypryjskiego drogą dyplomatyczną.
Makarios III opowiadał się za ideą przyłączenia Cypru do Grecji (enosis). W 1951, udając się ze swoją pierwszą oficjalną wizytą do Grecji, usiłował przekonać rząd Nikolaosa Plastirasa do poruszenia na forum ONZ kwestii cypryjskiej. Plastiras odmówił, uzasadniając swoją decyzję możliwą utratą przez Grecję ekonomicznej pomocy krajów zachodnioeuropejskich w przypadku zajęcia procypryjskiego stanowiska. Makarios III zasugerował wówczas, że zwróci się o pomoc do Syrii, premier Grecji stwierdził jednak, że w takim wypadku arcybiskup straciłby szacunek Greków, a wniosek i tak przepadłby na forum organizacji. Podobnie negatywne stanowisko wobec apeli Makariosa III zajął następca Plastirasa, Sofoklis Wenizelos, który stwierdził wręcz, że to nie cypryjski hierarcha kieruje grecką polityką zagraniczną. W 1952 hierarcha wystąpił w jednej z ateńskich rozgłośni radiowych z apelem do narodu greckiego, by ten wywierał na swój rząd presję w sprawie cypryjskiej. Polityków greckich oskarżył o ignorowanie opinii publicznej.
Po przyjęciu przez ONZ rezolucji nr 637, w której państwa członkowskie zostały wezwane do poparcia aspiracji niepodległościowych żyjących na ich terytorium społeczności, Makarios III dostrzegł w niej szansę na organizację na Cyprze referendum, które skutkowałoby przyłączeniem do Grecji i zakończeniem rządów brytyjskich na wyspie. Był natomiast przeciwny rozstrzyganiu przyszłości Cypru drogą trójstronnych rozmów brytyjsko-grecko-tureckich.
23 lipca 1954 Makarios III wystąpił w parlamencie Grecji, przedstawiając projekt rezolucji do rządów USA, Wielkiej Brytanii, Grecji oraz do ONZ, wzywającej do urzeczywistnienia idei enosis. Jego mowa spotkała się z powszechnym poparciem deputowanych, zaś premier Grecji Aleksandros Papagos zapowiedział, że w razie niepodjęcia rozmów z Grecją przez stronę brytyjską do września (tj. do początku sesji ONZ), Grecja zgłosi wniosek o unię z Cyprem na forum organizacji. Pięć dni później, w czasie debaty w Izbie Gmin, brytyjski minister ds. kolonii Henry Hopkinson stwierdził, że niektóre kraje Wspólnoty Brytyjskich Narodów nigdy nie uzyskają niepodległości. Rząd brytyjski był skłonny jedynie wprowadzić zmiany do konstytucji Cypru, poszerzające zakres samorządności wyspy.
Na rok przed wystąpieniem na forum parlamentu greckiego arcybiskup zaakceptował zbrojne formy walki o niepodległość wyspy, nakazał jednak gen. Griwasowi ograniczyć je do aktów sabotażu. W październiku 1954 poprosił go o odłożenie wystąpienia zbrojnego w związku z toczącą się nad kwestią cypryjską dyskusją na forum ONZ. Wobec jej niekorzystnego dla aspiracji Cypru przebiegu Makarios III potwierdził zgodę na akcje sabotażowe i zaproponował dzień niepodległości Grecji – 25 marca 1955 – jako datę wybuchu powstania, które ostatecznie zaczęło się 1 kwietnia. Do konieczności użycia siły w walce o niepodległość przekonał go arcybiskup Aten Spirydon.
Uzyskanie niepodległości przez Cypr.
Wystąpienie zbrojne EOKA.
Po wybuchu zaplanowanego powstania i zniszczeniu przez EOKA kilku wybranych wcześniej obiektów użyteczności publicznej społeczność Greków cypryjskich, jak również grecka opinia publiczna, nie zareagowały ze spodziewanym entuzjazmem. W związku z tym Makarios III nakazał zawieszenie działań sabotażowych. Jeorjos Grivas uważał, że walkę zbrojną należało kontynuować, także po to, by inicjatywy w niej nie przejęli komuniści. Autorytet arcybiskupa był jednak tak wielki, że generał musiał ustąpić. Do czerwca nowe akcje EOKA nie były organizowane. Grivas całkowicie zmienił taktykę organizacji, decydując o podjęciu walki partyzanckiej i organizacji zamachów na brytyjskich policjantów i żołnierzy, jak również na ich cypryjskich współpracowników. Równocześnie Makarios III apelował o przeprowadzenie śledztwa w sprawie stosowania przez brytyjskie wojsko tortur wobec podejrzanych o współpracę z EOKA.
W październiku 1955, witając nowego gubernatora Cypru, marsz. Johna Hardinga, Makarios III wręczył mu trzy postulaty cypryjskie dotyczące przyszłości wyspy. Zadeklarował, że jeśli Wielka Brytania uzna prawo Cypryjczyków do samostanowienia, udzieli poparcia proponowanym wcześniej poprawkom do konstytucji Cypru. Harding stwierdził jednak, że nie posiada kompetencji, by decydować o uznaniu takiego prawa. 8 listopada tego samego roku zaprosił natomiast arcybiskupa na konferencję do Londynu, która miałaby dotyczyć nowego ustroju wyspy. Makarios III odmówił. W końcu miesiąca ministrowie spraw zagranicznych Wielkiej Brytanii i Grecji zadeklarowali konieczność dalszych rozmów z arcybiskupem. Marszałek Harding przekazał wówczas hierarsze, że rząd brytyjski, zmieniając wcześniejsze stanowisko, akceptuje zasadę samostanowienia, uważa jednak sytuację w rejonie śródziemnomorskim za niesprzyjającą jej praktycznej realizacji. Makarios III zażądał wówczas od rządu Grecji, by wywarł dyplomatyczny nacisk na rząd brytyjski, sugerując mu natychmiastowe nadania Cyprowi niepodległości. 5 grudnia 1955 parlament Wielkiej Brytanii ponownie potwierdził zasadność prawa Cypryjczyków do samostanowienia, powtarzając jednak, że sytuacja polityczna nie pozwala na usamodzielnienie się wyspy. Dwa dni później Makarios III stanął na czele demonstracji zorganizowanych pod hasłem natychmiastowego wyzwolenia Cypru.
Niechętny dalszym rozmowom z politykami brytyjskim, Makarios III podjął nowe negocjacje z Hardingiem w styczniu 1956, za namową premiera Grecji Konstandinosa Karamanlisa. W rozmowach zgodził się na współpracę przy wdrażaniu nowej konstytucji, pod warunkiem, że parlament wyspy zostanie wybrany w całkowicie wolnych wyborach, a w rządzie kolonii osobą odpowiedzialną za sprawy wewnętrzne zostanie Cypryjczyk. Zadeklarował również, że podejmie starania na rzecz powstrzymania aktów sabotażu EOKA jedynie pod warunkiem odwołania stanu wyjątkowego na wyspie i objęcia uczestników powstania amnestią. Druga tura rozmów, które Makarios III odbywał w końcu lutego z ministrem ds. kolonii Allanem Llenoxem-Boydem zakończyła się fiaskiem z powodu niechęci obydwu stron do ustępstw.
Deportacja na Seszele.
Fiasko negocjacji Makariosa z Llenoxem-Boydem oraz nasilenie się aktów terroru ze strony EOKA, na co z kolei policja brytyjska odpowiedziała zwiększeniem represji, skłoniły marsz. Hardinga do aresztowania arcybiskupa, mimo zaplanowanych kolejnych tur rozmów. 9 marca 1956 hierarcha został zatrzymany pod zarzutem podżegania do stosowania terroru i utrzymywaniem kontaktów z cypryjską partyzantką. Rząd brytyjski oświadczył również, że negocjacje z Makariosem zakończyły się niepowodzeniem, gdyż odmawiał on użycia swojego autorytetu dla powstrzymania EOKA. Jeszcze tego samego dnia Makarios III znalazł się na wyspie Mahé na Seszelach. Razem z nim wywieziono biskupa Kirenii, jego sekretarza i proboszcza cerkwi Faneromeni.
W Wielkiej Brytanii deportacja arcybiskupa została przyjęta pozytywnie. Z kolei w Grecji wybuchły z tego powodu zamieszki, Grecki Kościół Prawosławny gwałtownie potępił działanie brytyjskie, zaś rząd odwołał z Londynu swojego ambasadora i zawiesił naukę języka angielskiego we wszystkich szkołach na terenie kraju. Z kolei premier Turcji Adnan Menderes publicznie pochwalił decyzję brytyjską i stwierdził, że powinna mieć ona miejsce już cztery lata wcześniej.
Działalność polityczna w latach 1957–1960.
W kwietniu 1957 Makariosowi III pozwolono na opuszczenie miejsca odosobnienia i udanie się do Aten, gdzie hierarcha kontynuował działania na rzecz proklamowania niepodległości Cypru. Decyzja władz brytyjskich wynikała ze zmiany rządu i złagodzenia polityki przez nowy gabinet oraz z nacisków prezydenta USA Dwighta Eisenhowera. 17 kwietnia 1957 arcybiskup został powitany w Atenach przez tłumy Greków manifestujących poparcie dla idei enosis. Ze zdecydowaną krytyką tej decyzji wystąpiła natomiast dyplomacja turecka, uznając tę decyzję, jak i poparcie dla niej Aten, za dowód wrogości wobec Turcji. Przebywając w Grecji, arcybiskup wywierał dalsze naciski na rząd ateński, by ten nie poparł na arenie międzynarodowej żadnego rozwiązania kwestii cypryjskiej, które pomijałoby wyrażenie swojej woli w kwestii przyszłości wyspy przez jej mieszkańców.
Po kolejnych konferencjach w sprawie Cypru organizowanych przez NATO z udziałem przedstawicieli Grecji, Turcji i Wielkiej Brytanii Makarios zrezygnował z koncepcji enosis, odrzucając jednak również turecką propozycję podziału wyspy (taksim). Skrajnie negatywnie odnosił się do postulatów ruchu tureckiego na wyspie, który w poprzednich latach zaczynał przybierać bardziej zorganizowane formy. W liście do Jeorjosa Grivasa zachęcał do zaatakowania przez EOKA manifestacji tureckiej domagającej się taksim. Na wyspie coraz częściej powtarzały się walki grecko-tureckie, powstrzymywane przez Brytyjczyków. Makarios III nie potępił również zabójstw cypryjskich działaczy lewicowych i związkowych, dokonanych z rozkazu Grivasa, a jedynie wezwał Greków cypryjskich do zachowania jedności. W sierpniu 1958 arcybiskup polecił Grivasowi przyjęcie brytyjskiej propozycji zawieszenia broni na pięć dni. Ostatecznie trwało ono do września; 22 września 1958 Makarios III zadeklarował po raz pierwszy, że mógłby zgodzić się na niepodległość Cypru, rezygnując czasowo z enosis (chociaż zjednoczenie z Grecją pozostawało celem ostatecznym).
Makarios III pozytywnie przyjął również decyzję rządu greckiego o odrzuceniu propozycji sekretarza generalnego NATO o rozstrzygnięciu losów Cypru na konferencji grecko-brytyjsko-amerykańsko-tureckiej. Uważał, że najlepsze efekty dla wyspy da podjęcie w tej kwestii piątej już debaty na forum ONZ. W celu wzięcia w niej udziału przybył 15 listopada 1958 do Nowego Jorku. Ta jednak zakończyła się decyzją o ponownej organizacji rozmów między państwami bezpośrednio zainteresowanymi Cyprem. Makarios III nie brał bezpośredniego udziału w dialogu grecko-turecko-brytyjskim dotyczącym organizacji politycznej niepodległego Cypru, lecz był informowany o jego przebiegu przez greckiego ministra spraw zagranicznych. Mimo początkowych obiekcji, zaakceptował powstanie na wyspie tureckiej bazy wojskowej (jako gwarancji respektowania przez grecką większość populacji praw Turków cypryjskich), sprzeciwiał się natomiast postulatowi, by Grecy i Turcy po połowie tworzyli siły zbrojne. Był zdania, że proporcja dwóch narodowości powinna odpowiadać ich odsetkowi w społeczeństwie. Po zakończeniu rozmów, w którym dyplomacja grecka częściowo doprowadziła do uwzględnienia oczekiwań arcybiskupa, Makarios III 12 lutego 1959 zaakceptował podpisane w Zurychu dokumenty końcowe negocjacji. Wyraził jedynie żal, że w ich trakcie Grecy cypryjscy nie mieli własnej reprezentacji. Podkreślił jednak, że osiągnięty został najważniejszy cel – niepodległość Cypru, równie istotny dla greckich, jak i tureckich mieszkańców wyspy. Następnego dnia hierarcha skontaktował się z gen. Griwasem, prosząc go o wyrażenie oficjalnego poparcia dla dokumentów zuryskich, co oznaczało rezygnację z idei enosis, zdaniem Makariosa niemożliwej do realizacji w panujących warunkach politycznych. Wojskowy nie podzielał jednak w tej sprawie stanowiska duchownego, czy wręcz był przekonany, że do rezygnacji z enosis zmusił Makariosa III premier Grecji.
16 lutego 1959 Makarios III przybył do Londynu na czele 27-osobowej delegacji Greków cypryjskich, w celu podpisania układów z Zurychu. 25 spośród członków delegacji sprzeciwiło się treści porozumień, toteż arcybiskup poinformował greckiego ministra spraw zagranicznych, że ich podpisanie przez nią jest niemożliwe. Jedynie wysiłki dyplomatów greckich doprowadziły Makariosa III i delegację cypryjską do udziału w przewidzianej konferencji. W jej trakcie hierarcha stwierdził, że zastrzeżenia delegacji dotyczą nadania tureckiemu wiceprezydentowi Cypru prawa weta, liczebności Turków cypryjskich w siłach zbrojnych (przewidywane 30% było wyższe, niż odsetek ludności tureckiej w społeczeństwie) oraz traktatu gwarancyjnego, w którym zawarto prawo każdego z uczestników konferencji do interwencji w politykę wewnętrzną Cypru. Ostatecznie 19 lutego 1959, zdając sobie sprawę z niemożliwości renegocjacji dokumentów z Zurychu, podpisał przygotowany traktat. Makarios III mógł być również szantażowany przez brytyjskie służby specjalne, które groziły mu ujawnieniem materiałów dowodzących jego czynnego homoseksualizmu. Makarios III wielokrotnie podkreślał w kolejnych latach, że podpisał układy z Zurychu wyłącznie dla dobra kraju, a ich postanowienia go nie satysfakcjonowały.
Prezydent Cypru (1960–1974).
Niepodległość Cypru została przyjęta przez Greków cypryjskich entuzjastycznie. Negatywnie do jej warunków i do samego Makariosa III odnosili się jedynie zwolennicy organizacji prawicowych, związanych z Grivasem, którzy nie dopuszczali myśli o choćby czasowej rezygnacji z enosis.
13 grudnia 1959 Makarios III został przez Greków cypryjskich wybrany na prezydenta Cypru (formalnie z ramienia partii Front Patriotyczny), uzyskując 66,29% głosów. Jego jedynym kontrkandydatem był Joanis Kleridis. Głową niepodległego państwa został 16 sierpnia roku następnego, po ukończeniu prac nad konstytucją republiki i rezygnacji Wielkiej Brytanii z władzy na wyspie.
Polityka zagraniczna.
Już w lutym 1959 Makarios III zadeklarował, iż dla Cypru najkorzystniejsza będzie polityka niezaangażowania. Po objęciu urzędu prezydenckiego ponowił tę deklarację i odtąd konsekwentnie ją realizował. We wrześniu 1960 Cypr został przyjęty do ONZ, w 1961 – do Rady Europy, Makarios III odmówił natomiast przyłączenia się do NATO.
Podobnie jak większość greckich polityków cypryjskich uważał traktaty londyński i zuryski za rozwiązania tymczasowe, zaś proklamację niepodległości Cypru za pierwszy krok na drodze do popieranej przez Greków cypryjskich enosis. Liczył początkowo, że uzyska poparcie dla anulowania traktatów w ONZ, powołując się na fakt narzucenia ich społeczności cypryjskiej wbrew zasadzie samostanowienia. Z czasem dostrzegł, że Stany Zjednoczone, Turcja, Grecja i Wielka Brytania zgadzają się co do konieczności zachowania "status quo" na Cyprze, obawiając się wewnętrznego konfliktu w NATO w razie jego zmiany. Niemożność uzyskania poparcia krajów zachodnich dla idei enosis skłoniła go zatem do poszukiwania sojuszników w bloku państw socjalistycznych i wśród krajów rozwijających się, w tym tych, które niedawno uzyskały niepodległość w ramach demontażu systemu kolonialnego. Zachowywał przy tym dobre relacje z państwami bloku zachodniego. Poparcie dla ruchu krajów niezaangażowanych i zbliżenie z blokiem socjalistycznym nie było bez związku z osobistymi przekonaniami arcybiskupa, określanego przez polityków bloku zachodniego jako „Fidel Morza Śródziemnego” lub „czerwony ksiądz”.
Arcybiskup był zdania, że uczestnictwo w ruchu państw niezaangażowanych i przedstawienie na forum międzynarodowym dowodów, iż suwerenność Cypru jest w istocie iluzoryczna pozwoli mu na uzyskanie poparcia niezbędnego dla rewizji konstytucji Republiki, a następnie do urzeczywistnienia "enosis". Szczególną wagę przywiązywał do współpracy z Indiami. W 1962 odwiedził Nowe Delhi i zaprotestował przeciwko agresji na Indie. Za jego rządów Cypr nie utrzymywał kontaktów dyplomatycznych z Chińską Republiką Ludową. Przyjazne relacje łączyły również Cypr z naserowskim Egiptem, jednak wbrew stanowisku egipskiej dyplomacji Makarios III nie przyłączył się do bojkotu ekonomicznego Izraela, dzięki czemu również od niego otrzymywał pomoc gospodarczą.
Makarios III kierował polityką zagraniczną Cypru jednoosobowo, praktycznie bez konsultacji z rządem ani tureckim wiceprezydentem, co było możliwe dzięki ogromnemu zaufaniu, jakim darzyli go Grecy cypryjscy. W krótkim czasie stał się – obok Josipa Broza Tity, Jawaharlala Nehru i Gamala Abdel Nasera – jednym z przywódców Ruchu Państw Niezaangażowanych. Uczestniczył w jego konferencjach w Belgradzie (1961), Kairze (1964) i Lusace (1970). Republika Cypru nieoficjalnie przyłączyła się do Afroazjatyckiej Konferencji Solidarnościowej, posiedzenie komitetu wykonawczego której Makarios III gościł w 1963 w Nikozji. Zapewnił wówczas, że nie dopuści, by w brytyjskich bazach na Cyprze składowano broń jądrową i by zostały one użyte w walce z państwami arabskimi. Wielokrotnie na forum ONZ prezydent solidaryzował się z przywódcami państw niezaangażowanych i apelował o wielką międzynarodową debatę nt. pomocy dla krajów rozwijających się, wzmocnienia prawa międzynarodowego i rozbrojenia. Dążył do budowy międzynarodowego wsparcia dla swoich postulatów wycofania się obcych wojsk z Cypru. Działalność Makariosa III budziła niepokój rządów tureckiego, brytyjskiego i greckiego, obawiających się, że arcybiskup zacieśni współpracę z blokiem socjalistycznym. Wielka Brytania i Turcja pragnęły ponadto zachowania w mocy traktatów zuryskiego i londyńskiego. W 1962, w czasie wizyty w Grecji, jej premier Karamanlis zadeklarował nieingerowanie w politykę prezydenta, dał mu jednak do zrozumienia, że obrany przezeń kurs nie jest zgodny z oczekiwaniami Grecji. W tym samym roku Makarios III udał się do Turcji, gdzie zapewniał, że przyspieszy wprowadzanie w życie decyzji korzystnych dla tureckich mieszkańców Cypru.
Od 1961 Cypr był członkiem Wspólnoty Narodów; prezydent opowiadał się za pogłębieniem współpracy między jej członkami.
Polityka niezaangażowania prowadzona przez Makariosa budziła niepokój Stanów Zjednoczonych, które doszły do wniosku, że tworzy ona niebezpieczeństwo zdominowania kraju przez ZSRR. Gdy amerykańscy specjaliści doszli do wniosku, że Cypr jest ekonomicznie niesamodzielny, USA zaczęła udzielać mu regularnego wsparcia gospodarczego, chcąc ubiec w tym zakresie Związek Radziecki. W czerwcu 1962 Makarios III odbył oficjalną wizytę do Waszyngtonu, zakończoną podpisaniem dalszych umów gospodarczych i zgodą na szkolenie urzędników cypryjskich w USA. W tym samym roku prezydent USA Lyndon B. Johnson udał się na Cypr z rewizytą, w czasie której zasugerował Makariosowi zwalczanie lewicowych ugrupowań na wyspie, w tym komunistycznej partii AKEL. Prezydent odmówił, gdyż partia ta wspierała jego politykę. W tych samych latach Makarios III nawiązał stosunki dyplomatyczne ze Związkiem Radzieckim i podpisał umowy gospodarcze z ZSRR i Polską (modernizacja portu w Famaguście). Mimo początkowych wątpliwości co do możliwej reakcji bloku zachodniego na współpracę z blokiem wschodnim, ostatecznie doszedł do wniosku, że utrzymywanie przyjaznych relacji z obydwoma ugrupowaniami okazuje się najkorzystniejsze dla Cypru, gdyż prowadzi do uzyskiwania od obydwu stron pomocy ekonomicznej. Z czasem stosunki cypryjsko-radzieckie uległy jednak pogorszeniu, gdyż prezydent, wbrew oczekiwaniom rządu ZSRR, nie wspierał bloku socjalistycznego (np. w 1961 skrytykował radzieckie testy z bronią jądrową). W związku z tym dyplomacja radziecka równocześnie podsycała konflikty turecko-greckie na Cyprze i popierała starania Makariosa III na rzecz wycofania się z wyspy obcych wojsk.
Makarios III cieszył się poparciem większości cypryjskich Greków, z wyłączeniem tej ich grupy, która opowiadała się za dążeniem do "enosis" poprzez ścisłą współpracę z NATO i Grecją. Na takiej podstawie opozycję wobec prezydenta budowali m.in. przybywający z Grecji, w ramach współpracy obydwu państw, greccy oficerowie.
Konflikt grecko-turecki na Cyprze.
Od początku istnienia niepodległego Cypru problemem wewnętrznym państwa był konflikt między społecznościami grecką (80% mieszkańców) i turecką (20%). Prezydent doskonale zdawał sobie z niego sprawę i opowiadał się za stopniową integracją obydwu społeczności, podczas gdy politycy tureccy stali na stanowisku przeciwnym.
W listopadzie 1961 Makarios III zdecydował o rezygnacji z organizacji armii na Cyprze, gdy korzystając z przyznanego mu konstytucyjnie prawa weta wiceprezydent Fazıl Küçük zablokował jego projekt organizacji armii z oddziałami mieszanymi narodowościowo. W grudniu roku następnego zawiesił funkcjonowanie wszystkich organów samorządu lokalnego, pragnąc w ten sposób nie dopuścić do powstania odrębnych rad miejskich (greckich i tureckich) w miejsce rad mieszanych. Społeczność turecka nie uznała jego decyzji i zaczęła samodzielnie organizować nielegalne rady. Rząd turecki oskarżył prezydenta o łamanie konstytucji, którą sam podpisał. Cypryjski Najwyższy Trybunał Konstytucyjny pod przewodnictwem sędziego z RFN, Ernesta Forsthoffa, uznał za równie niekonstytucyjne tworzenie odrębnych rad, jak i dekret Makariosa III. W odpowiedzi prezydent oznajmił, że wyższą wartością niż konstytucja jest dobro państwa.
Debata wokół konstytucji i spory grecko-tureckie doprowadziły do faktycznego paraliżu państwa – nie osiągnięto porozumienia w kwestii zarządu największymi miastami, utworzenia armii, uchwalenia budżetu. Obydwie społeczności zarzucały sobie wzajemnie spowodowanie całej sytuacji. Makarios III stał konsekwentnie na stanowisku, że bez zmiany konstytucji położenie Cypru nie poprawi się. Z kolei politycy tureccy twierdzili, że w razie jej modyfikacji dojdzie do realizacji idei "enosis" i łamania praw Turków. Obydwie strony zarzucały rywalom złą wolę i traktowały się podejrzliwie i niechętnie.
4 sierpnia 1963 Makarios III przedstawił swoje propozycje zmian konstytucyjnych, zakładających mieszane rady miejskie, zniesienie zasady uchwalania i zatwierdzenia kluczowych ustaw osobno przez grecką i turecką izbę parlamentu oraz zniesienie zapisu o proporcjonalnym obsadzaniu stanowisk urzędniczych wobec faktu jej nierespektowania. Prezydent skrytykował również zapis umożliwiający interwencję brytyjską, turecką lub grecką na wyspie. 22 sierpnia tego samego roku wiceprezydent Küçük zagroził interwencją turecką w razie jakiejkolwiek zmiany konstytucji, która jego zdaniem byłaby równoznaczna ze złamaniem praw Turków. Na przełomie listopada i grudnia Makarios III zaprezentował kolejną propozycję zmian w konstytucji (trzynaście punktów Makariosa), która również została odrzucona. Kilka dni po przekazaniu projektu prezydenckiego wiceprezydentowi w Nikozji wybuchły zamieszki grecko-tureckie, w wyniku których zginęło ok. 300 osób, zaś ok. 100 tureckich wsi zostało zniszczonych. Prezydent i wiceprezydent bezskutecznie wspólnie wzywali do spokoju. Niezależnie od wystąpień Makariosa III, który wzywał Cypryjczyków greckich do zaprzestania ataków na Turków, greckie stacje radiowe nadawały komunikat o skrajnie odmiennej treści. Aktów przemocy, mimo apeli, dopuszczały się nadal obie strony.
Zamieszki na wyspie wywołały reakcję Turcji, Grecji i Wielkiej Brytanii. Najbardziej zdecydowana była reakcja Ankary; rząd turecki rozpoczął mobilizację, koncentrację floty i skierował nad wyspę bombowce, które przeprowadziły loty ostrzegawcze. 26 grudnia 1963, dzień po pojawieniu się nad Cyprem tureckiego lotnictwa, Makarios III oskarżył Turcję w Radzie Bezpieczeństwa ONZ o agresję. Wobec faktu, że po wybuchu zamieszek tureccy członkowie rządu złożyli dymisję, przyjęcie skargi oznaczało uznanie rządu złożonego jedynie z Greków. W tej sytuacji prezydent 1 stycznia 1964 ogłosił wypowiedzenie traktatów z Londynu i Zurychu, z czego jednak szybko musiał się wycofać, przekonany przez brytyjskiego ministra Duncana Sandysa, iż mógłby sprowokować interwencję turecką. Deklarację Makariosa III poparł natomiast Związek Radziecki. Sytuację na Cyprze miała rozwiązać konferencja w Londynie w styczniu 1964, z udziałem delegatów obydwu zamieszkujących wyspę narodowości, Turcji i Wielkiej Brytanii. Makarios III nie wziął udział w obradach. Wypowiadał się jednak przeciwko wprowadzeniu na wyspę kontyngentu NATO. Oczekiwał, że problem cypryjski rozwiąże Rada Bezpieczeństwa ONZ. Ostatecznie 4 marca 1964 Rada ogłosiła utworzenie United Nations Peacekeeping Force in Cyprus w sile 7 tys. żołnierzy, równocześnie nie ustosunkowując się do apeli Makariosa III o unieważnienie porozumień z 1960.
Mimo umiędzynarodowienia kwestii cypryjskiej walki na wyspie trwały, zaś liczniejsi Grecy zaczęli uzyskiwać w nich przewagę. Apele prezydenta o spokój nie przynosiły efektu. Turcja zażądała od niego natychmiastowego przywrócenia spokoju, grożąc interwencją; z kolei Grecja zapowiedziała wystąpienie w obronie Cypru w razie jej zaistnienia. 27 marca 1964 na wyspę dotarły siły pokojowe, został wyznaczony mediator. 4 kwietnia Makarios III ponownie ogłosił jednostronne wypowiedzenie traktatów z 1960, powołując się na fakt opuszczenia koszar przez stacjonujący na wyspie garnizon turecki. Decyzję tę poparł rząd Grecji. W odpowiedzi Turcja wypowiedziała traktat grecko-turecki z 1930, gwarantujący prawa Greków żyjących w tym kraju. Na wyspie zaczęły lądować oddziały tureckie i greckie, zaś prezydent podjął tworzenie Gwardii Narodowej złożonej z Greków, szkolonych przez greckich oficerów. Oddziały ONZ nie przyczyniały się do załagodzenia konfliktu. Wobec coraz częstszego przekraczania przestrzeni powietrznej Cypru przez tureckie samoloty Makarios III zagroził przeprowadzeniem zmasowanego ataku na osiedla tureckie. Tureckie enklawy, w których zabarykadowali się walczący o taksim, zostały odizolowane i objęte embargiem na niemal wszystkie towary, w tym żywność, którą z trudnościami mogły dostarczać jedynie organizacje humanitarne.
Wobec faktu, że poparcie dla polityki Makariosa III zadeklarował Związek Radziecki, USA zwiększyły aktywność dyplomatyczną ukierunkowaną na zakończenie konfliktu. W lipcu 1964 amerykański konsultant Dean Acheson przedstawił projekt porozumienia, zakładający referendum w sprawie zjednoczenia Cypru z Grecją, utworzenie dwóch kantonów etnicznie tureckich o statusie autonomicznym, przekazanie Turcji części półwyspu Karpas i greckiej wyspy Kastelorizo (jako wyrównania pozycji strategicznej obydwu państw po ewentualnej unii cypryjsko-greckiej), rekompensaty dla Turków cypryjskich deklarujących chęć wyjazdu z wyspy. Makarios uznał, że przyjęcie planu oznaczałoby przychylenie się do tureckiej idei "taksim", zapewniał także, że Turkom cypryjskim wystarczą uprawnienia mniejszości narodowej. Nieugięta postawa arcybiskupa wywołała sprzeciw polityków greckich, którzy wprawdzie odmówili dalszych negocjacji z Turcją w oparciu o plan Achesona, ale zażądali równocześnie od niego, by – o ile naprawdę dąży do enosis – działał zgodnie z wytycznymi dyplomacji greckiej. Makarios III wierzył jednak, że zdoła doprowadzić do unii z Grecją metodą faktów dokonanych, mimo ostrzeżeń, że jego polityka może doprowadzić do wojny z Turcją. Podległe mu siły kontynuowały ataki na Turków cypryjskich, państwo kupowało z Grecji broń, zbroiły się również, pozyskując broń z Turcji, organizacje tureckie. 7 sierpnia lotnictwo tureckie rozpoczęło dwudniową ofensywę nad wyspą. W obronie Cypru wystąpiła Grecja, solidarność z Makariosem III wyraziły kraje niezaangażowane oraz kraje bloku wschodniego. Obawiając się sojuszu Cypru z blokiem radzieckim, Grecja ponownie bezskutecznie zażądała od prezydenta rezygnacji z forsowania idei "enosis" bez ustępstw na rzecz Turcji.
Po zakończeniu kryzysu grecko-tureckiego roku 1963 dominującą pozycję na wyspie zyskali Grecy, gdyż politycy tureccy wycofali się ze stanowisk rządowych. Mimo tego faktu rząd Makariosa III był uznawany na arenie międzynarodowej (poza Turcją). Cypryjska Izba Reprezentantów wyraziła w 1964 swoje uznanie dla polityki niezaangażowania. W roku następnym Izba, złożona już wyłącznie z Greków, przegłosowała opracowane kilka lat wcześniej przez prezydenta ustawy o zniesieniu limitów narodowościowych w organach politycznych i administracji oraz uchwaliła deklarację praw mniejszości tureckiej, nadającą jej pełną autonomię. Polityka wewnętrzna Makariosa III spotkała się z krytyką Grecji, której rząd ocenił działalność prezydenta Cypru jako prowokacyjną wobec Turków. W maju 1965 premier Grecji odrzucił propozycję ogłoszenia unii obydwu państw w czasie wizyty Makariosa w Atenach.
W połowie lat 60. polityka Makariosa III cieszyła się poparciem Związku Radzieckiego, podczas gdy Stany Zjednoczone niepokoiła samodzielna aktywność prezydenta (politycy USA mieli nadzieję, że prawicowa opozycja na Cyprze okaże się na tyle silna, by usunąć arcybiskupa z urzędu). Cieszył się on przy tym ogromnym poparciem społecznym obywateli Cypru, jak również obywateli Grecji, niechętnie nastawionych do jednoznacznie proamerykańskich rządów swojego kraju. Sam Makarios pozostawał konsekwentnym uczestnikiem ruchu państw niezaangażowanych, licząc na to, że w Grecji do władzy dojdzie ugrupowanie, które poprze jego koncepcję unii z Grecją bez ustępstw na rzecz Turcji. W 1965 odrzucił zasugerowany przez Deana Achesona plan pokojowy, uznając, że "de facto" zezwoliłby w ten sposób na podział wyspy. Zyskał w tej sprawie poparcie Grecji. We wrześniu tego samego roku zawarł tajny traktat handlowy z ZSRR, który umożliwiał Cypryjczykom greckim uzyskiwanie dostaw uzbrojenia nawet w przypadku niechęci Grecji. Makarios III pozostawał również pierwszoplanową postacią w ruchu państw niezaangażowanych; jego popularności w krajach rozwijających się starała się przeciwdziałać dyplomacja Turcji. Wcześniej, w lipcu 1965, arcybiskup wydał Kartę praw mniejszości, w której Turcy cypryjscy uzyskali potwierdzenie praw do autonomicznego szkolnictwa i organizacji religijnych. Nie zadowoliła ona Turków, którzy nadal stali na stanowisku, że nie są na Cyprze mniejszością narodową, a drugą, pełnoprawną społecznością etniczną i religijną.
Zmiana położenia międzynarodowego Cypru po 1967.
Nadzieje na przejęcie władzy w Grecji przez ugrupowanie przychylne politycznym planom Makariosa III upadły po zamachu stanu czarnych pułkowników w 1967. Ich rząd zadeklarował całkowitą lojalność wobec bloku zachodniego i podjął rozmowy z Turcją, by uregulować kwestię cypryjską bez porozumienia z władzami wyspy. Makarios III zdawał sobie sprawę, że realizacja "enosis" w okresie sprawowania rządów w Atenach przez prawicową juntę oznaczałoby likwidację demokracji także na Cyprze. Dlatego w sierpniu 1967 odmówił przyłączenia wyspy do Grecji za cenę utworzenia nań tureckiej bazy wojskowej i opowiedział się za zachowaniem niepodległości Cypru. Poparcia dla swoich planów szukał w ruchu państw niezaangażowanych. Jego pozycja w nim również zachwiała się, gdy po wybuchu wojny sześciodniowej poparł swojego wieloletniego sojusznika egipskiego, lecz nie zaprzestał kontaktów z Izraelem.
Nie mogąc liczyć na pomoc wojskową ZSRR (po poprawie stosunków radziecko-tureckich), ani na pomoc grecką, nie chcąc natomiast dopuścić do podziału wyspy, Makarios III podjął rozmowy z Turkami cypryjskimi. Zadeklarował czasową rezygnację z "enosis" (co stało się przyczyną oskarżania go o zdradę ideałów greckich), zaś w marcu 1968 zadekretował zniesienie wszelkich ograniczeń w przepływie osób i towarów na wyspie oraz restrykcji, jakimi objęto po walkach w 1963 enklawy tureckie. Z wyspy wycofały się także oddziały greckie sprowadzone w okresie zamieszek. 26 lutego 1968 arcybiskup został wybrany na drugą kadencję prezydencką, uzyskując 95% głosów wyborców greckich. Startował pod hasłem utrzymania niepodległości, podczas gdy jego jedyny kontrkandydat Takis Ewdokas opowiadał się za enosis. Miesiąc później Makarios III zakończył blokadę enklaw tureckich.
8 marca 1970 Makarios III przeżył zamach na swoje życie, gdy został ostrzelany prezydencki helikopter. Sprawstwo tego wydarzenia nigdy nie zostało w pełni wyjaśnione.
Z kolei w lipcu 1970 wspierająca Makariosa III partia, Demokratyczny Front Narodowy, wygrała wybory parlamentarne. Niewielka opozycja grupowała się wokół haseł natychmiastowej "enosis" i poparcia dla greckiej junty. Jej najważniejszą organizacją był powstały w 1969 Front Narodowy.
W 1972 przedstawiciele „czarnych pułkowników” zaprosili Makariosa III do Aten, by przekonać go do natychmiastowej unii cypryjsko-greckiej. Arcybiskup odmówił, co skłoniło pułkowników do uwolnienia z aresztu domowego gen. Griwasa i skierowania go na Cypr w celu przeprowadzenia zamachu stanu. Rząd grecki zaczął również otwarcie występować przeciwko cypryjskiemu na arenie międzynarodowej. Po wewnętrznym zamachu stanu w łonie greckiej junty (25 listopada 1973 władzę objął gen. Dimitrios Joanidis) relacje grecko-cypryjskie uległy dalszemu pogorszeniu. Nowy szef rządu pragnął bowiem doprowadzić do aneksji Cypru, by podnieść swój autorytet w społeczeństwie. Z kolei władze tureckie w 1973 po raz kolejny zasugerowały Makariosowi III zmianę ustroju Cypru na federalny, co prezydent odczytał jako pierwszy krok na drodze do realizacji "taksim" i zdecydowanie odrzucił.
W tym samym roku Makarios III rozpisał kolejne wybory prezydenckie i wygrał je, nie mając żadnych rywali.
Zamach stanu na Cyprze.
Działalność EOKA 2.
W połowie 1971, dzięki pomocy czarnych pułkowników, na Cypr wrócił gen. Jeorjos Griwas, który stanął na czele organizacji EOKA 2 – struktury partyzanckiej, której celem miała być natychmiastowa unia Cypru z Grecją. Ugrupowanie wystąpiło przeciwko Makariosowi III i popierającym go siłom politycznym, w szczególności komunistycznej AKEL. Wyjątkowa pozycja Griwasa, wynikająca z jego zaangażowania w ruch na rzecz niepodległości Cypru w latach 50. sprawiała, że prezydent, chociaż wiedział, gdzie ukrywa się przywódca EOKA 2, nie zdecydował się na jego aresztowanie. Równocześnie siły policyjne Cypru zwalczały partyzantkę. W 1973 EOKA 2 dwukrotnie planowała zamach na Makariosa III, jednak obie próby zostały przedwcześnie wykryte lub zakończyły się fiaskiem.
25 stycznia 1974 Jeorjos Griwas zmarł w swojej tajnej siedzibie w Limassol. W czasie jego pogrzebu Makarios III podkreślał zasługi generała w walce z Wielką Brytanią, jak również ogłosił amnestię dla tych członków EOKA 2, którzy ujawnią się w ciągu pięciu dni. Apel ten pozostał bez odzewu. Organizacja kontynuowała dotychczasową działalność, realizując polecenia greckiej junty. EOKA 2 nawiązała również kontakty z Gwardią Narodową, szkoloną przez oficerów greckich, zyskując jej faktyczne poparcie i tym samym zapewniając sobie bezkarność. Makarios III powołał wówczas do życia Efedrikon Soma, korpus rezerwowy Gwardii, którego członkowie musieli wykazywać się bezdyskusyjną lojalnością wobec prezydenta. Nowa formacja odniosła pewne sukcesy w walce z partyzantką. Ponadto 1 lipca 1974 prezydent ogłosił zmniejszenie liczebności Gwardii z 10 tys. do 2 tys. żołnierzy i usunięcie z wyspy 650 nadliczbowych oficerów przybyłych z Grecji. 5 lipca tego samego roku oskarżył Gwardię o odgrywanie roli „wewnętrznej armii okupacyjnej”, zaś grecką juntę o organizowanie na wyspie działalności terrorystycznej i dążenie do likwidacji państwa cypryjskiego. Dowody słuszności tych stwierdzeń zostały odnalezione już kilka miesięcy wcześniej w kwaterze Grivasa w Limassol. Prezydent zażądał od Grecji wycofania z wyspy wszystkich oficerów, jednak spotkał się z odmową. Tymczasem w lipcu 1974 Efedrikon Soma rozbił tajny magazyn broni EOKA 2 i aresztował 150 partyzantów (z ogólnej liczby 500). Makarios III uznał to wydarzenia za ostateczny cios zadany organizacji. Jednak w tym samym momencie liderzy EOKA B, w porozumieniu z juntą czarnych pułkowników, postanowili natychmiast przystąpić do przeprowadzenia zamachu stanu.
Kryzys kościelny.
2 marca 1972, działając w porozumieniu z juntą czarnych pułkowników, posłuszeństwo Makariosowi III jako swojemu zwierzchnikowi duchownemu wypowiedzieli metropolici Pafos, Kition i Kirenii Gennadiusz, Antym i Cyprian. Zarzucili mu bezprawne łączenie funkcji prezydenckiej z urzędem arcybiskupa, a następnie niezgodnie z prawem kanonicznym suspendowali. Zwołany w kwietniu 1973 w Nikozji Wielki Synod z udziałem przedstawicieli starożytnych patriarchatów prawosławnych uznał wystąpienie metropolitów za bezprawne i potwierdził prawo Makariosa III do sprawowania obowiązków prezydenta. Synod dokonał również reformy podziału administracyjnego Cypryjskiego Kościoła Prawosławnego i wybrał nowych metropolitów na miejsce Gennadiusza, Cypriana i Antyma.
Zamach stanu.
15 lipca 1974 sympatyzujące z EOKA 2 oddziały Gwardii Narodowej zaatakowały pałac prezydencki w Nikozji, rozgłośnię radiową i szereg innych strategicznych budynków w stolicy. Ogłoszono powstanie Rządu Ocalenia Narodowego, który miał ratować kraj przed skutkami polityki prezydenta. Podana została wiadomość o śmierci arcybiskupa, jednak w rzeczywistości Makarios III zbiegł ze zniszczonego pałacu początkowo do Pafos, gdzie cieszył się znacznym poparciem. Zaapelował do Cypryjczyków, by stawili opór zamachowcom. 16 lipca wygłosił w języku angielskim drugie przemówienie, w którym zwracał się do wszystkich narodów o pomoc w zachowaniu niezależności przez Cypr. Następnego dnia z bazy brytyjskiej w Akrotiri odleciał przez Maltę do Londynu.
Wielka Brytania nie uznała rządu powołanego przez organizatorów puczu. Makarios III zyskał również poparcie NATO, także z powodu skrajnie antytureckich poglądów Nikosa Sampsona, lidera EOKA B wyznaczonego na nowego prezydenta Cypru. Stany Zjednoczone, potępiając zamach stanu, nie wypowiedziały się w sprawie legalności nowego rządu, nieoficjalnie go popierając. Po stronie Makariosa opowiedział się Związek Radziecki. Turcja, która nie protestowałaby przeciwko samemu obaleniu Makariosa III, również nie mogła zaakceptować szowinistycznego rządu tymczasowego.
Pod pretekstem obrony ludności tureckiej na Cyprze 20 lipca 1974 Turcja rozpoczęła inwazję na wyspę. W jej wyniku doszło do faktycznego podziału wyspy na część grecką i turecką, przy czym część turecka, przeznaczona dla 18% mieszkańców, objęła 1/3 wyspy. Doprowadzenie do takiego podziału od początku dekady miało poparcie zarówno greckiej junty, jak i Stanów Zjednoczonych.
W październiku 1974 Makarios III zwrócił się do ONZ z wnioskiem o wydanie rezolucji w sprawie cypryjskiej. Została ona wydana 1 listopada 1974 i zawierała apel o wycofanie wszelkich obcych wojsk z wyspy oraz o podjęcie rokowań grecko-tureckich za pośrednictwem Sekretarza Generalnego ONZ. W rozmowach tych Makarios nie wziął udziału, co miało być w założeniach polityków greckich gestem dobrej woli wobec Turcji. Wobec niepowodzenia kolejnych tur negocjacji 16 września 1975, na wniosek arcybiskupa, ONZ wydała kolejną rezolucję, apelującą o porozumienie gwarantującą suwerenność Cypru i likwidację podziału wyspy.
Prezydent Cypru (1974–1977).
7 grudnia 1974 arcybiskup wrócił do Nikozji, owacyjnie witany przez społeczność grecką, i na nowo zaczął pełnić obowiązki prezydenta. Faktyczny podział Cypru skłonił Makariosa III do ostatecznej rezygnacji z "enosis". Odtąd głównym celem jego działalności było przywrócenie sytuacji na Cyprze sprzed 1974. Opowiadał się za utworzeniem państwa federacyjnego, odrzucał natomiast perspektywę definitywnego podziału wyspy – 30 maja 1976 odrzucił taką propozycję złożoną przez polityków reprezentujących Turków cypryjskich.
W styczniu 1977 Makarios III podjął, pod auspicjami ONZ, nowe rozmowy z przedstawicielami Turków cypryjskich. Były one najbardziej produktywne od kilku lat, a ich efektem było porozumienie w kwestii powstania federalnego państwa cypryjskiego złożonego z dwóch członków (społeczności etnicznych), ale z rządem centralnym chroniącym jedność kraju, kontynuującego politykę niezaangażowania, z osobą świecką jako szefem rządu – Makarios zgodził się dla dobra kraju w przyszłości odejść z urzędu prezydenckiego. W zamian za to ustępstwo przedstawiciele Turków cypryjskich byli gotowi pomniejszyć strefę przeznaczoną dla swojej społeczności i okupowaną przez armię turecką. Do wypracowania całkowitego porozumienia nie doszło jednak i tym razem. W czasie kolejnych rund rozmów Makarios III stwierdził, że powierzchnia zajmowana na wyspie przez poszczególne społeczności powinna być proporcjonalna do liczby osób do nich przynależących, co oznaczałoby okrojenie terytorium Turków do 1/5 terytorium Cypru. Z kolei delegacja Turków cypryjskich domagała się ograniczenia prerogatyw rządu centralnego na rzecz gabinetów lokalnych (greckiego i tureckiego).
W okresie 1974–1977 stan zdrowia arcybiskupa znacznie się pogorszył. 3 sierpnia 1977 Makarios III zmarł w Nikozji wskutek kolejnego zawału serca. W jego pogrzebie uczestniczyli delegaci wszystkich autokefalicznych Kościołów prawosławnych, części innych Kościołów chrześcijańskich, szereg delegacji różnych państw oraz 250 tys. Greków cypryjskich (1/3 całej społeczności). Zgodnie z własnym życzeniem został pochowany nieopodal klasztoru Kykkos. Serce arcybiskupa wyjęto z ciała i poddano badaniom, które miały potwierdzić przyczynę zgonu; nieformalnie twierdzono, że celem badań miało być sprawdzenie, czy Makarios III nie został otruty. Do 2006 serce przechowywano w siedzibie arcybiskupstwa Cypru, decyzję o jego pochówku podjął dopiero arcybiskup Cypru Chryzostom II.
Postać Makariosa III nie przestała budzić kontrowersji. Wokół jego postaci powstał wśród Greków cypryjskich swoisty kult, zwolennicy arcybiskupa uważają go za bohatera narodowego, przypisują mu wręcz nieomylność. Grób hierarchy jest celem pielgrzymek wiernych, rozważana jest jego kanonizacja. Do 2008 przed pałacem arcybiskupim w Nikozji znajdował się dziesięciometrowy pomnik Makariosa III wykonany przez cypryjskiego artystę z Londynu Nikosa Kotzamianisa. W wymienionym roku arcybiskup Cypru Chryzostom II zdecydował o przeniesieniu posągu do monasteru Kykkos i zastąpieniu go marmurowym pomnikiem naturalnych rozmiarów.
Krytycy Makariosa III uważają go za człowieka próżnego i wyniosłego, skłonnego do otaczania się pochlebcami. Zarzucają mu też autokratyczny styl rządzenia. Wśród kontrowersyjnych działań Makariosa III wymienia się zgodę na wystąpienie zbrojne EOKA, jego działalność sabotażową i zamachy, odrzucenie planu Achesona, co mogłoby wcześniej zakończyć konflikt wewnętrzny na Cyprze, jak również wygłoszenie w 1974 apelu o interwencję do gwarantów niepodległości Cypru (według krytyków arcybiskupa posłużyło to za pretekst do inwazji tureckiej). Szczególna niechęć wobec Makariosa III panuje wśród Turków cypryjskich, którzy oskarżają go o dążenie do eksterminacji lub wygnania z wyspy wszystkich mieszkańców pochodzenia tureckiego. Kontrowersje wokół postaci pierwszego prezydenta Cypru znajdują swój wyraz w popularnych legendach związanych z jego pogrzebem. Podczas ceremonii padał gwałtowny deszcz, co rzadko zdarza się w sierpniu na Cyprze. Grecy interpretują ten fakt jako dowód, że nawet niebiosa pogrążyły się w żalu po śmierci biskupa. W interpretacji tureckiej deszcz został zesłany, by zmyć zbrodnie zmarłego.

</doc>
<doc id="2381209" url="https://pl.wikipedia.org/wiki?curid=2381209" title="Claude Azéma">
Claude Azéma

Claude Azéma (ur. 23 lipca 1946 we Francji) – francuski i międzynarodowy działacz sportowy. Prezes Międzynarodowej Federacji Petanque i Gry Prowansalskiej (FIPJP) (fr. "Fédération Internationale de Pétanque et Jeu Provençal"). Stanowisko to piastuje od roku 2008, został na nie wybrany po raz drugi z rzędu (pierwszy w 2004).
Swoją działalność organizacyjną rozpoczął w latach 70. XX wieku. W 1974 był założycielem i przewodniczącym Komisji Sędziowskiej Francuskiej Federacji Petanque i Gry Prowansalskiej (FFJP). Od tamtego czasu wielokrotnie wybierany do zarządu FFJP, również jako przewodniczący.

</doc>
<doc id="2381210" url="https://pl.wikipedia.org/wiki?curid=2381210" title="Port lotniczy Atlantic City">
Port lotniczy Atlantic City

Port lotniczy Atlantic City (IATA: ACY, ICAO: KACY) – port lotniczy położony w mieście Atlantic City, w stanie New Jersey, w Stanach Zjednoczonych.

</doc>
<doc id="2381212" url="https://pl.wikipedia.org/wiki?curid=2381212" title="Instytut Parazytologii im. Witolda Stefańskiego Polskiej Akademii Nauk">
Instytut Parazytologii im. Witolda Stefańskiego Polskiej Akademii Nauk

Instytut Parazytologii im. Witolda Stefańskiego PAN – instytut naukowy Polskiej Akademii Nauk z siedzibą w Warszawie.
Historia.
W 1952 powstał Zakład Parazytologii PAN. Celem Zakładu były m.in. badania pasożytów występujących u ludzi i zwierząt w Polsce, mających wpływ na gospodarkę i ochronę zdrowia. W 1980 roku Zakład został przekształcony w Instytut Parazytologii PAN, a w 1983 roku otrzymał nazwę Instytutu Parazytologii im. Witolda Stefańskiego. W 1998 roku Instytut uzyskał osobowość prawną. 
Od 1997 roku siedziba Instytutu znajduje się w gmachu przy ul. Twardej w Warszawie. 
Obecnie Instytut zatrudnia 42 pracowników naukowych – 9 profesorów, 5 docentów, 14 doktorów, 6 asystentów i 8 pracowników inżynieryjno technicznych. Dyrektorem Instytutu jest prof. dr hab. Władysław Jan Cabaj.
Przedmiot badań.
Badania nad biologią pasożytów
Badania nad fizjologią układu pasożyt-żywiciel
Badania nad epizootiologią i zwalczaniem chorób pasożytniczych zwierząt
Struktura.
Instytut dzieli się na trzy zakłady, z których każdy dzieli się na trzy pracownie. Są to:
Wydawnictwa.
Instytut wydaje czasopismo "Acta Parasitologica".

</doc>
<doc id="2381213" url="https://pl.wikipedia.org/wiki?curid=2381213" title="Elżbieta Kościelna">
Elżbieta Kościelna

Elżbieta Kościelna (ur. 3 czerwca 1967) – polska siatkarka występująca na pozycji oraz libero, przez większość swej kariery związana ze Stalą Mielec, w której grała przez 15 sezonów. 21-krotna reprezentantka Polski w latach 1987–1999.
Kariera klubowa.
Elżbieta Kościelna zadebiutowała w barwach ekstraklasowej Stali Mielec w sezonie 1988/1989. Drużyna uplasowała się wówczas na 9. pozycji, co w obliczu reformy systemu rozgrywek oznaczało spadek do tworzonej właśnie Serii B I ligi. Tam zespół zajął 1. miejsce w tabeli i zdołał awansować do Serii A. Już rok później (1990/1991) Kościelna wraz z klubowymi koleżankami wywalczyła pierwszy w historii Stali medal Mistrzostw Polski, sukces ten udało się powtórzyć w sezonie 1993/1994.
Po sezonie 1994/1995 Kościelna przeniosła się do Augusto Kalisz, gdzie zdobyła Puchar i Wicemistrzostwo Polski (1995/1996).
Jej pobyt w Kaliszu trwał tylko rok, po którym zawodniczka powróciła do swej macierzystej drużyny. Był to jednak wyjątkowo trudny okres dla mieleckiego klubu – jeszcze przed powrotem Kościelnej zespół spadł do Serii B, a na skutek piętrzących się problemów finansowych i organizacyjnych 12 czerwca 1997 działacze postanowili o postawieniu klubu FKS Stal w stan likwidacji. Niemniej już 26 czerwca powstał KPS Stal, który kontynuował działalność dotychczasowej sekcji siatkówki kobiet. Mimo kłopotów zawodniczki zdołały zakończyć sezon 1996/1997 awansem do Serii A. W sezonie 1998/1999 Kościelna wraz z drużyną znów wywalczyła brązowy medal Mistrzostw Polski, a rok później srebrny. Po drugim w karierze Wicemistrzostwie siatkarka przerwała swoją karierę i została matką. Powróciła do gry w sezonie 2001/2002 i zdołała raz jeszcze wywalczyć brąz w roku 2004. Swoją karierę zakończyła po sezonie 2004/2005.

</doc>
<doc id="2381214" url="https://pl.wikipedia.org/wiki?curid=2381214" title="Gheorghe Măcinic">
Gheorghe Măcinic

Gheorghe Măcinic (ur. 2 lipca 1926) – rumuński wioślarz. Reprezentant Rumunii na Letnich Igrzyskach Olimpijskich 1952 w Helsinkach. Na igrzyskach uczestniczył w wioślarskiej ósemce w składzie Iosif Bergesz, Milivoi Iancovici, Ștefan Konyelicska, Gheorghe Măcinic, Ion Niga, Ștefan Pongratz, Alexandru Rotaru, Ștefan Somogy, Ion Vlăduț. Załoga rumuńska odpadła po pierwszym repesażu.

</doc>
<doc id="2381215" url="https://pl.wikipedia.org/wiki?curid=2381215" title="Southern Premier League (Tasmania)">
Southern Premier League (Tasmania)

Southern Premier League - piłkarskie rozgrywki na najwyższym szczeblu w stanie Tasmania, równoległe poziomem do ligi Northern Premier League, organizowane i zarządzane przez federacje stanową Football Federation Tasmania. Najstarsze rozgrywki ligowe utworzone na Tasmanii, po raz pierwszy rozegrane w roku 1900. W pierwszym sezonie udział wzięły trzy zespoły: Trinity FC, Gunners FC i Sandy Bay FC. Pierwszy tytuł mistrzowski zdobyła drużyna Trinity FC, natomiast najbardziej utytułowaną drużyną w rozgrywkach jest South Hobart FC, która to 21-krotnie zdobywał tytuł mistrzowski.

</doc>
<doc id="2381216" url="https://pl.wikipedia.org/wiki?curid=2381216" title="Ion Niga">
Ion Niga

Ion Niga (ur. 23 grudnia 1925) – rumuński wioślarz. Reprezentant Rumunii na Letnich Igrzyskach Olimpijskich 1952 w Helsinkach. Na igrzyskach uczestniczył w wioślarskiej ósemce w składzie Iosif Bergesz, Milivoi Iancovici, Ștefan Konyelicska, Gheorghe Măcinic, Ion Niga, Ștefan Pongratz, Alexandru Rotaru, Ștefan Somogy, Ion Vlăduț. Załoga rumuńska odpadła po pierwszym repesażu.

</doc>
<doc id="2381220" url="https://pl.wikipedia.org/wiki?curid=2381220" title="Stadion Miejski w Lenkoranie">
Stadion Miejski w Lenkoranie

Stadion Miejski – stadion piłkarski w mieście Lenkoran, w Azerbejdżanie. Może pomieścić 15 000 widzów. Został otwarty w 2006 roku. Swoje spotkania rozgrywa na nim drużyna Xəzər Lenkoran. Obiekt był jedną z aren kobiecych Mistrzostw Świata U-17 2012. Odbyły się na nim trzy spotkania fazy grupowej i jeden ćwierćfinał turnieju.

</doc>
<doc id="2381222" url="https://pl.wikipedia.org/wiki?curid=2381222" title="Matsjendranath">
Matsjendranath

Matsjendranath (sanskryt trl.: मत्स्येन्द्रनाथ, ang. "Matsyendranath", newarski: "Bunga Dyah") – średniowieczny jogin indyjski, jeden z 84 mahasiddhów, uważany za historycznego założyciela tradycji nathasampradaja.
Podania newarskie głoszą, że Matsjendranath urodził się w miejscowości Bungamati w Dolinie Katmandu, na południe od miast Katmandu i Lalitpur.
Był guru innego sławnego jogina, Gorakhnatha.
Matsjendranatha jest wskazywany jako autor dzieła "Kauladźńananirnaja" (trl. "Kaulajñānanirṇaya").

</doc>
<doc id="2381224" url="https://pl.wikipedia.org/wiki?curid=2381224" title="Mistrzostwa Świata w Lekkoatletyce 2011 – bieg na 100 m mężczyzn">
Mistrzostwa Świata w Lekkoatletyce 2011 – bieg na 100 m mężczyzn

Bieg na 100 metrów mężczyzn – jedna z konkurencji rozgrywanych podczas lekkoatletycznych mistrzostw świata na Daegu Stadium w Daegu.
Obrońcą tytułu mistrzowskiego z 2009 roku był Usain Bolt, który na zawodach w 2009 zdobył złoty medal i wynikiem 9,58 ustanowił rekord świata.
Rekordy.
Tabela prezentuje rekord świata, rekordy poszczególnych kontynentów, mistrzostw świata, a także najlepszy rezultat na świecie w sezonie 2011 przed rozpoczęciem mistrzostw.
Rezultaty.
Preeliminacje.
Preeliminacje odbyły się 27 sierpnia. Wystartowało w nich 31 zawodników, którzy zostali zgłoszeni do zawodów. Bezpośrednio do pierwszej rundy awansowało trzech najlepszych zawodników każdego z 4 biegów (Q).
Bieg 1.
Wiatr: 1,7 m/sGodzina: 12:55 
Bieg 2.
Wiatr: 1,2 m/sGodzina: 13:03 
Bieg 3.
Wiatr: 1,7 m/sGodzina: 13:11 
Bieg 4.
Wiatr: -0,9 m/sGodzina: 13:19 
Eliminacje.
Biegi eliminacyjne odbyły się 27 sierpnia. Wystartowało w nich 56 zawodników (13 z preeliminacji). Bezpośrednio do półfinałów awansowali trzej najlepsi zawodnicy każdego z 7 biegów (Q) oraz trzech zawodników z najlepszym czasem, którzy zajęli czwarte miejsca (q).
Bieg 1.
Wiatr: -1,7 m/sGodzina: 21:45 
Bieg 2.
Wiatr: -1,7 m/sGodzina: 21:53 
Bieg 3.
Wiatr: -1,0 m/sGodzina: 22:01 
Bieg 4.
Wiatr: -1,3 m/sGodzina: 22:09 
Bieg 5.
Wiatr: -1,2 m/sGodzina: 22:17 
Bieg 6.
Wiatr: -0,7 m/sGodzina: 22:25 
Bieg 7.
Wiatr: -1,2 m/sGodzina: 22:33 
Półfinał.
Bieg 1.
Wiatr: -0,4 m/sGodzina: 18:30 
Bieg 2.
Wiatr: -1,0 m/sGodzina: 18:38 
Bieg 3.
Wiatr: m/sGodzina: 18:46 

</doc>
<doc id="2381226" url="https://pl.wikipedia.org/wiki?curid=2381226" title="Tiefenbach (Nadrenia-Palatynat)">
Tiefenbach (Nadrenia-Palatynat)

Tiefenbach – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Simmern-Rheinböllen. Do 31 grudnia 2019 wchodziła w skład gminy związkowej Simmern/Hunsrück.

</doc>
<doc id="2381227" url="https://pl.wikipedia.org/wiki?curid=2381227" title="Operator słabo zwarty">
Operator słabo zwarty

Operator słabo zwarty – operator liniowy formula_1 pomiędzy przestrzeniami unormowanymi formula_2 i formula_3 o tej własności, że domknięcie obrazu kuli jednostkowej formula_4 przestrzeni formula_2 jest słabo zwartym podzbiorem przestrzeni formula_6 Każdy operator słabo zwarty jest ograniczony (a więc ciągły). Pojęcie operatora słabo zwartego definiowane jest czasami dla szerszych klas przestrzeni liniowo-topologicznych.
Rodzina wszystkich operatorów słabo zwartych określonych pomiędzy przestrzeniami Banacha formula_2 i formula_3 oznaczana jest często symbolem formula_9 (lub formula_10 gdy formula_11) i jest domkniętą podprzestrzenią przestrzeni wszystkich operatorów ograniczonych z przestrzeni formula_2 w przestrzeń formula_6 Klasa wszystkich operatorów słabo zwartych pomiędzy dowolnymi przestrzeniami jest ideałem operatorowym (w sensie Pietscha). W szczególności, rodzina wszystkich operatorów słabo zwartych na formula_2 jest domkniętym ideałem algebry wszystkich operatorów ograniczonych na formula_15

</doc>
<doc id="2381228" url="https://pl.wikipedia.org/wiki?curid=2381228" title="Shabban Shahab-ud-Din">
Shabban Shahab-ud-Din

Shabban Shahab-ud-Din (ur. 8 listopada 1909 - zm. 6 stycznia 1983) – indyjski hokeista na trawie. Złoty medalista olimpijski z Berlina.
Zawody w 1936 były jego jedynymi igrzyskami olimpijskimi. W turnieju wystąpił w czterech spotkaniach strzelając jednego gola.

</doc>
<doc id="2381230" url="https://pl.wikipedia.org/wiki?curid=2381230" title="Alexandru Rotaru">
Alexandru Rotaru

Alexandru Rotaru (ur. 28 lutego 1929) – rumuński wioślarz. Reprezentant Rumunii na Letnich Igrzyskach Olimpijskich 1952 w Helsinkach. Na igrzyskach uczestniczył w wioślarskiej ósemce w składzie Iosif Bergesz, Milivoi Iancovici, Ștefan Konyelicska, Gheorghe Măcinic, Ion Niga, Ștefan Pongratz, Alexandru Rotaru, Ștefan Somogy, Ion Vlăduț. Załoga rumuńska odpadła po pierwszym repasażu.

</doc>
<doc id="2381234" url="https://pl.wikipedia.org/wiki?curid=2381234" title="Wahlbach">
Wahlbach

Francja:
Niemcy:
Zobacz też:

</doc>
<doc id="2381235" url="https://pl.wikipedia.org/wiki?curid=2381235" title="Ștefan Somogy">
Ștefan Somogy

Ștefan Somogy (ur. 17 września 1929 w Aradzie) – rumuński wioślarz. Reprezentant Rumunii na Letnich Igrzyskach Olimpijskich 1952 w Helsinkach. Na igrzyskach uczestniczył w wioślarskiej ósemce w składzie Iosif Bergesz, Milivoi Iancovici, Ștefan Konyelicska, Gheorghe Măcinic, Ion Niga, Ștefan Pongratz, Alexandru Rotaru, Ștefan Somogy, Ion Vlăduț. Załoga rumuńska odpadła po pierwszym repasażu.

</doc>
<doc id="2381236" url="https://pl.wikipedia.org/wiki?curid=2381236" title="Port lotniczy Alexandria">
Port lotniczy Alexandria

Port lotniczy Alexandria (IATA: AEX, ICAO: KAEX) – port lotniczy położony w mieście Alexandria, w stanie Luizjana, w Stanach Zjednoczonych.

</doc>
<doc id="2381238" url="https://pl.wikipedia.org/wiki?curid=2381238" title="Michaił Kriwienko">
Michaił Kriwienko

Michaił Spiridonowicz Kriwienko (ur. we wsi Słobodka w guberni astrachańskiej, zm. w październiku 1954 w obwodzie stalingradzkim) – funkcjonariusz radzieckich służb specjalnych, dowódca brygady (kombryg), w okresie II wojny światowej szef sztabu Wojsk Konwojowych NKWD. Po wojnie szef Głównego Zarządu ds. Jeńców Wojennych i Internowanych NKWD, generał porucznik.
Według zeznań gen. Dmitrija Tokariewa, złożonych w 1991 roku przed rosyjskim prokuratorem wojskowym ppłk. Anatolijem Jabłokowem, jeden z bezpośrednich wykonawców zbrodni katyńskiej, rozstrzeliwujący w podziemiach Obwodowego Zarządu NKWD w Kalininie (obecnie Twer) polskich jeńców wojennych pochowanych następnie w Miednoje.

</doc>
<doc id="2381239" url="https://pl.wikipedia.org/wiki?curid=2381239" title="Raunaq Singh Gill">
Raunaq Singh Gill

Raunaq Singh Gill (ur. 20 lutego 1910) – indyjski lekkoatleta, długodystansowiec, uczestnik igrzysk olimpijskich w 1936.
Na igrzyskach w Berlinie wystartował w biegach na 5000 (odpadł w eliminacjach) i 10000 metrów (nie ukończył biegu eliminacyjnego).
Rekordzista kraju na różnych dystansach.

</doc>
<doc id="2381241" url="https://pl.wikipedia.org/wiki?curid=2381241" title="Dystrykt Famagusta (Cypr Północny)">
Dystrykt Famagusta (Cypr Północny)

Dystrykt Famagusta (tr. "Gazimağusa İlçesi") – jeden z 6 dystryktów Tureckiej Republiki Cypru Północnego. Znajduje się on w granicach ustalonego przez południowy Cypr Dystryktu Famagusta. Stolicą dystryktu jest Famagusta. W 2006 dystrykt zamieszkiwały 63603 osoby.
Zgodnie z prawem Republiki Cypru obszar północnocypryjskiego dystryktu Famagusta wchodzi w skład cypryjskiego dystryktu Famagusta.

</doc>
<doc id="2381243" url="https://pl.wikipedia.org/wiki?curid=2381243" title="Mistrzostwa Świata w Lekkoatletyce 2011 – bieg na 200 m mężczyzn">
Mistrzostwa Świata w Lekkoatletyce 2011 – bieg na 200 m mężczyzn

Bieg na 200 metrów mężczyzn – jedna z konkurencji rozegranych podczas lekkoatletycznych mistrzostw świata na Daegu Stadium w Daegu. 
Obrońcą tytułu mistrzowskiego z 2009 roku był Usain Bolt, który na zawodach w 2009 zdobył złoty medal i wynikiem 19,19 ustanowił rekord świata.
Rekordy.
Tabela prezentuje rekord świata, rekordy poszczególnych kontynentów, mistrzostw świata, a także najlepszy rezultat na świecie w sezonie 2011 przed rozpoczęciem mistrzostw.

</doc>
<doc id="2381245" url="https://pl.wikipedia.org/wiki?curid=2381245" title="Obiekt zerowy">
Obiekt zerowy



</doc>
<doc id="2381246" url="https://pl.wikipedia.org/wiki?curid=2381246" title="Port lotniczy Lincoln">
Port lotniczy Lincoln

Port lotniczy Lincoln (IATA: LNK, ICAO: KLNK) – port lotniczy położony w mieście Lincoln, w stanie Nebraska, w Stanach Zjednoczonych.

</doc>
<doc id="2381248" url="https://pl.wikipedia.org/wiki?curid=2381248" title="Ambasada Nikaragui w Warszawie">
Ambasada Nikaragui w Warszawie

Ambasada Nikaragui w Warszawie (hiszp. "Embajada del Nicaragua en Varsovia") – placówka dyplomatyczna Republiki Nikaragui, funkcjonująca w latach 1986-2010. 
Historia.
W okresie międzywojennym Nikaragua utrzymywała konsulat w Gdańsku, z siedzibą w Sopocie przy "Cecilienstraße" 6, obecnie ul. Czyżewskiego (1924-1936), w Gdańsku przy "Hundegasse" 65, ob. ul. Ogarna (1938-1939).
Polska nawiązała stosunki dyplomatyczne z Nikaraguą w 1933. W 1947 wznowiono stosunki, a w 1979 postanowiono podnieść stosunki do szczebla ambasad. Akredytowano w Warszawie ambasadę Nikaragui z siedzibą w Moskwie (1981). W latach 1986-1990 ambasada mieściła się w Warszawie przy ul. Starościńskiej 1, w 2010 przy ul. Zwycięzców 9. Obecnie najbliższe przedstawicielstwo dyplomatyczne Nikaragui mieści się w Berlinie.

</doc>
<doc id="2381249" url="https://pl.wikipedia.org/wiki?curid=2381249" title="Gurcharan Singh Grewal">
Gurcharan Singh Grewal

Gurcharan Singh Grewal (ur. 4 maja 1911 - zm. 7 lutego 1949) – indyjski hokeista na trawie. Złoty medalista olimpijski z Berlina.
Zawody w 1936 były jego jedynymi igrzyskami olimpijskimi. W turnieju wystąpił tylko w jednym spotkaniu.

</doc>
<doc id="2381250" url="https://pl.wikipedia.org/wiki?curid=2381250" title="Dystrykt Nikozja (Cypr Północny)">
Dystrykt Nikozja (Cypr Północny)

Dystrykt Nikozja (tr. "Lefkoşa İlçesi") – jeden z 6 dystryktów Tureckiej Republiki Cypru Północnego. Stolicą jest północna część Nikozji. W 2006 zamieszkiwało go 84776 osób. 
Zgodnie z prawem Republiki Cypru obszar północnocypryjskiego dystryktu Nikozja wchodzi w skład cypryjskiego dystryktu Nikozja, a niewielki fragment należy do dystryktu Larnaka.

</doc>
<doc id="2381251" url="https://pl.wikipedia.org/wiki?curid=2381251" title="Papirus 117">
Papirus 117

Papirus 117 (według numeracji Gregory-Aland), oznaczany symbolem formula_1 – grecki rękopis Nowego Testamentu, spisany w formie kodeksu na papirusie. Paleograficznie datowany jest na IV lub V wiek. Zawiera fragmenty 2. Listu do Koryntian.
Opis.
Zachował się tylko fragment jednej karty 2. Listu do Koryntian (7,6-8.9-11).
Historia.
Tekst rękopisu opublikował M. Salvo w 2001 roku. INTF umieścił go na liście rękopisów Nowego Testamentu, w grupie papirusów, dając mu numer 117.
Rękopis datowany jest przez Instytut Badań Tekstu Nowego Testamentu na IV/V wiek.
Cytowany jest w krytycznych wydaniach Nowego Testamentu (NA27).
Obecnie przechowywany jest w bibliotece Uniwersytetu w Hamburgu (Inv. NS 1002).

</doc>
<doc id="2381254" url="https://pl.wikipedia.org/wiki?curid=2381254" title="Ngawang Namgyal">
Ngawang Namgyal

"Szabdrung" Ngawang Namgyal (tyb. ཞབས་དྲུང་ངག་དབང་རྣམ་རྒྱལ་, transliteracja Wyliego: "Zhabs-drung Ngag-dbang Rnam-rgyal") (ur. 1594 w Ralung, Tybet, zm. 1651 w Bhutanie) – buddyjski lama i twórca państwa Bhutan. Krzewiciel odrębności kulturowej Bhutańczyków. Pierwszy "Wielki Lama" ("szabdrung") Bhutanu.
Młodość.
Ngawang Namgyal urodził się w klasztorze Ralung, w tybetańskiej prowincji Ü-Tsang. Jego ojcem był Mipham Tenpai Nyima (འབྲུག་པ་མི་ཕམ་བསྟན་པའི་ནྱི་མ་, "Brug-pa Mi-pham Bstan-pa’i Nyi-ma"), pan przyklasztornej szkoły Drukpa Kagyu. Matką była z kolei Sonam Pelkyi Butri (བསོད་ནམས་དཔལ་གྱི་བུ་ཁྲིད་, "Bsod-nams Dpal-gyi Bu-khrid"), córka namiestnika Kyisho. Po swoim ojcu, Ngawang Namgyal był w prostej linii potomkiem Tsangpy Gyarego – założyciela szkoły Drukpa Kagyu. Z uwagi na ten fakt, młody Ngwang został intronizowany jako Osiemnasty Drukpa i dziedzic klasztoru Ralung. Został także rozpoznany jako bezpośrednie wcielenie Czwartego tzw. Gyalwang Drukpy (oznacza głowę tradycji Drukpa), zmarłego w 1592 Pemy Karpo (ཀུན་མཁྱེན་པད་མ་དྐར་པོ་, "Kun-mkhyen Pad-ma Dkar-po").
Decyzji o intronizacji sprzeciwił się Lhatsewa Ngawang Zangpo, wpływowy zwolennik Pemy Karpo, który chciał doprowadzić do intronizacji Pagsama Wangpo ("Dpag-bsam Dbang-po"). Był to nieślubny syn Chongje Depa’ego. Zwolennicy Zangpo i Depa’ego intronizowali swojego kandydata w klasztorze Tashi Thongmen. Dla zyskania przewagi, rywale Ngawang Namgyala namówili do poparcia ich kandydata władcę z tybetańskiej rodziny królewskiej Tsangpa (prawdopodobnie był to późniejszy król Karma Phuntsok Namgyal (1587–1620)). Mimo tego, za prawdziwą inkarnację uznawano wciąż Ngawang Namgyala, który był bliżej spokrewniony z Tsangpa Gyare, a w dodatku kontrolował tradycyjny ośrodek szkoły Drukpa Kagyu – klasztor Ralung.
Sytuacja zaczęła się jednak komplikować. Po pewnych nieporozumieniach Tybetańczycy zażądali odszkodowania oraz wydania przez klasztor Ralung relikwii, które następnie miały być przekazane Pagasma Wamgpo’emu. W 1616 aresztowano Ngwang Namgyal w celu wyegzekwowania swoich żądań. W tej sytuacji lama porzucił Ralung i udał się do Bhutanu, aby tam założyć nowy ośrodek religijny.
Ojciec Bhutanu.
Ngwang Namgyal osiadł w pobliżu współczesnego Thimphu. W roku 1620 ukończył budowę dzongu Chagri. W 1629 u wejścia do doliny Timphu wybudował kolejny dzong – Simtokha. Jego strategiczne położenie pozwoliło lamie Namgyalowi kontrolować szlaki pomiędzy Paro i Trongsa, a więc tereny zachodniego i centralnego Bhutanu. Poza jego kontrolą pozostały tylko wschód i część centralnego Bhutanu, znajdujące się pod kontrolą buddystów Ningma. Także inni lamowie byli jednak niezadowoleni z rosnących wpływów nowo przybyłego lamy. Kilku lamów zdecydowało się na współpracę przeciwko Ngwang Namgyalowi. W 1634 Ngawang Namgyal odniósł jednak świetne zwycięstwo w bitwie Pięciu Lamów nad przeciwnikami i wspierającymi ich Tybetańczykami. Zwycięstwo to uznaje się za definitywne zjednoczenie państwa.
W 1639 Tybet ostatecznie uznał odrębność Bhutanu z szabdrungiem Namgyalem na czele.
Goście z Europy.
W 1627 do domeny Ngwang Namgyala przybyli pierwsi Europejczycy, jezuici z Portugalii: João Cabral i Estêvão Cacella. Opisali oni szabdrunga Namgyala jako człowieka współczującego, energicznego oraz inteligentnego. Zwrócili także uwagę, że lubił sztukę oraz pisarstwo. Także sam władca odnosił się niezwykle życzliwie do gości i niechętnie zezwolił im na wyjazd. Portugalczycy jednak koniecznie chcieli się udać do Tybetu, poszukiwali bowiem kościoła nestoriańskiego, który miał trwać w Azji, na co dowody znalazł Nicolas Trigault w 1625 lub 1626 (zob. Stela z Xi’an).
Reforma ustroju.
Ngwang Namgyal, wzorując się na systemie prawnym w klasztorach Ralung i Cheri, wprowadził w Bhutanie kodeks prawny, tzw. Tsa Yig oraz system dwuwładzy: nad świecką kontrolę miał sprawować tzw. Druk Desi, a nad religijną Je Khenpo. System ten przetrwał aż do początków XX w., a z pewnymi zmianami funkcjonuje do dziś.
Śmierć.
Pierwszy Wielki Lama Bhutanu zmarł w 1651. Zamiast prawowitego następcy, władzę w państwie przejęli lokalni ministrowie-gubernatorzy dzongów, tzw. penlopowie. W obawie przed powrotem do rozdrobnienia państwa na słabe księstewka zataili oni śmierć Namgyala aż na 54 lata. W tym czasie wydawali oni rozkazy w imieniu szabdrunga i twierdzili, że przedłuża ciche medytacje. Było to o tyle uzasadnione, że podobne medytacje prowadził także krótko przed wizytą jezuitów w 1627.
Obecnie, śmierć Ngwang Namgyala jest obchodzona jako święto narodowe Bhutanu każdego roku 10 dnia 4 miesiąca kalendarza tybetańskiego.

</doc>
<doc id="2381255" url="https://pl.wikipedia.org/wiki?curid=2381255" title="Port lotniczy Laughlin/Bullhead">
Port lotniczy Laughlin/Bullhead

Port lotniczy Laughlin/Bullhead (IATA: IFP, ICAO: KIFP) – port lotniczy położony w mieście Bullhead City, w stanie Arizona, w Stanach Zjednoczonych.

</doc>
<doc id="2381258" url="https://pl.wikipedia.org/wiki?curid=2381258" title="Wahlbach (Nadrenia-Palatynat)">
Wahlbach (Nadrenia-Palatynat)

Wahlbach – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Simmern-Rheinböllen. Do 31 grudnia 2019 wchodziła w skład gminy związkowej Simmern/Hunsrück.

</doc>
<doc id="2381259" url="https://pl.wikipedia.org/wiki?curid=2381259" title="Arul Swami">
Arul Swami

Arul Swami (ur. 18 grudnia 1913, zm. 1997 w Coimbatore) – indyjski lekkoatleta, długodystansowiec, uczestnik igrzysk olimpijskich w 1936.
Wystartował w biegu maratońskim (37. miejsce z czasem 3:10:44).

</doc>
<doc id="2381260" url="https://pl.wikipedia.org/wiki?curid=2381260" title="Boule Lyonnaise">
Boule Lyonnaise



</doc>
<doc id="2381263" url="https://pl.wikipedia.org/wiki?curid=2381263" title="Polygram">
Polygram



</doc>
<doc id="2381266" url="https://pl.wikipedia.org/wiki?curid=2381266" title="Port lotniczy Eugene">
Port lotniczy Eugene

Port lotniczy Eugene (IATA: EUG, ICAO: KEUG) – port lotniczy położony w mieście Eugene, w stanie Oregon, w Stanach Zjednoczonych.

</doc>
<doc id="2381273" url="https://pl.wikipedia.org/wiki?curid=2381273" title="Kerrang">
Kerrang



</doc>
<doc id="2381274" url="https://pl.wikipedia.org/wiki?curid=2381274" title="Ambasada Peru w Warszawie">
Ambasada Peru w Warszawie

Ambasada Peru w Warszawie (hiszp. "Embajada del Peru en Polonia") – peruwiańska placówka dyplomatyczna znajdująca się w Warszawie przy ul. Starościńskiej 1.
Ambasador Peru w Warszawie oprócz Rzeczypospolitej Polskiej akredytowany jest także na Ukrainie.
Siedziba.
W okresie porozbiorowym, a przed I wojną światową, Peru utrzymywało w Warszawie konsulat, który mieścił się przy ul. Miodowej 13 (1878), ul. Miodowej 31 (1880), w budynku Rosyjskiego Towarzystwa Ubezpieczeń Kapitałów i Dochodów/Towarzystwa Ubezpieczeń "Życie" przy ul. Miodowej 11 (1881-1887) i w pałacu Paca przy ul. Miodowej 15 (1888-1896).
Peru i Polska ustanowiły oficjalne stosunki konsularne w 1921, dyplomatyczne w 1923. Od 1928 było akredytowane w Warszawie poselstwo Peru z siedzibą za granicą.
W 1969 Peru reaktywowało stosunki dyplomatyczne z Polską, otwierając ambasadę w Warszawie, która mieściła się w hotelu Bristol przy ul. Krakowskie Przedmieście 42-44 (1971), ul. Wrońskiego 9 (1971-1977), ul. Felińskiego 25 (1978-1993) i ul. Starościńskiej 1 (1996-).

</doc>
<doc id="2381275" url="https://pl.wikipedia.org/wiki?curid=2381275" title="Wüschheim (Nadrenia-Palatynat)">
Wüschheim (Nadrenia-Palatynat)

Wüschheimh – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Simmern-Rheinböllen. Do 31 grudnia 2019 wchodziła w skład gminy związkowej Simmern/Hunsrück.

</doc>
<doc id="2381276" url="https://pl.wikipedia.org/wiki?curid=2381276" title="Port lotniczy St. George">
Port lotniczy St. George

Port lotniczy St. George (IATA: SGU, ICAO: KDXZ) – port lotniczy położony w mieście St. George, w stanie Utah, w Stanach Zjednoczonych.

</doc>
<doc id="2381278" url="https://pl.wikipedia.org/wiki?curid=2381278" title="Wüschheim">
Wüschheim

Niemcy:

</doc>
<doc id="2381279" url="https://pl.wikipedia.org/wiki?curid=2381279" title="Wueschheim">
Wueschheim



</doc>
<doc id="2381281" url="https://pl.wikipedia.org/wiki?curid=2381281" title="Indira">
Indira

Indira – przylądek na Andamanach, będący najbardziej wysuniętą na południe częścią Indii. Stoi na nim wybudowana w 1974 latarnia morska. Tsunami z 2004 zalało sporą część przylądka, jednak obecnie powoli wynurza się on spod morza.

</doc>
<doc id="2381283" url="https://pl.wikipedia.org/wiki?curid=2381283" title="Port lotniczy Bellingham">
Port lotniczy Bellingham

Port lotniczy Bellingham (IATA: BLI, ICAO: KBLI) – port lotniczy położony w mieście Bellingham, w stanie Waszyngton, w Stanach Zjednoczonych.

</doc>
<doc id="2381287" url="https://pl.wikipedia.org/wiki?curid=2381287" title="Port lotniczy Garden City">
Port lotniczy Garden City

Port lotniczy Garden City (IATA: GCK, ICAO: KGCK) – port lotniczy położony w mieście Garden City, w stanie Kansas, w Stanach Zjednoczonych.

</doc>
<doc id="2381291" url="https://pl.wikipedia.org/wiki?curid=2381291" title="Charles de Salaberry">
Charles de Salaberry

Charles de Salaberry:

</doc>
<doc id="2381293" url="https://pl.wikipedia.org/wiki?curid=2381293" title="Ion Vlăduț">
Ion Vlăduț

Ion Vlăduț (ur. 3 marca 1930) – rumuński wioślarz. Reprezentant Rumunii na Letnich Igrzyskach Olimpijskich 1952 w Helsinkach. Na igrzyskach uczestniczył w wioślarskiej ósemce w składzie Iosif Bergesz, Milivoi Iancovici, Ștefan Konyelicska, Gheorghe Măcinic, Ion Niga, Ștefan Pongratz, Alexandru Rotaru, Ștefan Somogy, Ion Vlăduț. Załoga rumuńska odpadła po pierwszym repêchagu.

</doc>
<doc id="2381297" url="https://pl.wikipedia.org/wiki?curid=2381297" title="Nikołaj Siniegubow">
Nikołaj Siniegubow

Nikołaj Iwanowicz Siniegubow (, ur. w Debalcewie, zm. 12 grudnia 1971 w obwodzie moskiewskim) – funkcjonariusz radzieckich służb specjalnych (Czeka, OGPU i NKWD), następnie urzędnik państwowy, od 1942 zastępca ludowego komisarza komunikacji ZSRR, w latach 1948–1951 wiceminister kolejnictwa ZSRR. Bohater Pracy Socjalistycznej (w latach 1943–1958). 
Jeden z bezpośrednich wykonawców zbrodni katyńskiej.
Życiorys.
Syn robotnika kolejowego, uczestniczył w I wojnie światowej jako podoficer. Od 1920 roku funkcjonariusz WczK i członek partii bolszewickiej. W latach 1937–38 zastępca szefa 6 (transportowego) Wydziału Głównego Zarządu Bezpieczeństwa Państwowego. Od sierpnia 1939 roku do listopada 1940 roku szef pionu śledczego i zastępca szefa Głównego Zarządu Transportowego NKWD. 14 marca 1940 roku awansowany na stopień starszego majora bezpieczeństwa państwowego.
Według zeznań gen. Dmitrija Tokariewa, złożonych w 1991 roku przed rosyjskim prokuratorem wojskowym ppłk. Anatolijem Jabłokowem, w 1940 roku jeden z bezpośrednich wykonawców zbrodni katyńskiej, rozstrzeliwujący w podziemiach Obwodowego Zarządu NKWD w Kalininie (obecnie Twer) polskich jeńców wojennych pochowanych następnie w Miednoje.
W 1942 mianowany zastępcą ludowego komisarza komunikacji ZSRR. 15 listopada 1943 roku otrzymał tytuł Bohatera Pracy Socjalistycznej. Od lipca 1948 do czerwca 1951 roku wiceminister kolejnictwa ZSRR. W 1956 roku przeszedł na emeryturę.
W 1958 roku wykluczony z Komunistycznej Partii Związku Radzieckiego, pozbawiony tytułu Bohatera Pracy Socjalistycznej i odznaczeń za fałszowanie materiałów śledczych i stosowanie nielegalnych metod przesłuchiwania podejrzanych w okresie pracy w latach 1937–1939 w Głównym Zarządzie Transportowym NKWD.
Odznaczenia.
I 5 medali.

</doc>
<doc id="2381299" url="https://pl.wikipedia.org/wiki?curid=2381299" title="Lahnstein">
Lahnstein

Lahnstein – miasto w zachodnich Niemczech, w kraju związkowym Nadrenia-Palatynat, w powiecie Rhein-Lahn-Kreis. Znajduje się u ujścia rzeki Lahn, która wpada do Renu, pięć kilometrów na południe od Koblencji. Dzielnice położone są w dolinie Renu i na wysokościach podnóża Westerwaldu i Taunus. Lahnstein to uzdrowisko z centrum spa. W dniu 7 czerwca 1969 miasto zostało utworzone z wcześniej niezależnych miast Niederlahnstein i Oberlahnstein. Jest siedzibą sądu rejonowego Lahnstein. Od 2002 niektóre części miasta są wpisane na Listę Światowego Dziedzictwa UNESCO Dolina Górnego Środkowego Renu.
Współpraca.
Miejscowości partnerskie:

</doc>
<doc id="2381300" url="https://pl.wikipedia.org/wiki?curid=2381300" title="Papirus 118">
Papirus 118

Papirus 118 (według numeracji Gregory-Aland), oznaczany symbolem formula_1 – wczesny grecki rękopis Nowego Testamentu, spisany w formie kodeksu na papirusie. Paleograficznie datowany jest na III wiek. Zawiera fragmenty Listu do Rzymian.
Opis.
Zachowały się cztery fragmenty jednej karty Listu do Rzymian (15:26-27,32-33; 16:1,4-7,11-12). Tekst pisany jest w dwóch kolumnach na stronę, 23-24 linijek w kolumnie.
Historia.
Tekst rękopisu opublikował G. Schenke w 2003 roku. INTF umieścił go na liście rękopisów Nowego Testamentu, w grupie papirusów, dając mu numer 118.
Rękopis datowany jest przez Instytut Badań Tekstu Nowego Testamentu na III wiek.
Obecnie przechowywany jest w "Institut für Altertumskunde" Uniwersytetu w Kolonii (Inv. No. 10311).

</doc>
<doc id="2381301" url="https://pl.wikipedia.org/wiki?curid=2381301" title="Lahnstein (ujednoznacznienie)">
Lahnstein (ujednoznacznienie)

Niemcy:
Osoby:

</doc>
<doc id="2381302" url="https://pl.wikipedia.org/wiki?curid=2381302" title="Stadion im. Kadira Hasa">
Stadion im. Kadira Hasa

Stadion im. Kadira Hasa – stadion piłkarski w mieście Kayseri, w Turcji. Obiekt powstał w latach 2006–2009 i został zainaugurowany 8 marca 2009 roku, zastępując dawny Kayseri Atatürk Stadium. Może pomieścić 32 864 widzów. Swoje spotkania rozgrywają na nim drużyny Kayserispor i Kayseri Erciyesspor. Stadion był częścią tureckiej kandydatury na Euro 2016, która przegrała jednak walkę o organizację turnieju. W 2013 roku obiekt był jedną z aren piłkarskich Mistrzostw Świata U-20.

</doc>
<doc id="2381303" url="https://pl.wikipedia.org/wiki?curid=2381303" title="Ambasada Kolumbii w Warszawie">
Ambasada Kolumbii w Warszawie

Ambasada Kolumbii w Warszawie (hiszp. "Embajada del Colombia en Polonia") – kolumbijska placówka dyplomatyczna znajdująca się w Warszawie przy ul. Zwycięzców 29.
Ambasador Kolumbii w Warszawie akredytowany jest także w Bułgarii, Republice Estońskiej, Republice Litewskiej, Republice Łotewskiej, Republice Mołdawii, Rumunii i na Ukrainie.
Siedziba.
Okres przed I wojną światową.
Za pierwsze przedstawicielstwo Kolumbii w Europie Środkowej można uznać konsulat tego państwa w Gdańsku, z siedzibą przy "Hansaplatz" 13, obecnie nie istnieje (1914–1915).
Okres międzywojenny.
Swoją działalność kontynuował Konsulat w Gdańsku, w tym okresie przy "Kastanienweg" 9-10, ob. ul. Lendziona (1929–1940).
Stosunki dyplomatyczne pomiędzy Polską i Kolumbią nawiązano w 1933. W okresie od 1934 funkcjonował w Warszawie przy ul. Skorupki 4 (1938) konsulat Kolumbii, w tym samym roku podniesiony do rangi konsulatu generalnego przy ul. Puławskiej 26. Od 1935 w Warszawie było akredytowane poselstwo z siedzibą w Berlinie, najpierw przy Kurfürstendamm 63 (1937), następnie przy "Admiral-von-Schrōder-Straße" 10, ob. "Köbisstraße" (1938), i "Bleibtreustraße" 33 (1939).
Po 1945.
Stosunki dyplomatyczne reaktywowano w 1945, zawieszając je w okresie lat 1952–1969. W 1967 Kolumbia otworzyła w Warszawie konsulat, zamieniając jego rangę na ambasadę w 1972, która mieściła się przy ul. Nowy Świat 42 (1972-1974), ul. Zwycięzców 29 (1975-1978), ul. Świętokrzyskiej 36 (1979-1981), ul. Zwycięzców 29 (1984-1988), ul. Karwińskiej 1 (1990), ul. Zwycięzców 29 (1991-).

</doc>
<doc id="2381304" url="https://pl.wikipedia.org/wiki?curid=2381304" title="Lisa Miskovsky">
Lisa Miskovsky

Lisa Miskovsky (ur. 9 marca 1975 roku w Holmsund w gminie Umeå) – szwedzka piosenkarka.
Życiorys.
Jej matka jest Finką, a jej ojciec Czechem. Dzięki swojemu debiutanckiemu albumowi "Lisa Miskovsky" i singlowi "Driving One of Your Cars", które zostały wydane w 2001 roku, szybko zajęła wysokie miejsce na szwedzkich listach przebojów. Również dzięki nim otrzymała nagrodę Rockbjörnen w kategorii "Årets svenska kvinnliga artist". Jej następny album – "Fallingwater" – w krótkim czasie został numerem jeden na szwedzkich listach przebojów i w niedługim czasie osiągnął status platynowej płyty.
Niektóre z jej piosenek powstały przy współpracy Joakima Berga – twórcy piosenek dla zespołu Kent i Simona Nordberga. Jest ona również autorką tekstu do piosenki "Shape of My Heart", wykonywana przez zespół Backstreet Boys.
Lisa Miskovsky wykonała piosenkę będącą głównym tematem gry komputerowej "Mirror’s Edge" wyprodukowanej przez studio Digital Illusions CE. Album z tą piosenką, jak i jej remiksami – "", został wydany 11 listopada 2008 roku.
Lisa jest członkinią Szwedzkiego Narodowego Zespołu Snowboardowego.

</doc>
<doc id="2381305" url="https://pl.wikipedia.org/wiki?curid=2381305" title="E604 (trasa europejska)">
E604 (trasa europejska)

E604 – trasa europejska biegnąca przez Francję. Zaliczana do tras kategorii B droga łączy Tours z Vierzon.

</doc>
<doc id="2381306" url="https://pl.wikipedia.org/wiki?curid=2381306" title="Gmina związkowa Bad Ems">
Gmina związkowa Bad Ems

Gmina związkowa Bad Ems (niem. "Verbandsgemeinde Bad Ems") − dawna gmina związkowa w Niemczech, w kraju związkowym Nadrenia-Palatynat, w powiecie Rhein-Lahn. Siedziba gminy związkowej znajdowała się w mieście Bad Ems.
Podział administracyjny.
Gmina związkowa zrzeszała dziewięć gmin, w tym jedną gminę miejską "(Stadt)" oraz osiem gmin wiejskich:
1 stycznia 2019 gmina związkowa została połączona z gminą związkową Nassau tworząc tym samym nową gminę związkową Bad Ems-Nassau.

</doc>
<doc id="2381307" url="https://pl.wikipedia.org/wiki?curid=2381307" title="E602 (trasa europejska)">
E602 (trasa europejska)

E602 – trasa europejska biegnąca przez Francję. Zaliczana do tras kategorii B droga łączy La Rochelle z Saintes.

</doc>
<doc id="2381309" url="https://pl.wikipedia.org/wiki?curid=2381309" title="Indie na Letnich Igrzyskach Olimpijskich 1952">
Indie na Letnich Igrzyskach Olimpijskich 1952

Indie na Letnich Igrzyskach Olimpijskich 1952 reprezentowało 64 sportowców w 11 dyscyplinach.

</doc>
<doc id="2381310" url="https://pl.wikipedia.org/wiki?curid=2381310" title="Konsulat Salwadoru w Warszawie">
Konsulat Salwadoru w Warszawie

Konsulat Salwadoru w Warszawie (hiszp. "Consulado de El Salvador en Varsovia") – placówka konsularna Republiki Salwadoru, funkcjonująca w 1938.
Historia.
W okresie międzywojennym konsulat Salwadoru funkcjonował przy ul. Widok 3 (1938).
Stosunki dyplomatyczne podjęto w 1946, następnie zawieszając je w okresie lat 1952–1991. Obecnie akredytowana w Polsce jest ambasada z siedzibą w Berlinie.

</doc>
<doc id="2381312" url="https://pl.wikipedia.org/wiki?curid=2381312" title="Mistrzostwa Świata w Lekkoatletyce 2011 – bieg na 400 m mężczyzn">
Mistrzostwa Świata w Lekkoatletyce 2011 – bieg na 400 m mężczyzn

Bieg na 400 metrów mężczyzn – jedna z konkurencji rozgrywanych podczas lekkoatletycznych mistrzostw świata na Daegu Stadium w Daegu. 
Obrońcą tytułu mistrzowskiego z 2009 roku jest Amerykanin LaShawn Merritt.
Rekordy.
Tabela prezentuje rekord świata, rekordy poszczególnych kontynentów, mistrzostw świata, a także najlepszy rezultat na świecie w sezonie 2011 przed rozpoczęciem mistrzostw.
Rezultaty.
Eliminacje.
Eliminacje zostały zaplanowane na niedzielę 28 sierpnia. 40 sprinterów zostało podzielonych na 5 biegów, z których do półfinałów bezpośrednio awansuje 4 pierwszych zawodników oraz dodatkowo 4 z najlepszymi czasami.
Bieg 1.
Godzina: 11.15
Bieg 2.
Godzina: 11.23
Bieg 3.
Godzina: 11.31
Bieg 4.
Godzina: 11.39
Bieg 5.
Godzina: 11.47
Półfinał.
Bieg 1.
Godzina: 20:00
Bieg 2.
Godzina: 20:08
Bieg 3.
Godzina: 20:16

</doc>
<doc id="2381314" url="https://pl.wikipedia.org/wiki?curid=2381314" title="Papirus 119">
Papirus 119

Papirus 119 (według numeracji Gregory-Aland), oznaczany symbolem formula_1 – wczesny grecki rękopis Nowego Testamentu, spisany w formie kodeksu na papirusie. Paleograficznie datowany jest na III wiek. Zawiera fragmenty Ewangelii Jana.
Opis.
Zachował się tylko fragment jednej karty Ewangelii Jana (1,21-28.38-44). Tekst pisany jest jedną kolumną na stronę. Zachowało się 16 linijek tekstu, oryginalna karta miała 40 linijek.
Historia.
Na liście rękopisów znalezionych w Oksyrynchos umieszczony został na pozycji 4803. Tekst rękopisu opublikowany został w 2007 roku. INTF umieścił go na liście rękopisów Nowego Testamentu, w grupie papirusów, dając mu numer 119.
Rękopis datowany jest przez Instytut Badań Tekstu Nowego Testamentu na III wiek.
Obecnie przechowywany jest w Ashmolean Museum ("Papyrology Rooms", P. Oxy. 4803) w Oksfordzie.

</doc>
<doc id="2381315" url="https://pl.wikipedia.org/wiki?curid=2381315" title="Gmina związkowa Braubach">
Gmina związkowa Braubach

Gmina związkowa Braubach (niem. "Verbandsgemeinde Braubach") – dawna gmina związkowa w Niemczech, w kraju związkowym Nadrenia-Palatynat, w powiecie Rhein-Lahn. Siedziba gminy związkowej znajdowała się w mieście Braubach. 1 lipca 2012 gminę połączono z gminą związkową Loreley i obie utworzyły nowa gminę związkową Braubach-Loreley. Dnia 1 grudnia 2012 zmieniono jej nazwę na poprzednią czyli gmina związkowa Loreley "(Verbandsgemeinde Loreley)".
Podział administracyjny.
Gmina związkowa zrzeszała pięć gmin, w tym jedną gminę miejską "(Stadt)" oraz cztery gminy wiejskie:

</doc>
<doc id="2381321" url="https://pl.wikipedia.org/wiki?curid=2381321" title="Derek Jeter">
Derek Jeter

Derek Sanderson Jeter (wymowa: /ˈdʒiːtər/; ur. 26 czerwca 1974 w Pequannock w New Jersey) – amerykański baseballista, który grał na pozycji łącznika. Występował w drużynie New York Yankees i był związany z tą drużyną przez całą swoją karierę.
Wystąpił w trzynastu Meczach Gwiazd MLB oraz pięciokrotnie zwyciężył w World Series. Obecność w drużynie, umiejętność przewodzenia drużynie na boisku, zdolność perfekcyjnego uderzania piłki oraz umiejętność zdobywania baz uczyniły go centralną postacią w drużynie z Yankee Stadium i pomogły osiągać sukcesy w drużynie będącej symbolem Nowego Jorku. Od 2003 był kapitanem drużyny dzięki swemu ogromnemu wpływowi na zespół.
Derek Jeter został wybrany w drafcie przez drużynę Yankees w 1992 i zadebiutował w najlepszej lidze baseballowej w 1995. W tym samym roku został wybrany najlepszym debiutantem. Dodatkowo zdobył:
Ponadto dołączył do grona zawodników, którzy odbili piłkę przynajmniej 3000 razy.
W styczniu 2020 został uhonorowany członkostwem w Baseball Hall of Fame.
Lata młodzieńcze.
Derek Jeter urodził się w Pequannock w New Jersey w 1974. Jego ojciec Sanderson Charles Jeter, lekarz ds. uzależnień, jest Afroamerykaninem, natomiast matka Dorothy, z zawodu księgowa, ma korzenie irlandzko-niemieckie. Charles i Dorothy poznali się podczas służby w US Army w Niemczech. Ojciec grał w drużynie Uniwersytetu Fisk w Tennessee również w baseball na pozycji tej co syn. Derek ma o pięć lat młodszą siostrę Sharlee, gwiazdę uniwersytecką w softball.
Rodzina Jeterów mieszkała w Północnym Arlington zanim przeprowadzili się do Kalamazoo w stanie Michigan, kiedy Derek miał 4 lata. Razem z siostrą mieszkali w Michigan podczas roku szkolnego, natomiast w wakacje mieszkali u dziadków w New Jersey. Młody Jeter został fanem swojej przyszłej drużyny w momencie kiedy dziadek zabrał go na mecz. Ówczesnym idolem Dereka i jego inspiracją był zawodnik Yankees Dave Winfield. W szkole średniej Jeter był gwiazdą baseballu w drużynie alamazoo Central High School. W szkole tej grał również w koszykówkę. W 2003 został wprowadzony do Galerii Sław szkoły w Kalamazoo.
Jeter był obserwowany przez Hala Newhousera pracującego dla Houston Astros. Newhouser był zwolennikiem wyboru Jetera w drafcie MLB w 1992, jednakże Astros odrzucili możliwość podpisania kontraktu na rzecz Phila Nevina broniącego barw Cal-State Fullerton. Jeter otrzymał stypendium sportowe by móc grać dla Uniwersytetu w Michigan. Miał również możliwość zrezygnowania z gry w drużynie uniwersyteckiej na rzecz Yankees za milion dolarów lub więcej. W tym samym czasie Astros podpisali kontrakt z Nevinem za 700 000 dolarów. Newhouser był tak załamany z powodu ogromnego potencjału drzemiącego w Jeterze, że zrezygnował z pracy zaraz po podpisaniu kontraktu Astros-Nevin.
Pomimo faktu, że Jeter mógł kontynuować naukę, skaut Dick Groch nalegał, że "jedynym miejscem gdzie idzie Derek Jeter jest Cooperstown". Jeter zdecydował się na warty 800 000 dolarów profesjonalny kontrakt i w ten sposób został zawodnikiem New York Yankees.
Zawodowa kariera.
Wprowadzenie do Major League Baseball (1992–1995).
Derek Jeter spędził cztery lata w niższych ligach, znanych później jako National Association of Proffesional Baseball Leagues (NAPBL). Jeter zaczął sezon 1992 w drużynie debiutantów, Gulf Coast League zanim przeszedł do Greensboro Hornets. W 1993, grając w Greensboro, Jeter zdobył wiele różnych nagrów, wliczając w to Most Outstanding Major League PRospect of the South Atlantic League. W tym samym roku popełnił jednak 56 błędów. Pomimo tego, Jeter był nominowany do:
W 1994 Jeter grał w:
Major League Baseball (1995–2014).
Derek Jeter zadebiutował w MLB 29 maja 1995 w związku w kontuzjami Fernándeza i Pat Kelly’ego. W 1996, w ramach American League Championship Series, Jeter brał udział w niezapomnianej dla kibiców akcji. Podczas gry nr 1 przeciwko Baltimore Orioles przy stanie 4–3 podczas ósmego inningu Jeter uderzył lecącą piłkę w prawą część pola. Jako że Tony Tarasco przesunął się by zagrać piłkę niedaleko ogrodzenia, 12-letni wówczas Jeffrey Maier zauważywszy możliwość złapania piłki, przeskoczył ścianę i złapał ją odrzucając z powrotem na boisko.
W 1999, Jeter prowadził w American League pod względem liczby uderzeń (219) i był na drugim miejscu w lidze pod względem średniej uderzeń (0,349). Również w 1999 drużyna zaproponowała Derekowi nowy kontrakt, gwarantujący 118,5 miliona dolarów za siedem lat gry. Jednakże właściciel Jankesów George Steinbrenner nie chciał bić rekordu, opóźniając podpisanie umowy zanim nie dojdzie do porozumienia w sprawie wartego 143 miliony dolarów ośmioletniego kontraktu między Detroit Tigers a Juanem Gonzálezem. Kiedy nie doszło do jej podpisania, niepewny Jeter zdecydował się na podpisanie rocznej umowy wartej 10 milionów.
W 1999 wraz z drużyną zwyciężył w World Series pokonując w finale zespół Atlanta Braves. W 2003 w Meczu Otwarcia doznał obręczy barkowej w wyniku starcia z Kenem Huckaby, zawodnikiem Toronto Blue Jays. Jeter, który nigdy nie wystąpił w mniej niż 148 meczach w poprzednich siedmiu pełnych sezonach, musiał pauzować przez sześć tygodni opuszczając 36 meczów. W związku z tym jego średnia spadła do 0,324 i musiał on ustąpić miejsca Billowi Muellerowi ze średnią 0,326.
3 czerwca 2003 Steinbrenner nazwał Jetera 11 szeroko rozpoznawalnym kapitanem Jankesów w historii, który objął urząd kapitański w osiem sezonów od zakończenia kariery przez Dona Mattingly w 1995.
Po zakończeniu sezonu 2010 Jeter stał się wolnym agentem po raz pierwszy w historii. Dogadał się z drużyną z Yankee Stadium w sprawie trzyletniego kontraktu z możliwością przedłużenia o kolejny rok. Umowa została podpisana 7 grudnia tego roku.
28 maja 2011 pobił należący od Ricky’ego Hendersona New York Yankees rekord w liczbie skradzionych baz. W meczu New York Yankees z Seattle Mariners skradł swoją 327. bazę. Dwa tygodnie później, 13 czerwca, Jeterowi odezwała się kontuzja łydki i znalazł się na piętnastodniowej liście kontuzjowanych, będącej dopiero piątym takim momentem począwszy od sezonu 2003. Drużyna prowadziła 14–4 podczas nieobecności Jetera, na którego oddawany głosy aby rozpoczął Mecz Gwiazd 2011 jednakże do tego nie doszło. Zawodnik tłumaczył się, że potrzebuje odpoczynku od stresu emocjonalnego i fizycznego w związku z rekordowym, trzytysięcznym uderzeniem, które odbyło się 9 czerwca 2011.
Historyczne uderzenie nr 3000.
9 czerwca 2011 uderzył piłkę po raz trzytysięczny zdobywając home run w trzecim inningu podczas wieczornej gry przeciwko Davidowi Price’owi, zawodnikowi Tampa Bay Rays. Jeter zakończył mecz z wynikiem 5/5 uderzeń, będąc drugim w historii zawodnikiem (po Craigu Biggio), który dokonał tego zdobywając jednocześnie 3000. uderzenie jako "shortstop". Ostatnie z jego uderzeń tego dnia było uderzeniem kończącym spotkanie. Jest jak do tej pory jedynym zawodnikiem, który uzyskał wynik trzech tysięcy odbić grając dla jednej drużyny oraz drugim w historii (obok Wade’a Boggsa), który odbił piłkę po raz 3000. uzyskując home run.
6 kwietnia 2014 w meczu przeciwko Toronto Blue Jays zaliczył 3320. uderzenie i przesunął się w klasyfikacji wszech czasów na 8. miejsce.
Życie prywatne.
Derek Jeter posiada apartament na Manhattanie w Trump World Tower oraz domu w Marlboro, New Jersey, Greenwood Lake, Nowym Jorku oraz w Tampie na Florydzie.
Temat życia prywatnego zawodnika był częstym zagadnieniem na łamach wielu czasopism i magazynów począwszy od jego debiuanckiego sezonu 1996. Był w związku z gwiazdą muzyki pop Mariah Carey od 1997 do 1998. Spotykał się również z Miss Universe Larą Dutta, piosenkarką Joy Enriquez i aktorką Jordaną Brewster. Dodatkowo w latach 2003–2006 widywany był z prezenterką Vanessą Minillo. Od listopada 2006 do stycznia 2007 zamieszany był w romans z aktorką Jessicą Biel. W 2008 roku spotykał się z gwiazdą Fright Night Lights Minką Kelly. 9 lipca 2016 poślubił modelkę Hannah Davis, z którą spotykał się od 2012. Mają dwie córki: Bellę Raine (ur. 17 sierpnia 2017) oraz Story Grey (ur. 31 stycznia 2019).
W grudniu 2002 właściciel drużyny George Steinbrenner skrytykował Jetera za przebywanie na przyjęciu urodzinowym do 3 nad ranem podczas sezonu 2002, wypowiadając się na ten temat swojego "shortstop", że: „nie był w pełni skupiony” oraz że „to nie było z pozytywnym skutkiem” dla zawodnika.
W 2008 Jeter rozstrzygnął spór podatkowy z Nowojorskim Departamentem ds. Podatków i Finansów (ang. New York Department of Taxion and Finance). Urząd orzekł, że zawodnik powinien był zapłacić podatek dochodowy za okres 2001–2003, w związku z kupnem przez niego apartamentu na Manhattanie w 2001. Jeter ulokował swoją rezydencję w Tampie w 1994 i przyznał, że wciąż był mieszkańcem Florydy w czasie, kiedy nie było stanowego podatku dochodowego.
Derek Jeter jest dobrym przyjacielem innego zawodnika Jankesów, Jorge Posady i był drużbą na jego weselu. Odnowił również znajomość z innym Jankesem, Alexem Rodriguezem po strzelaninie, która miała miejsce kilka lat temu.

</doc>
<doc id="2381323" url="https://pl.wikipedia.org/wiki?curid=2381323" title="Koszykówka na Letnich Igrzyskach Olimpijskich 2012">
Koszykówka na Letnich Igrzyskach Olimpijskich 2012

Koszykówka na igrzyskach olimpijskich w Londynie rozgrywana była między 28 lipca a 12 sierpnia, w nowo wybudowanej hali Basketball Arena (faza grupowa) i The O2 Arena (runda finałowa). Tytułu mistrza olimpijskiego broniły, zarówno wśród kobiet, jak i wśród mężczyzn drużyny Stanów Zjednoczonych.
Drużyny podzielono na dwie grupy po sześć zespołów, które rywalizowały w systemie kołowym, a następnie w systemie pucharowym.

</doc>
<doc id="2381330" url="https://pl.wikipedia.org/wiki?curid=2381330" title="Dorota Urbaniak">
Dorota Urbaniak



</doc>
<doc id="2381331" url="https://pl.wikipedia.org/wiki?curid=2381331" title="Gmina związkowa Diez">
Gmina związkowa Diez

Gmina związkowa Diez (niem. "Verbandsgemeinde Diez") − gmina związkowa w Niemczech, w kraju związkowym Nadrenia-Palatynat, w powiecie Rhein-Lahn. Siedziba gminy związkowej znajduje się w mieście Diez. 
Podział administracyjny.
Gmina związkowa zrzesza 23 gminy, w tym jedną gminę miejską "(Stadt)" oraz 22 gminy wiejskie:

</doc>
<doc id="2381334" url="https://pl.wikipedia.org/wiki?curid=2381334" title="Tulsi wiwah">
Tulsi wiwah

Tulsi wiwah – hinduistyczne święto obchodzone w miesiącu karttika. Wyznacza koniec monsunu i zarazem początek okresu ślubów. Obrzędy przypominają zwyczajowe ceremonie ślubne, nawiązują do połączenia boga Wisznu z jego ukochaną Wryndą, symbolizowaną przez świętą roślinę tulsi. 

</doc>
<doc id="2381335" url="https://pl.wikipedia.org/wiki?curid=2381335" title="Konsulat Generalny Paragwaju w Warszawie">
Konsulat Generalny Paragwaju w Warszawie

Konsulat Generalny Paragwaju w Warszawie (hiszp. "Consulado General de Paraguay en Varsovia") – placówka konsularna Republiki Paragwaju, funkcjonująca w 1928.
Historia.
Stosunki pomiędzy Polską a Paragwajem nawiązano w 1925. W Warszawie urzędował konsulat generalny w kamienicy z 1851 (proj. Henryk Marconi) przy ul. Nowy Świat 17 (1928).
Po II wojnie światowej stosunki reaktywowano w 1991. Od 1992 w Polsce była akredytowana ambasada Paragwaju z siedzibą w Wiedniu, od 2000 w Bernie, od 2005 w Berlinie w domu z 1903 przy "Hardenbergstraße" 12.

</doc>
<doc id="2381337" url="https://pl.wikipedia.org/wiki?curid=2381337" title="Gmina związkowa Hahnstätten">
Gmina związkowa Hahnstätten

Gmina związkowa Hahnstätten (niem. "Verbandsgemeinde Hahnstätten") − dawna gmina związkowa w Niemczech, w kraju związkowym Nadrenia-Palatynat, w powiecie Rhein-Lahn. Siedziba gminy związkowej znajdowała się w miejscowości Hahnstätten.
Podział administracyjny.
Gmina związkowa zrzeszała dziesięć gmin wiejskich "(Gemeinde)":
1 lipca 2019 gmina związkowa została połączona z gminą związkową Katzenelnbogen tworząc nowa gminę związkową Aar-Einrich. 

</doc>
<doc id="2381339" url="https://pl.wikipedia.org/wiki?curid=2381339" title="Zębiełek lankijski">
Zębiełek lankijski

Zębiełek lankijski ("Crocidura hikmiya") – gatunek owadożernego ssaka z rodziny ryjówkowatych (Soricidae). Gatunek odkryty w 2007 roku w rezerwacie leśnym Sinharaja na Sri lance. Gatunek rozpoznano zarówno na podstawie badań morfologicznych oraz sekwencji danych mitochondrialnego DNA. Analiza filogenetyczna sugeruje że "C. hikmiya" jest taksonem siostrzanym dla "C. miya". Dystans genetyczny na podstawie badań fragmentu genu cytochromu b wynosi 9,7-10,1%. Morfologicznie "C. hikmiya" różni się o siostrzanego gatunku m.in. krótszym ogonem, kłykciami wystającymi poza margines mózgoczaszki, zaokrągleniem kości w tylnej krawędzi szczęki. "C. hikmiya" zamieszkuje tereny przejściowe między nizinną, wiecznie wilgotną roślinnością a górskimi lasami tropikalnymi. W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii niższego ryzyka EN (zagrożony wymarciem). Najprawdopodobniej głównym zagrożeniem jest degradacja środowiska zamieszkiwanego przez ten gatunek, poprzez przekształcanie tego terenu na potrzeby rolnictwa.

</doc>
<doc id="2381340" url="https://pl.wikipedia.org/wiki?curid=2381340" title="Ulica Stanisława Witczaka w Bytomiu">
Ulica Stanisława Witczaka w Bytomiu

Ulica Stanisława Witczaka w Bytomiu − jedna z ulic w bytomskich dzielnicach Śródmieście i Rozbark, posiadająca południkowy przebieg i długość około dwóch kilometrów. Łączy drogę krajową nr 79 i drogę krajową nr 94 z drogą wojewódzką nr 911.
Upamiętnia Stanisława Witczaka, polskiego działacza narodowego i związkowego.
Obiekty i instytucje.
Przy ulicy znajdują się następujące historyczne obiekty:
Przy ul. St. Witczaka swoją siedzibę mają: firmy i przedsiębiorstwa handlowo-usługowe, ośrodek szkolenia kierowców. Pod numerem 128 znajduje się szyb Witczak Kopalni Węgla Kamiennego Centrum. Pod Ulicą kursują autobusy KZK GOP.

</doc>
<doc id="2381343" url="https://pl.wikipedia.org/wiki?curid=2381343" title="Port lotniczy Lynn Lake">
Port lotniczy Lynn Lake

Port lotniczy Lynn Lake (IATA: YYL, ICAO: CYYL) – port lotniczy położony w Lynn Lake, w prowincji Manitoba, w Kanadzie.

</doc>
<doc id="2381345" url="https://pl.wikipedia.org/wiki?curid=2381345" title="Ernest Ranglin">
Ernest Ranglin

Ernest Ranglin (ur. 19 czerwca 1932) – jamajski gitarzysta i kompozytor, muzyk sesyjny Studia One Clementa „Sir Coxsone'a” Dodda, znany z częstej współpracy z The Skatalites, Monty Alexandrem i Jimmym Cliffem; odegrał znaczącą rolę we wszystkich etapach powstawania muzyki jamajskiej, w szczególności będąc jednym z prekursorów ska, rocksteady oraz reggae.
Życiorys.
Urodził się i dorastał w niewielkim miasteczku Robin's Hall w regionie Manchester. Muzyką zainteresowała go początkowo babcia, będąca organistką w lokalnym kościele adwentystów, a następnie dwóch wujów grywających na ukulele, którzy widząc talent siostrzeńca, sprezentowali mu na siódme urodziny właśnie taki instrument. Wkrótce młody Ernest porzucił ukulele na rzecz prawdziwej gitary (w międzyczasie skonstruował sobie również własną, z przewodów i puszek po sardynkach). Gdy miał 14 lat, przeprowadził się wraz z rodziną do stolicy kraju Kingston, gdzie uczęszczał do college'u. Jednocześnie rozwijał swoją muzyczną pasję, nie tylko studiując gitarowe podręczniki, ale przede wszystkim podglądając na żywo nocne występy miejscowych zespołów; jego idolem był popularny wówczas w mieście gitarzysta Cecil Houdini. W wieku 15–16 lat postawił pierwsze kroki na dorosłej scenie, dołączając do jazzowego big-bandu założonego przez saksofonistę Vala Bennetta, by wkrótce zamienić ją na konkurencyjny zespół prowadzony przez Erica Deansa. Wraz z Eric Deans Orchestra koncertował w wielu różnych miejscach na Karaibach, od rodzimej wyspy aż po Bahamy.
W 1958 roku Ranglin założył własny kwintet, z którym dawał liczne występy w północnej części Jamajki. Podczas jednego z koncertów w hotelu Half Moon w Montego Bay muzyk został zauważony przez Chrisa Blackwella, przyszłego założyciela Island Records, który zaprosił go do wspólnych nagrań. Ich owocem był m.in. jeden z pierwszych albumów wydanych przez wytwórnię Blackwella; na jednej stronie znalazły się utwory Ranglina, na drugiej zaś pianisty Lance'a Heywooda. Z kolei w roku 1959 nawiązał współpracę z kontrabasistą Cluettem Johnsonem, który wraz ze swoim zespołem Clue J &amp; His Blues Blasters uznawany jest za jednego z prekursorów muzyki ska. Wspólnie zaangażowali się wówczas jako muzycy sesyjni w słynnym Studiu One Clementa „Sir Coxsone” Dodda, gdzie pracowali z najlepszymi wykonawcami tamtego okresu. Ponadto, ich własną kompozycję pt. „Shuffling Jug” tradycyjnie uważa się za pierwszy utwór, w którym pojawia się rytm ska.
W 1964 roku o artyście przypomniał sobie Blackwell, który po przenosinach swojej wytwórni do Londynu, zaprosił go wraz z piosenkarką Millie Small do Wielkiej Brytanii. Gitarzysta akompaniował wokalistce na jej debiutanckim albumie "My Boy Lollipop". Tytułowy utwór z tego krążka, w maju 1964 roku osiągnął drugie miejsce zarówno na brytyjskiej liście przebojów, jak też w amerykańskim notowaniu Billboard Hot 100, stając się w ten sposób pierwszą piosenką ska, która odniosła międzynarodowy sukces. Przebywając w Londynie, Ranglin przez dziewięć miesięcy występował w słynnym klubie jazzowym Ronnie'ego Scotta. Z tego okresu działalności pochodzą także dwa jego solowe albumy jazzowe, "Wranglin"' oraz "Reflections". Można go również usłyszeć w utworze „It Hurts To Be Alone” z wydanej w 1965 roku płyty "The Wailing Wailers", będącej debiutanckim albumem zespołu Boba Marleya.
Od drugiej połowy lat 60. Ranglin regularnie występował z Jimmym Cliffem i swoim dawnym przyjacielem, pianistą Monty Alexandrem. Równocześnie kontynuował współpracę ze znanymi producentami – oprócz Sir Coxsone'a byli to m.in. Lee „Scratch” Perry i Clancy Eccles. Jak sam często stwierdza w wywiadach, owocem jego pracy z Perrym i Ecclesem miał być pierwszy w historii utwór reggae, „Say What You're Saying", śpiewany przez Erica „Monty'ego” Morrisa. Obecnie, mimo podeszłego wieku, wciąż bierze aktywny udział w licznych trasach koncertowych, pracuje także nad własną autobiografią.
W roku 2006 ukazał się krótkometrażowy film dokumentalny w reżyserii Christoffera Salzgebera pt. "Roots of Reggae: The Ernest Ranglin Story", w którym oprócz samego Ranglina wypowiadają się o nim m.in. Blackwell i Cliff, a także Damian Marley i Robby Krieger.

</doc>
<doc id="2381346" url="https://pl.wikipedia.org/wiki?curid=2381346" title="Port lotniczy Summerside">
Port lotniczy Summerside

Port lotniczy Summerside (IATA: YSU, ICAO: CYSU) – port lotniczy położony w Summerside, w prowincji Wyspa Księcia Edwarda, w Kanadzie.

</doc>
<doc id="2381347" url="https://pl.wikipedia.org/wiki?curid=2381347" title="Wrynda">
Wrynda

Wrynda – w mitologii indyjskiej żona asury Dżalandhary, uwiedziona przez Wisznu. Rzuciła klątwę na Wisznu, zamieniając go w kamień śalagrama, zaś sama rzuciła się w ogień. Z popiołu powstała święta roślina tulsi.

</doc>
<doc id="2381349" url="https://pl.wikipedia.org/wiki?curid=2381349" title="Gmina związkowa Katzenelnbogen">
Gmina związkowa Katzenelnbogen

Gmina związkowa Katzenelnbogen (niem. "Verbandsgemeinde Katzenelnbogen") − dawna gmina związkowa w Niemczech, w kraju związkowym Nadrenia-Palatynat, w powiecie Rhein-Lahn. Siedziba gminy związkowej znajdowała się w mieście Katzenelnbogen. 
Podział administracyjny.
Gmina związkowa zrzeszała 21 gmin, w tym jedną gminę miejską "(Stadt)" oraz 20 gmin wiejskich "(Gemeinde)":
1 lipca 2019 gmina związkowa została połączona z gminą związkową Hahnstätten tworząc nowa gminę związkową Aar-Einrich. 

</doc>
<doc id="2381353" url="https://pl.wikipedia.org/wiki?curid=2381353" title="Leopardus pajeros">
Leopardus pajeros

Leopardus pajeros – gatunek ssaka z podrodziny kotów (Felinae) w obrębie rodziny kotowatych (Felidae).
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1816 roku francuski zoolog Anselme Gaëtan Desmarest nadając mu nazwę "Felis pajeros". Holotyp pochodził z Santa Rosa, w Departamento Capital, w prowincji La Pampa, w Argentynie. 
Analizy molekularne, morfologiczne i biogeograficzne z 2020 roku wykazały, że "L. pajeros" jest odrębnym gatunkiem. Autorzy "Illustrated Checklist of the Mammals of the World" uznają ten gatunek za monotypowy.
Zasięg występowania.
"L. pajeros" występuje na pampasowe łąkach od prowincji Buenos Aires w Brazylii po południową Argentynę i Chile; występowanie w północnej Argentynie niepewne.
Charakterystyka.
"Leopardus pajeros" posiada sierść o zróżnicowanym umaszczeniu, która w zależności od podgatunku może przybierać barwę od żółtobiałej do szarobrązowej. Koty te mają krótki pysk i duże, bursztynowe oczy. Ich nogi są krótkie i grube, a ogon puszysty. U niektórych osobników występują też czarne lub brązowe plamy i paski.
Tryb życia.
"Leopardus pajeros" występuje na terenach trawiastych, jak również leśnych, bagiennych i górzystych. Gatunek ten jest słabo znany ludziom i niewiele wiadomo na temat jego zwyczajów. Żywi się małymi zwierzętami (ptakami, gryzoniami), na które poluje głównie w nocy. Często zapuszcza się także do siedzib ludzkich.

</doc>
<doc id="2381354" url="https://pl.wikipedia.org/wiki?curid=2381354" title="Popovici">
Popovici

Popovici:

</doc>
<doc id="2381355" url="https://pl.wikipedia.org/wiki?curid=2381355" title="Narada Muni">
Narada Muni



</doc>
<doc id="2381356" url="https://pl.wikipedia.org/wiki?curid=2381356" title="Układ 7400">
Układ 7400



</doc>
<doc id="2381357" url="https://pl.wikipedia.org/wiki?curid=2381357" title="Port lotniczy Yarmouth">
Port lotniczy Yarmouth

Port lotniczy Yarmouth (IATA: YQI, ICAO: CYQI) – port lotniczy położony w Yarmouth, w Nowej Szkocji, w Kanadzie.

</doc>
<doc id="2381360" url="https://pl.wikipedia.org/wiki?curid=2381360" title="Marta Wrzesińska">
Marta Wrzesińska

Marta Wrzesińska (ur. 3 kwietnia 1986) – polska siatkarka, grająca na pozycji atakującej, grająca w latach 2000–2003 w juniorskiej reprezentacji Polski.

</doc>
<doc id="2381362" url="https://pl.wikipedia.org/wiki?curid=2381362" title="Mistrzostwa Świata w Lekkoatletyce 2011 – bieg na 800 m mężczyzn">
Mistrzostwa Świata w Lekkoatletyce 2011 – bieg na 800 m mężczyzn

Bieg na 800 metrów mężczyzn – jedna z konkurencji rozgrywanych podczas lekkoatletycznych mistrzostw świata na Daegu Stadium w Daegu. 
Obrońcą tytułu mistrzowskiego z 2009 roku był reprezentant RPA Mbulaeni Mulaudzi, który z powodu kontuzji nie wystartował w Korei. 
Rekordy.
Tabela prezentuje rekord świata, rekordy poszczególnych kontynentów, mistrzostw świata, a także najlepszy rezultat na świecie w sezonie 2011 przed rozpoczęciem mistrzostw.

</doc>
<doc id="2381364" url="https://pl.wikipedia.org/wiki?curid=2381364" title="Port lotniczy Cape Dorset">
Port lotniczy Cape Dorset

Port lotniczy Cape Dorset (IATA: YTE, ICAO: CYTE) – port lotniczy położony w Cape Dorset, w Nunavut, w Kanadzie.

</doc>
<doc id="2381366" url="https://pl.wikipedia.org/wiki?curid=2381366" title="HMS Hector">
HMS Hector

HMS „Hector” – nazwa noszona przez jedenaście okrętów brytyjskiej Royal Navy, pochodząca od Hektora, bohatera "Iliady":

</doc>
<doc id="2381367" url="https://pl.wikipedia.org/wiki?curid=2381367" title="Port lotniczy Gander">
Port lotniczy Gander

Port lotniczy Gander (IATA: YQX, ICAO: CYQX) – kanadyjski port lotniczy położony w Gander, na wyspie Nowa Fundlandia, w prowincji Nowej Fundlandii i Labradorze w Kanadzie.
Z powodu zamachów terrorystycznych 11 września 2001 Stany Zjednoczone zamknęły swą przestrzeń powietrzną, a samoloty lecące do USA kierowano na inne, w tym kanadyjskie porty lotnicze. Lotnisko w Gander ze względu na wschodnie położenie geograficzne, było miejscem lądowania dla 38 samolotów lecących z kierunku Europy, na pokładzie których przebywało w sumie 6,6 tys. pasażerów i członków załogi. Więcej lotów przymusowo lądujących w Kanadzie przyjęły tego dnia jedynie, kolejno lotniska w Halifax oraz w Vancouver.

</doc>
<doc id="2381368" url="https://pl.wikipedia.org/wiki?curid=2381368" title="Eric Whiteside">
Eric Whiteside

Stanley Eric Kenneth Whiteside (ur. 25 października 1904, w Firozpur, Indie, zm. 12 maja 1997) – indyjski lekkoatleta, uczestnik igrzysk olimpijskich w 1936.
Na igrzyskach wystartował w biegach na 100 i 200 metrów. Na obu dystansach odpadł w eliminacjach.
Przed karierą lekkoatletyczną z powodzeniem uprawiał boks, był trzykrotnym mistrzem Indii w wadze lekkiej.
W 1948 wyemigrował z rodziną do Australii. Jego syn – Ray reprezentował ten kraj (w hokeju na trawie) podczas igrzysk olimpijskich w 1956.

</doc>
<doc id="2381372" url="https://pl.wikipedia.org/wiki?curid=2381372" title="Papirus 120">
Papirus 120

Papirus 120 (według numeracji Gregory-Aland), oznaczany symbolem formula_1 – grecki rękopis Nowego Testamentu, spisany w formie kodeksu na papirusie. Paleograficznie datowany jest na IV wiek. Zawiera fragmenty Ewangelii Jana.
Opis.
Zachowały się dwa fragmenty jednej karty Ewangelii Jana (1,25-28,38-44). Tekst pisany jest jedną kolumną na stronę. Oryginalna karta miała 27 linijek tekstu na stronę.
Historia.
Na liście rękopisów znalezionych w Oksyrynchos umieszczony został na pozycji 4804. Tekst rękopisu opublikowany został w 2007 roku. INTF umieścił go na liście rękopisów Nowego Testamentu, w grupie papirusów, dając mu numer 120.
Rękopis datowany jest przez Instytut Badań Tekstu Nowego Testamentu na IV wiek.
Obecnie przechowywany jest w Ashmolean Museum ("Papyrology Rooms", P. Oxy. 4804) w Oksfordzie.

</doc>
<doc id="2381373" url="https://pl.wikipedia.org/wiki?curid=2381373" title="Port lotniczy Dawson City">
Port lotniczy Dawson City

Port lotniczy Dawson City (IATA: YDA, ICAO: CYDA) – port lotniczy położony w Dawson City, w Jukonie, w Kanadzie.

</doc>
<doc id="2381376" url="https://pl.wikipedia.org/wiki?curid=2381376" title="VIRGOHI21">
VIRGOHI21

VIRGOHI21 – rozciągnięta chmura obojętnego wodoru (HI) znajdująca się w gwiazdozbiorze Warkocza Bereniki w odległości około 50 milionów lat świetlnych. Obszar ten został odkryty w 2000 roku i mimo pięciu lat obserwacji nie znaleziono w nim gwiazd. VIRGOHI21 należy do gromady galaktyk w Pannie. Nazwa VIRGOHI21 nawiązuje zarówno do gromady, w której chmura ta została odkryta, jak też obserwacji linii atomowego wodoru w paśmie 21cm.
Obiekt ten, posiadając dużą masę, obraca się jak galaktyka, jednak nie posiada gwiazd. VIRGOHI21 może więc być pierwszą odkrytą ciemną galaktyką nie emitującą żadnego światła gwiezdnego lub też jest po prostu rozciągniętym ogonem pobliskiej galaktyki spiralnej Messier 99. 
Obserwacje wykonane radioteleskopem Westerbork Synthesis Radio Telescope w Holandii wykazały, że wodór należący do VIRGOHI21 prawdopodobnie się obraca. Sugeruje to masę tego obiektu na większą niż 10 miliardów mas Słońca. Ponieważ zaledwie 1% stanowi emitujący fale radiowe wykryty wodór, resztę masy wydaje się wypełniać ciemna materia. Dane te wskazują również, że przekrzywiona oraz posiadająca rozciągnięte jedno ramię spiralne galaktyka M99 mogłaby swój kształt zawdzięczać właśnie grawitacyjnemu działaniu ciemnej galaktyki VIRGOHI21.

</doc>
<doc id="2381377" url="https://pl.wikipedia.org/wiki?curid=2381377" title="Katarzyna Galica (siatkarka)">
Katarzyna Galica (siatkarka)

Katarzyna Galica z d. Ząbek (ur. 10 września 1982) – polska siatkarka, grająca na pozycji rozgrywającej. Obecnie gra w II ligowej Siarce Tarnobrzeg. Jest wychowanką KPSK Stal Mielec. 
W sezonach 2005/06 i 2006/07 w Stali Mielec grała na pozycji libero. 
Łącznie w KPSK Stal Mielec grała 7 sezonów.

</doc>
<doc id="2381378" url="https://pl.wikipedia.org/wiki?curid=2381378" title="Mistrzostwa Świata w Lekkoatletyce 2011 – rzut dyskiem mężczyzn">
Mistrzostwa Świata w Lekkoatletyce 2011 – rzut dyskiem mężczyzn

Rzut dyskiem mężczyzn – jedna z konkurencji rozgrywanych podczas lekkoatletycznych mistrzostw świata na Stadionie Daegu w Daegu.
Obrońcą tytułu mistrzowskiego z 2009 roku był Niemiec Robert Harting. Ustalone przez IAAF minima kwalifikacyjne do mistrzostw wynosiły 65 metrów (minimum A) oraz 63 metry (minimum B).
Rekordy.
Tabela prezentuje rekord świata, rekordy poszczególnych kontynentów, mistrzostw świata, a także najlepszy rezultat na świecie w sezonie 2011 przed rozpoczęciem mistrzostw.
Rezultaty.
Eliminacje.
Eliminacje odbyły się w poniedziałek 29 sierpnia. Grupa A rozpoczęła o 10:10, a grupa B o 11:30. Do konkursu zostało zgłoszonych 33 zawodników, a przystąpiło 32. Minimum kwalifikacyjne zostało ustalone na wysokim poziomie - 65,50 metra i żadnemu zawodnikowi nie udało się go wypełnić. Niespodzianką był brak awansu lidera światowych tabel Róberta Fazekasa, który spalił wszystkie próby. Jego rodak – Zoltán Kővágó (15. lokata i brak awansu do finału) został zdyskwalifikowany za doping i jego rezultat został anulowany.

</doc>
<doc id="2381381" url="https://pl.wikipedia.org/wiki?curid=2381381" title="Port lotniczy Fort Simpson">
Port lotniczy Fort Simpson

Port lotniczy Fort Simpson (IATA: YFS, ICAO: CYFS) – port lotniczy położony w Fort Simpson, w Terytoriach Północno-Zachodnich, w Kanadzie.

</doc>
<doc id="2381385" url="https://pl.wikipedia.org/wiki?curid=2381385" title="Jahan Ahir">
Jahan Ahir

Jahan Ahir (ur. w 1921) – indyjski piłkarz wodny, uczestnik Letnich Igrzysk Olimpijskich 1948.
Wystąpił w dwóch spotkaniach (czyli w 2 z 3, jakie Hindusi rozegrali na tamtych igrzyskach). W pierwszym meczu, Hindusi wygrali 7–4 z Chilijczykami; zwycięstwo nad tą ekipą dało im awans do kolejnej fazy (w której reprezentacje również podzielone były na grupy), pomimo porażki w drugim spotkaniu grupowym z reprezentacją Holandii, w którym Ahir nie wystąpił. W meczu fazy grupowej w drugiej rundzie, drużyna indyjska przegrała z reprezentacją Hiszpanii (1-11).

</doc>
<doc id="2381388" url="https://pl.wikipedia.org/wiki?curid=2381388" title="Mistrzostwa Świata w Lekkoatletyce 2011 – pchnięcie kulą mężczyzn">
Mistrzostwa Świata w Lekkoatletyce 2011 – pchnięcie kulą mężczyzn

Pchnięcie kulą mężczyzn – jedna z konkurencji rozgrywanych podczas lekkoatletycznych mistrzostw świata na Stadionie Daegu w Daegu.
Obrońcą tytułu mistrzowskiego z 2009 roku był (narzekający na kontuzję) Amerykanin Christian Cantwell. Ustalone przez IAAF minima kwalifikacyjne do mistrzostw wynosiły 20,50 (minimum A) oraz 20,00 (minimum B).
Rekordy.
Tabela prezentuje rekord świata, rekordy poszczególnych kontynentów, mistrzostw świata, a także najlepszy rezultat na świecie w sezonie 2011 przed rozpoczęciem mistrzostw.
Rezultaty.
Eliminacje.
Eliminacje odbyły się w czwartek 1 września. Obie grupy rozpoczęły o 9:56. Do konkursu zostało zgłoszonych 27 zawodników, wszyscy przystąpili. Minimum kwalifikacyjne zostało ustalone na poziomie 20,60 metra – siedmiorgu zawodnikom udało się je wypełnić.

</doc>
<doc id="2381391" url="https://pl.wikipedia.org/wiki?curid=2381391" title="Papirus 121">
Papirus 121

Papirus 121 (według numeracji Gregory-Aland), oznaczany symbolem formula_1 – wczesny grecki rękopis Nowego Testamentu, spisany w formie kodeksu na papirusie. Paleograficznie datowany jest na III wiek. Zawiera fragmenty Ewangelii Jana.
Opis.
Zachowały się tylko niewielki fragment jednej karty Ewangelii Jana (19,17-18,25-26). Tekst pisany jest jedną kolumną na stronę. Oryginalna karta miała 37 linijek tekstu na stronę. Zachowały się tylko 4 niepełne linijki.
Nomina sacra pisane są skrótami (ΙΣ, ΜΗΙ, ΜΗΡ).
Zawiera tylko 20 liter na stronie recto, i 18 liter na stronie verso.
Stosowana jest diereza, dwukropek nad literą iota. Na stronie recto, w dolnej linijce, od lewej strony skryba zapomniał wpisać literę iota w słowie και ("i"), pomimo że umieścił dierezę nad literą alfa. Prawdopodobnie jest to błąd skryby.
Historia.
Na liście rękopisów znalezionych w Oksyrynchos umieszczony został na pozycji 4805. Tekst rękopisu opublikowany został w 2007 roku. INTF umieścił go na liście rękopisów Nowego Testamentu, w grupie papirusów, dając mu numer 121.
Rękopis datowany jest przez Instytut Badań Tekstu Nowego Testamentu na III wiek.
Obecnie przechowywany jest w Ashmolean Museum ("Papyrology Rooms", P. Oxy. 4805) w Oksfordzie.

</doc>
<doc id="2381392" url="https://pl.wikipedia.org/wiki?curid=2381392" title="Gora Seal">
Gora Seal

Gora Chand Seal (ur. w styczniu 1923, zm. 23 września 2017 w Kolkacie) – indyjski piłkarz wodny (występujący na pozycji bramkarza), uczestnik Letnich Igrzysk Olimpijskich 1948.
Wystąpił w trzech spotkaniach (czyli we wszystkich, jakie Hindusi rozegrali na tamtych igrzyskach). W pierwszym meczu, Hindusi wygrali 7–4 z Chilijczykami; zwycięstwo nad tą ekipą dało im awans do kolejnej fazy (w której reprezentacje również podzielone były na grupy), pomimo porażki w drugim spotkaniu grupowym z reprezentacją Holandii (1-12). Tam jednak, drużyna indyjska zajęła ostatnie miejsce w grupie po porażce z reprezentacją Hiszpanii (1-11).
Seal dostał także propozycję uczestnictwa w igrzyskach w Helsinkach (1952), jednak z powodu obowiązków i problemów rodzinnych (m.in. śmierć jego ojca w 1952) zmuszony był odmówić.
Pochodzi z północnej Kalkuty.

</doc>
<doc id="2381398" url="https://pl.wikipedia.org/wiki?curid=2381398" title="Wieża radiowa w Feliksówce">
Wieża radiowa w Feliksówce

Radiowy Ośrodek Nadawczy w Feliksówce – wieża radiowa we wsi Feliksówka (niedaleko Zamościa). Stalowa budowla została zbudowana w celu pokrycia sygnałem radiowym Zamojszczyzny i okolic. Jest to obiekt o średnio małych mocach nadawczych. Obejmuje swoim zasięgiem południowo-wschodnią część województwa lubelskiego. Znajduje się tu także aparatura nadawcza telefonii komórkowej. 
Obiekt należy do firmy telekomunikacyjnej EmiTel

</doc>
<doc id="2381401" url="https://pl.wikipedia.org/wiki?curid=2381401" title="Mistrzostwa Świata w Lekkoatletyce 2011 – rzut młotem mężczyzn">
Mistrzostwa Świata w Lekkoatletyce 2011 – rzut młotem mężczyzn

Rzut młotem mężczyzn – jedna z konkurencji rozgrywanych podczas lekkoatletycznych mistrzostw świata na Daegu Stadium w Daegu. 
Obrońcą tytułu mistrzowskiego z 2009 roku był Słoweniec Primož Kozmus. Ustalone przez IAAF minima kwalifikacyjne do mistrzostw wynosiły 78,00 (minimum A) oraz 74,00 (minimum B). W zawodach nie wystartował lider tabel światowych Aleksiej Zagorny – Rosjanin doznał kontuzji i musiał zrezygnować ze startu w Korei Południowej.
Rekordy.
Tabela prezentuje rekord świata, rekordy poszczególnych kontynentów, mistrzostw świata, a także najlepszy rezultat na świecie w sezonie 2011 przed rozpoczęciem mistrzostw.

</doc>
<doc id="2381409" url="https://pl.wikipedia.org/wiki?curid=2381409" title="Areszt Śledczy w Choszcznie">
Areszt Śledczy w Choszcznie

Areszt Śledczy w Choszcznie został wybudowany przed II wojną światową przy budynku obecnego Sądu Rejonowego.Jednostkę w Choszcznie utworzono ok. 1946 roku. Początkowo działała przy sądzie grodzkim, a od 1948 r. – jako więzienie karno- śledcze dla mężczyzn przy sądzie powiatowym. W latach 1959–1968 znajdowało się tu więzienie dla kobiet. Na skutek ogłoszonej amnestii w 1968 roku, zakład zlikwidowano. Dwa lata później reaktywowano jednostkę jako zakład karny dla mężczyzn, a w 1977 r. przekształcono w funkcjonujący do 2018 r. Areszt Śledczy. W latach siedemdziesiątych dobudowano budynek administracji, a następnie część łączącą w latach osiemdziesiątych.
Aresztowi Śledczemu podlega Oddział Zewnętrzny który pełni funkcję zakładu karnego półotwartego.
Likwidacja Aresztu Śledczego i Oddziału Zewnętrznego nastąpiła z dniem 31.03.2018 r.

</doc>
<doc id="2381411" url="https://pl.wikipedia.org/wiki?curid=2381411" title="Donosy. Dziennik liberalny">
Donosy. Dziennik liberalny

Donosy. Dziennik liberalny – zapoczątkowana w sierpniu 1989 roku gazeta wirtualna, rozsyłana od chwili powstania za pomocą sieci komputerowych. Zawiera hasłowe informacje o najważniejszych wydarzeniach krajowych. Wydaje ją grupa osób w większości związanych z Wydziałem Fizyki Uniwersytetu Warszawskiego. Pierwotnie służyła do informowania znajomych redakcji przebywających za granicą o bieżących wydarzeniach w kraju. Bardzo szybko liczba abonentów wzrosła, a doraźne przedsięwzięcie przekształciło się w stały serwis informacyjny. Głównym źródłem prezentowanych doniesień jest prasa krajowa.
Ukazanie się pierwszego numeru "Donosów" jest odnotowywane jako jedno z ważnych wydarzeń w historii rozwoju Internetu w Polsce.
Redakcja.
Skład redakcji kształtował się następująco:
Każdy numer ma swojego "redaktora dnia", który przygotowuje jego treść.
Format i dystrybucja.
Treść gazety jest w formacie ASCII bez polskich znaków, objętość jednego numeru to kilka tysięcy znaków, wliczając w to nagłówek ASCII-Art. Rozsyłana jest bezpłatnie przez listę dystrybucyjną, jest dostępna jako grupa w Usenecie oraz można ją pobierać ze strony gazety, skąd dostępne są również numery archiwalne. W przeszłości była rozprowadzana przy użyciu wielu starszych technologii sieciowych. We wczesnych latach dziewięćdziesiątych XX wieku "Donosy" były przedrukowywane jako rubryka przez kilka czasopism polonijnych oraz służyły jako podstawa dla audycji polonijnych stacji radiowych.

</doc>
<doc id="2381415" url="https://pl.wikipedia.org/wiki?curid=2381415" title="Ulica Witczaka w Bytomiu">
Ulica Witczaka w Bytomiu



</doc>
<doc id="2381430" url="https://pl.wikipedia.org/wiki?curid=2381430" title="Mistrzostwa Świata w Lekkoatletyce 2011 – dziesięciobój mężczyzn">
Mistrzostwa Świata w Lekkoatletyce 2011 – dziesięciobój mężczyzn

Dziesięciobój mężczyzn – jedna z konkurencji rozegranych podczas lekkoatletycznych mistrzostw świata na Daegu Stadium w Daegu 27 i 28 sierpnia.
Obrońcą tytułu mistrzowskiego z 2009 roku był Amerykanin Trey Hardee. Dziesięcioboiści rywalizowali 27 i 28 sierpnia – w pierwsze dwa dni mistrzostw. Ustalone przez IAAF minima kwalifikacyjne do mistrzostw wynosiły 8200 pkt. (minimum A) oraz 8000 pkt. (minimum B). 
Rywalizacja w dziesięcioboju mężczyzn zaliczana była do cyklu IAAF Combined Events Challenge. Z powodu kontuzji w imprezie nie wystartował mistrz olimpijski z 2008 roku Bryan Clay.
Rekordy.
Tabela prezentuje rekord świata, rekordy poszczególnych kontynentów, mistrzostw świata, a także najlepszy rezultat na świecie w sezonie 2011 przed rozpoczęciem mistrzostw.

</doc>
<doc id="2381439" url="https://pl.wikipedia.org/wiki?curid=2381439" title="Ramiszów (przystanek kolejowy)">
Ramiszów (przystanek kolejowy)

Ramiszów – przystanek kolejowy w Ramiszowie, w województwie dolnośląskim, w Polsce.
W roku 2017 przystanek obsługiwał 20–49 pasażerów na dobę.
Linia z Wrocławia Psie Pole do Trzebnicy została zamknięta w roku 1990, od tego czasu część torowiska została rozkradziona. W styczniu 2009 roku rozpoczęto remont torowiska i poprawę jego geometrii dla podniesienia prędkości. Począwszy od 20 września 2009 roku na trasie do Wrocławia Głównego zostały uruchomione kursy szynobusów.

</doc>
<doc id="2381445" url="https://pl.wikipedia.org/wiki?curid=2381445" title="Skalite">
Skalite



</doc>
<doc id="2381456" url="https://pl.wikipedia.org/wiki?curid=2381456" title="Discovery Bay">
Discovery Bay



</doc>
<doc id="2381461" url="https://pl.wikipedia.org/wiki?curid=2381461" title="Sekien Toriyama">
Sekien Toriyama

 – XVIII-wieczny uczony oraz artysta związany z japońskim folklorem, tworzący ukiyo-e. 
Toriyama był nauczycielem Utamaro i przed rozpoczęciem pracy nad ukiyo-e, był malarzem szkoły Kanō. 
Artysta zasłynął swoją próbą stworzenia katalogu wszystkich gatunków zjaw, duchów, straszydeł, demonów, widm (ogólna nazwa: yōkai), w serii hyakki-yakō.

</doc>
<doc id="2381463" url="https://pl.wikipedia.org/wiki?curid=2381463" title="Mistrzostwa Świata w Lekkoatletyce 2011 – skok o tyczce mężczyzn">
Mistrzostwa Świata w Lekkoatletyce 2011 – skok o tyczce mężczyzn

Skok o tyczce mężczyzn – jedna z konkurencji rozegranych podczas lekkoatletycznych mistrzostw świata na Daegu Stadium w Daegu. 
Obrońcą tytułu mistrzowskiego z 2009 roku był Australijczyk Steve Hooker. Ustalone przez IAAF minima kwalifikacyjne do mistrzostw wynosiły 5,72 (minimum A) oraz 5,60 (minimum B).
Rekordy.
Tabela prezentuje rekord świata, rekordy poszczególnych kontynentów, mistrzostw świata, a także najlepszy rezultat na świecie w sezonie 2011 przed rozpoczęciem mistrzostw.
Rezultaty.
Eliminacje.
Minimum kwalifikacyjne wynosiło 5,70 (Q). Do finału awansowali zawodnicy, którzy uzyskali 12 najlepszych rezultatów (q). Tyczkarze rywalizowali w dwóch grupach: A i B.

</doc>
<doc id="2381468" url="https://pl.wikipedia.org/wiki?curid=2381468" title="Ulica Wrocławska w Bytomiu">
Ulica Wrocławska w Bytomiu

Ulica Wrocławska w Bytomiu – jedna z ulic w bytomskich dzielnicach Śródmieście i Karb, posiadająca równoleżnikowy przebieg i długość około trzech kilometrów. Łączy drogę krajową nr 11 z drogą krajową nr 94 (której jest częścią). Wzdłuż drogi biegną tory tramwajowe.
W styczniu 1990 zakończono budowę pętli tramwajowej przy ul. Wrocławskiej.
Obiekty i instytucje.
Przy ulicy znajdują się następujące historyczne obiekty:
Przy ul. Wrocławskiej swoją siedzibę mają: firmy i przedsiębiorstwa handlowo-usługowe, kancelarie adwokackie, Zespół Policealnych Szkół Medyczno-Społecznych, Urząd Skarbowy (ul. Wrocławska 92), Straż Miejska i Pogotowie Ciepłownicze (ul. Wrocławska 122). Ulicą kursują autobusy ZTM.

</doc>
<doc id="2381469" url="https://pl.wikipedia.org/wiki?curid=2381469" title="Antônio Rogério Nogueira">
Antônio Rogério Nogueira

Antônio Rogério Correia Nogueira (ur. 2 czerwca 1976 w Vitória da Conquista) − brazylijski bokser, zawodnik BJJ i mieszanych sztuk walki (MMA). W trakcie swojej kariery w MMA walczył m.in. dla organizacji PRIDE FC, a od 2007 roku jest zawodnikiem UFC w wadze półciężkiej. Brat bliźniak byłego mistrza PRIDE i UFC w wadze ciężkiej, Antônio Rodrigo Nogueiry.
Sportowa kariera.
Boks amatorski.
Boks trenuje od 14 roku życia. W listopadzie 2005 roku został mistrzem Brazylii w wadze superciężkiej (ponad 91 kg) i otrzymał powołanie do reprezentacji kraju. W następnym roku zdobył złoty medal na Igrzyskach Południowoamerykańskich w Buenos Aires, pokonując na punkty zawodnika gospodarzy, Marcelo Ponce. W 2007 roku zdobył również brązowy medal podczas Igrzysk Panamerykańskich w Rio de Janeiro.
Brazylijskie jiu-jitsu.
W wieku 17 lat za namową brata rozpoczął treningi BJJ. Po czterech latach uzyskał czarny pas. Choć nie osiągnął w tej dyscyplinie tak znaczących sukcesów jak Rodrigo, był m.in. mistrzem Brazylii i wicemistrzem świata w kategorii brązowych pasów.
Mieszane sztuki walki.
Swój debiut w zawodowym MMA zanotował 20 marca 2001 roku na japońskiej gali "DEEP 2001: 2nd Impact" rozgrywanej w Jokohamie. Pokonał wtedy Japończyka Shamoji Fujiego przez techniczne poddanie (dźwignia na staw łokciowy). Następną walkę stoczył na amerykańskiej gali "HooknShoot Overdrive" 9 marca 2002 roku, która odbyła się w Evansville. Ponownie zwyciężył przez poddanie przeciwnika, tym razem za pomocą duszenia gilotynowego.
Pierwszej porażki w zawodowej karierze doznał 8 sierpnia 2002 roku w Japonii. Na gali "UFO Legend" przegrał przez jednogłośną decyzję z Białorusinem Uładzymirem Maciuszenko.
PRIDE FC.
28 kwietnia 2002 roku zadebiutował w największej japońskiej organizacji MMA − PRIDE FC, gdy na gali PRIDE 20 w Jokohamie w niecałe 35 sekund poddał Yusuke Inamurę.
Na gali PRIDE 24, która odbyła się 22 grudnia 2002 roku pokonał przez niejednogłośną decyzję byłego mistrza Pancrase, Guya Mezgera. Następnie odniósł kolejne zwycięstwa nad Kazuhiro Nakamurą (dwukrotnie, 2003 i 2004), Kazushim Sakurabą (2003) oraz Alistairem Overeemem (2005).
23 kwietnia 2005 roku wystartował w turnieju PRIDE Middleweight GP, skupiającym czołowych zawodników organizacji w wadze średniej (do 93 kg). W pierwszej rundzie, na gali "Pride Total Elimination 2005", zmierzył się z Amerykaninem Danem Hendersonem. Nogueira po ośmiu minutach walki poddał go dźwignią na staw łokciowy i tym samym awansował do ćwierćfinału. Odbył się on 26 czerwca 2005 roku na gali "Pride Critical Countdown 2005", a jego rywalem był rodak, Maurício Rua. Po trzyrundowym, zaciętym pojedynku sędziowie orzekli jednogłośnie zwycięstwo Ruy, jak się później okazało tryumfatora całego turnieju. Walka ta została uznana przez branżowy portal sherdog.com za pojedynek roku. Była to zarazem pierwsza porażka Nogueiry w PRIDE.
Po przegranej z Ruą, Nogueira nie walczył przez prawie rok. Powrócił na ring 1 lipca 2006 na "PRIDE Critical Countdown Absolute". Jego przeciwnikiem był po raz kolejny Alistair Overeem. Brazylijczyk pokonał Holendra przez TKO na skutek poddania przez narożnik. 
Na przedostatniej gali PRIDE FC w historii, która odbyła się 24 lutego 2007 roku (PRIDE 33), Nogueira stoczył pojedynek z debiutującym w PRIDE, kameruńskim judoką Rameau Thierry Sokoudjou. Został przez niego niespodziewanie znokautowany w ciągu 23 sekund, przegrywając po raz pierwszy w swojej karierze przed czasem. 
2008-2009.
Po rozwiązaniu PRIDE FC w 2007 roku Nogueira stał się wolnym agentem. W latach 2008-2009 stoczył kilka walk m.in. w Stanach Zjednoczonych, Japonii i Brazylii. 24 lutego 2009 roku na gali Affliction: Day of Reckoning zmierzył się w rewanżowej walce z Maciuszenko, z którym przegrał w 2002 roku. Nogueira wygrał walkę, nokautując Białorusina uderzeniem kolanem.
UFC.
28 sierpnia 2009 roku prezydent UFC Dana White potwierdził, że Nogueira podpisał kontrakt z jego organizacją. Swój pierwszy pojedynek w UFC Brazylijczyk stoczył 21 listopada 2009 roku, na gali "UFC 106", a jego przeciwnikiem był Brazylijczyk Luiz Cané. Po niecałych dwóch minutach pierwszej rundy Nogueira zastopował rywala ciosami pięściami. Tym samym zwyciężył w swoim debiucie w UFC oraz wygrał bonus pieniężny za "nokaut wieczoru". Następny pojedynek stoczył na gali "UFC 114", która odbyła się 29 maja 2010 roku. Wygrał wtedy z Jasonem Brilzem przez decyzję sędziów oraz zdobył bonus za "walkę wieczoru".
Następnie poniósł dwie porażki przez decyzję sędziów, ulegając na "UFC 119" (25 września 2010 roku) Ryanowi Baderowi i na "UFC Fight Night: Nogueira vs. Davis" (26 marca 2011 roku) Philowi Davisowi. Na gali "UFC 140" która odbyła się 10 grudnia 2011 roku pokonał przez TKO (ciosy na korpus) Tito Ortiza.
2 lutego 2013 na UFC 156 wygrał z Rashadem Evansem jednogłośnie na punkty. 26 lipca 2014 przegrał przez nokaut z Anthonym Johnsonem. 1 sierpnia 2015 w rewanżu przegrał z Maurício Ruą jednogłośnie na punkty. W 2016 stoczył dwa pojedynki najpierw pokonując 14 maja Patrick Cummins przez TKO, następnie przegrywając 19 listopada z Ryanem Baderem przed czasem.
Osiągnięcia.
Boks amatorski:
Grappling:

</doc>
<doc id="2381477" url="https://pl.wikipedia.org/wiki?curid=2381477" title="Michael Gallagher">
Michael Gallagher



</doc>
<doc id="2381484" url="https://pl.wikipedia.org/wiki?curid=2381484" title="Toriyama Sekien">
Toriyama Sekien



</doc>
<doc id="2381491" url="https://pl.wikipedia.org/wiki?curid=2381491" title="Reprezentacja Polski B w piłce siatkowej kobiet">
Reprezentacja Polski B w piłce siatkowej kobiet

Reprezentacja Polski w piłce siatkowej kobiet kadra B – drugi żeński zespół siatkarski w kraju, powoływany przez selekcjonera, w którym występować mogą wszystkie zawodniczki posiadające obywatelstwo polskie, niezależnie od wieku, narodowości czy wyznania. Za jej funkcjonowanie odpowiedzialny jest Polski Związek Piłki Siatkowej (PZPS).
Kadra B została utworzona w 2005 roku. Od 2016 roku trenerem reprezentacji B jest Waldemar Kawka.
Aktualna kadra.
Lista zawodniczek, powołanych na Uniwersjadę w 2013 roku

</doc>
<doc id="2381498" url="https://pl.wikipedia.org/wiki?curid=2381498" title="Mistrzostwa Świata w Lekkoatletyce 2011 – rzut oszczepem mężczyzn">
Mistrzostwa Świata w Lekkoatletyce 2011 – rzut oszczepem mężczyzn

Rzut oszczepem mężczyzn – jedna z konkurencji rozgrywanych podczas lekkoatletycznych mistrzostw świata na Daegu Stadium w Taegu.
Obrońcą tytułu mistrzowskiego z 2009 roku był Norweg Andreas Thorkildsen. Ustalone przez IAAF minima kwalifikacyjne do mistrzostw wynosiły 82,00 (minimum A) oraz 79,50 (minimum B).
Statystyki.
Rekordy.
Tabela prezentuje rekord świata, rekordy poszczególnych kontynentów, mistrzostw świata, a także najlepszy rezultat na świecie w sezonie 2011 przed rozpoczęciem mistrzostw.
Listy sezonu.
Tabele prezentują pięć najlepszych wyników na świecie oraz na poszczególnych kontynentach w roku 2011 przed rozpoczęciem mistrzostw świata.
Lista startowa.
21 sierpnia opublikowano listę startową zawodów. Do mistrzostw zgłoszono 42 zawodników z 26 krajów – dwa lata wcześniej, w Berlinie do mistrzostw zgłoszono w sumie 48 zawodników z 30 krajów. Wśród oszczepników znajdujących się na listach w zawodach nie wziął udziału Niemiec Till Wöschler – mistrz Europy młodzieżowców krótko przed imprezą w Korei doznał kontuzji ręki.
Rezultaty.
Eliminacje.
25 sierpnia na spotkaniu technicznym delegaci ustalili minimum kwalifikacyjne do finału na poziomie 82,50.

</doc>
<doc id="2381512" url="https://pl.wikipedia.org/wiki?curid=2381512" title="Józef Ryszard Muszyński">
Józef Ryszard Muszyński

Józef Ryszard Muszyński (ur. 18 maja 1939 w Wojsławicach) – polski żołnierz, generał dywizji Wojska Polskiego
Życiorys.
Pochodzi z chłopskiej rodziny Jana i Marianny. W latach 1953-1956 kształcił się w Korpusie Kadetów im. gen. Karola Świerczewskiego w Warszawie, po ukończeniu którego był słuchaczem Oficerskiej Szkoły Samochodowej im. gen. A. Waszkiewicza. W 1959 roku, jako absolwent tej szkoły objął obowiązki najpierw dowódcy plutonu, a następnie dowódcy kompanii w 9 Szkolnym Pułku Samochodowym w Ostrowie Wlkp. W latach 1967-1971 studiował na Wydziale Ekonomiczno-Wojskowym WAP w Warszawie, po czym został skierowany do pracy w Szefostwie Służby Czołgowo-Samochodowej MON. Pełnił tam różne funkcje do Szefa Wydziału Szkolenia Kierowców włącznie. W tym czasie, na podstawie dysertacji pt. "Rachunek kosztów szkolenia w wojsku na przykładzie specjalistów czołgowo-samochodowych", doktoryzował się w WAP. Promotorem rozprawy był prof. dr hab. Zbigniew Abramowicz, pracownik naukowo-dydaktyczny m.in. Szkoły Głównej Planowania i Statystyki.
W latach 1977-1978 ppłk Muszyński dowodził Ośrodkiem Szkolenia Specjalistów Samochodowych Wojsk Obrony Powietrznej Kraju w Mrzeżynie. W 1979 roku objął obowiązki zastępcy komendanta ds. szkolenia, a następnie w 1982 roku komendanta WOSS. W tym czasie (rok 1984) odbył kurs operacyjno-taktyczny w Akademii Wojsk Pancernych w ZSRR.
W listopadzie 1986 roku Minister Obrony Narodowej powierzył mu obowiązki szefa Zarządu Szkolnictwa Wojskowego Sztabu Generalnego WP, awansując do stopnia generała brygady, a w roku 1993 do stopnia generała dywizji. W listopadzie 1995 roku został mianowany na stanowisko zastępcy Szefa Inspektoratu Obrony Terytorialnej Sztabu Generalnego WP. W 1999 roku przeszedł do rezerwy.
Życie prywatne.
Mieszka w Warszawie. Żonaty z Krystyną, ma córkę..

</doc>
<doc id="2381513" url="https://pl.wikipedia.org/wiki?curid=2381513" title="Gruchała (herb szlachecki)">
Gruchała (herb szlachecki)

Gruchała (Gruchala, Gruchalla, Gruchalla-Węsierski, Gruchała-Węsierski, Węsierski V) – kaszubski herb szlachecki.
Opis herbu.
Opis z wykorzystaniem zasad blazonowania, zaproponowanych przez Alfreda Znamierowskiego:
"W polu błękitnym dwa charty wspięte naprzeciw siebie, srebrne, ponad nimi półksiężyc złoty na opak. Sama tarcza."
Najwcześniejsze wzmianki.
Herb opisywany słownie przez Żernickiego ("Der polnische Adel", "Die polnischen Stamwappen"). Tadeusz Gajl źle zrekonstruował herb, nie odczytując do końca opisu. U niego charty biegną obok siebie, księżyc nie jest na opak. Natomiast Żernicki pisze wyraźnie, że charty mają być jak w herbie Kos II.
Rodzina Gruchałów.
Gruchałowie to drobna szlachta, notowana na Kaszubach od połowy XVI wieku. Pochodzić ma od przezwiska, wywodzonego od czasownika "gruchać". Pierwsza wzmianka z 1570 (Simon Gruchal w Węsiorach). Od końca XVI wieku używali także nazwiska odmiejscowego (Węsierski). Potwierdzają to wzmianki z lat 1584 (Wojciech, Szymon, Marcin Węsierski Gruchała), 1593 (Krzysztof, Jurga Gruchała Węsierski), 1616 (Jan Gruchała Węsierski), 1648 (Pan Gruchała w Zdunowicach), 1662 (Samuel Gruchała), 1682 (Ludwik Gruchała Węsierski, pani Gruchalina). W wiekach XVIII-XIX rodzina używała zarówno nazwiska z przydomkiem jak i samodzielnie. Tak jest we wzmiankach z lat 1772 (Ludwig von Gruchalla-Węsierski), 1774 (Ludwig Gruchala, Peter Gruchala). Gruchałowie mieli oprócz wymienionych wsi także działy w miejscowościach Mściszewice, Piechowice, Żuromino, Glincz, Podjazy. Współcześnie nazwisko Gruchała nosi około 2500 osób, połowa na Pomorzu, zaś nazwisk Gruchala, Gruchalla i Gruchałła łącznie ponad 20 osób wyłącznie na Kaszubach.
Herbowni.
Gruchała (Gruchal, Gruchala, Gruchalek, Gruchalla, Gruchałła) także z przydomkiem Węsierski (Wensierski).
Gruchałom przypisywano też herb Syrokomla (błędnie), oraz Węsierski VI.

</doc>
<doc id="2381521" url="https://pl.wikipedia.org/wiki?curid=2381521" title="Carlos Knight">
Carlos Knight

Carlos Knight (ur. 22 października 1993 w Columbii) – amerykański aktor.
Znany głównie z roli Owena Reynoldsa z serialu młodzieżowego Nickelodeon – "Super ninja". Wystąpił także w innych serialach telewizyjnych jak: "Ostry dyżur", "Southland" i wielu innych.

</doc>
<doc id="2381528" url="https://pl.wikipedia.org/wiki?curid=2381528" title="Kolarstwo na Letniej Uniwersjadzie 2011 - cross-country mężczyzn">
Kolarstwo na Letniej Uniwersjadzie 2011 - cross-country mężczyzn

Cross-country mężczyzn w kolarstwie górskim na Letniej Uniwersjadzie 2011 został przeprowadzony 15 sierpnia 2011. Łączny dystans do pokonania wynosił 31.8 km. Do rywalizacji przystąpiło 12 zawodników z 8 państw.

</doc>
<doc id="2381535" url="https://pl.wikipedia.org/wiki?curid=2381535" title="Raoyang (meteoryt)">
Raoyang (meteoryt)

Raoyang – meteoryt kamienny należący do chondrytów oliwinowo-hiperstenowych L 6, spadły w 1919 roku w chińskiej prowincji Hebei, w pobliżu miejscowości Raoyang. Z miejsca upadku meteorytu pozyskano 4,91 kg materii meteorytowej. Meteoryt Raoyang jest drugim meteorytem znalezionym w prowincji Hebei.

</doc>
<doc id="2381537" url="https://pl.wikipedia.org/wiki?curid=2381537" title="Diabelski Most w Krakowie">
Diabelski Most w Krakowie

Diabelski Most – zabytkowa budowla, jeden z obiektów austriackiej Twierdzy Kraków. Znajduje się w zachodniej części Krakowa, w Dzielnicy VII, na skrzyżowaniu ul. Malczewskiego z al. Waszyngtona na Zwierzyńcu.
Jest to wiadukt drogowy zbudowany przez austriackich inżynierów wojskowych, zapewniający bezkolizyjny ruch na skrzyżowaniu dróg: dojazdowej do fortu Kościuszko (dzisiejsza al. Waszyngtona, wtedy ul. bł. Bronisławy) oraz drogi rokadowej (dzisiejsza ul. Malczewskiego).
Aby powstało bezkolizyjne skrzyżowanie, drogę do fortu poprowadzono po nasypie o wysokości ok. 4 metrów. Most zbudowany jest z ciosów wapiennych oraz cegieł. Powstał w latach 1855-1870. W 2010 r. przeprowadzono generalny remont mostu, na nowo wymurowano kamienne mury oporowe, ceglane sklepienie i ceglane balustrady oraz wykonano kamienne odpływy dla wody deszczowej.
Nazwa mostu pochodzi od legendy, według której miał się tu niekiedy pojawiać nocą diabeł Kusy, przybiegający podobno gdzieś z okolic Błoń.

</doc>
<doc id="2381542" url="https://pl.wikipedia.org/wiki?curid=2381542" title="Papirus 122">
Papirus 122

Papirus 122 (według numeracji Gregory-Aland), oznaczany symbolem formula_1 – grecki rękopis Nowego Testamentu, spisany w formie kodeksu na papirusie. Paleograficznie datowany jest na IV albo V wiek. Zawiera fragmenty Ewangelii Jana.
Opis.
Zachowały się dwa fragmenty jednej karty Ewangelii Jana (21,11-14.22-24). Tekst pisany jest jedną kolumną na stronę. Oryginalna karta miała 44 linijek tekstu na stronę. Zachowany fragment zawiera 11 linijek.
Nomina sacra pisane są skrótami (ΙΗΣ, liczba 153 zapisana skrótem ΡΝΓ).
Tekst fragmentu jest zgodny z Kodeksem Waszyngtońskim. W J 21,14 brak ο Ιησους ("Jezus"), w czym jest zgodny tylko z Kodeksem Waszyngtońskim.
Historia.
Na liście rękopisów znalezionych w Oksyrynchos umieszczony został na pozycji 4806. Tekst rękopisu opublikowany został w 2007 roku. INTF umieścił go na liście rękopisów Nowego Testamentu, w grupie papirusów, dając mu numer 122.
Rękopis datowany jest przez Instytut Badań Tekstu Nowego Testamentu na IV lub V wiek.
Obecnie przechowywany jest w Ashmolean Museum ("Papyrology Rooms", P. Oxy. 4806) w Oksfordzie.

</doc>
<doc id="2381551" url="https://pl.wikipedia.org/wiki?curid=2381551" title="Anna Rosa Gattorno">
Anna Rosa Gattorno



</doc>
<doc id="2381553" url="https://pl.wikipedia.org/wiki?curid=2381553" title="Kolarstwo na Letniej Uniwersjadzie 2011 - cross-country kobiet">
Kolarstwo na Letniej Uniwersjadzie 2011 - cross-country kobiet

Cross-country kobiet w kolarstwie górskim na Letniej Uniwersjadzie 2011 został przeprowadzony 15 sierpnia 2011. Łączny dystans do pokonania wynosił 21.2 km. Do rywalizacji przystąpiło 7 zawodniczek z 6 państw.

</doc>
<doc id="2381557" url="https://pl.wikipedia.org/wiki?curid=2381557" title="Flaga Lwowa">
Flaga Lwowa

Flaga Lwowa – jeden z oficjalnych symboli Rady Miasta Lwowa, oficjalnie przyjęty 5 lipca 1991 roku.
Flaga Lwowa jest kwadratową płachtą tkaniny o barwie błękitnej. Wzdłuż krawędzi znajduje się obwódka o szerokości 1/10 długości boku flagi, złożona z identycznych, naprzemiennie ułożonych trójkątów barwy żółtej i niebieskiej; od strony drzewcowej obwódka nie występuje. W centralnej części flagi znajduje się przeniesione z herbu Lwowa godło miasta.

</doc>
<doc id="2381562" url="https://pl.wikipedia.org/wiki?curid=2381562" title="Mistrzostwa Świata w Lekkoatletyce 2011 – skok wzwyż mężczyzn">
Mistrzostwa Świata w Lekkoatletyce 2011 – skok wzwyż mężczyzn

Skok wzwyż mężczyzn – jedna z konkurencji rozgrywanych podczas lekkoatletycznych mistrzostw świata na Daegu Stadium w Daegu. 
Obrońca tytułu mistrzowskiego z 2009 roku Rosjanin Jarosław Rybakow nie wystąpił w Korei Południowej z powodu kontuzji. Ustalone przez IAAF minima kwalifikacyjne do mistrzostw wynosiły 2,31 (minimum A) oraz 2,28 (minimum B).
Rekordy.
Tabela prezentuje rekord świata, rekordy poszczególnych kontynentów, mistrzostw świata, a także najlepszy rezultat na świecie w sezonie 2011 przed rozpoczęciem mistrzostw.

</doc>
<doc id="2381564" url="https://pl.wikipedia.org/wiki?curid=2381564" title="Twierdzenie Gantmachier">
Twierdzenie Gantmachier

Twierdzenie Gantmachier – twierdzenie analizy funkcjonalnej, które mówi w swojej podstawowej formie, że operator ograniczony "T" działający pomiędzy przestrzeniami Banacha jest słabo zwarty wtedy i tylko wtedy, gdy operator do niego sprzężony "T"* jest słabo zwarty. Twierdzenie udowodnione zostało przez Wierę Gantmachier w 1940 roku.
Twierdzenie Gantmacher jest odpowiednikiem twierdzenia Schaudera o operatorze sprzężonym dla operatorów zwartych.
Twierdzenie.
Niech "X" i "Y" będą przestrzeniami Banacha oraz niech "T": "X" → "Y" będzie ograniczonym operatorem liniowym. Wówczas

</doc>
<doc id="2381566" url="https://pl.wikipedia.org/wiki?curid=2381566" title="Nikołaj Tagancew">
Nikołaj Tagancew

Nikołaj S. Tagancew (ur. 1843 w Penzie, zm. 22 marca 1923 w Piotrogrodzie) – rosyjski prawnik, profesor uniwersytetu w Petersburgu.
Był karnistą, reprezentantem szkoły klasycznej, przewodniczącym komisji autorów kodeksu karnego Imperium Rosyjskiego z 1903 roku, tzw. "Kodeksu Tagancewa". W Polsce kodeks ten obowiązywał na ziemiach byłego zaboru rosyjskiego do 1932 roku.
Kodeks Tagancewa wprowadził zdecydowanie unowocześnione prawo karne w stosunku do Kodeksu Kar Głównych i Poprawczych z 1845 roku.

</doc>
<doc id="2381569" url="https://pl.wikipedia.org/wiki?curid=2381569" title="Aleja Jerzego Waszyngtona w Krakowie">
Aleja Jerzego Waszyngtona w Krakowie

Aleja Jerzego Waszyngtona – aleja obsadzona drzewami, z których 31 jest pomnikami przyrody, stanowi jeden z zabytków Krakowa. Znajduje się w zachodniej części miasta, w Dzielnicy VII, na Zwierzyńcu. Prowadzi od osiedla Salwator do Kopca Kościuszki.
Historia alei.
W 1702 roku wybudowano na Górze św. Bronisławy kaplicę. Przedłużono wtedy drogę, która prowadziła od kościoła Najświętszego Salwatora, na wzgórze. Obok kaplicy usypano w latach 1820–1823 Kopiec Kościuszki, wokół którego Austriacy zbudowali w latach 1850–1856 fort i ulica (nosiła nazwę bł. Bronisławy) została drogą dojazdową do niego.
Austriacy zbudowali także bezkolizyjne skrzyżowanie, wiadukt drogowy zwany Diabelskim Mostem, na skrzyżowaniu z biegnącą prostopadle drogą rokadową (dzisiejsza ul. Malczewskiego).
Po południowej stronie ulicy powstał w 1865 roku Cmentarz Salwatorski.
W ramach rozbudowy Twierdzy Kraków zbudowano w 1908 roku, przed wjazdem do fortu, bramę forteczną Kościuszko, zburzoną po 1920 roku. Pozostały z niej, przy ulicy, tylko fragmenty muru oporowego.
W 1932 roku, w związku z 200 rocznicą urodzin pierwszego prezydenta Stanów Zjednoczonych, postanowiono podzielić ul. św. Bronisławy – zachodnią jej część, od osiedla Salwator do Kopca Kościuszki, nazwano Aleją Jerzego Waszyngtona.
Aleja obecnie.
Aleja ma długość ok. 1,1 km, prowadzi grzbietem wzgórza, pozbawiona jest zabudowy. Obsadzona jest drzewami, są to głównie: klon zwyczajny (8 jest pomnikami przyrody), jesion wyniosły (12 jest pomnikami przyrody), kasztanowiec biały (9 jest pomnikami przyrody), lipa drobnolistna (2 są pomnikami przyrody). Po północnej stronie alei, na stoku wzgórza, znajduje się kilka stanowisk archeologicznych.
Ruch samochodowy jest ograniczony do pięciu dni w tygodniu i dopuszczony tylko w części prowadzącej do Cmentarza Salwatorskiego, czyli na długości ok. 300 metrów od osiedla Salwator i ul. św. Bronisławy.

</doc>
<doc id="2381572" url="https://pl.wikipedia.org/wiki?curid=2381572" title="Columba Marmion">
Columba Marmion



</doc>
<doc id="2381583" url="https://pl.wikipedia.org/wiki?curid=2381583" title="Technikolor">
Technikolor



</doc>
<doc id="2381606" url="https://pl.wikipedia.org/wiki?curid=2381606" title="Nocny Mityng Skoku o Tyczce 2011">
Nocny Mityng Skoku o Tyczce 2011

Nocny Mityng Skoku o Tyczce 2011 – zawody lekkoatletyczne w skoku o tyczce, które odbyły się 15 sierpnia na Placu Lotników w centrum Szczecina.
Wydarzeniem zawodów było ustanowienie przez Pawła Wojciechowskiego nowego rekordu Polski wynikiem 5,91 – jest to najlepszy rezultat na świecie w sezonie 2011. Wojciechowski dwukrotnie – bez powodzenia – atakował także wysokość 6,01 lepszą o centymetr od rekordu Europy młodzieżowców (zawodników do lat 23).

</doc>
<doc id="2381611" url="https://pl.wikipedia.org/wiki?curid=2381611" title="Adam Hall">
Adam Hall



</doc>
<doc id="2381613" url="https://pl.wikipedia.org/wiki?curid=2381613" title="Miguel Acosta">
Miguel Acosta

Miguel Acosta (ur. 20 kwietnia 1978 w Nueva Tacagua) – wenezuelski bokser, były zawodowy mistrz świata wagi lekkiej (do 135 funtów) organizacji WBA.
Kariera zawodowa.
Karierę zawodową rozpoczął 2 listopada 1999. Do marca 2009 stoczył 30 walk, z których wygrał 25 (trzy przegrał i dwie zremisował). W tym okresie zdobył tytuł mistrza Wenezueli i WBA Fedecentro w wadze lekkiej.
25 lipca 2009, w Nuevo Vallarta (Meksyk), stanął do pojedynku z Meksykaninem Urbano Antillonem o tytuł tymczasowego mistrza WBA w wadze lekkiej. Wygrał przez TKO w dziewiątej rundzie. Dziesięć miesięcy później otrzymał możliwość zmierzenia sił z urzędującym mistrzem WBA Namibijczykiem Paulusem Mosesem. 29 maja 2010 w Windhoek wygrał przez KO w szóstej rundzie zostając nowym mistrzem.
Do pierwszej obrony tytułu doszło 26 lutego 2011. Zmierzył się z niepokonanym na zawodowych ringach Amerykaninem Brandonem Riosem. Przegrał przez techniczny nokaut w dziesiątej rundzie, będąc liczony w szóstej, ósmej oraz dziesiątej, i utracił tytuł. 22 października stoczył pojedynek o tytuł tymczasowego mistrza WBA przegrywając jednogłośnie na punkty (był liczony w czwartej i dziesiątej rundzie) z Kubańczykiem Richardem Abrilem.
Na ring powrócił 20 lipca 2012 roku. W 10-rundowej walce, niespodziewanie uległ niejednogłośnie na punkty z niepokonanym Artem Hovhannisyanem.
2 maja 2013 w Corona w Kalifornii w 10-rundowej walce przegrał jednogłośnie na punkty Amerykaninem Miguelem Angelem Gonzalezem (20-3-0).
20 stycznia 2015 w Filadelfii, Pensylwanii przegrał jednogłośnie na punkty z Amerykaninem Michaelem Perezem (21-1-2) w 10-rundowej walce.

</doc>
<doc id="2381617" url="https://pl.wikipedia.org/wiki?curid=2381617" title="Josephine Touray">
Josephine Touray

Josephine Touray (ur. 6 września 1979), duńska piłkarka ręczna, wielokrotna reprezentantka kraju, prawoskrzydłowa. Obecnie występuje w duńskim Frederiksberg Idræts-Forening.
Jej największym sukcesem było mistrzostwo olimpijskie w 2004 r. w Atenach oraz mistrzostwo Europy w 2002 r. w Danii i Norwegii. W 2004 r. Touray zdobyła również wraz z reprezentacją wicemistrzostwo Europy. Turniej został rozegrany na Węgrzech, a na jego zakończenie Josephine została wybrano do "Siódemki gwiazd" jako najlepsza prawoskrzydłowa.

</doc>
<doc id="2381618" url="https://pl.wikipedia.org/wiki?curid=2381618" title="Ambasada Republiki Korei w Polsce">
Ambasada Republiki Korei w Polsce

Ambasada Republiki Korei w Polsce, zwyczajowo Ambasada Korei Południowej w Polsce, (kor. 주 폴란드 대한민국 대사관) – placówka dyplomatyczna Korei Południowej znajdująca się w Warszawie przy ul. Szwoleżerów 6.
Podział organizacyjny.
W skład przedstawicielstwa wchodzą też:
Siedziba.
PRL nawiązała stosunki dyplomatyczne z Republiką Korei w 1989, z jednoczesnym otwarciem przez Republikę Korei ambasady w Warszawie. Pierwsza jej siedziba mieściła się w hotelu Marriott w al. Jerozolimskich 65/79 (1990), kolejne - przy ul. Kubickiego 3 (1991), ul. Krzywickiego 3 (1991), ul. I. Krasickiego 25 (1994-2002) oraz na XXIV piętrze wieżowca Warsaw Trade Tower przy ul. Chłodnej 51 (2003). W latach 2002–2003 rząd RK wybudował budynek ambasady przy ul. Szwoleżerów 6.
Wydział Handlowy – przedstawicielstwo agencji KOTRA mieściło się wcześniej przy ul. Białej 4 (1996), następnie przy ul. Emilii Plater 53 (2001-).
Wydział Kultury - Centrum Kultury Koreańskiej w Warszawie (바르샤바 한국 문화원) – instytucja promocji kultury koreańskiej w Warszawie zostało powołane w 2010; mieści się w budynku Nordic Park przy ul. Kruczkowskiego 8 w Warszawie. 
W latach 1997-1998 wybudowano rezydencję ambasadora (proj. APA Kuryłowicz &amp; Associates) w Warszawie-Aninie przy ul. Zorzy 1.

</doc>
<doc id="2381624" url="https://pl.wikipedia.org/wiki?curid=2381624" title="Dzień pokoju">
Dzień pokoju

Dzień pokoju (niem. "Friedenstag") – opera z muzyką Richarda Straussa i librettem Josepha Gregora.
Treść.
Akcja opery rozgrywa się w roku 1648, pod koniec wojny trzydziestoletniej, w niemieckim katolickim mieście oblężonym przez protestantów.
Zgodnie z rozkazem cesarza miasto ma być bronione za wszelką cenę, mimo panującego głodu. Mieszkańcy wdzierają się do cytadeli żądając poddania twierdzy, lecz Komendant odmawia i postanawia wysadzić ją razem ze sobą w powietrze. Maria, jego żona, chce zginąć razem z nim. Nadchodzi jednak wiadomość o kolejnym szturmie oblegających, obrońcy przygotowują się więc do walki. Niespodzianie dźwięk dzwonów oznajmia zawarcie rozejmu. Mury rozstępują się i rozbrzmiewa pieśń na cześć pokoju.
Historia utworu.
Autorem libretta "Dnia pokoju" miał być Stefan Zweig, który zwrócił uwagę Straussa na temat zakończenia wojny trzydziestoletniej. Władze nazistowskich Niemiec dały jednak Straussowi do zrozumienia, że współpraca z librecistą Żydem jest niedopuszczalna; napisanie libretta powierzono zatem Josephowi Gregorowi, który pracował pod ukrywanym nadzorem Zweiga. Opera była gotowa w 1936 roku, a premierę miała w Monachium, w 1938. W obsadzie prapremierowej wystąpili Hans Hotter jako Komendant i Viorica Ursuleac jako Maria, dyrygował Clemens Krauss, a operę wystawiono razem z baletem "Twory Prometeusza" do muzyki Beethovena. W tym samym roku wystawiono "Dzień pokoju" w Dreźnie, łącząc tę operę z "Dafne". Po II wojnie światowej utwór był wystawiany dość rzadko.

</doc>
<doc id="2381640" url="https://pl.wikipedia.org/wiki?curid=2381640" title="Léon Teisserenc de Bort">
Léon Teisserenc de Bort

Léon Philippe Teisserenc de Bort (1855-1913) – francuski meteorolog. W 1898 roku odkrył istnienie w atmosferze ziemskiej dwóch warstw, które różnią się rozkładem temperatur. Warstwy te nazwano później troposferą i stratosferą. Wspólnie z Richardem Assmannem (który potwierdził wyniki de Borta w 1902 roku) jest uważany za odkrywcę stratosfery. Był członkiem Francuskiej Akademii Nauk.

</doc>
<doc id="2381646" url="https://pl.wikipedia.org/wiki?curid=2381646" title="The Tea Party">
The Tea Party

The Tea Party – kanadyjski zespół rockowy, grający w latach 1990–2005, reaktywowany w 2011 roku.
Zespół łączy wschodnią muzykę etniczną z cięższym rockowym brzmieniem inspirowanym klasyką rocka.
Początek kariery (lata 1990–1995).
Zespół The Tea Party został założony w 1990 roku przez Jeffa Martina, Stuarta Chatwood i Jeffa Burrowsa po sesji grania w Cherry Beach Rehersal Studios w Toronto. Członkowie zespołu grali już wcześniej w innych wspólnych lub konkurencyjnych zespołach w rodzinnym mieście Windsor, w prowincji Ontario, skąd wszyscy pochodzą. Na nazwę The Tea Party zdecydowali się pod wpływem fascynacji twórczością słynnych Bitników Allena Ginsberga, Jacka Kerouaca i Williama Burroughsa, którzy tak nazywali sesje palenia marihuany i tworzenia poezji.
The Tea Party wydali swój debiutancki album w 1991 roku nagrany w wytwórni Eternal Discs i wyprodukowany przez Jeffa Martina. Wydany w ilości 3500 egzemplarzy łączył wpływy psychodelicznego bluesa i rocka; sprzedawany był podczas lokalnych koncertów zespołu. W 1991 roku The Tea Party podpisali kontrakt z EMI Music Canada, co w 1993 zaowocowało wydaniem ich pierwszego oficjalnego albumu "Splendor Solis". Na krążku poza wyraźną fascynacją Led Zeppelin i The Doors, słychać wpływy wschodniej muzyki etnicznej a w tekstach inspirację światową literaturą; obie cechy stały się znakami rozpoznawczymi zespołu. Album pojawił się w sprzedaży w Australii w 1994 wraz z promującym go singlem "Save Me", który zapoczątkował olbrzymią popularność zespołu w tym kraju. Australia stała się drugą na świecie bazą fanów The Tea Party.
Lata świetności (1995–2000).
The Tea Party kontynuowali rozwój swoich muzycznych inspiracji i w 1995 wydali epokowy album "The Edges Of Twilight" (producent Ed Stasium), który stanowił fuzję gitarowego brzmienia i muzyki Bliskiego Wschodu. Trzeci singiel z albumu, "Sister Awake" wyraźnie definiuje styl The Tea Party jako kombinację muzyki klasycznego, trzy-osobowego rockowego zespołu i dźwięków tak egzotycznych instrumentów jak sarod, oud, sitar, czy cała gama bębenków i tamburyn.
"The Edges Of Twilight" odniósł olbrzymi sukces komercyjny, o czym świadczy zdobycie podwójnej platyny w Kanadzie i platyny w Australii.
Po powrocie z udanych tras koncertowych po Kanadzie, Europie i Australii, w 1996 zespół nagrał minialbum "Alhmabra", na który złożyły się nowe wersje piosenek znanych z poprzedniego albumu. Premierze towarzyszyło skromne akustyczne tournée po Kanadzie "Alhambra Acoustic and Eclectic". Jedyną premierową piosenką na krążku jest "Time" nagrana z gościnnym wokalem Roya Harpera, irlandzkiego muzyka folkowego.
W 1997 roku zespół wydał najbardziej mroczny i industrialny album w swojej karierze "Transmission". "Transmission" stylistycznie porównywana jest do dorobku Nine Inch Nails i Depeche Mode, a w warstwie lirycznej wyraźnie widać inspiracje między innymi twórczością anty-totalitarną.
Rok 1999 to album "Triptych" i promująca go piosenka "Heaven Coming Down" będącym pierwszym w historii zespołu numerem jeden w Kanadzie. Muzyka The Tea Party stała się znacznie pogodniejsza i bardziej pozytywna. Zespół nagrał pierwszy i jedyny album koncertowy "Live at the Enmore Theatre".
Kryzys i rozpad zespołu (2000–2005).
W roku 2000 The Tea Party wydali album podsumowujący ich dotychczasową twórczość pt. "Tangents – The Tea Party Collection" oraz DVD ze zbiorem teledysków zespołu pt. "Illuminations". W 2001 roku ukazał się nowy album "The Interzone Mantras" a pod koniec 2002 roku The Tea Party ruszyli w trasę po Kanadzie wraz z orkiestrą symfoniczną. Koncert w Quebecu został zarejestrowany przez Discovery Channel Canada i pokazany w ramach programu The Science of a Rock Concert.
Ostatni album The Tea Party to wydany w 2004 roku "Seven Circles" nad którego produkcją czuwał Jeff Martin i Gavin Brown (Three Days Grace, Thornley) oraz trzy utwory produkował Bob Rock (m.in. Metallica, The Cult). W październiku 2005 The Tea Party ogłosili rozpad zespołu, oficjalnie z powodu różnic artystycznych. Ostatnim wspólnie wydanym przez zespół materiałem jest DVD "" z nagraniem wywiadu i koncertu nagranego w studio kanału Much Music w Toronto.
Po The Tea Party.
Po rozpadzie zespołu, Jeff Martin osiadł najpierw w Irlandii, gdzie nagrał solowy niemalże w całości akustyczny album pt "Exile And The Kingdom" oraz dwa albumy koncertowe, następnie przeprowadził się do Australii, gdzie mieszka do dziś. Wraz z zespołem The Armada wydał krążek pt. "The Armada" (2008), a w marcu 2011 światło dzienne ujrzała płyta pt. "Ground Cries Out" nagrana w ramach projektu Jeff Martin 777.
Stuart Chatwood zajął się komponowaniem muzyki do serii gier Prince Of Persia, zaangażował się również w promowanie nowych talentów, między innymi zespołu The Indecent, w którym na perkusji gra syn Jeffa Burrowsa, Nicholas.
Jeff Burrows związał się z kanadyjską stacją radiową, nadającą z Windsoru, Canada's Rock gdzie prowadzi audycję muzyczną. Po rozpadzie The Tea Party wziął udział w jednorazowym projekcie Big Dirty Band, zaczął też grać w nowym kanadyjskim zespole rockowym Crash Karma, z którym pracuje obecnie nad nowym, drugim albumem.
Powrót (2011).
W kwietniu 2011 roku pojawił się pierwszy oficjalny profil The Tea Party na portalu społecznościowym Facebook. W tym samym miesiącu pojawiły się pierwsze informacje o możliwym powrocie zespołu, a w czerwcu oficjalnie ogłoszono listę letnich koncertów, na których The Tea Party zagrali razem w niezmienionym składzie po ponad sześciu latach przerwy. Ich występy przyciągały regularnie tysiące fanów i były na tyle udane, że zespół ogłosił, że już więcej nie zawiesi działalności. Planowana jest trasa The Tea Party po Australii zimą przyszłego roku.
Kampania na rzecz sprowadzenia The Tea Party na Festival Open'er do Gdyni.
W lipcu 2011 roku na Facebooku zainicjowana została akcja mająca na celu sprowadzenie The Tea Party na koncert do Gdyni w ramach festiwalu Open'er – Get The Tea Party on Gdynia Open'er Festival. Profil uzyskał oficjalne poparcie zespołu, jest regularnie promowany przez Jeffa Burrowsa, i w krótkim czasie zyskał kilkuset fanów. W sierpniu 2011, w magazynie Top Guitar ukazał się pierwszy oficjalny artykuł o The Tea Party w polskiej prasie muzycznej, planowane jest dalsze promowanie zespołu w Polsce.

</doc>
<doc id="2381647" url="https://pl.wikipedia.org/wiki?curid=2381647" title="Honda Everus">
Honda Everus



</doc>
<doc id="2381651" url="https://pl.wikipedia.org/wiki?curid=2381651" title="Léon-Philippe Teisserenc de Bort">
Léon-Philippe Teisserenc de Bort



</doc>
<doc id="2381656" url="https://pl.wikipedia.org/wiki?curid=2381656" title="Papirus 123">
Papirus 123

Papirus 123 (według numeracji Gregory-Aland), oznaczany symbolem formula_1 – grecki rękopis Nowego Testamentu, spisany w formie kodeksu na papirusie. Paleograficznie datowany jest na IV wiek. Zawiera fragmenty 1. Listu do Koryntian.
Opis.
Zachowały się fragmenty jednej karty 1. Listu do Koryntian (14,31-34; 15,3-6). Tekst pisany jest jedną kolumną na stronę. Oryginalna karta miała 21 linijek tekstu na stronę.
Recto
Verso
Historia.
Na liście rękopisów znalezionych w Oksyrynchos umieszczony został na pozycji 4844. Tekst rękopisu opublikowany został w 2008 roku. INTF umieścił go na liście rękopisów Nowego Testamentu, w grupie papirusów, dając mu numer 123.
Rękopis datowany jest przez Instytut Badań Tekstu Nowego Testamentu na IV wiek.
Obecnie przechowywany jest w Ashmolean Museum ("Papyrology Rooms", P. Oxy. 4844) w Oksfordzie.

</doc>
<doc id="2381657" url="https://pl.wikipedia.org/wiki?curid=2381657" title="Anna Maria Bernini">
Anna Maria Bernini

Anna Maria Bernini Bovicelli (ur. 17 sierpnia 1965 w Bolonii) – włoska polityk, prawniczka, wykładowczyni akademicka, parlamentarzystka, w 2011 minister ds. stosunków europejskich, od 2022 minister szkolnictwa wyższego i badań naukowych.
Życiorys.
Jest córką Giorgia Berniniego, polityka, ministra w pierwszym rządzie Silvia Berlusconiego.
Ukończyła studia prawnicze, specjalizując się w prawie cywilnym i administracyjnym. Została następnie wykładowcą akademickim na Uniwersytecie Bolońskim (z zakresu prawa publicznego porównawczego). W przedterminowych wyborach parlamentarnych w 2008 uzyskała mandat posłanki do Izby Deputowanych XVI kadencji. Kandydowała z ramienia Ludu Wolności z rekomendacji Sojuszu Narodowego. W 2010 bez powodzenia ubiegała się o urząd prezydenta regionu Emilia-Romania.
28 lipca 2011 rozpoczęła urzędowanie jako minister ds. stosunków europejskich w czwartym gabinecie premiera Silvia Berlusconiego. Urząd ten pozostawał nieobsadzony od 17 listopada 2010, kiedy to odwołany został Andrea Ronchi. Funkcję ministra pełniła do 16 listopada 2011.
W 2013 z listy PdL została wybrana do Senatu XVII kadencji. W 2018 i 2022 utrzymywała mandat senatora jako kandydatka reaktywowanej partii Forza Italia.
22 października 2022 została ministrem szkolnictwa wyższego i badań naukowych w gabinecie Giorgii Meloni.

</doc>
<doc id="2381663" url="https://pl.wikipedia.org/wiki?curid=2381663" title="Mistrzostwa Świata w Lekkoatletyce 2011 – skok w dal mężczyzn">
Mistrzostwa Świata w Lekkoatletyce 2011 – skok w dal mężczyzn

Skok w dal mężczyzn – jedna z konkurencji rozegranych podczas lekkoatletycznych mistrzostw świata na Daegu Stadium w Daegu. 
Obrońcą tytułu mistrzowskiego z 2009 roku był Amerykanin Dwight Phillips. Ustalone przez IAAF minima kwalifikacyjne do mistrzostw wynosiły 8,20 (minimum A) oraz 8,10 (minimum B).
Rekordy.
Tabela prezentuje rekord świata, rekordy poszczególnych kontynentów, mistrzostw świata, a także najlepszy rezultat na świecie w sezonie 2011 przed rozpoczęciem mistrzostw.

</doc>
<doc id="2381670" url="https://pl.wikipedia.org/wiki?curid=2381670" title="Jan Pytlick">
Jan Pytlick

Jan Pytlick (ur. 5 czerwca 1967 w Thurø) – duński trener piłki ręcznej. Obecnie jest trenerem żeńskiej reprezentacji Danii, z którą współpracuje od 2007 r.
Jan Pytlick prowadził Danię również w latach 1998-2006. W tym czasie sięgnął po 2 mistrzostwa olimpijskie w 2000 r. w Sydney oraz w 2004 r. w Atenach. Zdobył również tytuł mistrza Europy w 2002 r. oraz wicemistrza Europy w 2004 r.

</doc>
<doc id="2381675" url="https://pl.wikipedia.org/wiki?curid=2381675" title="Papirus 124">
Papirus 124

Papirus 124 (według numeracji Gregory-Aland), oznaczany symbolem formula_1 – grecki rękopis Nowego Testamentu, spisany w formie kodeksu na papirusie. Paleograficznie datowany jest na VI wiek. Zawiera fragmenty 2. Listu do Koryntian.
Opis.
Zachowały się fragmenty jednej karty 2. Listu do Koryntian (11,1-4.6-9). Tekst pisany jest jedną kolumną na stronę. Oryginalna karta miała 26 linijek tekstu na stronę. Zachowany fragment zawiera 14 linijek tekstu.
Historia.
Na liście rękopisów znalezionych w Oksyrynchos umieszczony został na pozycji 4845. Tekst rękopisu opublikowany został w 2008 roku. INTF umieścił go na liście rękopisów Nowego Testamentu, w grupie papirusów, dając mu numer 124.
Rękopis datowany jest przez Instytut Badań Tekstu Nowego Testamentu na VI wiek.
Obecnie przechowywany jest w Ashmolean Museum ("Papyrology Rooms", P. Oxy. 4845) w Oksfordzie.

</doc>
<doc id="2381680" url="https://pl.wikipedia.org/wiki?curid=2381680" title="Ewgeni Bożanow">
Ewgeni Bożanow

Ewgeni Bożanow (; ur. 10 marca 1984 w Ruse) – bułgarski pianista, laureat wielu międzynarodowych konkursów muzycznych, w tym IV nagrody na XVI Międzynarodowym Konkursie Pianistycznym im. Fryderyka Chopina (2010).
Życiorys.
Na fortepianie zaczął grać w wieku sześciu lat. Studia muzyczne odbył w Niemczech (na uczelniach w Essen i Düsseldorfie). W trakcie swojej kariery wziął udział w wielu konkursach pianistycznych:
Od czasu sukcesów na konkursach występuje regularnie w wielu krajach świata. Grał m.in. w Japonii, Niemczech, Hiszpanii, Portugalii, Austrii, Włoszech, Szwecji i Finlandii. Brał też udział w warszawskim festiwalu Chopin i jego Europa (2010 i 2011). Nagrał płyty z muzyką Fryderyka Chopina, Ferenca Liszta, Aleksandra Skriabina, Franza Schuberta i Claude’a Debussy’ego.

</doc>
<doc id="2381715" url="https://pl.wikipedia.org/wiki?curid=2381715" title="Wally Pfister">
Wally Pfister

Wally Pfister (ur. 8 lipca 1961 roku w Chicago) – amerykański operator filmowy, reżyser spotów reklamowych, zdobywca Nagrody Amerykańskiej Akademii Filmowej za najlepsze zdjęcia do filmu "Incepcja" (nominacje także za obrazy "", "Prestiż" i "Mroczny rycerz"). Wieloletni współpracownik Christophera Nolana, którego poznał na festiwalu w Sundance. Członek Amerykańskiego Stowarzyszenia Operatorów Filmowych.
Życie prywatne.
W 1992 roku poślubił Annę Julien. Mają troje dzieci: Nicka, Claire, i Mię.

</doc>
<doc id="2381722" url="https://pl.wikipedia.org/wiki?curid=2381722" title="Kwas tyglowy">
Kwas tyglowy

Kwas tyglowy – organiczny związek chemiczny, nienasycony kwas monokarboksylowy. Występuje m.in. w oleju krotonowym i w wydzielinie niektórych chrząszczy.
Kwas tyglowy posiada podwójne wiązanie pomiędzy 2. i 3. atomem węgla. Jest izomerem trans kwasu angelikowego. Nie rozpuszcza się w wodzie. Jego sole i estry to tyglany. Jest lotną, białą lub bezbarwną krystaliczną substancją o słodko-ostrym zapachu. Stosowany jest do produkcji perfum i środków zapachowych oraz jako składnik aromatu rumowego.
Jest drażniący dla skóry i oczu. Wdychanie może powodować podrażnienie dróg oddechowych. Spożycie powoduje efekt przeczyszczający, a w większej dawce jest toksyczny. Stosowany w homeopatii.

</doc>
<doc id="2381745" url="https://pl.wikipedia.org/wiki?curid=2381745" title="Manche Masemola">
Manche Masemola

Manche Masemola – protestancka męczennica wywodząca się z południowoafrykańskiego plemienia Pedi. Swoje życie spędziła w niewielkiej wiosce Marishane nieopodal miasta Polokwane (dawniej Pietersburg) w RPA.
Na przestrzeni kilkudziesięciu lat przed jej narodzinami obszar ówczesnej kolonii Transwalu
został objęty działalnością misyjną, prowadzoną najpierw przez niemieckich, a następnie przez angielskich protestantów. W efekcie na początku XX wieku wśród plemienia Pedi istniała już spora mniejszość chrześcijańska, która spotkała się z powszechną niechęcią pozostałych współplemieńców, wyznających religię pierwotną.
Manche Masemola pobierała nauki przygotowujące do chrztu wraz z kuzynką Lucią, wbrew woli swoich rodziców. Gdy wracała do domu, była przez nich dotkliwie bita, jednak nie doznała przez to zniechęcenia. Uparcie stwierdzała, że zostanie ochrzczona we własnej krwi. Widząc silne nieposłuszeństwo dziewczyny, rodzice postanowili udać się z nią do wioskowego szamana i powiedzieć, że na ich córkę rzucono urok. W tej sytuacji pomóc miało przepisane dla Manche tradycyjne lekarstwo, do którego spożycia zmusiło ją pobicie przez matkę i ojca. Wkrótce po tym zajściu Manche Masemola w wieku 16 lat zmarła, nie doczekawszy chrztu. Matka dziewczyny zaprzeczyła jednak tej wersji zdarzeń i 40 lat później sama przyjęła chrzest.
Manche została uznana za męczennicę przez Kościół Prowincji Południowej Afryki (dziś znany jako Anglikański Kościół Południowej Afryki) w niecałe 10 lat po swojej śmierci. 
W 1998 roku Masemolę zaliczono do grona dziesięciu dwudziestowiecznych męczenników, których posągi umieszczono ponad Wielkimi Drzwiami Zachodnimi Opactwa Westminsterskiego w Londynie. Wśród nich znalazł się również polski franciszkanin, Maksymilian Maria Kolbe, którego figura stoi na lewo od posągu Manche (patrz: fotografia).

</doc>
<doc id="2381750" url="https://pl.wikipedia.org/wiki?curid=2381750" title="Król Skorpion 2">
Król Skorpion 2



</doc>
<doc id="2381757" url="https://pl.wikipedia.org/wiki?curid=2381757" title="Alberto Bertuccelli">
Alberto Bertuccelli

Alberto Bertuccelli (ur. 14 stycznia 1924 w Viareggio, zm. 15 sierpnia 2002) – włoski piłkarz, występujący na pozycji obrońcy.
Z zespołem Juventusu dwukrotnie zdobył mistrzostwo Włoch (1950, 1952). W latach 1949–1952 rozegrał 6 meczów w reprezentacji Włoch.

</doc>
<doc id="2381768" url="https://pl.wikipedia.org/wiki?curid=2381768" title="Yankee Stadium">
Yankee Stadium

Yankee Stadium – stadion ulokowany w Bronksie w Nowym Jorku. Jest domowym obiektem dla drużyny New York Yankees oraz drużyny piłkarskiej New York City FC. Obecny stadion zastąpił poprzedni obiekt wybudowany w 1923 roku. Pierwszy mecz na nowym stadionie, przedsezonowy z Chicago Cubs miał miejsce 3 kwietnia 2009, który Jankesi wygrali 7-4. Pierwszy mecz sezonu regularnego miał miejsce niespełna dwa tygodnie później, 16 kwietnia 2009 roku. Mecz ten Jankesi przegrali z Cleveland Indians 10-2.

</doc>
<doc id="2381770" url="https://pl.wikipedia.org/wiki?curid=2381770" title="Apolinary Tarnawski">
Apolinary Tarnawski

Apolinary Tarnawski (ur. 6 lipca 1851 w Gnojnicach, zm. 2 kwietnia 1943 w Jerozolimie) – polski lekarz, pionier przyrodolecznictwa i geriatrii w Polsce, założyciel prywatnego sanatorium w Kosowie, młodszy brat Leonarda.
Życiorys.
Tarnawski pochodził z zamożnej rodziny z okolic Przemyśla, urodził się w 1851 w Gnojnicach k. Jaworowa jako syn Andrzeja i Teresy z Kostrzewskich. Po ukończeniu gimnazjum w Przemyślu w 1871, rozpoczął studia medyczne na Uniwersytecie Jagiellońskim w Krakowie, które ukończył w 1877. Do 1882 pracował jako lekarz pomocniczy w lwowskim Szpitalu Powszechnym na oddziałach: chorób wewnętrznych, ginekologii, skórno-wenerycznym i chirurgii. Następnie jako lekarz zdrojowy pracował w Żegiestowie i Morszynie, po czym kilkanaście lat był lekarzem powiatowym w Borszczowie i Jaworowie. Tam zapadł niespodziewanie na chorobę, której tamtejsze środowisko lekarskie nie umiało zdiagnozować. W rezultacie na leczenie udał się do Wörishofen, do zakładu wodoleczniczego doktora Sebastiana Kneippa, jednego z pionierów wodolecznictwa metodą szoku termicznego. Ponadto leczył się u przyrodolecznika dr. Lahmana pod Dreznem.
W 1891 po powrocie z udanej kuracji otworzył w Kosowie w Karpatach Wschodnich zakład przyrodoleczniczy. Początkowo leczyło się w nim kilkunastu pacjentów. Później wraz z rosnącą popularnością zakład stale się rozrastał. W 1896 standardową kurację poszerzono o jarską dietę. Oryginalna terapia i fama o jej niezwykłej skuteczności bardzo spopularyzowały zakład doktora Tarnawskiego. W I połowie XX wieku Kosów stał się drugą po Zakopanem stolicą polskiej bohemy. W krajobraz wkomponowano trzy monumentalne warzelnie soli wyposażone w sale w stylu neogotyckim, przestronne tarasy do leżakowania, baseny, solaria i domki dla kuracjuszy rozrzucone po rozległym parku. Według stanu z 1914 był zastępcą członka zarządu Krajowego Związku Zdrojowisk i Uzdrowisk we Lwowie. Od 1922 rozbudowywał zakład w Kosowie i wprowadzał nowe metody leczenia. 
Od 1893 był żonaty z Romualdą z domu Zaremba. Miał czworo dzieci. Najbardziej znany, syn Wit (1894–1988) był pisarzem i krytykiem literackim. We wrześniu 1939, po wkroczeniu Armii Czerwonej do Kosowa, wraz z żoną, synem Witem, córką Celiną oraz z jej mężem Alfonsem Buszą (1911–2004) i synem Andrzejem (ur. 1938), ewakuował się do Rumunii. Następnie emigrował na Cypr i do Palestyny.
Zmarł w Jerozolimie 2 kwietnia 1943, pochowany w katakumbach Ojców Franciszkanów na Górze Syjon.
Był autorem książek "Objaśnienie sposobu leczenia w lecznicy..." (1900) i "O wartościach klimatu kosowskiego" (1938). Ponadto był także współautorem opracowania "Kosowska kuchnia jarska" (1926), a także szeregu artykułów z przyrodolecznictwa, higieny, ogrodnictwa i sadownictwa. Ponadto pozostawił rękopis pt. "Higiena starości", przedstawiając w nim sposób życia dla osób w podeszłym wieku, tym samym będąc pionierem geriatrii. Ostatnie swoje dzieło pt. "Katechizm Zdrowia dla Uchodźstwa Polskiego" tworzył w Jerozolimie u schyłku życia.
Zakład w Kosowie.
Wśród kuracjuszy zakładu przyrodoleczniczego byli Gabriela Zapolska, Juliusz Osterwa, Leon Schiller, Adam Didur, Ferdynand Ossendowski, Melchior Wańkowicz, Stanisław Dygat, Maria Dąbrowska z mężem (który zmarł w zakładzie w 1925 na atak serca), prof. Ignacy Chrzanowski i inni. W 1911 w zakładzie Tarnawskiego powstał jeden z pierwszych zastępów późniejszego ZHP, utworzony przez braci Kazimierza i Wincentego Lutosławskich oraz Olgę Drahonowską; sam Tarnawski działał w miejscowym „Sokole”. Był określany jako "Chałubiński Kosowa"
Zakład Tarnawskiego działał do września 1939 (z przerwą od I wojny światowej do 1922). 
Historię życia Tarnawskiego i działalności jego Zakładu opisał syn Wit w książce "Mój ojciec".
21 października 2021 r. w Centrum Kulturalnym w Przemyślu odbyła się konferencja naukowa „Społecznicy, politycy, uczeni – fenomen rodziny Tarnawskich”. Po niej na froncie kamienicy przy ulicy Grodzkiej 19 w Przemyślu odsłonięto tablicę upamiętniającą Apolinarego Tarnowskiego oraz jego brata Leonarda, bratową Wincentę i bratanka Władysława.

</doc>
<doc id="2381776" url="https://pl.wikipedia.org/wiki?curid=2381776" title="Duchy moich byłych">
Duchy moich byłych

Duchy moich byłych () – amerykańska komedia romantyczna z 2009 roku w reżyserii Marka Watersa. Film został wydany w Polsce w wersji DVD 16 października 2009.
Fabuła.
Lekkoducha Connora podczas ślubu brata odwiedzają duchy jego byłych dziewczyn.
Zdjęcia.
Zdjęcia do filmu realizowane były na terenie amerykańskiego stanu Massachusetts.

</doc>
<doc id="2381827" url="https://pl.wikipedia.org/wiki?curid=2381827" title="KTK Kalisz">
KTK Kalisz



</doc>
<doc id="2381833" url="https://pl.wikipedia.org/wiki?curid=2381833" title="Kwas tyglinowy">
Kwas tyglinowy



</doc>
<doc id="2381834" url="https://pl.wikipedia.org/wiki?curid=2381834" title="Kwas sabadylowy">
Kwas sabadylowy



</doc>
<doc id="2381835" url="https://pl.wikipedia.org/wiki?curid=2381835" title="Kwas cewadowy">
Kwas cewadowy



</doc>
<doc id="2381859" url="https://pl.wikipedia.org/wiki?curid=2381859" title="Monika Smoleń">
Monika Smoleń

Monika Smoleń-Bromska (ur. 12 kwietnia 1973 w Krakowie) – polska menedżer kultury, doktor nauk ekonomicznych w zakresie zarządzania, w latach 2008–2015 podsekretarz stanu w Ministerstwie Kultury i Dziedzictwa Narodowego.
Życiorys.
Ukończyła studia z zakresu geografii społeczno-ekonomicznej na Uniwersytecie Jagiellońskim, pracę magisterską poświęcając dziedzictwu kulturowemu Krakowa. Odbyła studia podyplomowe m.in. na Wydziale Prawa i Administracji tej uczelni. W 2003 na podstawie rozprawy zatytułowanej "Wpływ przemysłów kultury na atrakcyjność życia w mieście" uzyskała na Wydziale Zarządzania i Komunikacji Społecznej UJ stopień doktora nauk ekonomicznych w zakresie nauk o zarządzaniu. Była stypendystką m.in. Uniwersytetu Erazma w Rotterdamie.
W latach 1998–2007 była pracownikiem naukowym Instytutu Spraw Publicznych Uniwersytetu Jagiellońskiego, prowadziła zajęcia z zakresu polityki regionalnej i zarządzania kulturą. Od 2003 do 2004 pełniła jednocześnie funkcję kierownika zespołu zajmującego się funduszami europejskimi i strategią kultury w Narodowym Centrum Kultury. Była też pełnomocnikiem ministra kultury ds. narodowych programów kultury. W 2004 została etatowym urzędnikiem w Ministerstwie Kultury. Była dyrektorem Departamentu Współpracy z Samorządami oraz Departamentu Strategii Kultury, Spraw Europejskich i Funduszy Europejskich. Zajmowała się m.in. wdrażaniem Narodowej Strategii Rozwoju Kultury i sprawami funduszy europejskich UE dla kultury.
26 lutego 2008 objęła stanowisko podsekretarza stanu w MKiDN, odpowiedzialnego za szkolnictwo artystyczne, edukację kulturalną, współpracę międzynarodową i fundusze europejskie. 14 października 2011 powołana do Rady Polskiego Instytutu Sztuki Filmowej. W styczniu 2013 powołana do rady programowej Instytutu Adama Mickiewicza. W listopadzie 2015 odwołana z funkcji wiceministra. Objęła później stanowisko dyrektora Departamentu Funduszy Europejskich w Ministerstwie Kultury i Dziedzictwa Narodowego.
Odznaczenia.
Wyróżniona Brązowym (2005) i Srebrnym (2015) Medalem „Zasłużony Kulturze Gloria Artis”, Komandorią z Gwiazdą Królewskiego Norweskiego Orderu Zasługi (2012).
Życie prywatne.
Jest żoną reżysera Jacka Bromskiego.

</doc>
<doc id="2381871" url="https://pl.wikipedia.org/wiki?curid=2381871" title="Inkwizycja w Czechach">
Inkwizycja w Czechach

Dzieje inkwizycji w Czechach obejmują okres blisko dwustu pięćdziesięciu lat począwszy od roku 1257, choć o stałym jej funkcjonowaniu można mówić jedynie przez około sto lat od ok. 1315/18 do ok. 1415. Ta kościelna instytucja powołana do walki z herezjami przybrała w tym kraju dość specyficzną postać, gdyż od połowy XIV wieku była podporządkowana bezpośredniej kontroli arcybiskupa metropolity praskiego, podczas gdy regułą było podleganie inkwizycji wyłącznie Stolicy Apostolskiej.
Pod względem geograficznym „czeska inkwizycja” obejmowała swą działalnością jedynie obszary rdzennie czeskie, tj. Czechy i Morawy, od 1344 tworzące pod względem kościelnym metropolię praską. Śląsk, pomimo że od 1327 podlegał monarchii czeskiej, pod względem kościelnym należał do polskiej metropolii gnieźnieńskiej i był objęty jurysdykcją inkwizytorów z polskiej prowincji dominikańskiej.
Okres 1257–1318.
Pierwszych inkwizytorów w Czechach mianował papież Aleksander IV (1254–1261) w dniu 17 kwietnia 1257 roku, na prośbę króla Przemysła Ottokara II. Zostali nimi franciszkanie Bartłomiej z Brna i Lambert Niemiec. Ich nominacja była spowodowana prawdopodobnie pojawieniem się w sąsiedniej Austrii grupy waldensów, która być może już wtedy przenikała do Czech. Nic jednak nie wiadomo o jakiejkolwiek działalności tych inkwizytorów ani o ich ewentualnych następcach w XIII wieku. Bez wątpienia natomiast na początku XIV wieku w Czechach nie było papieskiej inkwizycji, gdyż antyheretyckie uchwały synodu w Pradze w 1301 nakazywały denuncjowanie heretyków jedynie urzędnikom biskupim, nie wspominając o inkwizytorach papieskich.
W 1315 biskup Pragi Jan IV z Dražic polecił wszczęcie postępowania inkwizycyjnego przeciwko kilkunastu osobom podejrzanym o herezje, w tym przeciwko włoskiemu lekarzowi Rychardynowi z Pawii. Inkwizytorami biskupimi zostali franciszkanin Walter, tytularny biskup Sury, oraz Tomasz Blasius, dziekan ze Stara Boleslav (późniejszy archidiakon Pragi). Z nieznanych bliżej powodów dochodzenie to zakończyło się ostrym konfliktem między biskupem a jego inkwizytorami. Biskup odmówił zatwierdzenia wyroków śmierci wobec czternastu skazanych heretyków i nakazał ich uwolnienie. W rezultacie został oskarżony o sprzyjanie herezji. Papież Jan XXII uznał zarzuty za dostatecznie uzasadnione i zawiesił biskupa w pełnieniu obowiązków do czasu wyjaśnienia sprawy, a także mianował w Królestwie Czech papieskich inkwizytorów.
Okres 1318–ok. 1353.
1 maja 1318 Jan XXII mianował dominikanina Koldę z Koldic i franciszkanina Hartmanna z Pilzna papieskimi inkwizytorami w Królestwie Czech. Mieli oni działać wspólnie na obszarze diecezji praskiej i ołomunieckiej. Kolda zmarł w 1327 i zastąpił go mianowany przez Jana XXII dominikanin Rudolf, natomiast Hartmann, będący także polsko-czeskim ministrem prowincjalnym franciszkanów, sprawował urząd do 1335.
Nowy trybunał napotykał liczne trudności w działaniu. Inkwizytor Kolda z Koldic szybko popadł w spór z władzami miejskimi Pragi i praskim kanonikiem Michaelem Folclinim. Dwukrotnie musiał opuszczać miasto, gdyż grożono mu śmiercią. Również duchowieństwo diecezjalne niechętnym okiem patrzyło na zdominowaną przez zakonników inkwizycję. Natomiast biskup Jan z Dražic, po oczyszczeniu się z zarzutów wspierania heretyków i powrocie do swej diecezji w 1329, udzielił inkwizycji zdecydowanego wsparcia.
W 1335 papież Benedykt XII odwołał z urzędu Rudolfa i Hartmanna z Pilzna i dokonał podziału terytorialnego Czech między nowo mianowanych inkwizytorów. Dominikanin Gallus z Neuhaus został inkwizytorem w diecezji praskiej, a franciszkanin Piotr z Naceradca inkwizytorem w diecezji ołomunieckiej. O Piotrze z Naceradca nic więcej nie wiadomo, natomiast Gallus w latach 30. i 40. XIV wieku prowadził zakrojone na dużą skalę śledztwo przeciwko heretykom (głównie waldensom) w południowych Czechach. Objęło ono prawdopodobnie kilka tysięcy osób, przy czym oskarżeni byli niemal bez wyjątku narodowości niemieckiej. Jego działalność prowadziła do licznych sporów jurysdykcyjnych, wywołała też czynny opór heretyków. Jego przeciwnicy zarzucali mu arbitralność działań, a on z kolei zarzucał swym oponentom sprzyjanie heretykom. Kilkakrotnie organizowano zamachy na życie inkwizytora. Zmarł on około 1353 prawdopodobnie wskutek ran odniesionych w jednym z takich zamachów.
Równolegle z inkwizycją papieską nadal funkcjonowała w Czechach inkwizycja biskupia. Od 1329 do 1345 urząd inkwizytora biskupiego w diecezji praskiej ponownie sprawował Tomasz Blasius, od 1319 archidiakon praski, który blisko współpracował z Gallusem z Neuhaus.
Okres ok. 1353–1415.
Po śmierci Gallusa z Neuhaus arcybiskup Pragi Arnoszt z Pardubic, który niedawno (w 1344) doprowadził do wyniesienia swojej diecezji do rangi metropolii, dokonał reorganizacji działalności inkwizycyjnej w Czechach. Najpóźniej w 1355 samodzielnie mianował na jego miejsce trzech duchownych: dziekana kapituły wyszechradzkiej Jana z Padwy (zm. 1358) oraz dwóch dominikanów Leona i Swatobora. Od tego czasu inkwizycję papieską w Czechach definitywnie zastąpiła inkwizycja biskupia podporządkowana metropolicie praskiemu. Początkowo inkwizytorami biskupimi zostawali przeważnie dominikanie, ale nieco później, na przełomie XIV/XV wieku funkcję tę powierzano na ogół któremuś z biskupów pomocniczych. W latach 1370–1372 inkwizytorem biskupim w diecezji ołomunieckiej był augustianin Jan Klenkok, który zasłynął doszukiwaniem się herezji w niemieckim zbiorze praw Sachsenspiegel.
Źródła skąpo informują o działalności antyheretyckiej w Czechach w drugiej połowie XIV wieku. Sprawa oskarżanego o herezję wędrownego kaznodziei Milicza z Kromieryża została rozpoznana przez kurię papieską w Awinionie (1374), a nie przez czeskich inkwizytorów, których papież Grzegorz XI zganił za bierność. Milicz zdołał się oczyścić z zarzutów, ale zmarł w Awinionie krótko po zakończeniu procesu. W latach 80. XIV wieku sporą popularność zdobył uczeń Milicza Mateusz z Janowa, potępiony (wraz z dwoma innymi duchownymi Andrzejem i Jakubem) przez synody w Pradze w 1388 i 1389. Wiadomo także, że w latach 90. XIV wieku Czechy wraz ze wschodnimi i południowymi obszarami Niemiec zostały objęte wielką kampanią inkwizycyjną przeciwko waldensom, którą kierowali dwaj wędrowni inkwizytorzy biskupi Piotr Zwicker OCel i Marcin z Ambergu. W 1395–1396 w Czechach poświadczona jest obecność Marcina z Ambergu.
Idee oksfordzkiego uczonego Jana Wiklefa (zm. 1384), potępione w 1382, zyskały spore poparcie w Czechach. W szczególności wzbudziły duże zainteresowanie wśród profesorów i studentów na uniwersytecie praskim. W połączeniu z popularnością wcześniejszych idei Milicza i Mateusza z Janowa, a także niechęcią rdzennych Czechów do dominujących w ich kraju (w tym wśród duchowieństwa) Niemców, stanowiło to solidną podstawę dla ukształtowania się w Czechach masowego ruchu reformatorskiego. W Pradze od 1394 funkcjonowała tzw. Kaplica Betlejemska, w której wygłaszano kazania po czesku. Od 1402 rektorem Kaplicy Betlejemskiej był Jan Hus, dziekan fakultetu filozoficznego uniwersytetu praskiego, którego kazania, o silnym zabarwieniu antyniemieckim, cieszyły się dużą popularnością. Był on zwolennikiem teorii Wiklefa. Na uniwersytecie praskim doszło wówczas do wytworzenia się dwóch wrogich frakcji, z których jedna sprzyjała ideom Wiklefa, a druga je potępiała, przy czym podział ten pokrywał się zasadniczo z podziałem narodowościowym na Czechów i Niemców. Ówczesny arcybiskup praski Zbyněk Zajíc z Hasenburka (zm. 1411) początkowo sprzyjał Husowi, ale począwszy od 1408 zaczął przeciwstawiać się szerzeniu poglądów Wiklefa. Jednakże polityczne uwarunkowania pozwoliły obozowi czeskich reformatorów zyskać poparcie króla Wacława IV, bowiem arcybiskup pozostał zwolennikiem „rzymskiego” papieża Grzegorza XII, a król przystąpił wówczas do obediencji soboru pizańskiego. Dekret kutnohorski z 1409 pozwolił stronnictwu Husa na zdominowanie uniwersytetu praskiego i spowodował masowy eksodus niemieckich magistrów i studentów. Jan Hus został rektorem uniwersytetu. Około roku 1412 w Czechach istniał już dobrze ukształtowany, radykalny ruch reformatorski pod przywództwem Husa, zasilony także przez prześladowanych przez ostatnie sto lat waldensów. Ruch ten wywołał zaniepokojenie kurii papieskiej. W lipcu 1412 legat antypapieża Jana XXIII kardynał Pietro Stefaneschi obłożył Pragę interdyktem. Dwa lata później tytularny biskup Nezaro Mikołaj został mianowany papieskim inkwizytorem Pragi. Zajął on jednak dość zaskakujące stanowisko, wydając dokument poświadczający prawowierność Jana Husa. Mimo to Hus został wezwany do stawiennictwa przed obradujący od listopada 1414 Sobór w Konstancji. Pomimo uzyskanych od króla niemieckiego Zygmunta Luksemburskiego gwarancji bezpieczeństwa Hus został w Konstancji aresztowany, a następnie skazany przez sąd soborowy na spalenie na stosie jako zwykły heretyk. Wyrok został zatwierdzony przez króla Zygmunta i wykonany 6 lipca 1415. Rok później w Konstancji spalony został także współpracownik Husa Hieronim z Pragi.
Okres po 1415.
Egzekucja Husa wywołała w Czechach powszechne oburzenie. Szlachta czeska wystosowała oficjalny list protestacyjny, a w całym niemal kraju wybuchła spontaniczna rewolta, w wyniku której husyci przejmowali kontrolę nad lokalnymi parafiami, usuwając z nich księży odmawiających udzielania komunii pod dwoma postaciami, co stało się sztandarowym postulatem husytów. Wydarzenia te odbywały się przy całkowitej bierności czeskiego króla Wacława IV. W lipcu 1419 doszło do wybuchło powstanie husyckie, które rozgorzało po śmierci Wacława IV i wstąpieniu na tron Zygmunta Luksemburskiego, współodpowiedzialnego za stracenie Husa. Choć Zygmunt zdołał się koronować w Pradze, ostatecznie powstanie odniosło zwycięstwo i zapoczątkowało trwające kilkanaście lat krucjaty antyhusckie. Zakończyły się one w 1436 kompromisem między katolikami a umiarkowanym skrzydeł husytów (utrakwistami). Zawarte w tym roku kompakty praskie, zatwierdzone przez Sobór w Bazylei, uznawały ortodoksyjność i autonomię kościoła husyckiego w Czechach. Z kompromisu wyłączeni zostali husyccy radykałowie (taboryci), którzy jednak w końcowej fazie wojen husyckich ulegli w znacznym stopniu fizycznej eksterminacji (1434).
Wydarzenia z lat 1415–1419 położyły kres istnieniu urzędu inkwizycyjnego w Czechach. Przez blisko dwie dekady kraj pozostawał w przeważającej mierze pod kontrolą cieszącego się autentycznym i masowym poparciem ruchu husyckiego. Kompromis z 1436 gwarantował husytom swobodę wyznania i kultu. Arcybiskup Pragi Konrád z Vechty już w 1421 przyjął husytyzm, a w 1437 na jego następcę obrano utrakwistę Jana Rokycanę.
Układ z 1436 nie dotyczył jednak sympatyków husytyzmu poza Czechami, których nadal prześladowano jako heretyków, a już wkrótce Kościół katolicki zaczął stopniowo wycofywać się z zawartej ugody. Papiestwo ugody tej zresztą nigdy oficjalnie nie potwierdziło, opierała się ona jedynie na autorytecie Soboru Bazylejskiego. Również arcybiskup Rokycana nigdy nie uzyskał zatwierdzenia od Stolicy Apostolskiej, a w 1451 papież Mikołaj V wysłał do Czech z antyhusycką misją franciszkanina Jana Kapistrana, który od 1426 sprawował w swoim zakonie urząd inkwizytora generalnego. Sytuacja wewnętrzna w Czechach nie sprzyjała jednak przywróceniu inkwizycji, gdyż w 1451 regentem Królestwa Czech został utrakwista Jerzy z Podiebradów. Jan Kapistran musiał ograniczyć swą działalność w Czechach do głoszenia kazań, a na dodatek nie uzyskał zgody na wizytę w Pradze. W 1458 Jerzy z Podiebradów został oficjalnie koronowany na króla Czech.
W 1462 Pius II uznał kompakty praskie za nieważne, a w 1466 jego następca Paweł II ekskomunikował króla Jerzego jako heretyka i wezwał do krucjaty przeciwko niemu. Wezwanie to podjął król węgierski Maciej Korwin, który zgłosił pretensje do tronu czeskiego. W 1461 włoski franciszkanin Gabriele Rangone (1410–1486), wikariusz austriackiej prowincji zakonnej, a późniejszy doradca Macieja Korwina, biskup Siedmiogrodu i Eger oraz kardynał, został mianowany przez Piusa II „inkwizytorem generalnym przeciwko wiklefitom i husytom”. Nie miał on jednak żadnej realnej możliwości wykonywania swej funkcji na terenie Czech. Nawet po śmierci Jerzego z Podiebradów w 1471 wznowienie prześladowań heretyków w Czechach nie było możliwe. Ugoda między katolikami i utrakwistami z Kutnej Hory z 1485, odnowiona w 1512, potwierdziła zasadę wzajemnej tolerancji i swobody kultu. Wprawdzie w 1488 generał zakonu dominikanów Gioacchino Torriani mianował dominikanina Walentego z Brna inkwizytorem Węgier i Czech, ale rezydował on w węgierskim konwencie w Bańskiej Szczawnicy, gdzie był przeorem i nie ma dowodów, by jako inkwizytor kiedykolwiek odwiedził Czechy. Co więcej, już w 1489 został odwołany ze stanowiska.
W 1500 papież Aleksander VI mianował inkwizytorami i nuncjuszami w Czechach i na Morawach niemieckiego dominikanina Heinricha Kramera (zm. 1505), znanego przede wszystkim jako autor Malleus Maleficarum, oraz Jakoba Pamperla (zm. 1509), prepozyta kolegiaty kanoników regularnych w Klosterneuburgu. Jest wątpliwe, czy Pamperl kiedykolwiek odwiedził Czechy, natomiast działalność Kramera najprawdopodobniej polegała jedynie na głoszeniu kazań, uczestnictwie w dysputach z heretykami i pisaniu traktatów polemicznych. Jedno brewe papieskie nakazywało Kramerowi także zbieranie heretyckich ksiąg i odsyłanie ich biskupowi ołomunieckiemu Stanisławowi Thurzo w celu ich spalenia. Nie ma natomiast dowodów na wytaczanie jakichkolwiek procesów sądowych przeciwko czeskim heretykom w tym czasie. Byli oni ostatnimi inkwizytorami w Czechach.
Liczba skazanych.
Dane liczbowe dotyczące działalności inkwizycji w Czechach są, jak wszędzie zresztą, niepełne, jednak na podstawie tych materiałów, które się zachowały, można jednoznacznie stwierdzić, że w XIV wieku należały one do obszarów objętych szczególnie intensywną aktywnością antyheretycką. W związku ze sprawą Rychardyna z Pawii (1315–1318) inkwizytorzy biskupi wydali czternaście wyroków śmierci, które jednak nie zostały wykonane gdyż biskup Jan zwolnił skazańców. Fragmentarycznie zachowane protokoły inkwizytora Gallusa z Neuhaus (1335–1353) dokumentują przesłuchania około 300 osób (w tym ponad 30 świadków) i informują o 14 egzekucjach oraz o jednym przypadku spalenia ekshumowanych zwłok. Na tej podstawie ocenia się, że śledztwa prowadzone przez tego inkwizytora objęły około czterech tysięcy podejrzanych (głównie waldensów), z czego ponad dwustu spalono. Do licznych procesów czeskich waldensów doszło też w ramach wielkiej kampanii przeciw tej sekcie w Europie środkowej u schyłku XIV wieku. W latach ok. 1393–1395 w niemieckiej Turyngii i marchii miśnieńskiej oraz w Czechach i na Morawach pojednano z Kościołem łącznie około tysiąca waldensów.
Jan Kapistran podczas swego pobytu na Morawach w 1451–1452 doprowadził do ponad 11 tysięcy nawróceń na katolicyzm. Były to jednak wyłącznie dobrowolne konwersje pod wpływem jego kazań, a nie rezultat postępowań inkwizycyjnych, do których franciszkanin na terenie Czech nie był uprawniony.

</doc>
<doc id="2382033" url="https://pl.wikipedia.org/wiki?curid=2382033" title="Jaroslav Švarc">
Jaroslav Švarc

Jaroslav Švarc (ur. 11 maja 1914 w miejscowości Velký Újezd, zm. 18 czerwca 1942 w Pradze) – czeski spadochroniarz, uczestnik operacji Tin.
Życiorys.
Jego ojciec František był stolarzem i założycielem lokalnego oddziału organizacji Sokół, do którego należały wszystkie jego dzieci a matka Anna zd. Tylichová prowadziła gospodarstwo. Miał cztery siostry - trzy starsze i jedną młodszą. Ukończył pięć klas szkoły podstawowej w rodzinnej miejscowości oraz trzy klasy szkoły miejskiej w Lipníku nad Bečvou. Pierwotnie miał zostać stolarzem jak jego ojciec ale rodzice zadecydowali że jest na to zbyt słaby fizycznie dlatego w latach 1930-33 zdobył zawód cukiernika w miejscowości Čejč koło Hodonina i rozpoczął pracę w swoim zawodzie w Pradze. 1 października 1936 rozpoczął służbę wojskową w 23. pułku piechoty w Trnawie. Następnie 1 listopada 1936 został przeniesiony do 13. pułku piechoty do Zábřehu a stamtąd 31 sierpnia 1937 do 4. pułku granicznego do Hluczyna. Ukończył kurs podoficerski i 1 lipca 1938 dosłużył się stopnia kaprala. 2 lipca 1938 zmarła mu matka a w listopadzie został wraz z oddziałem wysłany do zabezpieczania granicy na Zakarpaciu. W lutym 1939 został przeniesiony do 31. pułku piechoty a 1 marca 1939 został zdemobilizowany. W końcu 1939 podjął próbę przedostania się do oddziałów czechosłowackich na Zachodzie. Pierwsza próba - przez Polskę - nie powiodła się. Podczas drugiej, wraz z Bohumilem Bednaříkiem i Aloisem Fröhlichem przedostał się przez Słowację, Węgry, Jugosławię, Grecję i Turcję do Syrii a stamtąd do Francji. 6 marca 1940 został przydzielony do 8. kompanii 2. pułku piechoty w Agde. Wziął udział w walkach z Niemcami a po upadku Francji 13 lipca 1940 na pokładzie statku Rod el Farag został ewakuowany do Anglii i wcielony do 1. czechosłowackiej brygady 2. pułku piechoty. 7 marca 1941 został awansowany na sierżanta. 19 września 1941 został skierowany na kurs sabotażu do Szkocji. Miesiąc później odbył tygodniowy kurs spadochronowy a 28 października został awansowany na plutonowego. 5 lutego 1942 został wybrany i przydzielony do sekcji do zadań specjalnych w ojczyźnie i skierowany na szkolenie do STS-2 Bellasis. Tam odbył różnego typu kursy i szkolenia a następnie został skierowany do oddziału Tin, którego zadaniem był zamach na czeskiego kolaboranta Emanuela Moravca.
30 kwietnia 1942 o 1:31 w nocy został zrzucony na spadochronie na teren Protektoratu Czech i Moraw w pobliżu miejscowości Věšín wraz z Ludvíkiem Cupalem. Skok się nie udał obydwu z nich - odnieśli rany podczas upadku i nie udało im się wzajemnie odnaleźć. Švarc udał się samotnie przez Pilzno do Pragi, gdzie nawiązał kontakt z Adolfem Opálką z grupy Out Distance. W Pradze zmieniał miejsca ukrycia, leczył się i za pomocą spreparowanych ogłoszeń prasowych poszukiwał Cupala.
Podczas szeroko zakrojonej akcji poszukiwania członków ruchu oporu po zamachu na Reinharda Heydricha został przez organizację podziemną jako pierwszy ukryty w krypcie soboru Świętych Cyryla i Metodego w Pradze. 18 czerwca 1942 grupa została wykryta przez nazistów w efekcie zdrady Karela Čurdy i Viliama Gerika. W nierównej walce z ponad 800 funkcjonariuszami SS i Gestapo po wyczerpaniu się amunicji popełnił samobójstwo wraz z innymi spadochroniarzami: wykonawcami zamachu na Reinharda Heydricha - sierż. Jozefem Gabčíkiem, sierż. Janem Kubišem oraz por. Adolfem Opálką, sierż. Josefem Valčíkiem, st.kpr. Janem Hrubým i st. kpr. Josefem Bublíkiem.
Pośmiertnie został awansowany do stopnia podporucznika (1 października 1945) i porucznika (28 października 1945), a następnie podpułkownika (2002).

</doc>
<doc id="2382110" url="https://pl.wikipedia.org/wiki?curid=2382110" title="Western &amp; Southern Financial Group Women's Open 2011">
Western &amp; Southern Financial Group Women's Open 2011



</doc>
<doc id="2382161" url="https://pl.wikipedia.org/wiki?curid=2382161" title="Charles-Rene-Leonidas d’Irumberry de Salaberry">
Charles-Rene-Leonidas d’Irumberry de Salaberry



</doc>
<doc id="2382278" url="https://pl.wikipedia.org/wiki?curid=2382278" title="Trudne słówka (film)">
Trudne słówka (film)

Trudne słówka (ang. "Spanglish") – amerykański komediodramat w reżyserii Jamesa L. Brooksa, z Adamem Sandlerem, Paz Vega i Téą Leoni w rolach głównych. Film miał swoją światową premierę w Stanach Zjednoczonych 17 grudnia 2004 roku. 
Fabuła.
Młoda Meksykanka Flor Moreno przeprowadza się do Los Angeles wraz z dwunastoletnią córką. By móc spędzać więcej czasu z dzieckiem, zamiast dwóch etatów zatrudnia się jako gosposia u rodziny bogatych Amerykanów. Pani domu nie radzi sobie z wychowaniem dzieci, dlatego Flor, chociaż nie zna języka angielskiego, próbuje łagodzić napięcia.
Obsada.
W filmie wystąpili, m.in.:
Nagrody i nominacje.
Złote Globy 2004
Nagroda Satelita 2004

</doc>
<doc id="2382280" url="https://pl.wikipedia.org/wiki?curid=2382280" title="Spanglish (film)">
Spanglish (film)



</doc>
<doc id="2382348" url="https://pl.wikipedia.org/wiki?curid=2382348" title="Literatura lapońska">
Literatura lapońska

Literatura lapońska – literatura w języku północnolapońskim.
Za ojca współczesnej literatury lapońskiej uważa się norweskiego Lapończyka Johana Turiego (1854–1936), który książką "Muitalus sámiid birra" ("Książka o Lapończykach") wydaną w roku 1910 osiągnął dużą popularność. Została ona przetłumaczona na język duński, niemiecki, szwedzki, angielski, francuski, włoski, węgierski, fiński i japoński.
Śladami Turiego poszli inni, m.in. Anders Larsen (1870–1949), Pedar Jalvi (1888–1916), Isak Saba (1875–1921) i Aslak Guttorm, autorzy poezji i opowiadań. Podobnie jak powieść Anty Piraka (wędrownego nauczyciela, a później hodowcy reniferów) pt. "Życie wędrownego Lapończyka" (1933, 1937) opowiadają one o życiu ludu.
Duże zainteresowanie wzbudziła wydana w 1938 książka Nilsa Nilssona Skuma (1872–1951) "Same sita" ("Lapońska wieś"), która w stu rysunkach i tekście objaśniającym przedstawia różne momenty hodowli reniferów.
W życiu naukowym sławę zyskał sobie Israel Ruong, który w (napisanej po niemiecku) rozprawie doktorskiej (w 1943 roku) opracował problemy lapońskiej koniugacji.

</doc>
<doc id="2382359" url="https://pl.wikipedia.org/wiki?curid=2382359" title="Gmina związkowa Loreley (1972–2012)">
Gmina związkowa Loreley (1972–2012)

Gmina związkowa Loreley (niem. "Verbandsgemeinde Loreley") – dawna gmina związkowa w Niemczech, w kraju związkowym Nadrenia-Palatynat, w powiecie Rhein-Lahn. Siedziba gminy związkowej znajdowała się w mieście Sankt Goarshausen. 1 lipca 2012 gminę połączono z gminą związkową Braubach i obie utworzyły nowa gminę związkową Braubach-Loreley. Dnia 1 grudnia 2012 zmieniono jej nazwę na poprzednią czyli gmina związkowa Loreley "(Verbandsgemeinde Loreley)".
Podział administracyjny.
Gmina związkowa zrzeszała 17 gmin, w tym dwie gminy miejskie "(Stadt)" oraz 15 gmin wiejskich:

</doc>
<doc id="2382381" url="https://pl.wikipedia.org/wiki?curid=2382381" title="Łapu Capu">
Łapu Capu

Łapu Capu – program rozrywkowy emitowany na kanałach Canal+ Premium, Canal+ 1, Canal+ Film, Canal+ Seriale i Canal+ Family. Dawniej program emitowano też w Canal+ Discovery (obecnie Canal+ Dokument). Jest odpowiednikiem francuskiego programu "Le Zapping". Podobny program nadawano również w Niemczech w Premiere w latach 1993–2006 i Sky Deutschland w latach 2011–2015 pod nazwą "Zapping" oraz w Belgii w tamtejszej Canal+ (później w Be 1) do 2 lipca 2016 pod taką samą nazwą jak francuski.
Opis polskiej wersji programu.
Program jest emitowany od września 1997 roku. Prezentuje wpadki pokazywane w polskich stacjach telewizyjnych, a do końca 1998 roku obok polskich pokazywano zagraniczne wpadki, przejęzyczenia prezenterów lub widzów, usterki techniczne, błędy ortograficzne w napisach, ciekawostki z wielu serwisów informacyjnych, filmów dokumentalnych, programów sportowych. Od początku powstania programu do 6 lipca 2012 podczas jego emisji nie było wyświetlane logo ekranowe Canal+. Program do 2015 nie był emitowany podczas żałoby narodowej. W weekend pojawia się wydanie, w którym prezentowane są najlepsze wpadki tygodnia.
Dzięki „Łapu Capu” największą popularność zyskała telewizja Superstacja dzięki wpadkom przedstawianym w programie.
Opis francuskiej wersji programu.
We Francji program emitowano od września 1989 do 2 lipca 2016. Wersja francuska (oryginalna) nie różni się znacznie od wersji polskiej. Jeden odcinek trwa 6–8 minut, w programie pokazywane są również fragmenty najważniejszych informacji z różnych francuskich serwisów informacyjnych. W listopadzie 2014 roku na 30-lecie francuskiego Canal+ zamiast zwykłego programu pokazywano najważniejsze momenty z uruchomienia stacji oraz wpadki ze stacji w okresie 1984-2014.

</doc>
<doc id="2382383" url="https://pl.wikipedia.org/wiki?curid=2382383" title="Wiaczesław Lemieszew">
Wiaczesław Lemieszew

Wiaczesław Iwanowicz Lemieszew (ros. Вячеслав Иванович Лемешев, ur. 3 kwietnia 1952 w Moskwie, zm. 27 stycznia 1996 w Moskwie) – rosyjski bokser walczący w barwach ZSRR, mistrz olimpijski z 1972 i dwukrotny mistrz Europy.
Życiorys.
Lemieszew rozpoczął międzynarodową karierę bokserską od zwycięstwa w pierwszych mistrzostwach Europy juniorów w 1970 w Miszkolcu w wadze lekkośredniej (do 71 kg). Powtórzył ten sukces na kolejnych mistrzostwach Europy juniorów w 1972 w Bukareszcie, tym razem z wadze średniej (do 75 kg).
Krótko po zdobyciu mistrzostwa Europy juniorów wystąpił na igrzyskach olimpijskich w 1972 w Monachium, gdzie w wadze średniej zdobył złoty medal, wygrywając pięć walk, w tym cztery przed czasem. Wśród pokonanych był m.in. Marvin Johnson, który później został zawodowym mistrzem świata w wadze półciężkiej.
Na mistrzostwach Europy w 1973 w Belgradzie zdobył złoty medal w wadze średniej, wygrywając w półfinale z Witoldem Stachurskim i finale z Alecem Năstacem z Rumunii. Nie wystąpił na mistrzostwach świata w 1974 w Hawanie. Zastąpił go Rufat Riskijew, który zdobył złoty medal.
Ponownie zwyciężył w mistrzostwach Europy w 1975 w Katowicach. Pokonał wówczas w półfinale Jacka Kucharczyka i w finale Bernda Wittenburga z NRD. Nie zakwalifikował się na igrzyska olimpijskie w 1976 w Montrealu i zakończył karierę bokserską.
Stoczył 111 walk, a których wygrał 103. Oprócz wyżej wymienionych sukcesów zwyciężył również w Mistrzostwach Armii Zaprzyjaźnionych w wadze lekkośredniej w 1971.
Lemieszew był mistrzem ZSRR w 1974 w wadze półciężkiej (do 81 kg), wicemistrzem w wadze średniej w 1975 oraz brązowym medalistą w wadze średniej w 1976.
Lemieszew przejawiał skłonność do nadużywania alkoholu, a po zakończeniu kariery popadł w alkoholizm. Imał się różnych zajęć, ale nie potrafił utrzymać pracy. Stan jego zdrowia raptownie się pogarszał, przeszedł kraniotomię. Zmarł w wieku 43 lat. Jest pochowany na Cmentarzu Wagańkowskim w Moskwie.

</doc>
<doc id="2382386" url="https://pl.wikipedia.org/wiki?curid=2382386" title="Hasse Thomsen">
Hasse Thomsen



</doc>
<doc id="2382387" url="https://pl.wikipedia.org/wiki?curid=2382387" title="Miasta Kataru">
Miasta Kataru

Według danych oficjalnych pochodzących z 2010 roku Katar posiadał ponad 20 miast o ludności przekraczającej 1 tys. mieszkańców. Stolica kraju Doha jako jedyne miasto liczyło ponad pół miliona mieszkańców; 3 miasta z ludnością 100÷500 tys.; 3 miasta z ludnością 50÷100 tys.; 2 miasta z ludnością 25÷50 tys. oraz reszta miast poniżej 25 tys. mieszkańców.
Największe miasta w Katarze.
Największe miasta w Katarze według liczebności mieszkańców (stan na 20.04.2010):

</doc>
<doc id="2382389" url="https://pl.wikipedia.org/wiki?curid=2382389" title="Anton Koolhaas">
Anton Koolhaas

Anton Koolhaas (ur. 16 listopada 1912, zm. 16 grudnia 1992) – holenderski dziennikarz, pisarz oraz scenarzysta filmowy.
W 1936 roku zadebiutował jako prozaik opowiadaniami, których głównymi bohaterami były zwierzęta. Od 1967 roku był dyrektorem wyższej Szkoły Filmowej w Amsterdamie. Był też autorem sztuk scenicznych oraz scenariuszy filmowych.

</doc>
<doc id="2382402" url="https://pl.wikipedia.org/wiki?curid=2382402" title="Miasta w Afganistanie">
Miasta w Afganistanie

Według danych oficjalnych pochodzących z 2012 roku Afganistan posiadał ponad 50 miast o ludności przekraczającej 1,5 tys. mieszkańców. Stolica kraju Kabul jako jedyne miasto liczyło ponad milion mieszkańców; 6 miast z ludnością 100÷500 tys.; 6 miast z ludnością 50÷100 tys., 10 miast z ludnością 25÷50 tys. oraz reszta miast poniżej 25 tys. mieszkańców.
Największe miasta w Afganistanie.
Największe miasta w Afganistanie według liczebności mieszkańców (stan na 21.09.2012):

</doc>
<doc id="2382413" url="https://pl.wikipedia.org/wiki?curid=2382413" title="Congosto">
Congosto



</doc>
<doc id="2382429" url="https://pl.wikipedia.org/wiki?curid=2382429" title="Stanisław Pereświet-Sołtan">
Stanisław Pereświet-Sołtan



</doc>
<doc id="2382433" url="https://pl.wikipedia.org/wiki?curid=2382433" title="Christian Rub">
Christian Rub

Christian Rub (ur. 13 kwietnia 1886, zm. 14 kwietnia 1956) – amerykański aktor filmowy pochodzenia niemieckiego.
Życiorys.
Christian Rub urodził się w mieście Pasawa w Niemczech. Był aktorem charakterystycznym. Po raz pierwszy wystąpił w filmie "Belle w Nowym Jorku" z 1919. Jedną z najbardziej znanych jego ról był głos Gepetta w filmie animowanym "Pinokio" z 1940.
Zmarł w wieku 70 lat w Santa Barbara w Kalifornii.

</doc>
<doc id="2382437" url="https://pl.wikipedia.org/wiki?curid=2382437" title="Hans Friedrich (gimnastyk)">
Hans Friedrich (gimnastyk)

Hans Friedrich (ur. 9 stycznia 1924) – austriacki gimnastyk, uczestnik Igrzysk Olimpijskich w 1948 w Londynie i Igrzysk Olimpijskich w 1952 w Helsinkach.
Kariera.
Igrzyska Olimpijskie 1948.
W Londynie Friedrich wystąpił w wieloboju gimnastycznym, który ukończył na 59 miejscu (na 123 zawodników). Najlepszym wynikiem w pojedynczej konkurencji była 29 lokata w ćwiczeniach na podłodze.
Igrzyska Olimpijskie 1952.
W Helsinkach austriacki gimnastyk zanotował znacznie słabszy występ, zawody ukończył na 180 miejscu na 185 gimnastyków dwa razy również notował najsłabsze występy w pojedynczych konkurencjach, najlepszą jego lokatą w konkurencji było 54 miejsce na drążku.

</doc>
<doc id="2382442" url="https://pl.wikipedia.org/wiki?curid=2382442" title="Paweł Tichonow">
Paweł Tichonow

Paweł Pawłowicz Tichonow (ros. Павел Павлович Тихонов, ur. 1909 we wsi Kostinka w guberni kałuskiej, zm. 16 stycznia 1990 w Kijowie) – funkcjonariusz radzieckich służb specjalnych (NKWD, MWD, MGB i KGB), generał major (od 1958 roku). Jeden z organizatorów i wykonawców zbrodni katyńskiej.
Życiorys.
W 1923 skończył 4 klasy szkoły wiejskiej, a 1928 szkołę przyfabryczną FZU przy głównych warsztatach wagonowych Kurskiej Linii Kolejowej w Moskwie, od sierpnia 1931 do czerwca 1932 był słuchaczem fakultetu robotniczego, a od czerwca 1932 do marca 1937 studentem Instytutu Stali. Początkowo był stolarzem, 1925-1936 należał do Komsomołu. Od 1938 roku członek WKP(b), od 1939 roku w NKWD. 17 stycznia 1939 roku otrzymał stopień kapitana bezpieczeństwa państwowego. Od stycznia 1939 roku do marca 1941 roku zastępca naczelnika Obwodowego Zarządu NKWD w Charkowie. W 1940 roku jeden z wykonawców zbrodni katyńskiej, organizator i uczestnik wymordowania w siedzibie Obwodowego Zarządu NKWD w Charkowie ponad 3000 polskich jeńców wojennych z obozu w Starobielsku, pochowanych następnie w Piatichatkach.
W latach 1943–1944 naczelnik Zarządu NKWD Obwodu Charkowskiego. W latach 1953–1954 naczelnik Zarządu MWD Obwodu Odeskiego, pułkownik. W 1948 roku naczelnik Zarządu MGB Obwodu Sumskiego. Od 1954 roku zastępca przewodniczącego KGB przy Radzie Ministrów Ukraińskiej Socjalistycznej Republiki Radzieckiej. 18 lutego 1958 roku otrzymał stopień generała majora. Od listopada 1959 roku do października 1970 roku naczelnik Zarządu KGB Obwodu Kijowskiego.
Odznaczenia.
I 6 medali.

</doc>
<doc id="2382488" url="https://pl.wikipedia.org/wiki?curid=2382488" title="Hickson 7">
Hickson 7

Hickson 7 – zwarta grupa galaktyk powiązanych ze sobą grawitacyjnie. Została skatalogowana przez Paula Hicksona w jego katalogu pod numerem 7. Znajduje się w konstelacji Wieloryba. Grupa ta zawiera cztery galaktyki: dwie spiralne oraz dwie soczewkowate.
Hickson 7 znajduje się w odległości 200 milionów lat świetlnych. Grupa HCG 7 została poddana badaniom z wykorzystaniem danych teleskopu Hubble’a. Pozwoliło to odkryć około 300 młodych gromad otwartych oraz 150 kulistych. Zmierzono ich wiek i rozmieszczenie. Wyniki badań wskazują, że tempo formowania gwiazd w galaktykach grupy utrzymywało się na stałym poziomie, a w regionach centralnych było dość wysokie.
Gwiazdy w galaktykach grupy Hickson 7 powstawały na skutek procesów przekształcania ich gazu bez widocznego wpływu wywołanego oddziaływaniami grawitacyjnymi z sąsiednimi galaktykami. Jest to o tyle zastanawiające, że galaktyki zużywają zapas gazu w tempie sugerującym, że w przeszłości musiało dochodzić do ich zderzeń. Powstaje więc pytanie, w jaki sposób rozwijała się ta grupa galaktyk, gdyż znane obecnie dane zdają się prowadzić do różnych wniosków.

</doc>
<doc id="2382494" url="https://pl.wikipedia.org/wiki?curid=2382494" title="Ostra (dopływ Wisłoki)">
Ostra (dopływ Wisłoki)

Ostra – potok, prawobrzeżny dopływ Wisłoki o długości 12,28 km i średniorocznym przepływie w odcinku ujściowym 0,23 m³/s. Źródła potoku znajdują się w masywie Kamieńca (454 m n.p.m.) na Pogórzu Strzyżowskim, następnie przepływa on przez Braciejową, Gumniska i Latoszyn. Uchodzi do Wisłoki w Dębicy na wysokości 184,9 m n.p.m.

</doc>
<doc id="2382498" url="https://pl.wikipedia.org/wiki?curid=2382498" title="Erem Ojców Kamedułów na Bielanach w Krakowie">
Erem Ojców Kamedułów na Bielanach w Krakowie



</doc>
<doc id="2382501" url="https://pl.wikipedia.org/wiki?curid=2382501" title="Kim więc jestem">
Kim więc jestem

Kim więc jestem – drugi solowy album studyjny polskiej piosenkarki i autorki tekstów Patrycji Kosiarkiewicz, wydany 5 października 1998 roku przez wytwórnię PolyGram Polska. 
Album zawiera dwanaście premierowych utworów wokalistki, w tym single „Nie jestem byle co” oraz „A nas to” wykonywanego w duecie z Katarzyną Nosowską.
Twórcy.
Wykonawcy:
Gościnnie:

</doc>
<doc id="2382504" url="https://pl.wikipedia.org/wiki?curid=2382504" title="Glendale (Kolorado)">
Glendale (Kolorado)

Glendale – miasto w Stanach Zjednoczonych, w stanie Kolorado, w hrabstwie Arapahoe.

</doc>
<doc id="2382512" url="https://pl.wikipedia.org/wiki?curid=2382512" title="Glendale (Missouri)">
Glendale (Missouri)

Glendale – miasto w Stanach Zjednoczonych, w stanie Missouri, w hrabstwie St. Louis.

</doc>
<doc id="2382523" url="https://pl.wikipedia.org/wiki?curid=2382523" title="Glendale (Oregon)">
Glendale (Oregon)

Glendale – miasto w Stanach Zjednoczonych, w stanie Oregon, w hrabstwie Douglas.

</doc>
<doc id="2382538" url="https://pl.wikipedia.org/wiki?curid=2382538" title="Glendale (Utah)">
Glendale (Utah)

Glendale – miasto w Stanach Zjednoczonych, w stanie Utah, w hrabstwie Kane.

</doc>
<doc id="2382561" url="https://pl.wikipedia.org/wiki?curid=2382561" title="USA Rugby">
USA Rugby

USA Rugby – ogólnokrajowy związek sportowy, działający na terenie USA, posiadający osobowość prawną, będący jedynym prawnym reprezentantem amerykańskiego rugby 15-osobowego i 7-osobowego, zarówno wśród mężczyzn jak i kobiet we wszystkich kategoriach wiekowych w kraju i za granicą.

</doc>
<doc id="2382564" url="https://pl.wikipedia.org/wiki?curid=2382564" title="Próchnica (gleba)">
Próchnica (gleba)



</doc>
<doc id="2382576" url="https://pl.wikipedia.org/wiki?curid=2382576" title="Tim Bendzko">
Tim Bendzko

Tim Bendzko (ur. 9 kwietnia 1985 w Berlinie) – niemiecki piosenkarz i autor tekstów.
Jako nastolatek uczęszczał do sportowego gimnazjum i grał w piłkę nożną w 1. FC Union Berlin. Studiował ewangelicką teologię i religie niechrześcijańskie. Muzyczną ścieżkę rozpoczął od lekcji gry na gitarze. W wieku 16 lat napisał swoje pierwsze piosenki. Jako zwycięzca konkursu talentów (w lecie 2009 roku) wystąpił przed 20 tys. widownią na scenie Berliner Waldbühne i podpisał kontrakt z Sony Music. 17 czerwca 2011 roku został wydany jego debiutancki album „Wenn Worte meine Sprache wären”.

</doc>
<doc id="2382580" url="https://pl.wikipedia.org/wiki?curid=2382580" title="Andreas Kariolu">
Andreas Kariolu

Andreas Kariolu, gr. Ανδρέας Καριόλου (ur. 24 listopada 1982) – cypryjski sportowiec, specjalizujący się w windsurfingu, trzykrotny uczestnik letnich igrzysk olimpijskich (Ateny 2004, Pekin 2008 oraz 2012). W pierwszych dwóch występach został sklasyfikowany na 13. miejscu, w Londynie na 17. w konkurencji windsurfingu mężczyzn.

</doc>
<doc id="2382583" url="https://pl.wikipedia.org/wiki?curid=2382583" title="Gieorgij Wicyn">
Gieorgij Wicyn

Gieorgij Michajłowicz Wicyn (ros. Гео́ргий Миха́йлович Ви́цин, ur. 23 kwietnia 1917 roku w Terijoki, zm. 22 października 2001 w Moskwie) – radziecki i rosyjski aktor teatralny, filmowy oraz głosowy. 
Życiorys.
W latach 1934-1935 studiował w szkole teatralnej im. Wachtangowa w Moskwie. Na scenie zadebiutował w 1936 jako aktor teatru kierowanego przez N. Chmielowa. Od 1937 występował w Moskiewskim Teatrze Dramatycznym im. M. Jermołowej.
Na wielkim ekranie zadebiutował w 1945, w komedii Siergieja Jutkiewicza "Witaj Moskwo". Sławę aktora komediowego przyniosła mu rola Wasi Wieznuszkina w filmie "Zastępca" (reż. Siemion Timoszenko). Kolejnym sukcesem była postać Trusa w znanym z komedii Gajdaja trio drobnych złodziejaszków. W dorobku Wicyna znajduje się blisko 90 ról filmowych. W 1990 został uhonorowany tytułem Ludowy Artysta ZSRR.
W ostatnich latach swojego życia rzadko opuszczał swoje moskiewskie mieszkanie i unikał kontaktów z dziennikarzami. Zmarł w szpitalu w wyniku problemów kardiologicznych. 
Pochowany na Cmentarzu Wagańkowskim w Moskwie.

</doc>
<doc id="2382585" url="https://pl.wikipedia.org/wiki?curid=2382585" title="Jorge Posada">
Jorge Posada

Jorge Rafael Posada Villeta (ur. 17 sierpnia 1971) – profesjonalny portorykański baseballista, gracz Major League Baseball na pozycji łapacza. Występował w drużynie New York Yankees i był związany z tą drużyną przez całą swoją karierę, którą zakończył w 2011 roku. Pięciokrotny uczestnik Meczu Gwiazd MLB.
6 kwietnia 2010 Posada razem z Derekiem Jeterem i Mariano Riverą został pierwszym zawodnikiem w historii czterech głównych sportów Ameryki Północnej (MLB, NFL, NBA, NHL) pod względem grania w jednej drużynie od szesnastu sezonów.

</doc>
<doc id="2382606" url="https://pl.wikipedia.org/wiki?curid=2382606" title="Thr3e">
Thr3e

Thr3e – film fabularny oparty na powieści Teda Dekkera o tym samym tytule.
Opis fabuły.
Student Marc zostaje wplątany w niecodzienną grę z psychopatycznym mordercą. Teoretyczne dotąd zmagania z dobrem i złem doczekały się rzeczywistej próby.

</doc>
<doc id="2382609" url="https://pl.wikipedia.org/wiki?curid=2382609" title="Parafia Świętego Stanisława B.M. w Skierniewicach">
Parafia Świętego Stanisława B.M. w Skierniewicach



</doc>
<doc id="2382610" url="https://pl.wikipedia.org/wiki?curid=2382610" title="Puchar Holandii w piłce siatkowej mężczyzn (2011/2012)">
Puchar Holandii w piłce siatkowej mężczyzn (2011/2012)

Puchar Holandii w piłce siatkowej mężczyzn 2011/2012 (nider. Nationale Beker Heren 2011/2012) - 39. sezon rozgrywek o siatkarski Puchar Holandii odbywających się od 1974 roku. Zainaugurowane zostały 17 września i trwały do 2012 roku. Brały w nich udział kluby z A-League, B-League, 1e divisie i 2e divisie.
Rozgrywki składały się z trzech rund wstępnych, 1/8 finału, ćwierćfinałów, półfinałów i finału.
Rundy wstępne.
1. runda
2. runda
3. runda
1. runda.
Wyniki spotkań
Wyniki spotkań
Wyniki spotkań
Wyniki spotkań
Wyniki spotkań
Wyniki spotkań
Wyniki spotkań
2. runda.
Wyniki spotkań
Wyniki spotkań
Wyniki spotkań
Wyniki spotkań
Wyniki spotkań
Wyniki spotkań
3. runda.
Wyniki spotkań
Wyniki spotkań
Wyniki spotkań
Wyniki spotkań
Wyniki spotkań
Wyniki spotkań

</doc>
<doc id="2382618" url="https://pl.wikipedia.org/wiki?curid=2382618" title="Marzi (komiks)">
Marzi (komiks)

Marzi – francusko-polska seria komiksowa autorstwa Marzeny Sowy i Sylvaina Savoia, ukazująca się w oryginale od 2005 do 2017 nakładem wydawnictwa Dupuis. W Polsce opublikowało ją wydawnictwo Egmont Polska. 
Fabuła.
Jest to autobiograficzna opowieść Marzeny Sowy o jej dzieciństwie w Stalowej Woli w latach 80. XX wieku, w okresie socjalizmu i ruchów opozycyjnych wobec PRL-owskiej władzy. Marzi to zdrobnienie imienia Marzena. 
Linki zewnętrzne.
Seria na stronie wydawcy oryginalnego

</doc>
<doc id="2382620" url="https://pl.wikipedia.org/wiki?curid=2382620" title="Ludożerca (film)">
Ludożerca (film)

Ludożerca – polski telewizyjny film fabularny z 1987 roku.
Osią fabuły jest postać króla-ludożercy, który w pewnym momencie postanawia jako swego następcę wyznaczyć demokratycznie wybranego kandydata.

</doc>
<doc id="2382630" url="https://pl.wikipedia.org/wiki?curid=2382630" title="Bitwa Pięciu Lamów">
Bitwa Pięciu Lamów

Bitwa Pięciu Lamów – starcie zbrojne pomiędzy siłami próbującego zjednoczyć Bhutan Ngawang Namgyalem, a wojskami opozycyjnych lamów Ningma, wspartych przez Tybetańczyków. Bitwa została stoczona w 1634.
Przyczyny.
Ngawang Namgyal przybył na tereny Bhutanu w roku 1616 z Tybetu. Założył pierwszy ośrodek buddyjskiej szkoły Drukpa Kagyu (część tradycji Kagyu) – dzong Chagri, a następnie Simtokha Dzong, w którym osiadł w 1629. Na ziemiach Bhutanu dominowała w tym czasie jednak odmienna tradycja buddyzmu – Ningma. Krzewienie nowych nauk, oraz próby zjednoczenia skłóconych dotąd prowincji w jedno państwo wywołało niezadowolenie części starych lamów.
Bitwa.
W roku 1634 lamowie z klasztorów Neningpa, Barava, Chakzam, Katog i Lhapa (stąd "Bitwa Pięciu Lamów", choć Ngawang Namgyala, także był lamą) postanowili zjednoczyć siły i przepędzić Ngawang Namgyala. Do pomocy wezwali także Tybetańczyków. Z kolei buddyści Drukpa Kagyu sprzymierzyli się z państewkiem Ladakh, ale ich wojska nie wzięły udziału w walce. Nie wiadomo dokładnie kiedy ani nawet gdzie doszło do starcia, ani jakimi siłami dysponowały obydwie strony. Zwycięstwo odniosły jednak siły Ngawang Namgyala.
Skutki.
Zwycięstwo Ngawang Namgyala zapewniło mu dominację nad ziemiami Bhutanu, stąd też rok bitwy uznaje się za datę definitywnego zjednoczenia państwa. Z kolei Namygal został jego pierwszym władcą.
Jedność i niepodległość Bhutanu uznali oficjalnie także Tybetańczycy, ale dopiero w 1639.

</doc>
<doc id="2382634" url="https://pl.wikipedia.org/wiki?curid=2382634" title="Neofitos Aresti">
Neofitos Aresti

Neofitos Aresti (; ur. 7 marca 1958) – cypryjski judoka, olimpijczyk.
Wystartował w wadze lekkiej (do 71 kg) na igrzyskach olimpijskich w Moskwie (1980). Odpadł w pierwszej rundzie po porażce ze Szwedem Ronnym Nilssonem (przez ippon).

</doc>
<doc id="2382639" url="https://pl.wikipedia.org/wiki?curid=2382639" title="Jerzy Walczak">
Jerzy Walczak



</doc>
<doc id="2382651" url="https://pl.wikipedia.org/wiki?curid=2382651" title="Powrót wabiszczura">
Powrót wabiszczura

Powrót wabiszczura – polski film obyczajowy z 1989 roku w reżyserii Zbigniewa Rebzdy, nakręcony na podstawie powieści Andrzeja Makowieckiego (który jest współautorem scenariusza) pod tym samym tytułem, wydanej w 1977 roku.
Fabuła.
Płowy jedzie volkswagenem górską drogą, wioząc dwunastoletnią córkę. Po wypadku, w którym zabita zostaje jego córka trafia do miasteczka w pustynnej górskiej okolicy opanowanego przez punkową młodzież. Burmistrz usiłuje pozyskać przybyłych, wzywa do przestrzegania obowiązujących praw i obyczajów, choć jednocześnie zapowiada, że władza, którą reprezentuje, nie interesuje się ani obyczajami, ani treścią dokumentów przybyszów. Wkrótce dochodzi do serii przestępstw, a podejrzenie pada na punków. Wszelkie próby ich wyrzucenia z miasta są nieskuteczne, a co gorsza łączność ze światem zewnętrznym została unieruchomiona. W końcu podczas narady miasta, pada sugestia, że tylko Płowy mógłby wyprowadzić punków z miasta.

</doc>
<doc id="2382653" url="https://pl.wikipedia.org/wiki?curid=2382653" title="Kristoffer Zetterstrand">
Kristoffer Zetterstrand

Kristoffer Zetterstrand (ur. 1973 w Sztokholmie, Szwecja) – szwedzki artysta. Kristoffer Zetterstrand maluje obrazy klasyczne, w których często widoczny jest wpływ grafiki komputerowej.
Jego obrazy znalazły się w grze Minecraft.
Jest szwagrem Markusa Alexej Perssona.

</doc>
<doc id="2382662" url="https://pl.wikipedia.org/wiki?curid=2382662" title="Mistrzostwa Świata w Lekkoatletyce 2011 – trójskok mężczyzn">
Mistrzostwa Świata w Lekkoatletyce 2011 – trójskok mężczyzn

Trójskok mężczyzn – jedna z konkurencji rozegranych podczas lekkoatletycznych mistrzostw świata na Daegu Stadium w Daegu. 
Obrońcą tytułu mistrzowskiego z 2009 roku był Brytyjczyk Phillips Idowu. Ustalone przez IAAF minima kwalifikacyjne do mistrzostw wynosiły 17,10 (minimum A) oraz 16,80 (minimum B). W zawodach nie wystartował lider tabel światowych Francuz Teddy Tamgho, który nabawił się kontuzji podczas mistrzostw Europy młodzieżowców. 
Rekordy.
Tabela prezentuje rekord świata, rekordy poszczególnych kontynentów, mistrzostw świata, a także najlepszy rezultat na świecie w sezonie 2011 przed rozpoczęciem mistrzostw.

</doc>
<doc id="2382666" url="https://pl.wikipedia.org/wiki?curid=2382666" title="Jacek Rylski">
Jacek Rylski

Jacek Rylski (ur. 22 grudnia 1956 w Warszawie) – polski wioślarz-strenik, olimpijczyk z Monachium 1972.
Dwukrotny mistrz Polski w konkurencji dwójek ze sternikiem (lata 1971-1972).
Uczestnik mistrzostw Europy w roku 1971 w Kopenhadze, podczas których zajął 5. miejsce w dwójce ze sternikiem (partnerami byli: Wojciech Repsz, Wiesław Długosz.
Na igrzyskach olimpijskich w Monachium w 1972 roku wystartował w dwójce ze sternikiem (partnerami byli: Wojciech Repsz i Wiesław Długosz) zajmując 6. miejsce.
Reprezentował MKS SWOS Warszawa, a następnie AZS-AWF Warszawa.

</doc>
<doc id="2382677" url="https://pl.wikipedia.org/wiki?curid=2382677" title="Park Josaphat">
Park Josaphat

Park Josaphat (fr. "Parc Josaphat", nid. "Josaphatpark") – duży park miejski w stylu angielskim (30 ha) w centrum Schaerbeeku w Brukseli, w obrębie ulic Chaussée de Haecht, Avenue Chazal, Boulevard Lambermont, Avenue Ernest Renan, Avenue du Suffrage Universel, Avenue Voltaire, Avenue des Azalées i Avenue Général Eisenhower.
Położenie.
Park jest zlokalizowany w centrum Schaerbeeku w Brukseli, w dolinie "Roodenbeek", w obrębie ulic Chaussée de Haecht od północy, Avenue Chazal od południa, Boulevard Lambermont od wschodu, a od zachodu: Avenue Ernest Renan, Avenue du Suffrage Universel, Avenue Voltaire, Avenue des Azalées i Avenue Général Eisenhower. W dolnej części parku znajduje się rumosz skalny, w środkowej – staw otoczony przez system krętych ścieżek, a w górnej – rozległy trawnik.
Historia.
Park angielski projektu Edmonda Galoppina (1851–1919) został otwarty w 1904 roku przez króla Belgów Leopolda II Koburga (1835–1909). Nazwa parku nawiązuje do Doliny Jozafata ze względu na podobieństwo terenu – nazwę miał nadać tym terenom pielgrzym, który wrócił z Ziemi Świętej w 1574 roku. 
W parku rozmieszczono wiele rzeźb, m.in. dłuta Edmonda Lefevera (1839–1911), Alberta Desenfansa (1845–1938), Jules’a Lagae’a (1862–1931) i Victora Rousseau (1865–1954). 
W 1974 roku w parku urządzono centrum sportowe z boiskiem do gry w piłkę nożną. W latach 2006–2011 przeprowadzono gruntowną jego renowację.
Pomniki przyrody.
Na terenie parku znajduje się wiele drzew będących pomnikami przyrody, m.in.: 

</doc>
<doc id="2382679" url="https://pl.wikipedia.org/wiki?curid=2382679" title="Fiedieracyja regbi Rossii">
Fiedieracyja regbi Rossii

Federacja Rugby Rosji (ros. Федерация регби России, "Fiedieracyja regbi Rossii") – ogólnokrajowy związek sportowy, działający na terenie Rosji, posiadający osobowość prawną, będący jedynym prawnym reprezentantem rosyjskiego rugby 15-osobowego i 7-osobowego, zarówno wśród mężczyzn jak i kobiet we wszystkich kategoriach wiekowych w kraju i za granicą. Siedziba związku mieści się w stolicy kraju Moskwie. W latach 1917-1992, rosyjskie rugby było podporządkowane Federacji Rugby ZSRR (ros. Федерация регби СССР, "Fiedieracyja regbi SSSR"). Po rozpadzie ZSRR, Związek Rugbistów Rosji, który został założony w 1992, został spadkobiercą byłej Federacji Rugby ZSRR. Prezesem od 2003 jest Wiaczesław Kopjew.

</doc>
<doc id="2382681" url="https://pl.wikipedia.org/wiki?curid=2382681" title="Fiłatow">
Fiłatow



</doc>
<doc id="2382687" url="https://pl.wikipedia.org/wiki?curid=2382687" title="Sisley Treviso">
Sisley Treviso



</doc>
<doc id="2382692" url="https://pl.wikipedia.org/wiki?curid=2382692" title="Łysa Góra (Pogórze Strzyżowskie)">
Łysa Góra (Pogórze Strzyżowskie)

Łysa Góra (376 m n.p.m.) – wzniesienie nad Dębicą na Pogórzu Strzyżowskim. Punkt widokowy. Góra jest popularnym celem wycieczek i spacerów mieszkańców Dębicy.

</doc>
<doc id="2382694" url="https://pl.wikipedia.org/wiki?curid=2382694" title="Shammi Kapoor">
Shammi Kapoor

Shammi Kapoor, właśc. Shamsher Raj Kapoor (ur. 21 października 1931 w Bombaju, zm. 14 sierpnia 2011 tamże) – bollywoodzki aktor i reżyser. Jeden z najpopularniejszych hinduskich aktorów począwszy od lat 50. do początku lat 70. XX wieku. Jego żoną była Geeta Bali.

</doc>
<doc id="2382697" url="https://pl.wikipedia.org/wiki?curid=2382697" title="New Zealand Rugby Union">
New Zealand Rugby Union

Nowozelandzki Związek Rugby (ang. "New Zealand Rugby Union") – ogólnokrajowy związek sportowy, działający na terenie Nowej Zelandii, posiadający osobowość prawną, będący jedynym prawnym reprezentantem nowozelandzkiego rugby 15-osobowego i 7-osobowego, zarówno wśród mężczyzn jak i kobiet we wszystkich kategoriach wiekowych w kraju i za granicą.
Powstanie.
Pierwsze spotkanie w sprawie powstania związku miało miejsce 7 listopada 1891, choć sam pomysł nowozelandzkiego związku przewijał się przez dyskusję od roku 1879, w spotkaniu udział wzięli reprezentanci regionalnych związków rugby: Wellington Rugby Football Union, Otago Rugby Football Union, Auckland Rugby Football Union, Wairarapa Rugby Football Union, Hawke's Bay Rugby Union, Taranaki Rugby Football Union oraz Manawatu Rugby Football Union. Spotkanie trwało 2 dni i jego efektem była pierwsza wersja statutu wysłana do konsultacji z innymi regionalnymi związkami. Ostateczne wersja została przyjęta 16 kwietnia 1892 w obecności przedstawicieli Wellington Rugby Football Union, Auckland Rugby Football Union, Hawke's Bay Rugby Union, Manawatu Rugby Football Union, Otago Rugby Football Union, Canterbury Rugby Football Union, Wairarapa Rugby Football Union, oraz Taranaki Rugby Football Union i wsparciu związków South Canterbury Rugby Football Union, Marlborough, Nelson, Bush Rugby Football Union, oraz Poverty Bay Rugby Football Union, których przedstawiciele nie mogli być obecni przyjęto statut. Swoje poparcie wycofały związki Otago Rugby Football Union and Canterbury Rugby Football Union, które w końcu dołączyły po 3 latach, wtedy wszystkie związki w Nowej Zelandii były pod kuratelą jednego związku.
Członkowie.
NZRU posiada 26 pełnych członków oraz 8 stowarzyszonych.

</doc>
<doc id="2382698" url="https://pl.wikipedia.org/wiki?curid=2382698" title="Wielka wojna klanów">
Wielka wojna klanów

Wielka wojna klanów (w literaturze obcojęzycznej określana mianem "The Second Mafia War") – wojna pomiędzy sycylijskimi klanami (rodzinami) toczona w latach 1981–1983, której celem było przejęcie dochodowego heroinowego interesu (produkcja, dystrybucja i przemyt w ramach Palermo Connection), a tym samym całej władzy w strukturze mafii sycylijskiej.
Geneza.
Od czasu gdy port w Palermo na Sycylii stał się głównym kanałem przerzutowym heroiny z Europy do Stanów Zjednoczonych – co miało związek z rozbiciem na przełomie lat 60. i 70. XX wieku szlaku przemytniczego tzw. French Connection przez funkcjonariuszy nowojorskiego Biura ds. Narkotyków (z ang. Federal Bureau of Narcotics) – poszczególne sycylijskie klany (rodziny) mafijne m.in.
miały ustalony podział prac. 
Jedne z nich dostarczały z Turcji morfinowy surowiec, inne zaś z Azji Południowo-Wschodniej (rejon tzw. Złotego Trójkąta), jeszcze inne kierowały produkcją heroiny na Sycylii, a jeszcze inne odpowiadały za przemyt gotowego towaru do Stanów.
Każdy z klanów wnosił ponadto swój wkład do wspólnej kasy mafii – pieniądze miały w przyszłości służyć w szybkich transakcjach narkotykowych, a także do przekupywania polityków, sędziów, prokuratorów i policjantów. Gotowy towar – heroinę – przemycano do Stanów Zjednoczonych na wynajętych frachtowcach i kontenerowcach. Część towaru przewozili pojedynczy szmuglerzy tzw. „body carries” (były nimi nawet mieszkanki sycylijskich wsi - kobiety w podeszłym wieku, dla których były to pierwsze w życiu wyjazdy do Nowego Jorku). W specjalnie uszytych pasach biodrowych przemycały narkotyki sowicie spryskane perfumami dla zmylenia psów tropiących.
Na podstawie zeznań szefa FBI Williama Sessionsa złożonych przed senacką komisją (Permanenet Subcommittee on Invastigations) 11 kwietnia 1988 roku już we wczesnych latach 70. mafia sycylijska dostarczała większość heroiny sprzedawanej w Stanach Zjednoczonych. Co roku na terenie USA sprzedawano sześć ton heroiny. O tej liczbie świadczyć miała liczba osób uzależnionych korzystających z pomocy społecznej i opieki medycznej w Stanach, niewiadoma była liczba anonimowych narkomanów.
16 maja 1974 roku został aresztowany – po wieloletnich staraniach – jeden z czołowych sycylijskich mafiosów "Luciano Leggio" (przedstawiciel klanu Corleone), później skazany na dożywocie (za zlecenie zabójstwa swojego szefa Michele Navarry). Pomimo tego rządził z więzienia twardą ręką przez następne lata.
Biznes heroinowy miał się coraz lepiej – rosła klientela w Europie (głównie RFN, Francja, Wielka Brytania i Hiszpania) oraz w Stanach Zjednoczonych. Rosły przychody i zyski. We Włoszech kilogram narkotyku kosztował 50 000 dolarów, w Stanach już 200 000 dolarów. Każdy z klanów był zaangażowany w ten dochodowy proceder, poszczególni rezydenci rodzin działali na terenie Stanów. Mafia sycylijska miała wyłączną koncesję na handel heroiną, co było efektem umowy z mafią amerykańską (z szefami Pięciu Rodzin), która została ustalona podczas Szczytu w Palermo.
Pieniądze płynęły nieprzerwanym strumieniem, co pozwoliło Palermo stać się jednym z najbogatszych miast we Włoszech, zaś liczne wioski sycylijskie piękniały w krótkim czasie. Stare chałupy były wyburzane i budowano nowe na ich miejscach.
Współpracą klanów kierowała CUPOLA ("Sycylijska Komisja Mafijna" utworzona na wzór Komisji Syndykatu). Między rodzinami obowiązywała niepisana umowa określająca strefy wpływów. Poszczególni mafiosi zasiadali obok siebie przy stole komisyjnym, dzielili dochody i podejmowali nowe inwestycje. Wpływy z nielegalnego handlu zapewniały pokojową koegzystencję klanów mafijnych. Jednakże na początku lat 80. na terenie Sycylii (i Włoch) odkryto kilkanaście rafinerii (m.in. w portowej dzielnicy Palermo, w Varese niedaleko Mediolanu i w Alcamo w pobliżu Castellammare del Golfo). W tych nielegalnych laboratoriach zastosowano m.in. ciśnieniowe pompy wyprodukowane w Bułgarii, które umożliwiały wyekstrahowanie z morfiny do 80 kg heroiny na tydzień.
Dodatkowo – na nieszczęście dla wielu gangsterów – okazało się, że Stefano Bontate i Salvatore Inzerillo nieostrożnie skradli kilka milionów dolarów ze wspólnej mafijnej kasy. Dla przebywającego w więzieniu Luciany Leggio był to sygnał do podjęcia drastycznych decyzji (od chwili gdy został skazany i osadzony w celi – za pośrednictwem zaufanych ludzi i przy użyciu dużych pieniędzy – myślał o objęciu ściślejszej kontroli nad całą mafią sycylijską). Jego ludzie stopniowo zaczęli zdobywać coraz więcej sojuszników z całej Sycylii (z rejonów Katanii, Trapani i Agrigento).
Klany z obozu Leggio kontrolowały główny port wyładunkowy dla morfiny w Katanii, inni jego sprzymierzeńcy uruchomili kanały przerzutowe ze Złotego Trójkąta, a także z Bliskiego i Dalekiego Wschodu. Dochody z dostarczania surowców były jednak niewielkie w porównaniu z zyskami ze bezpośredniej sprzedaży, o czym zdawał sobie sprawę Leggio. Nie było tajemnicą, że od kilku lat Leggio nalegał na Bontate i Inzerillo, aby dali mu większy udział w heroinowych zyskach. Przy okazji przekupywał ich popleczników. Był tak zdesperowany i zdecydowany, że nie unikał radykalnych rozwiązań: jego ludzie porwali i zamordowali teścia jednego z zaufanych bankierów Bontate, a także bossa rodziny Riesi – Guiseppe Di Cristina.
Bontate i Inzerillo mieli za to dostęp do zachodniego rynku. Korzystając ze swoich koneksji i rodowodu, bez problemu sprzedawali heroinę w Stanach. Towar bezpośrednio trafiał do braci Gambino w Cherry Hill (nielegalny handel heroiną w ramach tzw. Pizza Connection wyszedł na jaw w 1986 roku podczas toczącego się procesu Pizza Connection). Obaj ponadto reprezentowali mafię sycylijską w kontaktach z neapolitańską Camorrą i kalabryjską ’Ndranghetą.
W lutym 1981 roku Bontate i Inzerillo zostali wezwani na spotkanie w gronie najważniejszych bossów celem wytłumaczenia się z braków w mafijnej kasie (chodziło o kilka miliardów lirów). Obaj od wielu lat zarobione pieniądze chowali do własnych kieszeni twierdząc, że amerykańscy klienci nie zapłacili tyle ile powinni, gdyż dostarczany towar był nie najlepszej jakości.
W tym czasie Inzerillo sprzedał 50 kg heroiny należącej do ludzi Leggio i zgarnął ponad 10 milionów dolarów dla siebie mówiąc, że klienci w Ameryce jeszcze mu nie zapłacili. Pieniądze obiecał oddać w marcu br. na spotkaniu z ludźmi Leggio. W rzeczywistości razem z Bontate miał ich wtedy wszystkich zabić. Zginąć miał również Salvatore Riina, który w owym czasie zasiadał w Cupoli jako człowiek Leggio. O podstępie dowiedział się Leggio (plany dwóch spiskowców zdradził Salvatore Montalto); na umówione spotkanie wysłał kilku mniej ważnych posłańców. Inzerillo przybył oczywiście bez pieniędzy, a posłańcy wysłuchali jego wyjaśnień. 
Wojna taktyczna/podjazdowa przerodziła się w otwartą wojnę. Obie strony zdały sobie sprawę, że ktoś pierwszy musi zginąć. Zwaśnione strony (Leggio – Bontate i Inzerillo) zaczęły zbroić się na potęgę. Zakupili min. karabiny maszynowe M12, noktowizory, kamizelki kuloodporne i kałasznikowy (AK-47). Ówczesny burmistrz Palermo Leoluca Orlando podróżował w towarzystwie uzbrojonej ochrony osobistej.
Przebieg wojny.
Pierwszy zginął Stefano Bontate – 2 kwietnia 1981 roku (w tym dniu obchodził swoje 43 urodziny) – zastrzelony przez zamachowców w drodze powrotnej do wiejskiego domu, poruszał się samochodem Alfa Romeo Giulietta. Inzerillo myślał, że jest bezpieczny – korzystał z kuloodpornego samochodu marki Alfa Romeo. Ponadto wciąż był winien Leggio pieniądze ze sprzedaży narkotyków. Przeliczył się, został zastrzelony (11 maja 1981 r.) na ulicy w Palermo, zamachowcy użyli tych samych AK-47, z których zginął Bontate. Przez kolejne miesiące na ulicach Palermo, później na całą Sycylię a nawet Stany Zjednoczone i Amerykę Południową, rozszerzała się krwawa i mordercza wojna pomiędzy sycylijskimi klanami mafijnymi.
Zginęło wielu członków rodziny Salvatore Inzerillo (m.in. jego 15 letni syn, wcześniej obcięto mu prawą rękę). Zginął również jego brat Santo i towarzyszący mu Giuseppe Di Maggio – zaginęli bez wieści (25 maja 1981 r., biała śmierć tzn. ciał nigdy nie odnaleziono). W New Jersey bez wieści przepadł wuj Antonio (biała śmierć). 
Ginęli też członkowie rodziny Gaetano Badalamenti'ego (sprzymierzeniec Bontate i Inzerillo) – siostrzeńcy Salvatore i Matteo Sollena zostali zabici w New Jersey, bratanek w RFN a szwagier Antonio w Palermo (obaj byli torturowani).
Ofiarami wojny byli (m.in.): 
W sumie ponad 60 znanych mafiosów, nie licząc dodatkowych, mniej ważnych osób.
Niepokorni gangsterzy ginęli od kul, znikali bez wieści, byli duszeni, zwłoki ich – niekiedy skute kajdankami – pozostawiano w porzuconych pojazdach, a nawet ćwiartowano i rzucano świniom na pożarcie lub rozpuszczano w kwasie. Wielu z nich mordowano w osławionej Komorze Śmierci przy "Piazza Sant’Erasmo" (zeznania Vincenzo Sinagry podczas Maksiprocesu).
Ludzie Leggio – "Corleonesi" – nie ponosili poważnych strat. Główni ich wrogowie Bontate i Inzerillo zginęli, a ich dotychczasowi sprzymierzeńcy, którzy jeszcze żyli przechodzili bez oporów na stronę zwycięzców. W trakcie trwającej wielkiej wojny klanów na ulicach Palermo dochodziło do kilku morderstw dziennie (w zakamarkach miasta odnajdowano zwłoki ofiar).
Luciano Leggio prowadził ponadto równoległą wojnę z państwem włoskim. O ile ofiarami mafijnej wojny padali wyłącznie "ludzie honoru", o tyle opinia publiczna, policja, prokuratura i sąd mieli skłonność pozostawić mafię samej sobie. Nastawienie władz państwowych i kościelnych (reakcja Watykanu w osobie papieża Jana Pawła II) zmieniło się diametralnie gdy od kul i bomb zaczęli ginąć policjanci, sędziowie, prokuratorzy, dziennikarze i politycy.
W zamachach zginęli m.in. prefekt Palermo gen. Carlo Alberto Dalla Chiesa zastrzelony 3 września 1982 r., przywódca sycylijskiej Partii Komunistycznej Pio La Torre zastrzelony 30 kwietnia 1982 r., sędzia Rocco Chinnici (29 czerwca 1983 r. w wyniku wybuchu podłożonej bomby w samochodzie).
Mordowanie urzędników państwowych wbrew mafijnemu zwyczajowi („zabijamy się tylko nawzajem”) – spotkało się z odpowiedzią władz włoskich. Rozpoczęto kampanię antymafijną.
Działania antymafijne.
Po śmierci polityka Pio La Torre przyjęto ustawę od jego nazwiska (La Torre). Przynależność do mafii stała się sprawą kryminalną, karaną długoletnim więzieniem. Ustawa ułatwiała kontrolę podejrzanych kont bankowych i instalowanie podsłuchów w domach i mieszkaniach mafiosów.
Efektem podjętej kampanii antymafijnej był rozpoczęty 10 lutego 1986 roku Maksiproces (z ang. "The Maxi Trial", z wł. "Maxiprocesso"). W Palermo w specjalnie przygotowanym bunkrze w więzieniu Ucciardone na ławie oskarżonych zasiadło 464 mafiosów, których oskarżono m.in. o liczne zabójstwa, międzynarodowy handel narkotykami, porwania i wymuszenia. Skazano łącznie 362 gangsterów.
Jeden ze skruszonych mafiosów – Tommaso Buscetta (pentiti) – zaoferował pomoc aparatowi sprawiedliwości po tym jak w trakcie wielkiej wojny klanów zabito mu dwóch synów i pięciu bliskich krewnych. Na proces przybył po przebytej operacji plastycznej twarzy, dodatkowo założone miał przyciemnione okulary.
Konsekwencje wojny.
Zwycięzcą wielkiej wojny klanów był bezsprzecznie klan Corleone (Corleonesi) reprezentowany przez – pozostającego w więzieniu – Luciano Leggio, który przy pomocy oddanych ludzi m.in. Salvatore Riiny i Bernardo Provenzano, pozbył się niechcianej konkurencji w szeregach mafii sycylijskiej. W pewien sposób zakpił sobie także z całego państwa włoskiego i wymiaru sprawiedliwości. Zza więziennych krat wierni Corleonesi wypełniali jego każde rozkazy, był panem życia i śmierci. Zmarł w więzieniu w 1993 roku.
Salvatore Riina stał się faktycznym bossem mafii sycylijskiej po śmierci Leggio. Nieformalnie pełnił taki tytuł od czasu gdy ten trafił do więzienia w 1974 roku.
Sędziowie Giovanni Falcone i Paolo Borsellino za swoją nieustępliwą postawę w odstępie niecałych dwóch miesięcy zginęli w zamachach bombowych w 1992 roku.
W toku Maksiprocesu ujawnione zostały kulisy funkcjonowania mafii sycylijskiej od lat 50. XX wieku oraz jej początki w handlu heroiną.
Pomimo podjętych działań ze strony włoskiego wymiaru sprawiedliwości (przy współpracy m.in. ze Stanami Zjednoczonymi) mafia sycylijska nadal prowadzi wielomiliardowe nielegalne interesy. Już w 1988 roku udaremniono przemyt ponad pół tony oczyszczonej heroiny. W następnym roku z rąk mafii sycylijskiej i jej partnerów z Camorry i ‘Ndranghety zginęło ponad 400 osób.

</doc>
<doc id="2382701" url="https://pl.wikipedia.org/wiki?curid=2382701" title="Baseball America">
Baseball America

Baseball America – magazyn sportowy zajmujący się zagadnieniami nt. baseballu na każdym poziomie zaawansowania, ze szczególnym uwzględnieniem młodych perspektywicznych zawodników grających w szkołach średnich i uczelniach w USA oraz niższych ligach zawodowych. Aktualnie publikowany jest w formie dwutygodnika oraz w formie internetowej.
W czasopiśmie prowadzone są spisy najbardziej perspektywicznych zawodników tego sportu oraz zawiera dział dotyczący rozwoju zawodników z ich punktu widzenia. Motto czasopisma to "Tych informacji o baseballu nie znajdziesz nigdzie indziej" (ang. "Baseball news you can’t find anywhere else").

</doc>
<doc id="2382715" url="https://pl.wikipedia.org/wiki?curid=2382715" title="Mieczysław Strzałka">
Mieczysław Strzałka

Mieczysław Strzałka (ur. 20 marca 1947 w Bielsku-Białej) – polski gimnastyk, olimpijczyk z Monachium 1972.
Na igrzyskach olimpijskich w 1972 roku w Monachium zajął:

</doc>
<doc id="2382716" url="https://pl.wikipedia.org/wiki?curid=2382716" title="(612600) 2003 SM84">
(612600) 2003 SM84

(612600) 2003 SM84 – planetoida należąca do grupy Amora i obiektów NEO. Została odkryta 20 września 2003 roku w ramach programu LINEAR. Nazwa planetoidy jest oznaczeniem tymczasowym.
Orbita.
(612600) 2003 SM84 okrąża Słońce w ciągu 1 roku i 71 dni w średniej odległości 1,13 j.a. Nachylenie jej orbity względem ekliptyki to 2,79°, a mimośród jej orbity wynosi 0,08.
Misja badawcza.
Planetoida (612600) 2003 SM84 była rozpatrywana przez Europejską Agencję Kosmiczną jako kandydat na cel anulowanej misji Don Quijote, która miała zbadać wpływ zderzenia statku kosmicznego z planetoidą.

</doc>
<doc id="2382726" url="https://pl.wikipedia.org/wiki?curid=2382726" title="Naziemek zielonawy">
Naziemek zielonawy

Naziemek zielonawy ("Albatrellus cristatus" (Schaeff.) Kotl. &amp; Pouzar) – gatunek grzybów z rodziny naziemkowatych ("Albatrellaceae"). 
Systematyka i nazewnictwo.
Pozycja w klasyfikacji według Index Fungorum: "Albatrellus, Albatrellaceae, Russulales, Incertae sedis, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1774 r. Jacob Christian Schäffer nadając mu nazwę "Boletus cristsatus". Obecną, uznaną przez Index Fungorum nazwę nadali mu w 1957 r. František Kotlaba i Zdeněk Pouzar, przenosząc go do rodzaju "Albatrellus". Synonimy nazwy naukowej:
Nazwę polską nadał Władysław Wojewoda w 2003 r. W polskim piśmiennictwie mykologicznym gatunek ten ma też nazwy żagiew grzebieniasta lub bielaczek grzebieniasty.
Morfologia.
O średnicy 5-20 cm, kształt nieregularny, powyginany, najpierw łukowaty, później płasko rozpostarty. Powierzchnia sucha i gładka lub nieco aksamitna i skórzasta. Starsze okazy pękają, ale nie łuszczą się i nie dzielą na poletka. Kolor górnej strony owocnika od żółtego do żółtobrązowego, czasami z zielonkawym odcieniem.
Rurkowy. Rurki o długości 1-5 mm, pory drobne (1-3 na mm), kanciaste, koloru od białego do żółtego, czasami zielonkawe.
Wysokości 3-6 cm i grubości 1-2,5 cm, centryczny lub wyrastający nieco poza środkiem kapelusza. Kolor żółtawy, powierzchnia gładka i sucha.
Kolor od białego do oliwkowego, a wokół tuneli wydrążonych przez larwy owadów jest zielonkawy. Pod wpływem KOH powoli barwi się na czerwono. U dojrzałych grzybów jest gorzki.
Strzępki generatywne bez przegród, rzadko rozgałęziające się. Mają grubość 2,5-4,5 μm i są cienko, lub umiarkowanie grubościenne. Strzępki łącznikowe są cienko, średnio lub grubościenne, często rozgałęziające się i mają grubość 5-12 μm, a niektóre nawet do 20 μm. Podstawki zgrubiałe o rozmiarach 25-35 × 7-10 μm z czterema sterygmami. Bazydiospory szeroko elipsoidalne, słabo amyloidalne, o rozmiarach 5-7 × 4-5 μm. 
Występowanie i siedlisko.
Występuje w Europie i we wschodniej części USA. W Polsce gatunek rzadki. Znajduje się na Czerwonej liście roślin i grzybów Polski. Ma status E – gatunek wymierający, którego przetrwanie jest mało prawdopodobne, jeśli nadal będą utrzymywać się zagrażające mu czynniki. Znajduje się na czerwonych listach gatunków zagrożonych także w Belgii, Danii, Holandii, Szwecji i w Niemczech.
Znaleźć go można w lasach iglastych pod jodłami, świerkami, a także w lasach liściastych, głównie pod bukami i dębami. Rośnie na ziemi, na próchniejących korzeniach lub pniakach.
Znaczenie.
Grzyb mikoryzowy. Młode owocniki są jadalne, ale niesmaczne.

</doc>
<doc id="2382728" url="https://pl.wikipedia.org/wiki?curid=2382728" title="Albatrellus cristatus">
Albatrellus cristatus



</doc>
<doc id="2382730" url="https://pl.wikipedia.org/wiki?curid=2382730" title="Bielaczek grzebieniasty">
Bielaczek grzebieniasty



</doc>
<doc id="2382734" url="https://pl.wikipedia.org/wiki?curid=2382734" title="Shingo">
Shingo

 – męskie imię japońskie.

</doc>
<doc id="2382739" url="https://pl.wikipedia.org/wiki?curid=2382739" title="Eryx braminus">
Eryx braminus



</doc>
<doc id="2382741" url="https://pl.wikipedia.org/wiki?curid=2382741" title="Ophthalmidium tenue">
Ophthalmidium tenue



</doc>
<doc id="2382743" url="https://pl.wikipedia.org/wiki?curid=2382743" title="Tortrix russelii">
Tortrix russelii



</doc>
<doc id="2382744" url="https://pl.wikipedia.org/wiki?curid=2382744" title="GAZ-31029 Wołga">
GAZ-31029 Wołga

GAZ-31029 Wołga – samochód osobowy klasy średniej-wyższej produkowany przez rosyjską firmę GAZ w latach 1992-1997. Produkowany jako 4-drzwiowy sedan oraz 5-drzwiowe kombi (GAZ-31022). Następca modelu GAZ-24-10 Wołga. Moc przenoszona była na oś tylną poprzez 4-biegową manualną skrzynię biegów. Samochód został zastąpiony przez model GAZ-3110 Wołga.
Powstanie.
Przyczyną powstania samochodu GAZ-31029, opracowanego jeszcze w czasach ZSRR, było zużycie się na przełomie lat 80. i 90. XX wieku form do tłoczenia blach nadwozia klasycznego modelu GAZ-24-10 Wołga. Ponieważ samochód ten, produkowany od 1968 i zmodernizowany pod względem mechanicznym w 1985 roku, wciąż cieszył się popytem, postanowiono wykorzystywać do jego produkcji nowe formy, służące do tłoczenia nadwozia nowego modelu GAZ-3102 Wołga, wytwarzanego w mniejszej liczbie. W powstałym w ten sposób modelu GAZ-31029 połączono mechanikę, w tym silnik GAZ-24-10, ze zmodyfikowanym nadwoziem i zubożonym wnętrzem modelu 3102. Władze przemysłu motoryzacyjnego ówczesnego ZSRR nie zgodziły się na zastosowanie bez zmian nadwozia bardziej prestiżowego modelu 3102, przeznaczonego dla nomenklatury państwowej i partyjnej, stąd zaszła potrzeba częściowego przestylizowania samochodu. Unowocześniono przy tym stylizację przedniego pasa, przez co przednia część stała się bardziej opływowa. Prostokątne reflektory połączone z dużymi narożnymi kierunkowskazami zunifikowano z nowo opracowywanym samochodem dostawczym GAZ Gazela, zastosowano też zderzaki z czarnego plastiku, a pod przednim zderzakiem montowano światła przeciwmgłowe. Samochód GAZ-31029 wszedł do produkcji na początku 1992. 
Rozwój i odmiany.
Model podstawowy posiadał silnik benzynowy ZMZ-402.10 o pojemności 2,4 l i mocy 100 KM, pochodzący z GAZ-24-10. Stosowano też osłabiony silnik ZMZ-4021.10 o mocy 90 KM, pracujący na gorszej benzynie 76-oktanowej. Od 1994 część samochodów otrzymywała 16-zaworowy silnik z wtryskiem paliwa ZMZ-4062.10, rozwijający moc 150 KM, ograniczoną następnie do 131 KM w celu polepszenia niezawodności. Przewidywano odmianę „pościgową” GAZ-31016 dla milicji i służb specjalnych, z silnikiem V8 o pojemności 5,53 l i mocy 195 KM od GAZ-13 Czajka, jednakże brak jest informacji, czy jakieś samochody w tej wersji faktycznie powstały.
Samochód w toku wytwarzania podlegał ulepszeniom. Na części samochodów pod koniec produkcji stosowano nowo opracowaną pięciobiegową skrzynię biegów zamiast czterobiegowej. Część pojazdów otrzymywała nowy nierozbieralny tylny most. Od 1996 stosowano 15-calowe koła z nowymi kołpakami, a także hamulce tarczowe z przodu (początkowo na części samochodów). Od 1996 zmodernizowano także wnętrze samochodu, stosując elementy opracowane dla nowego modelu GAZ-3110. Jako opcję na części egzemplarzy stosowano katalizator spalin lub wspomaganie układu kierowniczego, można było też zamówić bogatsze wnętrze z modelu 3102.
Oprócz czterodrzwiowego sedana produkowano też stosunkowo nieliczną wersję kombi, oznaczoną GAZ-31022, istniejącą także w specjalnej wersji sanitarki GAZ-31023. Charakterystyczną cechą radzieckiego przemysłu motoryzacyjnego było opracowywanie specjalnych wersji taksówek, w tym wypadku były to: sedan GAZ-31021, kombi GAZ-31024 i sedan z silnikiem na gaz GAZ-31027. Wersje te miały osłabiony silnik ZMZ-4021.10 o mocy 90 KM, tapicerkę ze sztucznej skóry i wyposażenie taksówki (taksometr, oświetlenie zewnętrzne). Z uwagi na upadek państwowych przedsiębiorstw taksówkowych na skutek transformacji ustrojowej, wersje te produkowano jednak w znaczniejszych liczbach dopiero od 1995.
Różne firmy oferowały pozafabryczne modyfikacje Wołgi 31029, oferując m.in. samochody wyposażone w silniki Toyota lub Rover, automatyczne skrzynie biegów, klimatyzację, lepsze wygłuszenie. Oferowano także wydłużone limuzyny na bazie tego modelu.
Produkcja i sprzedaż.
Wprowadzenie samochodu do produkcji w 1992 zbiegło się w czasie z rozpadem ZSRR. Umożliwiło to zniesienie dotychczasowej gospodarki centralnie planowanej i przejście na zasady gospodarki rynkowej oraz wolną sprzedaż samochodów, które wcześniej były dobrem reglamentowanym. Mimo dostępności nowocześniejszych samochodów importowanych, popyt na nową wersję Wołgi okazał się bardzo duży, dzięki stosunkowo atrakcyjnej cenie (ok. 3000 dolarów USA), komfortowi oferowanemu przez duży samochód, a także renomie, jaką cieszyła się Wołga w czasach ZSRR. Produkcja nowego modelu wzrastała, z 69 tysięcy w 1992 do 124 tysięcy w 1996. Model ten umożliwił zakładom GAZ przetrwanie przez pierwszą połowę lat 90., zwłaszcza w obliczu spadku popytu na przestarzałe ciężarówki, które stanowiły podstawową produkcję w czasach gospodarki planowej. Po raz pierwszy też produkcja samochodów osobowych w GAZ przewyższyła produkcję ciężarówek. Z drugiej strony, problemy związane z transformacją ustrojową w połączeniu ze wzrostem skali produkcji i stabilnym popytem na Wołgę spowodowały znaczny spadek jakości produkcji i wykończenia samochodów. 
Do zakończenia produkcji w 1997 wyprodukowano 521 650 samochodów rodziny GAZ-31029, w zdecydowanej większości z nadwoziem sedan. Inne wersje stanowiły margines produkcji – wyprodukowano 5155 samochodów kombi GAZ-31022 i 3097 sanitarek GAZ-31023. Wołga 31029 była trzymilionowym samochodem osobowym zakładów GAZ (12 kwietnia 1995 r.). Z uwagi na bycie swojego rodzaju hybrydą, samochód ten był nazywany w Rosji: „kozłobyk”.
Wersje.
Na podstawie.
Dane techniczne (R4 2.5).
Na podstawie.

</doc>
<doc id="2382745" url="https://pl.wikipedia.org/wiki?curid=2382745" title="(8361) 1990 JN1">
(8361) 1990 JN1

(8361) 1990 JN1 – planetoida z pasa głównego asteroid okrążająca Słońce w ciągu 4 lat i 277 dni w średniej odległości 2,83 j.a. Została odkryta 1 maja 1990 roku w Obserwatorium Siding Spring przez Michaela Irwina i Annę Żytkow. Nazwa planetoidy jest oznaczeniem tymczasowym.

</doc>
<doc id="2382746" url="https://pl.wikipedia.org/wiki?curid=2382746" title="Typhlops russeli">
Typhlops russeli



</doc>
<doc id="2382748" url="https://pl.wikipedia.org/wiki?curid=2382748" title="Narodowy Front Wyzwolenia Korsyki">
Narodowy Front Wyzwolenia Korsyki



</doc>
<doc id="2382750" url="https://pl.wikipedia.org/wiki?curid=2382750" title="Argyrophis truncatus">
Argyrophis truncatus



</doc>
<doc id="2382752" url="https://pl.wikipedia.org/wiki?curid=2382752" title="Onychocephalus capensis">
Onychocephalus capensis



</doc>
<doc id="2382754" url="https://pl.wikipedia.org/wiki?curid=2382754" title="Typhlops inconspicuus">
Typhlops inconspicuus



</doc>
<doc id="2382758" url="https://pl.wikipedia.org/wiki?curid=2382758" title="Typhlops accedens">
Typhlops accedens



</doc>
<doc id="2382762" url="https://pl.wikipedia.org/wiki?curid=2382762" title="Typhlops euproctus">
Typhlops euproctus



</doc>
<doc id="2382765" url="https://pl.wikipedia.org/wiki?curid=2382765" title="Typhlops limbrickii">
Typhlops limbrickii



</doc>
<doc id="2382768" url="https://pl.wikipedia.org/wiki?curid=2382768" title="Glauconia braueri">
Glauconia braueri



</doc>
<doc id="2382770" url="https://pl.wikipedia.org/wiki?curid=2382770" title="Typhlops pseudosaurus">
Typhlops pseudosaurus



</doc>
<doc id="2382772" url="https://pl.wikipedia.org/wiki?curid=2382772" title="Typhlina braminus">
Typhlina braminus



</doc>
<doc id="2382777" url="https://pl.wikipedia.org/wiki?curid=2382777" title="Andrea Farkas">
Andrea Farkas



</doc>
<doc id="2382782" url="https://pl.wikipedia.org/wiki?curid=2382782" title="Wolfgang Birkner">
Wolfgang Birkner

Wolfgang Birkner (ur. 27 października 1913 we Wrocławiu, zm. 24 marca 1945) – kapitan ("Hauptsturmführer") SS, zbrodniarz nazistowski.
Członek NSDAP (nr legitymacji 3 601 309) i SS (No. 265 793). We wrześniu 1939 członek Einsatzgruppe IV działającej na Białostocczyźnie. W październiku 1939 został przeniesiony do Warszawy. Po niemieckim ataku na ZSRR na rozkaz generała SS Eberharda Schöngartha został przeniesiony do okręgu białostockiego, gdzie od 30 czerwca do 28 sierpnia 1941 dowodził Kommando Bialystok i kierował masowymi zbrodniami na Żydach, m.in. mordami w Białymstoku, Radziłowie, Tykocinie, Zambrowie i Łomży; . W 1943 został awansowany na kapitana i przeniesiony z powrotem do Warszawy, gdzie 17 lutego 1944 kierował akcją na archiwum AK i Delegatury Rządu RP przy ul. Poznańskiej 37. Został zabity na Pomorzu 24 marca 1945; dokładne miejsce jego śmierci jest nieznane.

</doc>
<doc id="2382783" url="https://pl.wikipedia.org/wiki?curid=2382783" title="Zbiornik sprężonego powietrza">
Zbiornik sprężonego powietrza

Zbiornik sprężonego powietrza – zbiornik ciśnieniowy przeznaczony do magazynowania powietrza lub gazu pod ciśnieniem.
Zbiorniki te są stosowane w systemach sprężonego powietrza celem zapewnienia odpowiedniej zdolności magazynowania powietrza, aby sprostać szczytowym jego zapotrzebowaniom. Pełnią również ważną rolę jako stabilizatory ciśnienia w sieci. Są szczególnie użyteczne w systemach o wysoce zmiennym zapotrzebowaniu na sprężone powietrze.
Występują jako zbiorniki pionowe lub poziome wykonane ze stali węglowej, stali nierdzewnej, malowane proszkowo, galwanizowane lub ocynkowane. Zbiorniki sprężonego powietrza są wyposażane w tzw. armaturę, na którą najczęściej składają się: zawór bezpieczeństwa, manometr, kurek manometryczny, kulowy zawór spustowy oraz rurka spustowa.
Zbiorniki w sieciach sprężonego powietrza występują jako:
Dobór zbiornika sprężonego powietrza.
Wielkość zbiornika sprężonego powietrza jest uzależniona od wielkości i charakteru poborów powietrza oraz wydajności sprężarki. Może ona zostać policzona według następującego wzoru:
gdzie:

</doc>
<doc id="2382789" url="https://pl.wikipedia.org/wiki?curid=2382789" title="Dimitrios Dimitriu">
Dimitrios Dimitriu

Dimitrios Dimitriu, (ur. 11 lutego 1962) – cypryjski sportowiec, specjalizujący się w windsurfingu, uczestnik Letnich Igrzysk Olimpijskich 1980. W parze z Panajotisem Nikolau zajął 14 miejsce.

</doc>
<doc id="2382790" url="https://pl.wikipedia.org/wiki?curid=2382790" title="Andrea Sógor">
Andrea Sógor

Andrea Farkas; z domu Sógor (ur. 1 września 1969 w Budapeszcie) – była węgierska piłkarka ręczna, wielokrotna reprezentantka kraju, bramkarka.
Jej największym osiągnięciem były dwa medale igrzysk olimpijskich. W 1996 r. w Atlancie zdobyła brązowy medal, z kolei 2000 r. w Sydney medal srebrny.
Zdobyła również wicemistrzostwo Świata w 1995 r., a także brązowy medal mistrzostw Europy w 1998 r. w Holandii.
Występowała w wielu znakomitych klubach m.in. Krym Lublana, Győri ETO KC czy Dunaferr SE.
Odznaczona Orderem Zasługi Republiki Węgierskiej.

</doc>
<doc id="2382797" url="https://pl.wikipedia.org/wiki?curid=2382797" title="István Pisont">
István Pisont

István Pisont (ur. 16 maja 1970 w Orosházie) – piłkarz węgierski grający na pozycji pomocnika. W swojej karierze 31 razy zagrał w reprezentacji Węgier i strzelił 1 gola.
Kariera klubowa.
Karierę piłkarską Pisont rozpoczął w klubach Gádorosi Tsz SK i Szarvasi Spartacus. Następnie przeszedł do Honvédu Budapeszt. W 1988 roku awansował do kadry pierwszej drużyny i w sezonie 1988/1989 zadebiutował w jego barwach w pierwszej lidze węgierskiej. W debiutanckim sezonie zdobył z Honvédem Puchar Węgier. W 1991 roku wywalczył z Honvédem mistrzostwo Węgier, a w 1993 roku powtórzył to osiągnięcie. Z kolei w 1994 roku został wicemistrzem Węgier. Wiosną 1995 roku był wypożyczony na pół sezonu do belgijskiego Royalu Charleroi. W Honvédzie grał do końca 1995 roku.
Na początku 1996 roku Pisont przeszedł do izraelskiego Beitaru Jerozolima. W 1997 roku został z nim mistrzem Izraela, a w 1998 roku obronił tytuł mistrzowski z Beitarem oraz zdobył z nim Toto Cup. W Beitarze grał do 1998 roku.
Latem 1998 Pisont został piłkarzem Eintrachtu Frankfurt. W niemieckiej Bundeslidze zadebiutował 14 sierpnia 1998 w przegranym 1:2 wyjazdowym meczu z MSV Duisburg. W Bundeslidze wystąpił 17 razy w sezonie 1998/1999.
W 1999 roku Pisont ponownie trafił do Izraela. Został wówczas zawodnikiem Hapoelu Tel Awiw. W 2000 roku wywalczył z nim mistrzostwo i Puchar Izraela, a w 2002 roku - Toto Cup. Jesienią 2002 Węgier grał w MS Aszdod, a wiosną 2003 - w Bene Jehuda Tel Awiw.
W 2003 roku Pisont wrócił na Węgry i przez sezon grał w MTK Budapest FC. Z kolei w latach 2004-2008 z przerwami grał w amatorskim zespole Vecsési FC.
Kariera reprezentacyjna.
W reprezentacji Węgier Pisont zadebiutował 19 lutego 1991 roku w przegranym 0:2 towarzyskim meczu z Argentyną. W swojej karierze grał w eliminacjach do Euro 92, MŚ 1994 i Euro 2000. W kadrze narodowej od 1991 do 1999 roku rozegrał 31 meczów i strzelił 1 gola.

</doc>
<doc id="2382798" url="https://pl.wikipedia.org/wiki?curid=2382798" title="Istvan Pisont">
Istvan Pisont



</doc>
<doc id="2382800" url="https://pl.wikipedia.org/wiki?curid=2382800" title="Aureli Urbański">
Aureli Urbański

Aureli Urbański (ur. 27 marca 1844 we Lwowie, zm. 13 czerwca 1901 we Lwowie) – polski poeta, dramaturg i tłumacz.
Był synem Wojciecha, matematyka i fizyka, profesora Uniwersytetu Lwowskiego, dyrektora biblioteki uniwersyteckiej, oraz Adeli z Dobrzańskich. Ukończył lwowskie gimnazjum. Po ukończeniu filozofii pracował jako nauczyciel w lwowskiej szkole realnej. Po porzuceniu zawodu nauczyciela był urzędnikiem w wydziale krajowym, gdzie awansował do stanowiska wicedyrektora oddziału finansowego.
Autor wierszy, a także komedii i dramatów (wzorowanych na utworach romantycznych), które były grywane w teatrach lwowskich w latach 60. i 70. XIX w.
Przetłumaczył na język polski m.in. poemat satyryczny Heinricha Heinego "„Atta Troll. Sen nocy letniej 1841-1842”", opowiadanie Edgara Allan Poe "Złoty żuk" ("Chrząszczyk złoty", „Lwowianin”, 1868/1869), komedię "Świętoszek czyli szalbierz" Moliera (Lwów 1883).
Został pochowany na Cmentarzu Łyczakowskim.

</doc>
<doc id="2382813" url="https://pl.wikipedia.org/wiki?curid=2382813" title="Anambel Drusiotu">
Anambel Drusiotu

Anambel Drusiotu (gr. "Αναμπέλ Δρουσιώτου"; ur. 16 kwietnia 1966) – cypryjska pływaczka, olimpijka.
Wzięła udział w Letnich Igrzyskach Olimpijskich 1980 mając 14 lat. Startowała tylko na 100 m stylem grzbietowym. W swoim wyścigu eliminacyjnym zajęła ostatnią siódmą pozycję (z czasem 1:15,85) i nie awansowała do wyścigu finałowego. Uzyskała łącznie 24. czas zawodów (startowało 26 pływaczek).
Drusiotu jest najmłodszym reprezentantem Cypru, który wystąpił na igrzyskach olimpijskich (stan po igrzyskach w 2014).

</doc>
<doc id="2382819" url="https://pl.wikipedia.org/wiki?curid=2382819" title="Černohorská hornatina">
Černohorská hornatina

Černohorská hornatina - grzbiet w południowych Karkonoszach, w Sudetach Zachodnich, w północnych Czechach.
Położenie.
Černohorská hornatina leży w południowej części Karkonoszy, stanowi fragment jednostki zwanej Krkonošské rozsochy (Grzbiety Południowe).
Od zachodu dolina Łaby oddziela go od "Žalskiego hřbetu". Od północy Dlouhý důl, przełęcz między Luční horą a Zadní Planiną i Modrý důl oddzielają ją od Czeskiego Grzbietu, a dolina Úpy od Růžohorskiej hornatiny. Od wschodu dalsza część doliny Úpy oddziela ją od Rýchor. Na południu sąsiaduje z Lánovską vrchoviną.
Opis.
Jest to długi, silnie rozczłonkowany, wyraźnie wydzielony grzbiet górski o przebiegu północny zachód - południowy wschód.
Budowa geologiczna.
Grzbiet zbudowany jest ze skał metamorficznych metamorfiku południowych Karkonoszy. Wiek tych skał określa się jako neoproterozoik oraz starszy paleozoik.
Wody.
Należy on do zlewiska Morza Północnego. Zachodnia część leży w bezpośrednim dorzeczu Łaby, wschodnia jej dopływu Úpy.
Ochrona przyrody.
Prawie cały grzbiet położony jest na obszarze czeskiego Karkonoskiego Parku Narodowego (czes. "Krkonošský národní park, KRNAP").

</doc>
<doc id="2382824" url="https://pl.wikipedia.org/wiki?curid=2382824" title="Meritum (komputer)">
Meritum (komputer)

Meritum – rodzina komputerów osobistych wzorowana i kompatybilna z TRS-80 Model I (BASIC Level II) produkowana w latach 80. XX wieku przez Zakłady Urządzeń Komputerowych Mera-Elzab w Zabrzu przy współpracy firmy polonijnej ITM. Wyprodukowano trzy modele komputera: Meritum I, Meritum II oraz tylko w serii próbnej Meritum III.
Był pierwszym masowo produkowanym małym komputerem w Polsce. Znalazł zastosowanie jako sterownik przemysłowy, w instytucjach badawczych, a w szkołach jako narzędzie nauczania informatyki. Nazwa komputera łączy w sobie Mera i ITM.
Nigdy nie zdobył popularności, głównie ze względu na małą liczbę wyprodukowanych egzemplarzy, gorsze parametry techniczne od innych dostępnych na rynku urządzeń i małą dostępność oprogramowania. Często zarzucaną wadą był brak trybu graficznego.
Komputer w momencie debiutu był już konstrukcją przestarzałą bazująca na projekcie z roku 1977. Był rozwiązaniem kompromisowym w czasach kryzysu i braku dostępu do nowoczesnych komponentów. Szczególnie w pierwszej połowie lat 80. XX wieku, kiedy nie było żadnej alternatywy był ciekawą propozycją dla odbiorców potrzebujących małego systemu komputerowego. Później wraz z pojawieniem się innych rozwiązań stawał się coraz bardziej archaiczny pomimo wprowadzanych modyfikacji. W ankiecie z 1987 roku czasopisma „Komputer”, 2% czytelników miało możliwość używania komputera Meritum i był to najniższy wynik.
W materiałach producenta, a potem powielana w literaturze znajduje się informacja, że komputer był wzorowany na "TRS-80 Model II". Jest to nieścisłość, ponieważ chodzi o "TRS-80 Model I", ale z drugą 12 KiB wersją ROM z BASIC licencjonowanym od Microsoft. Tandy Corporation używała oznaczenia tej wersji jako "Level II" w odróżnieniu od historycznie pierwszej 4 KiB wersji ROM "Level I". Specyfikacja "TRS-80 Model II" znacząco odbiega od Meritum, w szczególności "Model II" posiadał tryb tekstowy 80×24, gdy Meritum 64×16 typowy jedynie dla urządzeń bazujących na "Model I".
Historia.
TRS-80.
W roku 1977 firma Tandy Corporation wypuściła na rynek jeden z pierwszych komputerów osobistych przeznaczonych dla masowego odbiorcy TRS-80; później również nazywany TRS-80 Model I dla odróżnienia od innych produktów. Komputer zyskał sporą popularność w USA, gdzie dostępny był w sieci sprzedaży RadioShack należącej do Tandy. Dostępna była spora biblioteka programów. Z końcem 1980 roku produkcja została wstrzymana, model został zastąpiony przez "TRS Model III". W roku 1983 "Model III" został zastąpiony przez "TRS-80 Model 4" produkowany aż do 1991 roku.
Z początkiem lat 80. XX wieku w związku z dość szybkim rozwojem branży komputerowej, konstrukcja TRS-80 stała się przestarzała tym bardziej że reprezentował on wraz z Apple II i Commodore PET pierwszą generację komputerów osobistych. Popularność komputera malała, a w związku z tym malała liczba dostępnego oprogramowania.
W Polsce która znajdowała się w tym czasie w bloku państw socjalistycznych był zupełnie nieznany. Brak było dostępnego oprogramowania, jak i literatury.
Sytuacja w Polsce.
W Polsce na początku lat 80. XX wieku pogłębiał się kryzys gospodarczy spowodowany m.in. zadłużeniem zagranicznym PRL, stanem wojennym w latach 1981–1983 oraz sankcjami gospodarczymi nałożonymi przez Stany Zjednoczone w wyniku stanu wojennego.
Dostęp do najnowszych technologii był utrudniony przez politykę zachodu wobec krajów bloku wschodniego, embargo USA i podziały polityczne wewnątrz PRL. Oprócz tego zakup w tzw. II obszarze płatniczym (kraje zachodnie) wymagał posiadania obcych walut, a te były przydzielane wg uznania władz centralnych.
Centralnie sterowany przemysł nastawiony był na produkcję dużych komputerów typu mainframe, np. Odra i osprzętu do nich. Nie istniał żaden mały komputer w niskiej cenie dostępny dla indywidualnych odbiorców. Na początku lat 80. XX w. dostępny był w oficjalnych kanałach sprzedaży Sinclair ZX-81, inne komputery były dostępne tylko przez prywatny import. Przywóz urządzeń z krajów zachodnich, gdzie komputery osobiste pojawiły się pod koniec lat 70. XX w. był utrudniony zarówno przez kwestie polityczne – brak swobody wyjazdów, jak i finansowe – złotówka nie była wymienialna, a jej siła nabywcza niska.
Mera–Elzab.
W początku lat 80. XX wieku firma znajdowała się w grupie 500 największych polskich przedsiębiorstw przemysłowych i 100 największych eksporterów. Produkowała terminale, monitory i komputery jak np. ComPAN 8, nie zajmowała się jednak produkcją urządzeń dla masowego odbiorcy.
Projekt Meritum.
Założenia projektowe.
Prace konstrukcyjne nad Meritum rozpoczęły się w 1982 roku. W Mera–Elzab analizowano możliwość podjęcia produkcji małego systemu komputerowego wzorowanego na jednym z istniejących zachodnich rozwiązań. Brano pod uwagę następujące aspekty:
Przewidywano, że komputer ze względu na cenę będzie trudno dostępny dla użytkowników indywidualnych. Jego zastosowanie widziano raczej w instytucjach badawczych, na uczelniach lub przemyśle gdzie mógł być użyty jako sterownik przemysłowy.
Na podstawie powyższych założeń wybrano TRS Model I z BASIC Level II. Był to komputer używający procesora Zilog Z80, który mógł być zastąpiony przez produkowany w NRD U880. Do Z80 i U880 mogły być użyte układy peryferyjne produkowane w Polsce przez zakłady CEMI dla procesora MCY7880 – odpowiednika Intel 8080. Początkowo rozważano również użycie polskich pamięci RAM, ale ich produkcja nie wyszła nigdy z fazy planowania. Ostatecznie użyto pamięci produkcji ZSRR.
Ponieważ żaden z krajów RWPG nie produkował odpowiednika procesora MOS 6502 automatycznie eliminowało to oparte na nim inne popularne komputery takie jak Apple II i Commodore PET. Inny prosty komputer bazujący na Z80 – Sinclair ZX81 odrzucono uważając, że nie nadaje się do zastosowań profesjonalnych.
Pomysłodawcami komputera był Zygmunt Korga późniejszy dyrektor techniczny Mera–Elzab i Paweł Podsiadło pracownik firmy polonijnej ITM. Prywatnie znali się z czasów studiów na Politechnice Śląskiej, gdzie studiowali na jednym roku.
Zawartość ROM z BASIC została zakupiona od firmy ITM. Była to kopia ROM z TRS-80 Model I BASIC Level II z niewielkimi zmianami.
Produkcja.
Meritum zaprezentowano publicznie po raz pierwszy na Międzynarodowych Targach Poznańskich jesienią 1983 roku. Produkcję rozpoczęto latem 1984 roku. Wdrożenie do produkcji kosztowało 10 milionów złotych.
W ciągu pierwszego roku wyprodukowano tysiąc kilkaset egzemplarzy. Pomiędzy 1984 a 1986 rokiem, w którym nastąpił koniec produkcji, w Mera–Elzab wyprodukowano 2500 sztuk Meritum. Maksymalna zdolność produkcyjna zakładu wynosiła 4000 sztuk rocznie.
Produkcja odbywała się w jednym pomieszczeniu, gdzie pracowało 5 osób: 2 montażystów i 3 osoby odpowiedzialne za uruchomienie urządzenia. Jeden egzemplarz pochłaniał 20 roboczogodzin.
Komputer stanowił 1% wartości produkcji, a w najlepszym momencie nie więcej niż 3%. W 1985 roku przy cenie 100 000 złotych profit firmy wynosił 6%.
W roku 1986 licencja została sprzedana do zakładów Elwro. Główną przyczyną był brak mocy przerobowych w związku z dużym zamówieniem na terminale z ZSRR. W roku 1987 Zakład Elektroniki Użytkowej i Podzespołów w Płakowicach (oddział Elwro) ogłosił zaprzestanie produkcji Meritum.
Porównanie z innymi komputerami.
Ceny giełdowe z roku 1986 (oprócz ceny Meritum). Średnia płaca w tym roku wynosiła 24 095 PLZ.
Specyfikacja.
Wszystkie modele bazowały na tej samej architekturze różniąc się jedynie dodatkowymi interfejsami i zmianami w ROM. Istniało kilka wariantów ROM. Dla użytkownika najbardziej widoczne były zmiany dodające polskie znaki i zmieniony komunikat BASIC codice_1 na codice_2 (inne komunikaty bez zmian).
Producent nigdy nie opublikował szczegółowych informacji o procedurach w pamięci stałej.
Meritum I.
Komputer umieszczony był w jednej obudowie z klawiaturą i wszystkimi łączami o wymiarach 380×250×90mm. Z zewnątrz przypominał inny produkt Mera–Elzab – klawiaturę MERA 7947. Do zestawu dołączony był zewnętrzny zasilacz wizualnie dopasowany do komputera. Zasilacz dostarczał napięć: +5V/3A, +12V/1A i -5V/0,2A.
Wyposażony był w solidną kontaktronową klawiaturę QWERTY z 55 klawiszami bez bloku numerycznego i przyciskiem RESET. Brak było klawiszy z polskimi znakami. W stosunku do TRS-80 Model I posiadał klawisz i klawisz który pozwalał na przerwanie programu z zachowaniem zawartości pamięci i rejestrów procesora.
Posiadał 17 KiB pamięci RAM w tym 16 KiB pamięci dynamicznej i 1 KiB pamięci statycznej. Istniała też wersja 16 KiB. Na pamięć video przeznaczone było osobne 1 KiB statycznej pamięci RAM.
Komputer posiadał 14 KiB ROM. Znajdował się w nim interpreter języka BASIC o rozmiarze 12 KiB. Była to nieznacznie zmodyfikowana kopia ROM z TRS-80 zawierająca BASIC Level II. Tandy użyło licencjonowanej wersji "16k Microsoft BASIC" zmniejszonej do 12 KiB. W pozostałych 2 KiB znajdował się program monitora i procedury obsługi portów I/O i przerwań. Monitor był cechą unikalną dla "Meritum I" (w modelach produkowanych do sierpnia 1985) jako że TRS-80 posiadał tylko 12 KiB ROM w wersji z BASIC Level II, a w "Meritum II" zastąpiono go procedurami obsługi stacji dysków.
Jako pamięć masową można było podłączyć tylko magnetofon do gniazda DIN. Szybkość transmisji wynosiła 500 baud; transmisja całej pamięci trwała około 4 minut.
Możliwości graficzne były identyczne jak w TRS-80 Model I. Brak trybu graficznego. Dostępny tylko monochromatyczny tryb tekstowy 64×16 lub 32×16 znaków (przełączany z klawiatury). Przy użyciu semigrafiki (64 symbole) możliwa symulacja grafiki rastrowej niskiej rozdzielczości 128×48 pikseli. Generator znaków znajdował się w osobnej pamięci stałej która umieszczona była w układzie generowania sygnału video i nie była dostępna dla procesora. Jedyną możliwością zmiany tablicy znaków było użycie przeprogramowanego układu pamięci. Brak znaków charakterystycznych dla języka polskiego i małych liter (jak w TRS-80 Model I).
Zintegrowany sygnał wideo wyprowadzony był na kablu na standardowy wtyk DIN dzięki któremu możliwe było podpięcie monitora (często Neptun 156). Później dodano również sygnał fonii. Z powodu braku wbudowanego modulatora TV nie jest możliwe bezpośrednie podłączenie do telewizora przez gniazdo antenowe. Dostępny był zewnętrzny adapter TV bazujący na układzie MC1374 pracujący w kanałach 1–6.
Meritum umożliwiał generowanie jednokanałowego dźwięku (brak tej opcji w TRS-80). Początkowo przez wbudowany głośnik później przez sygnał fonii monitora. Funkcjonalność ta nie znajdowała się w oficjalnej dokumentacji.
Dodatkowo komputer posiadał wbudowany sprzętowy układ czasowy Intel 8253 dostarczający 3 sprzętowe liczniki.
Porty rozszerzeń.
Do podłączania urządzeń peryferyjnych służyły dwa porty: port szeregowy RS-232 i port równoległy. Nie były one kompatybilne z odpowiednikami w module "Expansion Interface" dla TRS-80 Model I.
Port szeregowy zbudowany był o typowy układ Intel 8251, a właściwie jego odpowiednik produkowany w Polsce MCY7851. Umożliwiał transmisję z szybkością od 75 do 9600 baud.
Port równoległy używał układu MCY7855 polskiego odpowiednika popularnego . Producent podawał, że komputer wyposażony jest w 3 interfejsy równoległe. W praktyce odnosiło się to do trzech portów każdy po 8 linii w układzie 8255 które dawały 24 konfigurowalne linie I/O.
Drukarka mogła być podłączona do portu szeregowego (standardowo 1200 bps). Brak programowego wsparcia dla drukarki połączonej do portu równoległego.
Modyfikacje.
Pod koniec pierwszego roku produkcji komputer nieco zmodyfikowano dodając obsługę polskich znaków na ekranie, klawiaturę z polskimi znakami i rozszerzono pamięć. Polskie znaki umieszczone były w miejscu małych liter w generatorze znaków, ich wprowadzanie było możliwe z klawiszem . Taki sposób implementacji polskich znaków powodował, że wykluczało to możliwość równoczesnej obsługi małych liter.
Meritum II.
Meritum II tworzy komputer Meritum I model 2 i zewnętrzna jednostka dysków elastycznych z dwoma napędami 5¼″.
Meritum I model 2.
Pamięć została rozszerzona do 32 KiB lub 48 KiB. W tym drugim przypadku montowane było 64 KiB, ale adresy pokrywające się z pamięcią stałą są niedostępne.
Dodano drugi uniwersalny układ wejścia/wyjścia 8255 (MCY7855) do podłączenia jednostki dysków.
Na klawiaturze znajdują się symbole polskich znaków które są również poprawnie wyświetlane. Nadal nie można wyświetlać małych liter, choć w teorii możliwe były alternatywna zestawy znaków jak cyrylica i dodatkowe małe litery.
Planowane było rozszerzenie w postaci dodatkowego układu 8253 który miał służyć za trójkanałowy generator dźwięku (dawałoby to w sumie 4 kanały).
W pamięci ROM umieszczono procedury obsługi stacji dysków, spowodowało to usunięcie programu monitora. Ponadto znalazły się w niej procedury obsługi drukarki z interfejsem Centronics. Jej obsługa była aktywowana przez każdorazowe naciśnięcie klawisza podczas startu systemu.
Istniała też wersja z 8 KiB ROM. Znajdowały się w niej tylko procedury ładujące automatycznie program z dyskietki przy starcie. Komputer mógł pracować pod kontrolą systemu CP/M 2.2 lub MER-DOS (kompatybilny z 2.3). BASIC wczytywany był z dyskietki.
Jednostka dysków elastycznych.
Umieszczona w sporych rozmiarów obudowie 360×192×315 mm i wadze 12,5 kg (wraz z zasilaczem dla obu urządzeń).
Jest to osobny specjalizowany komputer bazujący na procesorze Z80 taktowany zegarem 2MHz z 2 KiB EPROM (2716) i 1 KiB RAM (2114).
Jako kontroler dysków użyto układu 8272 który potrafił obsługiwać dyski pojedynczej i podwójnej gęstości.
Wyposażony był w dwa napędy 5¼″ typowo produkcji NRD K5600 (użytkownicy skarżyli się na jakość tych napędów) o pojemności około 100 KiB. Ale mogły też być użyte napędy innych producentów, np. Bułgarskie IZOT 5255E. Obsługiwane pojemności dysków to 100 KiB (pojedyncza gęstość) lub 180 KiB podwójnej gęstości.
Z komputerem dostarczana była dyskietka z językiem "Disk-BASIC" który był rozszerzeniem standardowego BASICa (podobnie jak TRS-80 Model I).
Do komunikacji z komputerem Meritum wykorzystywany jest układ 8255. Transmisja danych odbywa się z szybkością 250 kbit/s dla dysków podwójnej gęstości lub 125 kbit/s dla pojedynczej gęstości. Komputer i jednostka dysków połączone są 25 żyłowym kablem.
Meritum III.
Dodano tryb graficzny monochromatyczny w rozdzielczości 512×192 lub kolorowy (4 kolory) 256×192. BASIC został zmodyfikowany – dodano funkcje obsługi nowej grafiki.
Częstotliwość procesora podniesiono do 3,5 MHz.
Komputer wyposażono w dodatkowe interfejsy:
Podobnie jak Meritum I model 2 mógł współpracować z jednostką dyskową.
Wersja sieciowa.
W 1985 Mera–Elzab złożyło Ministerstwu Edukacji propozycję dostarczenia zestawu 8 komputerów Meritum połączonych w sieć. Ofertę odrzucono ze względu na cenę. Ostatecznie jako komputer dla szkół wybrano Elwro 800 Junior.
Projekt sieci przeznaczonej do użycia w klasach szkolnych został opracowany przez pracowników Centrum Obliczeniowego Politechniki Śląskiej. W projecie brali udział: J. Burski, K. Wilczek, B. Kempny, E.Kosek, M. Piaskowski, M. Całka i G. Smolik.
Przy projektowaniu sieci przanalizowano istniejące rozwiązania dla komputerów: Prawec, Thompson, ZX Spectrum i Yamaha MSX (najbliższe sieci Meritum).
Elementy składowe sieci.
Standardowe komponenty:
Maksymalnie można było podłączyć 20 komputerów. Transmisja odbywała się z szybkością 9600 bps na maksymalną odległość 700 m.
Usługi.
Sieć oferowała następujące usługi:
Do pracy w sieci na maszynach klienckich przystosowano kilka języków programowania: Pascal, C, Logo, Prolog i Basic. Ponadto były dostępne dwie proste bazy danych.
Możliwe było również użycie kompilatorów działających w systemie CP/M 2.2 (Pascal, Fortran, MBasic, CBasic, Forth, Asembler). W takim wypadku kod źródłowy był przesyłany do Meritum II z CP/M, gdzie był kompilowany, a następnie kod wynikowy przesyłany z powrotem do maszyny klienckiej. Każdy komputer klienta miał swój podkatalog w systemie plików CP/M.
Ciekawostką było to, że z sieci klasowej przewidywano dostęp do „otwartej sieci zewnętrznej” lub komputera Odra przy pomocy modemu.
Do sieci można było również podłączyć monitor graficzny o rozdzielczości 514×256 (sam komputer Meritum nie posiadał trybu graficznego). Dostępna była biblioteka graficzna Pascala do współpracy z tym monitorem.
Wersje sieciowe Meritum I posiadały zmodyfikowany ROM. W szczególności dostępna była komenda BASIC codice_3 udostępniająca funkcje sieciowe. Po włączeniu komputer wyświetlał komunikat codice_4.
Zmiany w stosunku do TRS-80.
Układ generowania video był podobny do tego z TRS-80 z tym że został przystosowany do odświeżania 50 Hz zamiast standardowego 60 Hz w USA. Jako że komputery nie oferowały kolorowego obrazu nie było konieczne dostosowanie z amerykańskiego systemu NTSC do SECAM.
Meritum posiadał możliwość generowania dźwięku którego brak w TRS-80, najpierw przez wbudowany głośniczek potem przez wzmacniacz w monitorze. Realizowane było to za pomocą dodatkowego układu 74175.
Interfejs magnetofonu pozostał niezmieniony i oferował te same możliwości jak w TRS-80.
Klawiatura wyposażona była w dodatkowe klawisze: , , a także dwa nieopisane. W Meritum III pojawiły się ponadto klawisz i dwa .
ROM został rozszerzony o 2 KiB z 12 do 14 KiB. W związku z tym zawartość pamięci PROM która służyła jako dekoder pamięci musiała zostać zmieniona.
Pamięć RAM rozpoczynała się pod tym samym adresem codice_5. Jej rozmiar różnił się podobnie jak w TRS-80 w zależności od wykonania. Od strony programowej nie było różnic.
TRS-80 oprócz interfejsu magnetofonu i video nie posiadał żadnych dodatkowych portów rozszerzeń poza szyną systemową. By dodać interfejs równoległy, szeregowy i obsługę stacji dysków należało podłączyć zewnętrzne urządzenie "External Interface".
W Meritum umieszczono dodatkowe układy których brak w TRS-80. Były to układy wejścia/wyjścia Intel 8255 (port równoległy) i Intel 8251 (port szeregowy). "External Interface" używał innych podzespołów, również ich obsługa była inna. W TRS-80 oba interfejsy były dostępne w przestrzeni adresowej pamięci w obszarze pomiędzy końcem 12 KiB ROM a startem pamięci RAM, czyli tam gdzie w Meritum była dodatkowa pamięć ROM. W Meritum układy te obsługiwane były nie jako pamięć, ale porty wejścia/wyjścia przy użyciu instrukcji codice_6 i codice_7. Powodowało to konieczność modyfikacji ROM tak aby procedury drukowania i wysyłania danych przez port szeregowy używały innych układów.
Ponadto Meritum dysponowało dodatkowym układem czasowym 8253 który służył do generowania przerwania NMI i INT, a także sygnału zegarowego dla układu 8251 (port szeregowy).
Meritum I model 2 posiadał drugi układ 8255 do komunikacji z zewnętrzną stacją dysków. Było to inne rozwiązanie niż to stosowane w TRS-80. Procedury dostępu do stacji dysków musiały być napisane od nowa. Z tego względu zarówno TRSDOS (jak i inne DOSy) oraz system CP/M nie mogły być użyte bez modyfikacji.
Język BASIC oferował te same możliwości w obu komputerach. Zmieniono komunikat TRS-80 z codice_8 na codice_9. Niektóre wersje ROM miały również zmieniony komunikat codice_10 na codice_11 ("PAO" to skrót od pamięć operacyjna). Pozostałe komunikaty i lista słów kluczowych była niezmieniona.
Kompatybilność z TRS-80.
Komputer mógł uruchamiać większość programów napisanych dla TRS-80. W literaturze tematu brak jest jakiejkolwiek dokładnej analizy stopnia zgodności z TRS-80 i liczby działających programów.
Można domniemywać, że wszystkie programy nie odwołujące się bezpośrednio do sprzętu w tym programy BASIC powinny działać poprawnie. Układy obsługujące port równoległy i szeregowy, a także sposób obsługi stacji dysków był inny niż w TRS-80 i wymaga innych procedur obsługi. Z pewnością powodowało to problemy w oprogramowaniu korzystających bezpośrednio z peryferiów.
Brak informacji czy zakłady Mera–Elzab lub PZ ITM licencjonowały zawartość ROM lub inne programy rozpowszechniane z komputerem (kompilatory, systemy operacyjne). Można przypuszczać z dużą dozą prawdopodobieństwa że zarówno ROM, jak i oprogramowanie były dystrybuowane bez wiedzy oryginalnego producenta i odpowiednich umów licencyjnych. Było to typowe dla tamtego okresu i nie rodziło poważniejszych konsekwencji prawnych lub moralnych.

</doc>
<doc id="2382826" url="https://pl.wikipedia.org/wiki?curid=2382826" title="Atta Troll">
Atta Troll

Atta Troll. Sen nocy letniej 1841-1842 (niem. "Atta Troll. Ein Sommernachtstraum") – poemat satyryczny niemieckiego poety romantycznego Heinricha Heinego.
Poemat powstał u schyłku jesieni 1841 roku. Był wydawany drukiem w odcinkach w latach 1841–1842 w czasopiśmie „Elegante Welt”. Pierwsze wydanie książkowe pochodzi z roku 1847.
Atta Troll to niedźwiedź, który swoimi sztuczkami zabawia gawiedź na rynkach miast i miasteczek. W czasie jednego z występów, Atta, pełen dumy i tęsknoty za wolnością, ucieka w góry i chowa się w swojej dawnej jamie, w której przyszedł na świat. Rusza za nim pościg myśliwych. Niedźwiedź podstępem zostaje wywabiony z jamy i ginie od kuli myśliwego, którym jest narrator poematu. Po ustrzeleniu zwierzęcia podmiot liryczny stwierdza:
&lt;poem&gt;
"I przejęty nagłym smutkiem,"
"O! jak często wraz z Schillerem"
"Myślałem: „Co żyć ma w pieśni,"
"Musi wpierw przeminąć w życiu”."
 przekład Maria Konopnicka
&lt;/poem&gt;
Na język polski poemat przełożyli m.in. Maria Konopnicka i Aureli Urbański (z obszerną przedmową i licznymi przypisami tłumacza).

</doc>
<doc id="2382827" url="https://pl.wikipedia.org/wiki?curid=2382827" title="Christos Christoforu">
Christos Christoforu

Christos Christoforu (gr. "Χρίστος Χριστοφόρου"; ur. 1 listopada 1971) – cypryjski żeglarz, olimpijczyk.
Wystąpił na Letnich Igrzyskach Olimpijskich 1988 w Seulu, gdzie startował w zawodach jachtów klasy 470. Razem ze swoim starszym partnerem Andreasem Karapatakisem zdobył 223 punkty i zajął przedostatnie 28. miejsce, wyprzedzając tylko parę z Pakistanu.

</doc>
<doc id="2382830" url="https://pl.wikipedia.org/wiki?curid=2382830" title="Panikos Ewripidu">
Panikos Ewripidu

Panikos Ewripidu (gr. Πανίκος Ευριπίδου, "Panikos Eyripidou"; ur. 17 września 1955) – cypryjski judoka, olimpijczyk.
Wystartował w wadze półciężkiej na igrzyskach olimpijskich w Moskwie (1980). Odpadł w pierwszej rundzie.

</doc>
<doc id="2382840" url="https://pl.wikipedia.org/wiki?curid=2382840" title="Ryszard Twardowski">
Ryszard Twardowski

Ryszard Twardowski (ur. 28 maja 1948 w Dorobnej k/Łodzi) – polski hokeista na trawie, trener, działacz sportowy, olimpijczyk z Monachium 1972.
Zawodnik grający na pozycji bramkarza. Zawodnik klubów: Społem Łódź (lata 1962-1966), Sparta Wrocław (lata 1966-1967), Budowlani Łódź (lata 1967-1969), Grunwald Poznań (lata 1970-1971) oraz AZS Katowice (lata 1971-1976). 
W reprezentacji Polski rozegrał 18 spotkań
Na igrzyskach olimpijskich w 1972 roku był członkiem drużyny, która zajęła w turnieju 11. miejsce
Po zakończeniu kariery sportowej działacz sportowy. Współtworzył Klub Hokeistów na Trawie Budowlani Katowice oraz kobiecą drużynę AZS UŚ Katowice jednocześnie będąc jej trenerem. Sędzia międzynarodowy.

</doc>
<doc id="2382846" url="https://pl.wikipedia.org/wiki?curid=2382846" title="Słowiańska Wiara">
Słowiańska Wiara



</doc>
<doc id="2382848" url="https://pl.wikipedia.org/wiki?curid=2382848" title="Polsko-Rosyjska Izba Handlowo-Przemysłowa">
Polsko-Rosyjska Izba Handlowo-Przemysłowa

Polsko-Rosyjska Izba Handlowo-Przemysłowa (ros. "Польско-российская торгово-промышленная палата") powstała jako organizacja samorządu gospodarczego reprezentująca interesy zrzeszonych w niej polskich i rosyjskich podmiotów gospodarczych wobec władz i organizacji pozarządowych obu krajów.
Izba utrzymuje swoje przedstawicielstwo w Moskwie.
Historia.
W 1926 powołano w Warszawie Izbę Handlową Polski i ZSRR, następnie z siedzibą w budynku Kasy Pożyczkowej Przemysłowców Warszawskich/Banku Przemysłowców Polskich S.A. w Warszawie przy ul. Zgody 7 róg Złotej 1 (1927-1930), ul. Widok 5 m. 2 (1930-1934), ul. Hortensji 7 (1935-1936), ul. Górskiego 7 m. 3 (1937-1938), przy ul. Nowogrodzkiej 40 (1938-1939). Skupiała 103 członków.
31 stycznia 1936 w Warszawie otwarto Radziecko-Polską Izbę Handlową ("Советско-польская торговая палата"), która zakończyła działalność w 1937.
W latach 1974-1990 działało w Warszawie przedstawicielstwo Izby Handlowo-Przemysłowej ZSRR, m.in. w Al. Jerozolimskich 101 (1990).
Siedziba.
Poprzednie siedziby izby mieściły się przy ul. Marszałkowskiej 115 (2001−2003) oraz ul. Wawelskiej 16 (2004), od 2011 przy ul. Zimnej 2.

</doc>
<doc id="2382860" url="https://pl.wikipedia.org/wiki?curid=2382860" title="Prakash Karat">
Prakash Karat

Prakash Karat (ur. 7 lutego 1948) – indyjski polityk komunistyczny.
Życiorys.
Ukończył Madras Christian College. Studiował również na Uniwersytecie Edynburskim. Działał w organizacjach studenckich (był między innymi przewodniczącym Jawaharlal Nehru University Students' Union 1972–1973 oraz przewodniczącym Students Federation of India 1974–1979). W 1970 wstąpił do KPI (M). Pracował jako asystent jednego z posłów związkowych tej partii. W latach 1982–1985 pełnił funkcję sekretarza partii w Delhi. W 1985 wszedł w skład Komitetu Centralnego. Od 1992 jest członkiem Biura Politycznego. Na XVIII Kongresie KPI (M) w 2005 został wybrany sekretarzem generalnym. Na XIX i XX Kongresie uzyskiwał reelekcję.
Wchodzi w skład rady redakcyjnej partyjnego pisma "The Marxist". 
Jest żonaty z Brindą Karat, członkinią Biura Politycznego KPI (M).

</doc>
<doc id="2382866" url="https://pl.wikipedia.org/wiki?curid=2382866" title="Światowy Kongres Religii Etnicznych">
Światowy Kongres Religii Etnicznych



</doc>
<doc id="2382873" url="https://pl.wikipedia.org/wiki?curid=2382873" title="Andreas Karapatakis">
Andreas Karapatakis

Andreas Karapatakis (gr. Ανδρέας Καραπατάκης; ur. 2 grudnia 1964) – cypryjski żeglarz, olimpijczyk.
Wystąpił na Letnich Igrzyskach Olimpijskich 1988 w Seulu, gdzie startował w zawodach jachtów klasy 470. Razem ze swoim młodszym partnerem Christosem Christoforu zdobył 223 punkty i zajął przedostatnie 28. miejsce, wyprzedzając tylko parę z Pakistanu.

</doc>
<doc id="2382888" url="https://pl.wikipedia.org/wiki?curid=2382888" title="Adam Stabrawa">
Adam Stabrawa

Adam Stabrawa ps. „Szałas”, „Borowy” (ur. 25 września 1908 w Myślenicach, zm. 22 kwietnia 1991 w Vancouver w Kanadzie) – oficer artylerii II Rzeczypospolitej, uczestnik kampanii wrześniowej, żołnierz Narodowej Organizacji Wojskowej i Armii Krajowej, dowódca 1 pułku strzelców podhalańskich AK, kawaler Orderu Virtuti Militari.
Życiorys.
Urodził się w rodzinie Andrzeja, zarządcy podatkowego i Heleny z Klebertów. Miał dwóch braci: Andrzeja i Władysława oraz siostrę. W 1927 ukończył Państwowe Gimnazjum im. Tadeusza Kościuszki w Myślenicach. W następnym roku został przyjęty na Kurs Szkoły Podchorążych w Oficerskiej Szkole Piechoty w Komorowie, a w 1928 do Szkoły Podchorążych Artylerii w Toruniu. 15 sierpnia 1930 Prezydent RP Ignacy Mościcki mianował go podporucznikiem ze starszeństwem z dniem 15 sierpnia 1930 i 71. lokatą w korpusie oficerów artylerii, a minister spraw wojskowych wcielił do 24 pułku artylerii lekkiej w Jarosławiu. 12 marca 1933 został awansowany na porucznika ze starszeństwem z dniem 1 stycznia 1933 i 75. lokatą w korpusie oficerów artylerii. Na stopień kapitana został awansowany ze starszeństwem z dniem 19 marca 1939 i 89. lokatą w korpusie oficerów artylerii. W tym samym czasie pełnił służbę w 24 pal na stanowisku oficera administracyjno-gospodarczego.
W kampanii wrześniowej walczył jako dowódca 9. baterii. Przeszedł szlak bojowy Armii „Karpaty”, od linii Wisłoki, do Lwowa, gdzie 22 września dostał się do niewoli niemieckiej. Po trzech dniach zbiegł i w październiku zjawił się w Myślenicach, gdzie ukrywał się jako nieujawniony oficer. W tym czasie związał się z Narodową Organizacją Wojskową (NOW), pod pseudonimem „Szałas” działając w sztabie Komendy Powiatowej w Myślenicach. W maju 1942 roku mianowano go zastępcą komendanta Podokręgu Kraków-Miasto, w lipcu, po aresztowaniu dotychczasowego komendanta, majora Szweda, ps. „Horawski”, przejął jego obowiązki, od października będąc formalnie nowym komendantem. Pod jego dowództwem przeprowadzono od listopada 1942 roku akcję scaleniową z Armią Krajową.
Awansowany w listopadzie 1943 roku do stopnia majora, został dowódcą Obwodu Nowy Targ Inspektoratu AK Nowy Sącz, zastępując zdekonspirowanego porucznika Krystyna Więckowskiego „Zawiszę”. Przyjął wówczas pseudonim „Borowy”. Jego głównym zadaniem było tworzenie silnych oddziałów partyzanckich, ich szkolenie i zaopatrzenie. Część uzbrojenia zdobyto dzięki akcjom na posterunki słowackiej straży granicznej. Po aresztowaniu przez Niemców 27 sierpnia 1944 roku dowódcy Inspektoratu Nowy Sącz, podpułkownika Stanisława Mireckiego „Pocieja” (zmarł wkrótce z odniesionych ran), Adam Stabrawa przejął dowództwo Inspektoratu, zaś 22 września 1944 roku objął dowodzenie zorganizowanym w ramach akcji „"Burza”" na jego terenie 1 pułkiem strzelców podhalańskich AK. Pod koniec roku w jego szeregach było 1035 żołnierzy, zorganizowanych w cztery bataliony.
1 pspodh. AK wziął udział w szeregu walk i potyczek z Niemcami. Major Stabrawa starał się utrzymywać poprawne stosunki z innymi grupami partyzanckimi, działającymi na tym samym terenie, w tym Batalionami Chłopskimi, zaognione jednak po niewyjaśnionej śmierci jednego z ich dowódców, Kazimierza Wątróbskiego, z rąk żołnierzy AK; Armią Ludową oraz sowieckimi partyzantami Iwana Zołotara. 13 grudnia 1944 roku, w niewyjaśnionych okolicznościach, ci ostatni ostrzelali samochód, którym Adam Stabrawa wracał ze spotkania konspiracyjnego w Krakowie. Ranny w nogę, powrócił do pułku dopiero po miesiącu.
19 stycznia 1945 roku major Stabrawa wydał rozkaz demobilizacji podległych sobie żołnierzy. Sam, zagrożony aresztowaniem, ukrywał się w Krakowie (między innymi w klasztorze augustianów). Do lipca 1945 roku zajmował się likwidacją nowosądeckiego Inspektoratu. Został wówczas awansowany do stopnia podpułkownika oraz odznaczony Krzyżem Srebrnym Orderu Virtuti Militari. 30 sierpnia 1945 roku, wraz z grupą oficerów, przeszedł nielegalnie granicę i wkrótce przedostał się do Włoch. Wstąpił do 2 Korpusu, służąc w randze majora (nie uzyskał potwierdzenia ostatniego awansu) w 7 pułku artylerii konnej. W 1945 roku został odznaczony Złotym Krzyżem Zasługi z Mieczami. 
Zdemobilizowany 31 stycznia 1949 roku, wyjechał do Wielkiej Brytanii, a następnie na zaproszenie Huberta Brooksa, swego podwładnego w AK, do Kanady, gdzie założył przedsiębiorstwo. 10 listopada 1990 roku Prezydent RP na uchodźstwie mianował go na stopień podpułkownika. Zmarł 22 kwietnia następnego roku. Został pochowany na cmentarzu w Myślenicach.
W 2020 pośmiertnie odznaczony Krzyżem z Mieczami Orderu Krzyża Niepodległości.

</doc>
<doc id="2382889" url="https://pl.wikipedia.org/wiki?curid=2382889" title="Jan Smyrak">
Jan Smyrak

Jan Smyrak (ur. 26 listopada 1950 w Tłumaczowie) – polski kolarz szosowy, brązowy medalista mistrzostw świata.
Kariera.
Zawodnik klubu Górnik Słupiec w latach 1970-1971. Był objawieniem jednego sezonu – 1971, w którym to roku wywalczył brązowy medal w mistrzostwach Polski w wyścigu szosowym ze startu wspólnego oraz zajął drugie miejsce w klasyfikacji generalnej Tour de Pologne.
Największy sukces osiągnął podczas mistrzostw świata w Mendrisio, gdzie wspólnie z Edwardem Barcikiem, Stanisławem Szozdą i Lucjanem Lisem zdobył brązowy medal w drużynowej jeździe na czas.
Na igrzyskach olimpijskich w Monachium w 1972 roku na skutek upadku nie ukończył wyścigu szosowego ze startu wspólnego.
Po igrzyskach olimpijskich wyjechał do RFN, którego barwy reprezentował od 1977 roku. W 1975 roku zwyciężył w jednodniowym wyścigu Rund um Köln, a dwa lata później trzecie miejsce w mistrzostwach Niemiec amatorów w kolarstwie szosowym.

</doc>
<doc id="2382892" url="https://pl.wikipedia.org/wiki?curid=2382892" title="Andri Awraam">
Andri Awraam

Andri Awraam (gr. Αντρη Αβραάμ, ur. 20 stycznia 1963) – cypryjska lekkoatletka.
Wzięła udział w Igrzyskach Olimpijskich 1988 w Seulu. W biegu na 3000 m zajęła 11. miejsce w biegu pierwszym rundy pierwszej. W biegu na 10 000 m została sklasyfikowana na 12. pozycji w biegu drugim rundy pierwszej. Cztery lata później wystartowała w Igrzyskach Olimpijskich w Barcelonie, gdzie biegła tylko na 10 000 m, kończąc bieg drugi rundy pierwszej na 19. lokacie.
Medalistka igrzysk małych państw Europy.

</doc>
<doc id="2382895" url="https://pl.wikipedia.org/wiki?curid=2382895" title="Andri Avraam">
Andri Avraam



</doc>
<doc id="2382905" url="https://pl.wikipedia.org/wiki?curid=2382905" title="Roger Hammond">
Roger Hammond

Roger Hammond (ur. 30 stycznia 1974 w Harlington) – brytyjski kolarz szosowy i przełajowy. Zawodnik teamu Garmin-Cervélo. Specjalizuje się w wyścigach klasycznych.

</doc>
<doc id="2382916" url="https://pl.wikipedia.org/wiki?curid=2382916" title="Smok (rodzaj)">
Smok (rodzaj)

Smok – rodzaj dużego drapieżnego archozaura żyjącego w późnym triasie na terenach współczesnej Europy. Jego skamieniałości pochodzą z datowanych na przełom noryku i retyku (205–200 mln lat) osadów w cegielni w Lisowicach koło Lublińca. Mierząc 5–6 m długości, z czego blisko 50–60 cm przypadało na czaszkę, był jednym z największych triasowych archozaurów. Jego pozycja filogenetyczna jest trudna do ustalenia – "Smok" wykazuje pewne cechy występujące u teropodów, rauizuchów i bardziej prymitywnych archozaurów.
Budowa.
"Smok" jest znany z bardziej kompletnych i lepiej zachowanych skamieniałości niż większość innych triasowych archozaurów. Na podstawie wielkości kości przedszczękowej, szczękowej i jarzmowej długość czaszki oszacowano na 48–57 cm. Całe zwierzę mierzyło 5–6 m długości. Kość przedszczękowa jest wysoka i masywna, obejmuje cztery zęby, bardziej okrągłe w przekroju niż zęby kości szczękowej lub zębowej. W kości szczękowej znajdowało się 11 lub 12, a w zębowej 14 zakrzywionych ku tyłowi, piłkowanych zębów. Zęby te miały nawet 10 cm długości. Okno przedoczodołowe jest niewysokie, w przybliżeniu trójkątne, jedynie w przedniej części otoczone niewielkim dołem przedoczodołowym. Zaawansowaną budową cechuje się puszka mózgowa smoka. Oś kości ramiennej jest podłużnie skręcona. Długość grzebienia naramiennego nie przekraczała 30% długości trzonu kości. Kość biodrowa wysoka i masywna, z zamkniętą panewką stawu biodrowego. Kość krzyżowa składa się z trzech kręgów przyrośniętych żebrami krzyżowymi do kości biodrowej. Bardziej szczegółowy opis osteologii smoka jest przygotowywany w ramach pracy doktorskiej Grzegorza Niedźwiedzkiego.
Filogeneza.
Początkowo smoka uznawano za niewątpliwego dinozaura – teropoda prawdopodobnie bardziej zaawansowanego od ceratozaurów i należącego do grupy tetanurów, której byłby najstarszym znanym przedstawicielem. W późniejszej publikacji potwierdzono jego identyfikację jako teropoda, jednak nie zaklasyfikowano go do żadnej mniejszej grupy. Spostrzeżono pewne cechy łączące smoka z formami bardziej bazalnymi niż tetanury, takimi jak celofyzoidy, z kolei inne upodabniały go do bardziej zaawansowanych teropodów, takich jak ceratozaury i tetanury. W 2011 roku Niedźwiedzki i współpracownicy nie byli już pewni identyfikacji smoka jako teropoda – stwierdzili, że liczne homoplazje występujące u triasowych archozaurów utrudniają ustalenie jego pozycji filogenetycznej. "Smok" jest z pewnością archozauromorfem, czego dowodzi brak otworu ciemieniowego, kontakt pomiędzy kośćmi kwadratową i kwadratowo-jarzmową, występowanie okna przedoczodołowego i piłkowań na zębach. Przynależności do archozaurów dowodzi obecność stykających się pośrodku wyrostków podniebiennych kości szczękowych oraz przednio-przyśrodkowy guzek na proksymalnej części kości udowej. Pozycja smoka wewnątrz Archosauria jest jednak trudna do ustalenia – wiele cech łączy go z teropodami, zwłaszcza dużymi i stosunkowo zaawansowanymi, inne jednak upodabniają go do archozaurów bliżej spokrewnionych z krokodylami, zwłaszcza rauizuchów. Występuje też kilka cech prymitywnych, takich jak obecność kości zaczołowej, która zanikła u dinozaurów i krokodylomorfów. Podobnie jak osteologia, dokładniejsze zbadanie pozycji filogenetycznej smoka jest tematem pracy doktorskiej Grzegorza Niedźwiedzkiego.
Historia odkryć.
Cegielnia w Lisowicach koło Lublińca była badana przez wiele lat pod kątem występowania w niej skamieniałości kręgowców, m.in. przez Jerzego Dzika, jednak wówczas złoże kostne nie było jeszcze eksploatowane. Dopiero w 2005 roku kolekcjoner Robert Borzęcki natrafił na szczątki. Wiosną 2006 roku Borzęcki pokazał je Piotrowi Menduckiemu, o ich identyfikację poprosił również na forum paleontologia.pl – zarówno Menducki, jak i moderator forum Dawid Surmik skierowali go do Tomasza Suleja. Sulej wraz z Grzegorzem Niedźwiedzkim pojechali do Lisowic, gdzie znaleźli więcej skamieniałości, w tym kości. W lipcu 2006 roku w Lisowicach rozpoczęły się profesjonalne wykopaliska. Wówczas odnaleziono m.in. mierzącą 54 cm długości kość udową, a w 2007 – trójpalczaste tropy. W 2008 roku na łamach „Acta Palaeontologica Polonica” ukazał się wstępny opis skamieniałości, a praca nazywająca gatunek "Smok wawelski" została opublikowana w 2012 roku (w internecie ukazała się jeszcze w sierpniu 2011). Jego nazwa pochodzi od legendarnego smoka wawelskiego. Nazwa gatunku budzi kontrowersje ze względu na złamanie niepisanych, zwyczajowych reguł dotyczących tworzenia nazw taksonomicznych, ponieważ jest to niezlatynizowana nazwa języka narodowego badaczy, nie jest pochodną od innej nazwy i nie jest nazwą nową, tylko zapożyczeniem, kopią istniejącej nazwy związanej z innym porządkiem ontologicznym.
W 2012 roku z późnotriasowego stanowiska w Porębie opisano zęby bardzo podobne do tych pochodzących od "Smok wawelski" – prawdopodobnie należą one do tego samego lub blisko z nim spokrewnionego taksonu. Na przełomie 2011 i 2012 roku wykonano rekonstrukcję szkieletu, który wystawiono w muzeum w Lisowicach.
Niedźwiedzki i Budziszewska-Karwowska (2018) opisali skamieniałości przedstawiciela rodzaju "Smok" (zęby, kręg grzbietowy, fragmenty kości ramiennej, kości udowej oraz kości miednicy) z późnotriasowego stanowiska w Marciszowie w pobliżu Zawiercia; jest to drugie stanowisko, z którego znane są skamieniałości niewątpliwego przedstawiciela rodzaju "Smok". Z uwagi na różnice w budowie kręgów nie jest pewne, czy zwierzę ze stanowiska w Marciszowie jest przedstawicielem gatunku "S. wawelski", czy też należy do nowego gatunku z rodzaju "Smok".
Paleobiologia.
"Smok" jest rekonstruowany jako zwierzę dwunożne. W Lisowicach odnaleziono pięć dużych, masywnych odcisków trójpalczastych stóp o długości 40–50 cm. Przypominają one tropy pozostawione przez średnie i duże jurajskie teropody. Nie odnaleziono kości stóp smoka, nie można więc jednoznaczne udowodnić, że to on pozostawił te tropy. Z Lisowic nie jest jednak znany żaden inny archozaur o zbliżonych rozmiarach.
"Smok" był drapieżnikiem. Trzon jego kości ramiennej był skręcony, co początkowo uznano za cechę zaawansowaną jako teropoda, umożliwiającą mu chwytanie ofiar za pomocą kończyn przednich. Oprócz smoka w Lisowicach odnaleziono również skamieniałości dicynodonta "Lisowicia bojani", wczesnego przedstawiciela ssakokształtnych z rodzaju "Hallautherium", małych dinozauromorfów, pterozaurów, krokodylomorfów, gadów ryjogłowych, dużych kapitozaurów i niewielkich plagiozaurów, ryb dwudysznych i prawieczkokształtnych oraz rekinów z grupy Hybodontiformes. Ofiarami smoka mogły padać dicynodonty z gatunku "Lisowicia bojani" – osiągały one jednak olbrzymie rozmiary (największe ze wszystkich znanych dicynodontów). Dorosłe osobniki mogły być więc zbyt duże dla smoka. W 2011 roku opisano ślady ukąszeń zachowane na żebrach i kościach kończyn tylnych młodych dicynodontów. Ślady te odpowiadały kształtem zębom smoka, co sugeruje, że zjadał on dicynodonty. Prawdopodobnie powstały one w wyniku skutecznego ataku na żywe zwierzęta, choć nie można wykluczyć padlinożerności. Ślady zębów archozaurów na kości dicynodonta odnaleziono również w Zawierciu (w osadach noryku, czyli o wieku zbliżonym do lisowickich). W tym przypadku bardziej prawdopodobne jest, że dwa archozaury pożywiały się padliną dicynodonta. Analiza koprolitów wskazuje, że smok połykał kości ofiar. Stan większości szczątków nie pozwala na dokładną identyfikację, jednak niektóre są kośćmi temnospondyli i dicynodontów. W koprolitach znajdowane są również szczątki zębów smoka, co oznacza, że podczas gryzienia zęby łatwo się łamały i mieszały z pokarmem. Inną możliwością jest kanibalizm.

</doc>
<doc id="2382923" url="https://pl.wikipedia.org/wiki?curid=2382923" title="Witold Kowalski">
Witold Kowalski



</doc>
<doc id="2382928" url="https://pl.wikipedia.org/wiki?curid=2382928" title="O’Dayne Richards">
O’Dayne Richards

O’Dayne Richards (ur. 14 grudnia 1988) – jamajski lekkoatleta, specjalizujący się w pchnięciu kulą. 
W 2011 zdobył złote medale mistrzostw Ameryki Środkowej i Karaibów oraz uniwersjady. W 2013 ponownie zwyciężył na mistrzostwach Ameryki Środkowej i Karaibów. Złoty medalista igrzysk Wspólnoty Narodów w Glasgow (2014). W 2015 został mistrzem igrzysk panamerykańskich oraz zdobył brąz mistrzostw świata w Pekinie. Stawał na podium mistrzostw Jamajki (m.in w 2011). 
Rekord życiowy: stadion – 21,96 m (16 lipca 2017, Rabat) rekord Jamajki, hala – 20,68 m (1 lutego 2019, Nehvizdy) rekord Jamajki.

</doc>
<doc id="2382936" url="https://pl.wikipedia.org/wiki?curid=2382936" title="Opowieść o prawdziwym człowieku (film)">
Opowieść o prawdziwym człowieku (film)

Opowieść o prawdziwym człowieku (ros. "Повесть о настоящем человеке") – radziecki film wojenny z 1948 roku w reżyserii Aleksandra Stolpera na podstawie powieści Borysa Polewoja pod tym samym tytułem.
Opis fabuły.
Marzec 1942 na Froncie Wschodnim. Podczas walk w kotle Diemianskim zostaje zestrzelony radziecki pilot st. lejtn. Mariesjew. Kontuzjowany w obydwie nogi, zaczyna pieszo przedzierać się ku swoim liniom, od których dzieli go kilkadziesiąt kilometrów. Po osiemnastu dniach wyczerpującej wędrówki, kompletnie wycieńczony, zostaje odnaleziony przez dwójkę dzieci. Miejscowa ludność przygarnia go i ukrywa. Dzięki pomocy partyzantów zostaje ewakuowany samolotem na tyły. Jednak w szpitalu okazuje się, że na skutek odmrożeń i postępującej gangreny obydwie nogi trzeba amputować na odcinku goleni. Załamany lotnik zaczyna popadać w apatię – wie, że już nigdy nie będzie latał. Jednak wraz z Mariesjewem na sali leży komisarz pułkowy Worobjow, stary weteran, który młodemu lotnikowi zaczyna opowiadać o pewnym rosyjskim pilocie z czasów I wojny światowej nazwiskiem Karpowicz, który pomimo amputacji stopy, latał i odnosił sukcesy w walce z Niemcami. Komisarz pokazuje mu nawet artykuł o Karpowiczu w jednej z wojskowych gazet. Zainspirowany przykładem Karpowicza oraz pod wpływem śmierci Worobjowa, który umiera wkrótce w szpitalu, Mariesjew postanawia się nie poddawać i za wszelką cenę powrócić do latania. Rozpoczyna mozolne, wielomiesięczne ćwiczenia w celu odzyskania sprawności. Z czasem, dzięki samozaparciu, zaczyna poruszać się na protezach tak jak na własnych nogach, jest w stanie nawet tańczyć. Komisja lekarska, mająca zadecydować o jego dopuszczeniu do latania na myśliwcach, jest zdumiona, ale w końcu taką zgodę wydaje. Mariesjew powraca na front i znów skutecznie walczy z Niemcami, będąc wzorem do naśladowania i przedmiotem podziwu dla współtowarzyszy. 
Historia inspirowana jest autentycznymi wydarzeniami. Rosyjski pilot myśliwski z okresu I wojny światowej, który w filmie (oraz w jego literackim pierwowzorze) występuje pod nazwiskiem Karpowicz i którego postawa w walce z kalectwem jest główną inspiracją Mariesjewa w walce o powrót do latania, to postać autentyczna – Aleksandr Prokofjew-Siewierski. Jego nazwisko nie mogło jednak zostać użyte w filmie, ponieważ po rewolucji Prokofjew-Siewierski, as lotnictwa imperium rosyjskiego i stronnik Kierieńskiego, wyemigrował do USA.
Krytyka.
"Charaktery dzieliły się wyraźnie na czarne i białe, przy czym okoliczności wojenne, walka na śmierć i życie z wrogiem, pozwalały tym łatwiej monumentalizować pozytywnych bohaterów, czynić ich postacie nieskazitelnymi pomnikami heroizmu. Trzeba przy tym zwrócić uwagę, że podobny charakter mają także filmy o wojnie realizowane w tym czasie na całym świecie (francuska "Bitwa o szyny", polskie "Zakazane piosenki", włoski "Rzym – miasto otwarte" itd.), niezależnie od ich stylu i poziomu artystycznego."

</doc>
<doc id="2382948" url="https://pl.wikipedia.org/wiki?curid=2382948" title="Ewmorfia Baurda">
Ewmorfia Baurda

Ewmorfia (Morfo) Baurda (ur. 13 stycznia 1982) – cypryjska lekkoatletka specjalizująca się w biegach przez płotki.
W 2006 na igrzyskach Wspólnoty Narodów zajęła 7. miejsce w biegu na 100 m przez płotki. Piąta zawodniczka igrzysk śródziemnomorskich w 2009. Reprezentantka kraju w drużynowych mistrzostwach Europy
Rekordzistka kraju w biegu na 60 m przez płotki (8,19 s) oraz na 100 m przez płotki (13,25 s).

</doc>
<doc id="2382960" url="https://pl.wikipedia.org/wiki?curid=2382960" title="João Cabral">
João Cabral

João Cabral (ur. 1599 w Celorico da Beira, zm. po 1627) – portugalski jezuita, misjonarz i odkrywca. 
Do zakonu jezuitów wstąpił w roku 1615. W 1624 udał się do Indii. Tam wziął udział w ekspedycji Estêvão Cacelli do Chin przez Himalaje. Podróżnicy szukali zaginionego państwa chrześcijańskiego w Azji Centralnej. Był to Kościół nestoriański w Chinach, rozwijający się tam od czasów misji biskupa Alopena w 635, na którego ślady natrafił – w postaci tzw. steli z Xi’an – jezuita z Francji Nicolas Trigault.
Ekspedycja Portugalczyków dotarła do Bhutanu, Nepalu oraz Tybetu. We wszystkich tych państwach byli oni pierwszymi Europejczykami. Szczególnie dobrze zostali przyjęci przez pierwszego władcę Bhutanu, szabdrunga Ngawang Namgyala.

</doc>
<doc id="2382963" url="https://pl.wikipedia.org/wiki?curid=2382963" title="Manuel Lanzini">
Manuel Lanzini

Manuel Lanzini (ur. 15 lutego 1993 w Ituzaingó) – argentyński piłkarz występujący na pozycji ofensywnego pomocnika w angielskim klubie West Ham United. W latach 2017–2019 reprezentant Argentyny. Posiada również obywatelstwo włoskie.
Kariera.
Lanzini zadebiutował w dorosłej drużynie River Plate 8 sierpnia 2010 roku, w meczu przeciwko Tigre, w którym rozegrał 45 minut. W drugim występie zaliczył asystę, przy golu Rogelio Funesa Mori, a River wygrało to spotkanie 3-2. Po nieoczekiwanym spadku River Plate do drugiej ligi, po Sezonie Zamknięcia 2011, został wypożyczony do brazylijskiego Fluminense FC, do końca sezonu 2011-2012. Latem 2014 roku podpisał kontrakt z klubem Al-Jazira Club. 22 lipca 2015 roku trafił na wypożyczenie do West Ham United.

</doc>
<doc id="2382973" url="https://pl.wikipedia.org/wiki?curid=2382973" title="Opowieść o prawdziwym człowieku (powieść)">
Opowieść o prawdziwym człowieku (powieść)

Opowieść o prawdziwym człowieku (ros. "Повесть о настоящем человеке") – powieść Borysa Polewoja z 1946, opowiadająca, w sposób zbeletryzowany, losy radzieckiego lotnika Aleksieja Mariesjewa. 
W 1948 powieść została zekranizowana przez Aleksandra Stołpera. W tym samym roku Siergiej Prokofjew skomponował operę Opowieść o prawdziwym człowieku (op. 117); autorami libretta opartego na powieści Polewoja byli kompozytor i Mira Mendelson.

</doc>
<doc id="2382977" url="https://pl.wikipedia.org/wiki?curid=2382977" title="Oh Land">
Oh Land

Oh Land, właśc. Nanna Øland Fabricius (ur. 2 maja 1985 w Kopenhadze) – duńska piosenkarka, autorka tekstów oraz producentka. Na co dzień mieszka w Nowym Jorku.
Życie prywatne.
Oh Land urodziła się w Kopenhadze, jako córka organisty Bendta Fabriciusa, oraz śpiewaczki operowej Bodil Øland. Jest praprawnuczką misjonarza i etnografa Otto Fabriciusa, który opublikował "Fauna Groenlandica" w 1780, pierwsze zoologiczne obserwacje Grenlandii. Była studentką duńskiej, oraz szwedzkiej królewskiej szkoły baletowej, jednakże kontuzja spowodowana dyskopatią oraz złamaniem rdzeniowym kręgosłupa przekreśliła jej karierę tancerki, co doprowadziło ją do spróbowania swoich sił w muzyce. Oh Land posiada małego psa o imieniu Ujan, który czasem z nią podróżuje. Od stycznia 2010 roku mieszka w brooklynskiej dzielnicy Williamsburg. 20 sierpnia 2013 roku wyszła za mąż za Eske Kath. Uroczystość odbyła się w Kościele Serca Jezusa na Vesterbro w Kopenhadze.
Kariera.
Debiutancka płyta Oh Land, "Fauna", została wydana w jej rodzinnej Danii 10 listopada 2008 roku, nakładem niezależnej duńskiej wytwórni Fake Diamond Records. Nad drugim tytułowym albumem, pracowała z producentami Danem Careyem, Dave’em McCrackenem oraz Lesterem Mendezem. Krążek został wydany 14 marca 2011 roku, wskakując na miejsce piąte Duńskich List Przebojów. Album był również jej debiutem w Stanach Zjednoczonych, który został wydany na tamtejszy rynek 15 marca 2011 roku przez Epic Records, uzyskując miejsce 184 na liście Billboard 200. EP-ka o takim samym tytule została wydana nieco wcześniej, bo 19 października 2010 roku, zawierając cztery utwory z pełnometrażowego albumu. 7 kwietnia 2011 roku otrzymała nagrodę Brink of Fame: Music Artist na tegorocznym rozdaniu nagród NewNowNext Awards.
Oh Land swój debiutancki występ w amerykańskiej telewizji miała 2 marca 2011 roku w programie "Late Show with David Letterman", wykonując na żywo swój singiel „Sun of a Gun”. 24 marca tego samego roku wystąpiła również w programie "Jimmy Kimmel Live! " oraz 25 maja w "The Late Late Show with Craig Ferguson". W marcu 2011 wystąpiła jako support w Północno Amerykańskiej trasie Orchestral Manoeuvres in the Dark, rozgrzewała również publikę przed Sią w trakcie jej trasy We Are Born po Północnej Ameryce od lipca do sierpnia 2011 roku. Otwierała również niektóre koncerty dla Katy Perry na jej trasie California Dreams Tour w sierpniu 2011 roku, po czym dołączyła do niej ponownie w październiku i listopadzie na drugiej części trasy po Wielkiej Brytanii i Irlandii
Jako aktorka, Oh Land posiadała małą rolę jako Sara w duńskim dramacie psychologicznym "Biała Noc" (Hvid nat).

</doc>
<doc id="2382994" url="https://pl.wikipedia.org/wiki?curid=2382994" title="Makary II (arcybiskup Cypru)">
Makary II (arcybiskup Cypru)

Makary II, imię świeckie Mihail Charalambous Papajoannou (ur. w 1870 w Prodromos, zm. 28 czerwca 1950) – arcybiskup Cypru w latach 1947–1950.
Życiorys.
W 1931, będąc metropolitą Cyrynei, został (podobnie jak metropolita Kition Nikodem) wygnany z Cypru przez kolonialne władze brytyjskie pod zarzutem czynnego udziału w przygotowywaniu powstania zbrojnego na Cyprze. Do kraju wrócił 22 grudnia 1946. Już w roku następnym, po śmierci arcybiskupa Leoncjusza został wybrany na jego następcę na urzędzie arcybiskupa Nowej Justyniany i całego Cypru. Deklarował prawicowe poglądy polityczne i zdecydowanie sprzeciwiał się przynależności Cypru do Wielkiej Brytanii.
Założył w Nikozji seminarium duchowne św. Barnaby. Współorganizował również referendum, w którym Grecy cypryjscy opowiedzieli się za unią grecko-cypryjską ("enosis").
Zmarł 28 czerwca 1950.

</doc>
<doc id="2382995" url="https://pl.wikipedia.org/wiki?curid=2382995" title="Marios Chadziandreu">
Marios Chadziandreu

Marios Chadziandreu, (ur. 19 września 1962) – cypryjski lekkoatleta, specjalizujący się w trójskoku.
Dwukrotnie zdobył złoty medal w trójskoku na igrzyskach śródziemnomorskich, a także raz na igrzyskach Wspólnoty Narodów (w 1990). Wystąpił na dwóch igrzyskach olimpijskich. Trzykrotny złoty medalista igrzysk małych państw Europy. Reprezentant kraju w zawodach pucharu Europy. Dwukrotny mistrz Grecji.

</doc>
<doc id="2382997" url="https://pl.wikipedia.org/wiki?curid=2382997" title="Marios Hadjiandreou">
Marios Hadjiandreou



</doc>
<doc id="2383002" url="https://pl.wikipedia.org/wiki?curid=2383002" title="Abu Zuluf">
Abu Zuluf

Abu Zuluf (arab. أبو ظلوف, "Abū Ẓulūf") – osada położona w północnej części wybrzeża Kataru, w prowincji Asz-Szamal.

</doc>
<doc id="2383003" url="https://pl.wikipedia.org/wiki?curid=2383003" title="Mariusz Linke">
Mariusz Linke

Mariusz Ryszard Linke (ur. 31 lipca 1969 w Zielonej Górze, zm. 30 maja 2022 w Szczecinie) − polski zawodnik mieszanych sztuk walki (MMA). Jeden z najbardziej utytułowanych zawodników brazylijskiego jiu-jitsu w Polsce oraz judoka. Był pierwszym Polakiem który otrzymał czarny pas w BJJ (IV dan). Oprócz tego był posiadaczem czarnego pasa w judo (V dan). Jego młodszy brat Maciej Linke również jest utytułowanym zawodnikiem BJJ.
Życiorys i kariera BJJ.
W 1999 roku założył klub Berserker's Team Poland w Szczecinie razem z bratem Maciejem, Piotrem Bagińskim oraz Robertem Siedziako. W 2000 roku Linke wygrał swoje pierwsze duże zawody w BJJ. Na "Bad Boy Cup" w Göteborgu zajął pierwsze miejsce w wadze 95 kg.
Rok później na tych samych zawodach zajął 3. miejsce w wadze 85 kg. Przez kolejne lata był wielokrotnym tryumfatorem i medalistą zawodów w BJJ na terenie Europy oraz Brazylii. W 2004 roku wraz z bratem postanowił odejść z klubu Berserkers Team i założyć swój – Linke Gold Team. W 2019 roku nazwa klubu została zmieniona na Macaco Gold Team – Linke Bros
Wraz z rozwojem klubu Linke zwyciężał w bardziej prestiżowych turniejach w BJJ. W 2006 roku zdobywał m.in. złote medale na Mistrzostwach Europy w BJJ w Lizbonie w kat. -85 kg. oraz open. Następne lata to kolejne sukcesy na arenie międzynarodowej. Zdobywał m.in. srebrny medal na Mundialu organizowanym przez Brazylijską federację CBJJE w kat. do 82,3 kg w 2008 roku, złote medale na zawodach NAGA World Championship w kat. do 87 kg oraz do 77 kg w 2009 roku oraz kolejnych edycjach turniejów organizowanych przez CBJJE.
30 stycznia 2012 roku zdobył złoty medal na Mistrzostwach Europy BJJ IBJJF w Lizbonie w kat. ciężkiej. W kwietniu 2015 na organizowanych w Rzymie Mistrzostwach Europy No-Gi zdobył aż cztery złote medale, zaś we wrześniu tego samego roku zajął dwukrotnie 1. miejsce na prestiżowych Mistrzostwach Panamerykańskich No-Gi.
Zmarł 30 maja 2022 w szpitalu, w wyniku gronkowca który wywołał zapalenie mięśnia sercowego. Urna z prochami utytułowanego zawodnika i trenera, została złożona 3 czerwca 2022 na Cmentarzu Centralnym w Szczecinie.
Kariera MMA.
Swoją pierwszą walkę w formule MMA stoczył 14 grudnia 2001 roku, a jego przeciwnikiem był Sławomir Zakrzewski. Linke wygrał pojedynek poddając przeciwnika trójkątnym duszeniem. Walka trwała prawie 24 minuty.
W latach 2003-2010, walczył głównie na polskich mniejszych galach i turniejach MMA. Wygrywał dziesięciokrotnie, poddając dziewięciu przeciwników oraz raz nokautując rywala.
2 października 2010 roku Linke stoczył walkę w Stanach Zjednoczonych na gali "Brick City Fighting Championship". Przeciwnikiem jego był Gregor Gracie, ze słynnej rodziny zawodników BJJ Gracie. Mariusz musiał uznać wyższość rywala, który poddał go w pierwszej rundzie przez duszenie zza pleców.
8 grudnia 2013 pokonał Dawida Potocznego przed czasem po czym ogłosił zakończenie kariery MMA.
18 listopada 2017 Mariusz Linke miał stoczyć pojedynek na Bebson Arenie 3 w Bielawie z Dawidem Harasiem, lecz przeciwnik nie stawił się na gali.

</doc>
<doc id="2383004" url="https://pl.wikipedia.org/wiki?curid=2383004" title="Rak in situ">
Rak in situ



</doc>
<doc id="2383010" url="https://pl.wikipedia.org/wiki?curid=2383010" title="GAZ-3105 Wołga">
GAZ-3105 Wołga

GAZ-3105 Wołga – luksusowy samochód osobowy produkowany przez rosyjski GAZ w latach 1992-1996, przygotowany jako następca dla GAZ-14 Czajka. Mimo mniejszych wymiarów nadwozia zapewniał komfortowe warunki podróży. Samochód 4-drzwiowy, sedan. Napęd jednostką V8 o pojemności 3,4 litra i mocy 170 KM. Moment obrotowy przenoszony na obie osie poprzez 5-biegową manualną skrzynię biegów.
Samochód powstał na zlecenie rządu Rosji - nie należał bezpośrednio do rodziny modeli Wołga. Początkowo zakładano poziom produkcji w wysokości 250 egzemplarzy rocznie. Przez 4 lata produkcji powstało jednak 55 egzemplarzy. Większość z nich trafiła do prywatnych odbiorców gdyż organizacje rządowe w Rosji w latach 90 XX w. sprowadzały nowoczesne luksusowe samochody z zachodniej Europy.

</doc>
<doc id="2383014" url="https://pl.wikipedia.org/wiki?curid=2383014" title="Abu Sajla">
Abu Sajla

Abu Sajla (arab. أبو ثيلة, "Abū Thaylah") – osada położona w Katarze, w prowincji Umm Salal.

</doc>
<doc id="2383015" url="https://pl.wikipedia.org/wiki?curid=2383015" title="Albrecht Wolfgang (hrabia Schaumburg-Lippe)">
Albrecht Wolfgang (hrabia Schaumburg-Lippe)

Albrecht Wolfgang zu Schaumburg-Lippe (ur. 8 maja 1699 w Bückeburgu, zm. 24 września 1748 tamże) – niemiecki oficer i arystokrata, od 1728 hrabia Schaumburg-Lippe.
Życiorys.
Albrecht Wolfgang urodził się 1699 r. jako jedyny syn hrabiego Fryderyka Chrystiana zu Schaumburg-Lippe i jego pierwszej żony Joanny Zofii zu Hohenlohe-Langenburg. Jego pierwszą żoną została Małgorzata Gertruda von Oeynhausen (1701–1726), córka następcy tronu hanowerskiego. późniejszego króla Anglii Jerzego Ludwika i jego wieloletniej metresy Melusine von der Schulenburg. Po jej śmierci ożenił się, w 1730 r., z Charlottą Fryderyką (1702-1785), córką Leopolda von Anhalt-Köthen.
Młodszy brat Albrechta, Fryderyk Ludwik (1702–1776) również był oficerem, jednak w służbie wojsk francuskich.
Albrecht Wolfgang miał dwóch synów: starszego, Jerzego (1722–1742), zmarłego wskutek pojedynku przed ojcem, i młodszego Wilhelma (1724–1777), późniejszego księcia Schaumburg-Lippe, marszałka polnego.
Przez pewien czas w Bückeburgu mieszkał razem ze swoją żoną oraz kochanką hrabiną Charlottą Sophie Bentick. W maju 1740 r. urodził się Charles, syn Albrechta i hrabiny Bentick.
Uczestniczył w wojnie o sukcesję austriacką w służbie armii hanowerskiej. W 1743 r. Albrecht Wolfgang i jego syn Wilhelm wzięli udział w bitwie pod Dettingen. 11 maja 1745 regiment Albrechta Wolfganga, wchodzący w skład armii angielsko-hanowersko-holenderskich, walczył w bitwie pod Fontenoy. W 1747 r. zakończyła się służba wojskowa Albrechta na rzecz księcia orańskiego. Zmarł rok później.
Albrecht Wolfgang należał do wolnomularstwa. Pojawił się w 1725 r. na listach członków londyńskiej Loży "Rummer and Grapes", z której powstała Wielka Zjednoczona Loża Anglii. Znał się tam z wielkim mistrzem Johnem Theophilusem Desaguliersem oraz George'em Payne'em. Był kluczową osobą, która przywiodła Fryderyka II Wielkiego do masonerii.

</doc>
<doc id="2383023" url="https://pl.wikipedia.org/wiki?curid=2383023" title="Ad-Dauha al-Dżadida">
Ad-Dauha al-Dżadida

Ad-Dauha al-Dżadida (arab. الدوحة الجديدة, "Ad-Dawḥah al-Jadīdah") – osada położona we wschodniej części Kataru, w prowincji Ad-Dauha.

</doc>
<doc id="2383031" url="https://pl.wikipedia.org/wiki?curid=2383031" title="Okręg wyborczy nr 1 do Senatu Rzeczypospolitej Polskiej (2001–2011)">
Okręg wyborczy nr 1 do Senatu Rzeczypospolitej Polskiej (2001–2011)

Okręg wyborczy nr 1 do Senatu Rzeczypospolitej Polskiej obejmował w latach 2001–2011 obszar miast na prawach powiatu Jeleniej Góry i Legnicy oraz powiatów bolesławieckiego, głogowskiego, jaworskiego, jeleniogórskiego, kamiennogórskiego, legnickiego, lubańskiego, lubińskiego, lwóweckiego, polkowickiego, złotoryjskiego i zgorzeleckiego (województwo dolnośląskie). Wybierano w nim 3 senatorów na zasadzie większości względnej.
Powstał w 2001, jego obszar należał wcześniej do okręgów obejmujących województwa jeleniogórskie i legnickie. Zniesiony został w 2011, na jego obszarze utworzono nowe okręgi nr 1, 2 i 3.
Siedzibą okręgowej komisji wyborczej była Legnica.
Wyniki wyborów.
Symbolem „●” oznaczono senatorów ubiegających się o reelekcję.
Wybory parlamentarne 2001.
"*Janusz Bielawski reprezentował w Senacie IV kadencji (1997–2001) województwo legnickie, Jerzy Cieślak był wcześniej przedstawicielem województwa jeleniogórskiego."
Wybory uzupełniające 2004.
Głosowanie odbyło się z powodu śmierci Jerzego Cieślaka.
Wybory parlamentarne 2007.
"*Tomasz Misiak reprezentował w Senacie VI kadencji (2005–2007) okręg nr 3".

</doc>
<doc id="2383035" url="https://pl.wikipedia.org/wiki?curid=2383035" title="Okręg wyborczy nr 2 do Senatu Rzeczypospolitej Polskiej (2001–2011)">
Okręg wyborczy nr 2 do Senatu Rzeczypospolitej Polskiej (2001–2011)

Okręg wyborczy nr 2 do Senatu Rzeczypospolitej Polskiej obejmował w latach 2001–2011 obszar powiatów dzierżoniowskiego, kłodzkiego, świdnickiego, wałbrzyskiego i ząbkowickiego (województwo dolnośląskie). Wybierano w nim 2 senatorów na zasadzie większości względnej.
Powstał w 2001, jego obszar należał wcześniej do okręgów obejmujących województwo wałbrzyskie i część województwa wrocławskiego. Zniesiony został w 2011, na jego obszarze utworzono nowe okręgi nr 4 i 5.
Siedzibą okręgowej komisji wyborczej był Wałbrzych.
Wyniki wyborów.
Symbolem „●” oznaczono senatorów ubiegających się o reelekcję.
Wybory parlamentarne 2001.
"*Kazimierz Drożdż reprezentował w Senacie IV kadencji (1997–2001) województwo wałbrzyskie".
Wybory uzupełniające 2003.
Głosowanie odbyło się z powodu wyboru Henryka Gołębiewskiego na urząd Marszałka Województwa Dolnośląskiego.

</doc>
<doc id="2383036" url="https://pl.wikipedia.org/wiki?curid=2383036" title="Al-Arisz (Katar)">
Al-Arisz (Katar)

Al-Arisz (arab. العريش, "Al-ʿArīsh") – osada położona w północnej części Kataru, w prowincji Asz-Szamal.

</doc>
<doc id="2383037" url="https://pl.wikipedia.org/wiki?curid=2383037" title="Okręg wyborczy nr 3 do Senatu Rzeczypospolitej Polskiej (2001–2011)">
Okręg wyborczy nr 3 do Senatu Rzeczypospolitej Polskiej (2001–2011)

Okręg wyborczy nr 3 do Senatu Rzeczypospolitej Polskiej obejmował w latach 2001–2011 obszar miasta na prawach powiatu Wrocławia oraz powiatów górowskiego, milickiego, oleśnickiego, oławskiego, strzelińskiego, średzkiego, trzebnickiego, wołowskiego i wrocławskiego (województwo dolnośląskie). Wybierano w nim 3 senatorów na zasadzie większości względnej.
Powstał w 2001, jego obszar należał wcześniej do okręgu obejmujących województwo wrocławskie oraz części województw kaliskiego, legnickiego, leszczyńskiego i wałbrzyskiego. Zniesiony został w 2011, na jego obszarze utworzono nowe okręgi nr 6, 7 i 8.
Siedzibą okręgowej komisji wyborczej był Wrocław.
Wyniki wyborów.
Symbolem „●” oznaczono senatorów ubiegających się o reelekcję.
Wybory parlamentarne 2001.
"*Bogusław Litwiniec i Marian Noga reprezentowali w Senacie IV kadencji (1997–2001) województwo wrocławskie (Marian Noga został wybrany w 2000, Bogusław Litwiniec w 2001)".
Wybory uzupełniające 2004.
Głosowanie odbyło się z powodu wyboru Mariana Nogi na członka Rady Polityki Pieniężnej.

</doc>
<doc id="2383038" url="https://pl.wikipedia.org/wiki?curid=2383038" title="Okręg wyborczy nr 4 do Senatu Rzeczypospolitej Polskiej (2001–2011)">
Okręg wyborczy nr 4 do Senatu Rzeczypospolitej Polskiej (2001–2011)

Okręg wyborczy nr 4 do Senatu Rzeczypospolitej Polskiej obejmował w latach 2001–2011 obszar miasta na prawach powiatu Bydgoszczy oraz powiatów bydgoskiego, inowrocławskiego, mogileńskiego, nakielskiego, sępoleńskiego, świeckiego, tucholskiego i żnińskiego (województwo kujawsko-pomorskie). Wybierano w nim 2 senatorów na zasadzie większości względnej.
Powstał w 2001, jego obszar należał wcześniej do okręgu obejmującego województwo bydgoskie. Zniesiony został w 2011, na jego obszarze utworzono nowe okręgi nr 9 i 10.
Siedzibą okręgowej komisji wyborczej była Bydgoszcz.
Wyniki wyborów.
Symbolem „●” oznaczono senatorów ubiegających się o reelekcję.
Wybory parlamentarne 2001.
"*Dorota Kempka i Maciej Świątkowski reprezentowali w Senacie IV kadencji (1997–2001) województwo bydgoskie".

</doc>
<doc id="2383039" url="https://pl.wikipedia.org/wiki?curid=2383039" title="Okręg wyborczy nr 5 do Senatu Rzeczypospolitej Polskiej (2001–2011)">
Okręg wyborczy nr 5 do Senatu Rzeczypospolitej Polskiej (2001–2011)

Okręg wyborczy nr 5 do Senatu Rzeczypospolitej Polskiej obejmował w latach 2001–2011 obszar miast na prawach powiatu Grudziądza, Torunia i Włocławka oraz powiatów aleksandrowskiego, brodnickiego, chełmińskiego, golubsko-dobrzyńskiego, grudziądzkiego, lipnowskiego, radziejowskiego, rypińskiego, toruńskiego, wąbrzeskiego i włocławskiego (województwo kujawsko-pomorskie). Wybierano w nim 3 senatorów na zasadzie większości względnej.
Powstał w 2001, jego obszar należał wcześniej do okręgów obejmujących województwa toruńskie i włocławskie. Zniesiony został w 2011, na jego obszarze utworzono nowe okręgi nr 11, 12 i 13.
Siedzibą okręgowej komisji wyborczej był Toruń.
Wyniki wyborów.
Symbolem „●” oznaczono senatorów ubiegających się o reelekcję.
Wybory parlamentarne 2001.
"*Ryszard Jarzembowski i Jerzy Kopaczewski reprezentowali w Senacie IV kadencji (1997–2001) województwo włocławskie, Marian Żenkiewicz był wcześniej przedstawicielem województwa toruńskiego".

</doc>
<doc id="2383041" url="https://pl.wikipedia.org/wiki?curid=2383041" title="Okręg wyborczy nr 6 do Senatu Rzeczypospolitej Polskiej (2001–2011)">
Okręg wyborczy nr 6 do Senatu Rzeczypospolitej Polskiej (2001–2011)

Okręg wyborczy nr 6 do Senatu Rzeczypospolitej Polskiej obejmował w latach 2001–2011 obszar miasta na prawach powiatu Lublina oraz powiatów janowskiego, kraśnickiego, lubartowskiego, lubelskiego, łęczyńskiego, łukowskiego, opolskiego, puławskiego, ryckiego i świdnickiego (województwo lubelskie). Wybierano w nim 3 senatorów na zasadzie większości względnej.
Powstał w 2001, jego obszar należał wcześniej do okręgów obejmujących województwo lubelskie oraz części województw chełmskiego, siedleckiego, tarnobrzeskiego i zamojskiego. Zniesiony został w 2011, na jego obszarze utworzono nowe okręgi nr 14, 15 i 16.
Siedzibą okręgowej komisji wyborczej był Lublin.
Wyniki wyborów.
Symbolem „●” oznaczono senatorów ubiegających się o reelekcję.
Wybory parlamentarne 2001.
"*Krzysztof Głuchowski reprezentował w Senacie IV kadencji (1997–2001) województwo siedleckie, Stanisław Gogacz był wcześniej przedstawicielem województwa lubelskiego".
Wybory parlamentarne 2005.
"*Henryk Dzido reprezentował w Senacie V kadencji (2001–2005) okręg nr 10".

</doc>
<doc id="2383042" url="https://pl.wikipedia.org/wiki?curid=2383042" title="Okręg wyborczy nr 7 do Senatu Rzeczypospolitej Polskiej (2001–2011)">
Okręg wyborczy nr 7 do Senatu Rzeczypospolitej Polskiej (2001–2011)

Okręg wyborczy nr 7 do Senatu Rzeczypospolitej Polskiej obejmował w latach 2001–2011 obszar miast na prawach powiatu Białej Podlaskiej, Chełma i Zamościa oraz powiatów bialskiego, biłgorajskiego, chełmskiego, hrubieszowskiego, krasnostawskiego, parczewskiego, radzyńskiego, tomaszowskiego, włodawskiego i zamojskiego (województwo lubelskie). Wybierano w nim 3 senatorów na zasadzie większości względnej.
Powstał w 2001, jego obszar należał wcześniej do okręgów obejmujących województwa bialskopodlaskie, chełmskie i zamojskie oraz część województwa lubelskiego. Zniesiony został w 2011, na jego obszarze utworzono nowe okręgi nr 17, 18 i 19.
Siedzibą okręgowej komisji wyborczej był Chełm.
Wyniki wyborów.
Symbolem „●” oznaczono senatorów ubiegających się o reelekcję.
Wybory parlamentarne 2001.
"*Jerzy Masłowski i Adam Rychliczek reprezentowali w Senacie IV kadencji (1997–2001) województwo chełmskie (Adam Rychliczek został wybrany w 2001), Jerzy Chróścikowski był przedstawicielem województwa bialskopodlaskiego, Stefan Konarski reprezentował województwo zamojskie".

</doc>
<doc id="2383044" url="https://pl.wikipedia.org/wiki?curid=2383044" title="Okręg wyborczy nr 8 do Senatu Rzeczypospolitej Polskiej (2001–2011)">
Okręg wyborczy nr 8 do Senatu Rzeczypospolitej Polskiej (2001–2011)

Okręg wyborczy nr 8 do Senatu Rzeczypospolitej Polskiej obejmował w latach 2001–2011 obszar województwa lubuskiego. Wybierano w nim 3 senatorów na zasadzie większości względnej.
Powstał w 2001, jego obszar należał wcześniej do okręgów obejmujących województwa gorzowskie i zielonogórskie oraz część województwa leszczyńskiego. Zniesiony został w 2011, na jego obszarze utworzono nowe okręgi nr 20, 21 i 22.
Siedzibą okręgowej komisji wyborczej była Zielona Góra.
Wyniki wyborów.
Symbolem „●” oznaczono senatorów ubiegających się o reelekcję.
Wybory parlamentarne 2001.
"*Jolanta Danielak i Zbyszko Piwoński reprezentowali w Senacie IV kadencji (1997–2001) województwo zielonogórskie, Zdzisław Jarmużek i Elżbieta Płonka byli wcześniej przedstawicielami województwa gorzowskiego".

</doc>
<doc id="2383046" url="https://pl.wikipedia.org/wiki?curid=2383046" title="Okręg wyborczy nr 9 do Senatu Rzeczypospolitej Polskiej (2001–2011)">
Okręg wyborczy nr 9 do Senatu Rzeczypospolitej Polskiej (2001–2011)

Okręg wyborczy nr 9 do Senatu Rzeczypospolitej Polskiej obejmował w latach 2001–2011 obszar miasta na prawach powiatu Łodzi oraz powiatów brzezińskiego i łódzkiego wschodniego (województwo łódzkie). Wybierano w nim 2 senatorów na zasadzie większości względnej.
Powstał w 2001, jego obszar należał wcześniej do okręgów obejmujących części województw łódzkiego, piotrkowskiego i skierniewickiego. Zniesiony został w 2011, na jego obszarze utworzono nowe okręgi nr 23 i 24.
Siedzibą okręgowej komisji wyborczej była Łódź.
Wyniki wyborów.
Symbolem „●” oznaczono senatorów ubiegających się o reelekcję.
Wybory parlamentarne 2001.
"*Andrzej Ostoja-Owsiany reprezentował w Senacie IV kadencji (1997–2001) województwo łódzkie".

</doc>
<doc id="2383047" url="https://pl.wikipedia.org/wiki?curid=2383047" title="Okręg wyborczy nr 10 do Senatu Rzeczypospolitej Polskiej (2001–2011)">
Okręg wyborczy nr 10 do Senatu Rzeczypospolitej Polskiej (2001–2011)

Okręg wyborczy nr 10 do Senatu Rzeczypospolitej Polskiej obejmował w latach 2001–2011 obszar miast na prawach powiatu Piotrkowa Trybunalskiego i Skierniewic oraz powiatów bełchatowskiego, opoczyńskiego, piotrkowskiego, radomszczańskiego, rawskiego, skierniewickiego i tomaszowskiego (województwo łódzkie). Wybierano w nim 2 senatorów na zasadzie większości względnej.
Powstał w 2001, jego obszar należał wcześniej do okręgów obejmujących województwo piotrkowskie oraz części województw częstochowskiego, radomskiego, sieradzkiego i skierniewickiego. Zniesiony został w 2011, na jego obszarze utworzono nowe okręgi nr 28 i 29.
Siedzibą okręgowej komisji wyborczej był Piotrków Trybunalski.
Wyniki wyborów.
Symbolem „●” oznaczono senatorów ubiegających się o reelekcję.
Wybory parlamentarne 2001.
"*Jerzy Adamski i Piotr Andrzejewski reprezentowali w Senacie IV kadencji (1997–2001) województwo piotrkowskie".

</doc>
<doc id="2383049" url="https://pl.wikipedia.org/wiki?curid=2383049" title="Jerzy III (arcybiskup Cypru)">
Jerzy III (arcybiskup Cypru)

Jerzy, imię świeckie Georgios Papachrysostomou (ur. 25 maja 1949 w Athienou) – cypryjski biskup prawosławny. Od grudnia 2022 r. zwierzchnik Kościoła Cypru z tytułem arcybiskupa Nowej Justyniany i całego Cypru.
Życiorys.
W 1967 ukończył Gimnazjum Pancypryjskie w Nikozji i podjął studia na kierunku chemia na uniwersytecie w Atenach, ukończone w 1972. Cztery lata później podjął na tej samej uczelni studia w zakresie teologii prawosławnej, które ukończył w 1980. Studia w zakresie chemii i teologii kontynuował następnie w Wielkiej Brytanii. 23 grudnia 1984 został wyświęcony na diakona, zaś 17 marca 1985 złożył przed arcybiskupem Nowej Justyniany i całego Cypru Chryzostomem śluby zakonne, przyjął święcenia kapłańskie i otrzymał godność archimandryty. Od 1994 był sekretarzem Świętego Synodu Cypryjskiego Kościoła Prawosławnego. Równolegle pracował w szkołach średnich jako nauczyciel chemii. 
W 1989 został aresztowany przez wojska tureckie w czasie pokojowego protestu przeciwko funkcjonowaniu nieuznawanego przez społeczność międzynarodową Cypru Północnego. Jego sprawa była następnie przedmiotem obrad Europejskiej Rady Praw Człowieka, która w 1994 upomniała Turcję za łamanie praw człowieka na Cyprze i nałożyła nań karę pieniężną.
24 kwietnia 1996 został nominowany na biskupa Arsinoe, 26 maja tego samego roku przyjął chirotonię biskupią. 29 grudnia 2006 został wybrany na metropolitę Pafos. Po śmierci Chryzostoma II, z urzędu, jako metropolita Pafos, został strażnikiem tronu arcybiskupiego, aż do wyboru nowego arcybiskupa.
W czerwcu 2016 r. był członkiem delegacji Kościoła Cypru na Święty i Wielki Sobór Kościoła Prawosławnego.
Przewodniczy synodalnym komisjom bioetyki i edukacji oraz reprezentuje Cypryjski Kościół Prawosławny na konferencjach międzykościelnych oraz w dialogu z Kościołem katolickim.
24 grudnia 2022 r. został wybrany na nowego arcybiskupa Cypru. W decydującym głosowaniu otrzymał 11 głosów biskupów Kościoła Cypru, przy czterech oddanych na biskupa Limassol Atanazego i jednym wstrzymującym się.

</doc>
<doc id="2383053" url="https://pl.wikipedia.org/wiki?curid=2383053" title="Al-Bida asz-Szarkijja">
Al-Bida asz-Szarkijja

Al-Bida asz-Szarkijja (arab. البدع الشرقية, "Al-Bidaʿ ash-Sharqiyyah") – osada położona w Katarze, w prowincji Ad-Dauha.

</doc>
<doc id="2383056" url="https://pl.wikipedia.org/wiki?curid=2383056" title="Okręg wyborczy nr 11 do Senatu Rzeczypospolitej Polskiej (2001–2011)">
Okręg wyborczy nr 11 do Senatu Rzeczypospolitej Polskiej (2001–2011)

Okręg wyborczy nr 11 do Senatu Rzeczypospolitej Polskiej obejmował w latach 2001–2011 obszar powiatów kutnowskiego, łaskiego, łęczyckiego, łowickiego, pabianickiego, pajęczańskiego, poddębickiego, sieradzkiego, wieluńskiego, wieruszowskiego, zduńskowolskiego i zgierskiego (województwo łódzkie). Wybierano w nim 3 senatorów na zasadzie większości względnej.
Powstał w 2001, jego obszar należał wcześniej do okręgów obejmujących województwo sieradzkie i części województw częstochowskiego, kaliskiego, konińskiego, łódzkiego, piotrkowskiego, płockiego i skierniewickiego. Zniesiony został w 2011, na jego obszarze utworzono nowe okręgi nr 25, 26 i 27.
Siedzibą okręgowej komisji wyborczej był Sieradz.
Wyniki wyborów.
Symbolem „●” oznaczono senatorów ubiegających się o reelekcję.
Wybory parlamentarne 2001.
"*Jerzy Pieniążek i Stanisław Cieśla reprezentowali w Senacie IV kadencji (1997–2001) województwo sieradzkie, Jan Cimanowski był wcześniej przedstawicielem województwa skierniewickiego".

</doc>
<doc id="2383058" url="https://pl.wikipedia.org/wiki?curid=2383058" title="Zdzisław Krasnodębski (filozof)">
Zdzisław Krasnodębski (filozof)



</doc>
<doc id="2383060" url="https://pl.wikipedia.org/wiki?curid=2383060" title="Okręg wyborczy nr 12 do Senatu Rzeczypospolitej Polskiej (2001–2011)">
Okręg wyborczy nr 12 do Senatu Rzeczypospolitej Polskiej (2001–2011)

Okręg wyborczy nr 12 do Senatu Rzeczypospolitej Polskiej obejmował w latach 2001–2011 obszar miasta na prawach powiatu Krakowa oraz powiatów chrzanowskiego, krakowskiego, miechowskiego, myślenickiego, olkuskiego, oświęcimskiego, suskiego i wadowickiego (województwo małopolskie). Wybierano w nim 4 senatorów na zasadzie większości względnej.
Powstał w 2001, jego obszar należał wcześniej do okręgów obejmujących województwo krakowskie oraz części województw bielskiego, katowickiego, kieleckiego i nowosądeckiego. Zniesiony został w 2011, na jego obszarze utworzono nowe okręgi nr 30, 31, 32 i 33.
Siedzibą okręgowej komisji wyborczej był Kraków.
Wyniki wyborów.
Symbolem „●” oznaczono senatorów ubiegających się o reelekcję.
Wybory parlamentarne 2001.
"*Stefan Jurczak i Krzysztof Kozłowski reprezentowali w Senacie IV kadencji (1997–2001) województwo krakowskie".

</doc>
<doc id="2383061" url="https://pl.wikipedia.org/wiki?curid=2383061" title="Era postępowa">
Era postępowa

Era postępowa - okres w historii Stanów Zjednoczonych w latach 1900-1920, w czasie którego intensywne reformy przebudowały dotychczasowy system gospodarczy, polityczny i społeczny państwa. Najważniejszymi reformatorami w tym okresie byli Theodore Roosevelt, William Taft i Woodrow Wilson.
Przyczyną wzmożonych reform na początku XX wieku było dążenie wielu grup społecznych w Stanach Zjednoczonych do rozwiązania problemów wynikających z szybkiej industrializacji oraz urbanizacji, które miały miejsce po zakończeniu wojny secesyjnej. Problemami, które nękały Amerykę na przełomie XIX i XX wieku było rozprzestrzenianie się slumsów, biedy, wykorzystywanie siły roboczej i rozkład demokratycznych rządów w dużych miastach i poszczególnych stanach.
Za koniecznością reform opowiadało się wiele grup społecznych. Wielu obywateli było zaangażowanych w różnego rodzaju organizacje mające na celu propagowanie reform. Duże znaczenie miała działalność tzw. demaskatorów, czyli grupy amerykańskich publicystów i pisarzy, którzy zwracali uwagę opinii publicznej na liczne nieprawidłowości systemu politycznego, społecznego i obyczajowego. Przykładowo działalność dziennikarza Lincolna Steffensa przyczyniła się do reformy opieki społecznej i służb komunalnych w amerykańskich miastach.

</doc>
<doc id="2383063" url="https://pl.wikipedia.org/wiki?curid=2383063" title="Okręg wyborczy nr 13 do Senatu Rzeczypospolitej Polskiej (2001–2011)">
Okręg wyborczy nr 13 do Senatu Rzeczypospolitej Polskiej (2001–2011)

Okręg wyborczy nr 13 do Senatu Rzeczypospolitej Polskiej obejmował w latach 2001–2011 obszar miasta na prawach powiatu Nowego Sącza oraz powiatów gorlickiego, limanowskiego, nowosądeckiego, nowotarskiego i tatrzańskiego (województwo małopolskie). Wybierano w nim 2 senatorów na zasadzie większości względnej.
Powstał w 2001, jego obszar należał wcześniej do okręgów obejmujących województwo nowosądeckie i część województwa krośnieńskiego. Zniesiony został w 2011, na jego obszarze utworzono nowe okręgi nr 36 i 37.
Siedzibą okręgowej komisji wyborczej był Nowy Sącz.
Wyniki wyborów.
Symbolem „●” oznaczono senatorów ubiegających się o reelekcję.
Wybory parlamentarne 2001.
"*Andrzej Chronowski i Franciszek Bachleda-Księdzularz reprezentowali w Senacie IV kadencji (1997–2001) województwo nowosądeckie".

</doc>
<doc id="2383064" url="https://pl.wikipedia.org/wiki?curid=2383064" title="Okręg wyborczy nr 14 do Senatu Rzeczypospolitej Polskiej (2001–2011)">
Okręg wyborczy nr 14 do Senatu Rzeczypospolitej Polskiej (2001–2011)

Okręg wyborczy nr 14 do Senatu Rzeczypospolitej Polskiej obejmował w latach 2001–2011 obszar miasta na prawach powiatu Tarnowa oraz powiatów bocheńskiego, brzeskiego, dąbrowskiego, proszowickiego, tarnowskiego i wielickiego (województwo małopolskie). Wybierano w nim 2 senatorów na zasadzie większości względnej.
Powstał w 2001, jego obszar należał wcześniej do okręgów obejmujących województwo tarnowskie oraz części województw kieleckiego i krakowskiego. Zniesiony został w 2011, na jego obszarze utworzono nowe okręgi nr 34 i 35.
Siedzibą okręgowej komisji wyborczej był Tarnów.
Wyniki wyborów.
Symbolem „●” oznaczono senatorów ubiegających się o reelekcję.
Wybory parlamentarne 2001.
"*Andrzej Sikora reprezentował w Senacie IV kadencji (1997–2001) województwo tarnowskie".

</doc>
<doc id="2383066" url="https://pl.wikipedia.org/wiki?curid=2383066" title="Okręg wyborczy nr 15 do Senatu Rzeczypospolitej Polskiej (2001–2011)">
Okręg wyborczy nr 15 do Senatu Rzeczypospolitej Polskiej (2001–2011)

Okręg wyborczy nr 15 do Senatu Rzeczypospolitej Polskiej obejmował w latach 2001–2011 obszar miasta na prawach powiatu Płocka oraz powiatów ciechanowskiego, gostynińskiego, mławskiego, płockiego, płońskiego, przasnyskiego, sierpeckiego, sochaczewskiego, żuromińskiego i żyrardowskiego (województwo mazowieckie). Wybierano w nim 2 senatorów na zasadzie większości względnej.
Powstał w 2001, jego obszar należał wcześniej do okręgów obejmujących województwa ciechanowskie i płockie oraz części województw skierniewickiego i warszawskiego. Zniesiony został w 2011, na jego obszarze utworzono nowe okręgi nr 38 i 39.
Siedzibą okręgowej komisji wyborczej był Płock.
Wyniki wyborów.
Symbolem „●” oznaczono senatorów ubiegających się o reelekcję.
Wybory parlamentarne 2001.
"*Zbigniew Kruszewski i Adam Struzik reprezentowali w Senacie IV kadencji (1997–2001) województwo płockie, Ligia Urniaż-Grabowska była wcześniej przedstawicielką województwa skierniewickiego".
Wybory uzupełniające 2010.
Głosowanie odbyło się z powodu śmierci Janiny Fetlińskiej.

</doc>
<doc id="2383067" url="https://pl.wikipedia.org/wiki?curid=2383067" title="Okręg wyborczy nr 16 do Senatu Rzeczypospolitej Polskiej (2001–2011)">
Okręg wyborczy nr 16 do Senatu Rzeczypospolitej Polskiej (2001–2011)

Okręg wyborczy nr 16 do Senatu Rzeczypospolitej Polskiej obejmował w latach 2001–2011 obszar miasta na prawach powiatu Radomia oraz powiatów białobrzeskiego, grójeckiego, kozienickiego, lipskiego, przysuskiego, radomskiego, szydłowieckiego i zwoleńskiego (województwo mazowieckie). Wybierano w nim 2 senatorów na zasadzie większości względnej.
Powstał w 2001, jego obszar należał wcześniej do okręgów obejmujących województwo radomskie i część województwa warszawskiego. Zniesiony został w 2011, na jego obszarze utworzono nowe okręgi nr 49 i 50.
Siedzibą okręgowej komisji wyborczej był Radom.
Wyniki wyborów.
Symbolem „●” oznaczono senatorów ubiegających się o reelekcję.
Wybory parlamentarne 2001.
"*Zbigniew Gołąbek i Zdzisław Maszkiewicz reprezentowali w Senacie IV kadencji (1997–2001) województwo radomskie".

</doc>
<doc id="2383069" url="https://pl.wikipedia.org/wiki?curid=2383069" title="Okręg wyborczy nr 17 do Senatu Rzeczypospolitej Polskiej (2001–2011)">
Okręg wyborczy nr 17 do Senatu Rzeczypospolitej Polskiej (2001–2011)

Okręg wyborczy nr 17 do Senatu Rzeczypospolitej Polskiej obejmował w latach 2001–2011 obszar miast na prawach powiatu Ostrołęki i Siedlec oraz powiatów garwolińskiego, łosickiego, makowskiego, mińskiego, ostrołęckiego, ostrowskiego, pułtuskiego, siedleckiego, sokołowskiego, węgrowskiego i wyszkowskiego (województwo mazowieckie). Wybierano w nim 3 senatorów na zasadzie większości względnej.
Powstał w 2001, jego obszar należał wcześniej do okręgów obejmujących województwa ostrołęckie i siedleckie oraz części województw bialskopodlaskiego, ciechanowskiego, łomżyńskiego i warszawskiego. Zniesiony został w 2011, na jego obszarze utworzono nowe okręgi nr 46, 47 i 48.
Siedzibą okręgowej komisji wyborczej były Siedlce.
Wyniki wyborów.
Symbolem „●” oznaczono senatorów ubiegających się o reelekcję.
Wybory parlamentarne 2001.
"*Jan Chodkowski reprezentował w Senacie IV kadencji (1997–2001) województwo ostrołęckie".
Wybory parlamentarne 2005.
Głosowanie odbyło się 25 września 2005.
Wybory parlamentarne 2007.
Głosowanie odbyło się 21 października 2007.

</doc>
<doc id="2383070" url="https://pl.wikipedia.org/wiki?curid=2383070" title="Okręg wyborczy nr 18 do Senatu Rzeczypospolitej Polskiej (2001–2011)">
Okręg wyborczy nr 18 do Senatu Rzeczypospolitej Polskiej (2001–2011)

Okręg wyborczy nr 18 do Senatu Rzeczypospolitej Polskiej obejmował w latach 2001–2011 obszar miasta na prawach powiatu Warszawy (województwo mazowieckie). Wybierano w nim 4 senatorów na zasadzie większości względnej.
Powstał w 2001, jego obszar należał wcześniej do okręgu obejmującego województwo warszawskie. Zniesiony został w 2011, na jego obszarze utworzono nowe okręgi nr 42, 43, 44 i 45.
Siedzibą okręgowej komisji wyborczej była Warszawa.
Wyniki wyborów.
Symbolem „●” oznaczono senatorów ubiegających się o reelekcję.
Wybory parlamentarne 2001.
"*Krzysztof Piesiewicz i Zbigniew Romaszewski reprezentowali w Senacie IV kadencji (1997–2001) województwo warszawskie".
Wybory parlamentarne 2005.
"*Andrzej Wielowieyski reprezentował w Senacie V kadencji (2001–2005) okręg nr 19".
Wybory parlamentarne 2007.
"*Robert Smoktunowicz reprezentował w Senacie VI kadencji (2005–2007) okręg nr 19".

</doc>
<doc id="2383071" url="https://pl.wikipedia.org/wiki?curid=2383071" title="Okręg wyborczy nr 19 do Senatu Rzeczypospolitej Polskiej (2001–2011)">
Okręg wyborczy nr 19 do Senatu Rzeczypospolitej Polskiej (2001–2011)

Okręg wyborczy nr 19 do Senatu Rzeczypospolitej Polskiej obejmował w latach 2001–2011 obszar powiatów grodziskiego, legionowskiego, nowodworskiego, otwockiego, piaseczyńskiego, pruszkowskiego, warszawskiego zachodniego i wołomińskiego (województwo mazowieckie). Wybierano w nim 2 senatorów na zasadzie większości względnej.
Powstał w 2001, jego obszar należał wcześniej do okręgów obejmujących warszawskie oraz części województw ciechanowskiego, ostrołęckiego, siedleckiego i skierniewickiego. Zniesiony został w 2011, na jego obszarze utworzono nowe okręgi nr 40 i 41.
Siedzibą okręgowej komisji wyborczej była Warszawa.
Wyniki wyborów.
Symbolem „●” oznaczono senatorów ubiegających się o reelekcję.

</doc>
<doc id="2383073" url="https://pl.wikipedia.org/wiki?curid=2383073" title="Okręg wyborczy nr 20 do Senatu Rzeczypospolitej Polskiej (2001–2011)">
Okręg wyborczy nr 20 do Senatu Rzeczypospolitej Polskiej (2001–2011)

Okręg wyborczy nr 20 do Senatu Rzeczypospolitej Polskiej obejmował w latach 2001–2011 obszar województwa opolskiego. Wybierano w nim 3 senatorów na zasadzie większości względnej.
Powstał w 2001, jego obszar należał wcześniej do okręgów obejmujących województwo opolskie i część województwa częstochowskiego. Zniesiony został w 2011, na jego obszarze utworzono nowe okręgi nr 51, 52 i 53.
Siedzibą okręgowej komisji wyborczej było Opole.
Wyniki wyborów.
Symbolem „●” oznaczono senatorów ubiegających się o reelekcję.
Wybory parlamentarne 2001.
"*Dorota Simonides i Bogdan Tomaszek reprezentowali w Senacie IV kadencji (1997–2001) województwo opolskie".

</doc>
<doc id="2383074" url="https://pl.wikipedia.org/wiki?curid=2383074" title="Okręg wyborczy nr 21 do Senatu Rzeczypospolitej Polskiej (2001–2011)">
Okręg wyborczy nr 21 do Senatu Rzeczypospolitej Polskiej (2001–2011)

Okręg wyborczy nr 21 do Senatu Rzeczypospolitej Polskiej obejmował w latach 2001–2011 obszar miast na prawach powiatu Krosna i Przemyśla oraz powiatów bieszczadzkiego, brzozowskiego, jarosławskiego, jasielskiego, krośnieńskiego, leskiego, lubaczowskiego, przemyskiego, przeworskiego i sanockiego (województwo podkarpackie). Wybierano w nim 2 senatorów na zasadzie większości względnej.
Powstał w 2001, jego obszar należał wcześniej do okręgów obejmujących województwa krośnieńskie i przemyskie oraz część województwa tarnowskiego. Zniesiony został w 2011, na jego obszarze utworzono nowe okręgi nr 57 i 58.
Siedzibą okręgowej komisji wyborczej było Krosno.
Wyniki wyborów.
Symbolem „●” oznaczono senatorów ubiegających się o reelekcję.
Wybory parlamentarne 2001.
"*Jerzy Borcz reprezentował w Senacie IV kadencji (1997–2001) województwo krośnieńskie".
Wybory parlamentarne 2005.
Głosowanie odbyło się 25 września 2005.
Wybory uzupełniające 2008.
Głosowanie odbyło się z powodu śmierci Andrzeja Mazurkiewicza.
Wybory uzupełniające 2010.
Głosowanie odbyło się z powodu śmierci Stanisława Zająca.

</doc>
<doc id="2383076" url="https://pl.wikipedia.org/wiki?curid=2383076" title="Okręg wyborczy nr 22 do Senatu Rzeczypospolitej Polskiej (2001–2011)">
Okręg wyborczy nr 22 do Senatu Rzeczypospolitej Polskiej (2001–2011)

Okręg wyborczy nr 22 do Senatu Rzeczypospolitej Polskiej obejmował w latach 2001–2011 obszar miast na prawach powiatu Rzeszowa i Tarnobrzega oraz powiatów dębickiego, kolbuszowskiego, leżajskiego, łańcuckiego, mieleckiego, niżańskiego, ropczycko-sędziszowskiego, rzeszowskiego, stalowowolskiego, strzyżowskiego i tarnobrzeskiego (województwo podkarpackie). Wybierano w nim 3 senatorów na zasadzie większości względnej.
Powstał w 2001, jego obszar należał wcześniej do okręgów obejmujących województwo rzeszowskie oraz części województw przemyskiego, tarnobrzeskiego i tarnowskiego. Zniesiony został w 2011, na jego obszarze utworzono nowe okręgi nr 54, 55 i 56.
Siedzibą okręgowej komisji wyborczej był Rzeszów.
Wyniki wyborów.
Symbolem „●” oznaczono senatorów ubiegających się o reelekcję.
Wybory parlamentarne 2001.
"*Józef Frączek i Mieczysław Janowski reprezentowali w Senacie IV kadencji (1997–2001) województwo rzeszowskie, Dariusz Kłeczek i Janina Sagatowska byli wcześniej przedstawicielami województwa tarnobrzeskiego".
Głosowanie odbyło się z powodu wyboru Mieczysława Janowskiego do Parlamentu Europejskiego. 

</doc>
<doc id="2383079" url="https://pl.wikipedia.org/wiki?curid=2383079" title="Okręg wyborczy nr 23 do Senatu Rzeczypospolitej Polskiej (2001–2011)">
Okręg wyborczy nr 23 do Senatu Rzeczypospolitej Polskiej (2001–2011)

Okręg wyborczy nr 23 do Senatu Rzeczypospolitej Polskiej obejmował w latach 2001–2011 obszar województwa podlaskiego. Wybierano w nim 3 senatorów na zasadzie większości względnej.
Powstał w 2001, jego obszar należał wcześniej do okręgów obejmujących województwa białostockie i łomżyńskie oraz część województwa suwalskiego. Zniesiony został w 2011, na jego obszarze utworzono nowe okręgi nr 59, 60 i 61.
Siedzibą okręgowej komisji wyborczej był Białystok.
Wyniki wyborów.
Symbolem „●” oznaczono senatorów ubiegających się o reelekcję.
Wybory parlamentarne 2001.
"* Jan Chojnowski i Stanisław Marczuk reprezentowali w Senacie IV kadencji (1997–2001) województwo białostockie, Krystyna Czuba była wcześniej przedstawicielką województwa łomżyńskiego".
Wybory uzupełniające 2003.
Głosowanie odbyło się z powodu wyboru Adama Jamroza na sędziego Trybunału Konstytucyjnego.

</doc>
<doc id="2383080" url="https://pl.wikipedia.org/wiki?curid=2383080" title="Okręg wyborczy nr 24 do Senatu Rzeczypospolitej Polskiej (2001–2011)">
Okręg wyborczy nr 24 do Senatu Rzeczypospolitej Polskiej (2001–2011)

Okręg wyborczy nr 24 do Senatu Rzeczypospolitej Polskiej obejmował w latach 2001–2011 obszar miast na prawach powiatu Gdańska i Sopotu oraz powiatów gdańskiego, kwidzyńskiego, malborskiego, nowodworskiego, starogardzkiego, sztumskiego i tczewskiego (województwo pomorskie). Wybierano w nim 3 senatorów na zasadzie większości względnej.
Powstał w 2001, jego obszar należał wcześniej do okręgów obejmujących części województw elbląskiego i gdańskiego. Zniesiony został w 2011, na jego obszarze utworzono nowe okręgi nr 65, 66 i 67.
Siedzibą okręgowej komisji wyborczej był Gdańsk.
Wyniki wyborów.
Symbolem „●” oznaczono senatorów ubiegających się o reelekcję.

</doc>
<doc id="2383081" url="https://pl.wikipedia.org/wiki?curid=2383081" title="Okręg wyborczy nr 25 do Senatu Rzeczypospolitej Polskiej (2001–2011)">
Okręg wyborczy nr 25 do Senatu Rzeczypospolitej Polskiej (2001–2011)

Okręg wyborczy nr 25 do Senatu Rzeczypospolitej Polskiej obejmował w latach 2001–2011 obszar miast na prawach powiatu Gdyni i Słupska oraz powiatów bytowskiego, chojnickiego, człuchowskiego, kartuskiego, kościerskiego, lęborskiego, puckiego, słupskiego i wejherowskiego (województwo pomorskie). Wybierano w nim 3 senatorów na zasadzie większości względnej.
Powstał w 2001, jego obszar należał wcześniej do okręgów obejmujących województwo słupskie oraz części województw bydgoskiego i gdańskiego. Zniesiony został w 2011, na jego obszarze utworzono nowe okręgi nr 62, 63 i 64.
Siedzibą okręgowej komisji wyborczej była Gdynia.
Wyniki wyborów.
Symbolem „●” oznaczono senatorów ubiegających się o reelekcję.
Wybory parlamentarne 2001.
"*Kazimierz Kleina reprezentował w Senacie IV kadencji (1997–2001) województwo słupskie, Edmund Wittbrodt był wcześniej przedstawicielem województwa gdańskiego".

</doc>
<doc id="2383083" url="https://pl.wikipedia.org/wiki?curid=2383083" title="Okręg wyborczy nr 26 do Senatu Rzeczypospolitej Polskiej (2001–2011)">
Okręg wyborczy nr 26 do Senatu Rzeczypospolitej Polskiej (2001–2011)

Okręg wyborczy nr 26 do Senatu Rzeczypospolitej Polskiej obejmował w latach 2001–2011 obszar miasta na prawach powiatu Bielska-Białej oraz powiatów bielskiego, cieszyńskiego, pszczyńskiego i żywieckiego (województwo śląskie). Wybierano w nim 2 senatorów na zasadzie większości względnej.
Powstał w 2001, jego obszar należał wcześniej do okręgów obejmujących części województw bielskiego i katowickiego. Zniesiony został w 2011, na jego obszarze utworzono nowe okręgi nr 78 i 79.
Siedzibą okręgowej komisji wyborczej była Bielsko-Biała.
Wyniki wyborów.
Symbolem „●” oznaczono senatorów ubiegających się o reelekcję.
Wybory parlamentarne 2001.
"*Marcin Tyrna reprezentował w Senacie IV kadencji (1997–2001) województwo bielskie".
Głosowanie odbyło się z powodu wyboru Grażyny Staniszewskiej do Parlamentu Europejskiego.

</doc>
<doc id="2383084" url="https://pl.wikipedia.org/wiki?curid=2383084" title="Okręg wyborczy nr 27 do Senatu Rzeczypospolitej Polskiej (2001–2011)">
Okręg wyborczy nr 27 do Senatu Rzeczypospolitej Polskiej (2001–2011)

Okręg wyborczy nr 27 do Senatu Rzeczypospolitej Polskiej obejmował w latach 2001–2011 obszar miasta na prawach powiatu Częstochowy oraz powiatów częstochowskiego, kłobuckiego, lublinieckiego i myszkowskiego (województwo śląskie). Wybierano w nim 2 senatorów na zasadzie większości względnej.
Powstał w 2001, jego obszar należał wcześniej do okręgu obejmującego województwo częstochowskie. Zniesiony został w 2011, na jego obszarze utworzono nowe okręgi nr 68 i 69.
Siedzibą okręgowej komisji wyborczej była Częstochowa.
Wyniki wyborów.
Symbolem „●” oznaczono senatorów ubiegających się o reelekcję.
Wybory parlamentarne 2001.
"*Grzegorz Lipowski i Tomasz Michałowski reprezentowali w Senacie IV kadencji (1997–2001) województwo częstochowskie".
Głosowanie ponowne 2006.
Głosowanie odbyło się z powodu uznania przez Sąd Najwyższy wyborów za nieważne..

</doc>
<doc id="2383085" url="https://pl.wikipedia.org/wiki?curid=2383085" title="Okręg wyborczy nr 28 do Senatu Rzeczypospolitej Polskiej (2001–2011)">
Okręg wyborczy nr 28 do Senatu Rzeczypospolitej Polskiej (2001–2011)

Okręg wyborczy nr 28 do Senatu Rzeczypospolitej Polskiej obejmował w latach 2001–2011 obszar miast na prawach powiatu Bytomia, Gliwic i Zabrza oraz powiatów gliwickiego i tarnogórskiego (województwo śląskie). Wybierano w nim 2 senatorów na zasadzie większości względnej.
Powstał w 2001, jego obszar należał wcześniej do okręgów obejmujących części województw częstochowskiego i katowickiego. Zniesiony został w 2011, na jego obszarze utworzono nowe okręgi nr 70 i 71.
Siedzibą okręgowej komisji wyborczej były Gliwice.
Wyniki wyborów.
Symbolem „●” oznaczono senatorów ubiegających się o reelekcję.
Wybory parlamentarne 2001.
"*Jerzy Markowski reprezentował w Senacie IV kadencji (1997–2001) województwo katowickie".

</doc>
<doc id="2383086" url="https://pl.wikipedia.org/wiki?curid=2383086" title="Okręg wyborczy nr 29 do Senatu Rzeczypospolitej Polskiej (2001–2011)">
Okręg wyborczy nr 29 do Senatu Rzeczypospolitej Polskiej (2001–2011)

Okręg wyborczy nr 29 do Senatu Rzeczypospolitej Polskiej obejmował w latach 2001–2011 obszar miast na prawach powiatu Jastrzębia-Zdroju, Rybnika i Żor oraz powiatów mikołowskiego, raciborskiego, rybnickiego i wodzisławskiego (województwo śląskie). Wybierano w nim 2 senatorów na zasadzie większości względnej.
Powstał w 2001, jego obszar należał wcześniej do okręgu obejmującego część województwa katowickiego. Zniesiony został w 2011, na jego obszarze utworzono nowe okręgi nr 72 i 73.
Siedzibą okręgowej komisji wyborczej był Rybnik.
Wyniki wyborów.
Symbolem „●” oznaczono senatorów ubiegających się o reelekcję.
Wybory parlamentarne 2001.
"*Adam Graczyński reprezentował w Senacie IV kadencji (1997–2001) województwo katowickie (został wybrany w 2000)".
Wybory uzupełniające 2004.
Głosowanie odbyło się z powodu śmierci Adama Graczyńskiego.

</doc>
<doc id="2383087" url="https://pl.wikipedia.org/wiki?curid=2383087" title="Okręg wyborczy nr 30 do Senatu Rzeczypospolitej Polskiej (2001–2011)">
Okręg wyborczy nr 30 do Senatu Rzeczypospolitej Polskiej (2001–2011)

Okręg wyborczy nr 30 do Senatu Rzeczypospolitej Polskiej obejmował w latach 2001–2011 obszar miast na prawach powiatu Chorzowa, Katowic, Mysłowic, Piekar Śląskich, Rudy Śląskiej, Siemianowic Śląskich, Świętochłowic i Tychów oraz powiatu bieruńsko-lędzińskiego (województwo śląskie). Wybierano w nim 3 senatorów na zasadzie większości względnej.
Powstał w 2001, jego obszar należał wcześniej do okręgu obejmującego część województwa katowickiego. Zniesiony został w 2011, na jego obszarze utworzono nowe okręgi nr 74, 75 i 80.
Siedzibą okręgowej komisji wyborczej były Katowice.
Wyniki wyborów.
Symbolem „●” oznaczono senatorów ubiegających się o reelekcję.
Wybory parlamentarne 2001.
"*Kazimierz Kutz reprezentował w Senacie IV kadencji (1997–2001) województwo katowickie".
Głosowanie odbyło się z powodu wyboru Genowefy Grabowskiej do Parlamentu Europejskiego.
Wybory uzupełniające 2010.
Głosowanie odbyło się z powodu śmierci Krystyny Bochenek.

</doc>
<doc id="2383089" url="https://pl.wikipedia.org/wiki?curid=2383089" title="Okręg wyborczy nr 31 do Senatu Rzeczypospolitej Polskiej (2001–2011)">
Okręg wyborczy nr 31 do Senatu Rzeczypospolitej Polskiej (2001–2011)

Okręg wyborczy nr 31 do Senatu Rzeczypospolitej Polskiej obejmował w latach 2001–2011 obszar miast na prawach powiatu Dąbrowy Górniczej, Jaworzna i Sosnowca oraz powiatów będzińskiego i zawierciańskiego (województwo śląskie). Wybierano w nim 2 senatorów na zasadzie większości względnej.
Powstał w 2001, jego obszar należał wcześniej do okręgów obejmujących części województw częstochowskiego i katowickiego. Zniesiony został w 2011, na jego obszarze utworzono nowe okręgi nr 76 i 77.
Siedzibą okręgowej komisji wyborczej był Sosnowiec.
Wyniki wyborów.
Symbolem „●” oznaczono senatorów ubiegających się o reelekcję.

Głosowanie odbyło się z powodu wyboru Adama Gierka do Parlamentu Europejskiego.

</doc>
<doc id="2383090" url="https://pl.wikipedia.org/wiki?curid=2383090" title="Wasilij Pawłow (generał)">
Wasilij Pawłow (generał)

Wasilij Pawłowicz Pawłow (ros. Василий Павлович Павлов, ur. 1910 we wsi Bolszaja Ruja w guberni petersburskiej, zm. 3 kwietnia 1962 w Leningradzie) – radziecki funkcjonariusz służb specjalnych (NKWD, Gułag i MWD), generał major (od 1945 roku). Jeden z organizatorów zbrodni katyńskiej.
Życiorys.
Od 1922 roku członek partii bolszewickiej, od 1938 roku w organach NKWD. 14 grudnia 1939 roku otrzymał stopień kapitana bezpieczeństwa państwowego. Od października 1939 roku do marca 1941 roku zastępca naczelnika Obwodowego Zarządu NKWD w Kalininie (obecnie Twer). W 1940 roku jeden z wykonawców zbrodni katyńskiej, organizator wymordowania w siedzibie Obwodowego Zarządu NKWD w Kalininie polskich jeńców wojennych z obozu w Ostaszkowie, następnie pochowanych w Miednoje.
9 lipca 1945 roku otrzymał stopień generała majora. Od 1948 roku pracował w Gułagu; był zastępcą naczelnika Dalstroju w Magadanie. Od stycznia 1953 roku naczelnik Zarządu Poprawczego Obozu Pracy (UITŁ) i budowy Omskostroju MWD. Według danych uzyskanych przez rosyjską Główną Prokuraturę Wojskową popełnił samobójstwo.
Odznaczenia.
I 6 medali.

</doc>
<doc id="2383091" url="https://pl.wikipedia.org/wiki?curid=2383091" title="Okręg wyborczy nr 32 do Senatu Rzeczypospolitej Polskiej (2001–2011)">
Okręg wyborczy nr 32 do Senatu Rzeczypospolitej Polskiej (2001–2011)

Okręg wyborczy nr 32 do Senatu Rzeczypospolitej Polskiej obejmował w latach 2001–2011 obszar województwa świętokrzyskiego. Wybierano w nim 3 senatorów na zasadzie większości względnej.
Powstał w 2001, jego obszar należał wcześniej do okręgów obejmujących województwo kieleckie oraz części województw częstochowskiego, piotrkowskiego, radomskiego i tarnobrzeskiego. Zniesiony został w 2011, na jego obszarze utworzono nowe okręgi nr 81, 82 i 83.
Siedzibą okręgowej komisji wyborczej były Kielce.
Wyniki wyborów.
Symbolem „●” oznaczono senatorów ubiegających się o reelekcję.
Wybory parlamentarne 2001.
"*Krzysztof Lipiec i Jerzy Suchański reprezentowali w Senacie IV kadencji (1997–2001) województwo kieleckie".

</doc>
<doc id="2383093" url="https://pl.wikipedia.org/wiki?curid=2383093" title="Okręg wyborczy nr 33 do Senatu Rzeczypospolitej Polskiej (2001–2011)">
Okręg wyborczy nr 33 do Senatu Rzeczypospolitej Polskiej (2001–2011)

Okręg wyborczy nr 33 do Senatu Rzeczypospolitej Polskiej obejmował w latach 2001–2011 obszar miasta na prawach powiatu Elbląga oraz powiatów bartoszyckiego, braniewskiego, działdowskiego, elbląskiego, iławskiego, lidzbarskiego, nowomiejskiego i ostródzkiego (województwo warmińsko-mazurskie). Wybierano w nim 2 senatorów na zasadzie większości względnej.
Powstał w 2001, jego obszar należał wcześniej do okręgów obejmujących województwo elbląskie oraz części województw ciechanowskiego, olsztyńskiego i toruńskiego. Zniesiony został w 2011, na jego obszarze utworzono nowe okręgi nr 84 i 85.
Siedzibą okręgowej komisji wyborczej był Elbląg.
Wyniki wyborów.
Symbolem „●” oznaczono senatorów ubiegających się o reelekcję.
Wybory parlamentarne 2001.
"*Tadeusz Kopacz i Józef Kuczyński reprezentowali w Senacie IV kadencji (1997–2001) województwo elbląskie, Sławomir Willenberg był wcześniej przedstawicielem województwa ciechanowskiego".
Wybory uzupełniające 2007.
Głosowanie odbyło się z powodu wyboru Elżbiety Gelert do Rady Miejskiej w Elblągu.

</doc>
<doc id="2383094" url="https://pl.wikipedia.org/wiki?curid=2383094" title="Okręg wyborczy nr 34 do Senatu Rzeczypospolitej Polskiej (2001–2011)">
Okręg wyborczy nr 34 do Senatu Rzeczypospolitej Polskiej (2001–2011)

Okręg wyborczy nr 34 do Senatu Rzeczypospolitej Polskiej obejmował w latach 2001–2011 obszar miasta na prawach powiatu Olsztyna oraz powiatów: ełckiego, giżyckiego, gołdapskiego, kętrzyńskiego, mrągowskiego, nidzickiego, oleckiego, olsztyńskiego, piskiego, szczycieńskiego i węgorzewskiego (województwo warmińsko-mazurskie). Wybierano w nim 2 senatorów na zasadzie większości względnej.
Powstał w 2001, jego obszar należał wcześniej do okręgów obejmujących województwo olsztyńskie oraz część województw ostrołęckiego i suwalskiego. Zniesiony został w 2011, na jego obszarze utworzono nowe okręgi nr 86 i 87.
Siedzibą okręgowej komisji wyborczej był Olsztyn.
Wyniki wyborów.
Symbolem „●” oznaczono senatorów ubiegających się o reelekcję.
Wybory parlamentarne 2001.
"*Janusz Lorenz i Paweł Abramski reprezentowali w Senacie IV kadencji (1997–2001) województwo olsztyńskie, Wiesław Pietrzak był wcześniej przedstawicielem województwa suwalskiego".

</doc>
<doc id="2383096" url="https://pl.wikipedia.org/wiki?curid=2383096" title="Okręg wyborczy nr 35 do Senatu Rzeczypospolitej Polskiej (2001–2011)">
Okręg wyborczy nr 35 do Senatu Rzeczypospolitej Polskiej (2001–2011)

Okręg wyborczy nr 35 do Senatu Rzeczypospolitej Polskiej obejmował w latach 2001–2011 obszar miast na prawach powiatu Kalisza i Leszna oraz powiatów gostyńskiego, jarocińskiego, kaliskiego, kępińskiego, kościańskiego, krotoszyńskiego, leszczyńskiego, ostrowskiego, ostrzeszowskiego, pleszewskiego i rawickiego (województwo wielkopolskie). Wybierano w nim 3 senatorów na zasadzie większości względnej.
Powstał w 2001, jego obszar należał wcześniej do okręgów obejmujących województwa kaliskie i leszczyńskie oraz część województwa poznańskiego. Zniesiony został w 2011, na jego obszarze utworzono nowe okręgi nr 94, 95 i 96.
Siedzibą okręgowej komisji wyborczej był Kalisz.
Wyniki wyborów.
Symbolem „●” oznaczono senatorów ubiegających się o reelekcję.
Wybory parlamentarne 2001.
"*Genowefa Ferenc i Andrzej Krzak reprezentowali w Senacie IV kadencji (1997–2001) województwo kaliskie, Zbigniew Kulak i Roman Skrzypczak byli wcześniej przedstawicielami województwa leszczyńskiego".

</doc>
<doc id="2383097" url="https://pl.wikipedia.org/wiki?curid=2383097" title="Okręg wyborczy nr 36 do Senatu Rzeczypospolitej Polskiej (2001–2011)">
Okręg wyborczy nr 36 do Senatu Rzeczypospolitej Polskiej (2001–2011)

Okręg wyborczy nr 36 do Senatu Rzeczypospolitej Polskiej obejmował w latach 2001–2011 obszar miasta na prawach powiatu Konina oraz powiatów gnieźnieńskiego, kolskiego, konińskiego, słupeckiego, średzkiego, śremskiego, tureckiego i wrzesińskiego (województwo wielkopolskie). Wybierano w nim 2 senatorów na zasadzie większości względnej.
Powstał w 2001, jego obszar należał wcześniej do okręgów obejmujących województwo konińskie oraz części województw bydgoskiego i poznańskiego. Zniesiony został w 2011, na jego obszarze utworzono nowe okręgi nr 92 i 93.
Siedzibą okręgowej komisji wyborczej był Konin.
Wyniki wyborów.
Symbolem „●” oznaczono senatorów ubiegających się o reelekcję.
Wybory parlamentarne 2001.
"*Ryszard Sławiński i Marek Waszkowiak reprezentowali w Senacie IV kadencji (1997–2001) województwo konińskie".
Wybory uzupełniające 2005.
Głosowanie odbyło się z powodu powołania Ryszarda Sławińskiego na członka Krajowej Rady Radiofonii i Telewizji.

</doc>
<doc id="2383098" url="https://pl.wikipedia.org/wiki?curid=2383098" title="Okręg wyborczy nr 37 do Senatu Rzeczypospolitej Polskiej (2001–2011)">
Okręg wyborczy nr 37 do Senatu Rzeczypospolitej Polskiej (2001–2011)

Okręg wyborczy nr 37 do Senatu Rzeczypospolitej Polskiej obejmował w latach 2001–2011 obszar powiatów chodzieskiego, czarnkowsko-trzcianeckiego, grodziskiego, międzychodzkiego, nowotomyskiego, obornickiego, pilskiego, szamotulskiego, wągrowieckiego, wolsztyńskiego i złotowskiego (województwo wielkopolskie). Wybierano w nim 2 senatorów na zasadzie większości względnej.
Powstał w 2001, jego obszar należał wcześniej do okręgów obejmujących województwo pilskie oraz części województw gorzowskiego, leszczyńskiego, poznańskiego i zielonogórskiego. Zniesiony został w 2011, na jego obszarze utworzono nowe okręgi nr 88 i 89.
Siedzibą okręgowej komisji wyborczej była Piła. 
Wyniki wyborów.
Symbolem „●” oznaczono senatorów ubiegających się o reelekcję.
Wybory parlamentarne 2001.
"*Henryk Stokłosa i Tadeusz Rzemykowski reprezentowali w Senacie IV kadencji (1997–2001) województwo pilskie".
Wybory uzupełniające 2011.
Głosowanie odbyło się z powodu wyboru Piotra Głowskiego na Prezydenta Miasta Piły.

</doc>
<doc id="2383099" url="https://pl.wikipedia.org/wiki?curid=2383099" title="Okręg wyborczy nr 38 do Senatu Rzeczypospolitej Polskiej (2001–2011)">
Okręg wyborczy nr 38 do Senatu Rzeczypospolitej Polskiej (2001–2011)

Okręg wyborczy nr 38 do Senatu Rzeczypospolitej Polskiej obejmował w latach 2001–2011 obszar miasta na prawach powiatu Poznania i powiatu poznańskiego (województwo wielkopolskie). Wybierano w nim 2 senatorów na zasadzie większości względnej.
Powstał w 2001, jego obszar należał wcześniej do okręgu obejmującego województwo poznańskie. Zniesiony został w 2011, na jego obszarze utworzono nowe okręgi nr 90 i 91.
Siedzibą okręgowej komisji wyborczej był Poznań.
Wyniki wyborów.
Symbolem „●” oznaczono senatorów ubiegających się o reelekcję.
Wybory parlamentarne 2001.
"*Wojciech Kruk i Jerzy Smorawiński reprezentowali w Senacie IV kadencji (1997–2001) województwo poznańskie".

</doc>
<doc id="2383101" url="https://pl.wikipedia.org/wiki?curid=2383101" title="Okręg wyborczy nr 39 do Senatu Rzeczypospolitej Polskiej (2001–2011)">
Okręg wyborczy nr 39 do Senatu Rzeczypospolitej Polskiej (2001–2011)

Okręg wyborczy nr 39 do Senatu Rzeczypospolitej Polskiej obejmował w latach 2001–2011 obszar miasta na prawach powiatu Koszalina oraz powiatów białogardzkiego, choszczeńskiego, drawskiego, kołobrzeskiego, koszalińskiego, sławieńskiego, szczecineckiego, świdwińskiego i wałeckiego (województwo zachodniopomorskie). Wybierano w nim 2 senatorów na zasadzie większości względnej.
Powstał w 2001, jego obszar należał wcześniej do okręgów obejmujących województwo koszalińskie oraz części województw gorzowskiego, pilskiego i słupskiego. Zniesiony został w 2011, na jego obszarze utworzono nowe okręgi nr 99 i 100.
Siedzibą okręgowej komisji wyborczej był Koszalin.
Wyniki wyborów.
Symbolem „●” oznaczono senatorów ubiegających się o reelekcję.

</doc>
<doc id="2383102" url="https://pl.wikipedia.org/wiki?curid=2383102" title="Okręg wyborczy nr 40 do Senatu Rzeczypospolitej Polskiej (2001–2011)">
Okręg wyborczy nr 40 do Senatu Rzeczypospolitej Polskiej (2001–2011)

Okręg wyborczy nr 40 do Senatu Rzeczypospolitej Polskiej obejmował w latach 2001–2011 obszar miast na prawach powiatu Szczecina i Świnoujścia oraz powiatów goleniowskiego, gryfickiego, gryfińskiego, kamieńskiego, łobeskiego, myśliborskiego, polickiego, pyrzyckiego i stargardzkiego (województwo zachodniopomorskie). Wybierano w nim 2 senatorów na zasadzie większości względnej.
Powstał w 2001, jego obszar należał wcześniej do okręgów obejmujących województwo szczecińskie i część województwa gorzowskiego. Zniesiony został w 2011, na jego obszarze utworzono nowe okręgi nr 97 i 98.
Siedzibą okręgowej komisji wyborczej był Szczecin.
Wyniki wyborów.
Symbolem „●” oznaczono senatorów ubiegających się o reelekcję.
Wybory parlamentarne 2001.
"*Zbigniew Zychowicz reprezentował w Senacie IV kadencji (1997–2001) województwo szczecińskie" (został wybrany w 2000).

</doc>
<doc id="2383104" url="https://pl.wikipedia.org/wiki?curid=2383104" title="Sofia Papamichalopulos">
Sofia Papamichalopulos

Sofia Papamichalopulos (Σοφία Παπαμιχαλοπούλου, ur. 5 kwietnia 1990 w Atenach) – cypryjska narciarka alpejska. Zajęła 72. miejsce w slalomie gigancie i 51. miejsce w slalomie na Mistrzostwach Juniorów 2007. Wystąpiła na Zimowych Igrzyskach Olimpijskich 2010 w Vancouver, gdzie zajęła 55. miejsce w slalomie gigancie i 53. miejsce w slalomie. Należy do klubu Nicosia Ski Club.

</doc>
<doc id="2383108" url="https://pl.wikipedia.org/wiki?curid=2383108" title="Okręgi wyborcze do Senatu Rzeczypospolitej Polskiej">
Okręgi wyborcze do Senatu Rzeczypospolitej Polskiej

Okręgi wyborcze do Senatu Rzeczypospolitej Polskiej – okręgi wyborcze utworzone na terytorium Polski w celu przeprowadzenia wyborów powszechnych do Senatu Rzeczypospolitej Polskiej (izby wyższej parlamentu). Od 2011 liczbę i kształt okręgów reguluje Ustawa z dnia 5 stycznia 2011 r. – Kodeks wyborczy. Wszystkie okręgi wyborcze są jednomandatowe, zatem w 100 okręgach wyborczych wybiera się łącznie 100 senatorów. Nad prawidłowym przeprowadzaniem wyborów czuwają okręgowe komisje wyborcze odpowiednie dla właściwych terytorialnie okręgów wyborczych do Sejmu Rzeczypospolitej Polskiej (izby niższej parlamentu).
Zasady tworzenia okręgów.
Okręgi wyborcze do Senatu Rzeczypospolitej Polskiej obejmują obszar całości lub części województwa, przy czym ich granice nie mogą naruszać granic okręgów wyborczych do Sejmu, zaś miasta liczące powyżej 500 000 mieszkańców mogą być dzielone na kilka okręgów. Ustaleniu podziału terytorium kraju na okręgi wyborcze i liczby wybieranych w nich senatorów służy norma przedstawicielstwa – iloraz liczby ludności Polski przez 100 (na podstawie danych Państwowej Komisji Wyborczej z 4 sierpnia 2011 wynosiła ona 377 813 mieszkańców), przy czym liczba mieszkańców w okręgu nie może być wyższa lub równa dwukrotności normy przedstawicielstwa oraz nie może być niższa niż połowa normy przedstawicielstwa. W województwie wybiera się senatorów w liczbie nie mniejszej niż liczba całkowita będąca ilorazem liczby mieszkańców województwa i normy przedstawicielstwa, a nie większej niż ta liczba całkowita powiększona o jeden.
Na terenie gmin wchodzących w skład poszczególnych okręgów wyborczych tworzone są obwody głosowania. Ponadto tworzone mogą być obwody dla:
Państwowa Komisja Wyborcza ma prawo przedkładania Sejmowi wniosków dotyczących propozycji zmian w podziale Polski na okręgi wyborcze, jeżeli konieczność taka wynika ze zmian w zasadniczym podziale terytorialnym państwa lub ze zmiany liczby mieszkańców w okręgu wyborczym lub w kraju. Dokonywanie zmian granic powiatów pociągających za sobą zmiany granic okręgów wyborczych jest zakazane w okresie 12 miesięcy poprzedzających upływ kadencji Sejmu i Senatu oraz po skróceniu kadencji Sejmu i Senatu. Zmian w podziale na okręgi wyborcze można dokonać nie później niż na 3 miesiące przed dniem upływu terminu zarządzenia wyborów do Sejmu i Senatu.
Ustalenie wyniku wyborów w okręgach.
Mandat senatorski w danym okręgu otrzymuje kandydat, który otrzymał największą liczbę głosów ważnych (większość względna), przy czym każdy komitet może wystawić wyłącznie jednego kandydata. Jeżeli dwóch lub więcej kandydatów otrzymało równą liczbę głosów, o pierwszeństwie rozstrzyga większa liczba obwodów głosowania, w których jeden z kandydatów uzyskał więcej głosów, a przy dalszej równości, przeprowadzane jest przez przewodniczącego okręgowej komisji wyborczej losowanie. Jeżeli zostanie zarejestrowany tylko jeden kandydat, uważa się tego kandydata za wybranego, jeżeli w głosowaniu otrzymał więcej niż połowę ważnie oddanych głosów (wybiera się między opcjami „tak” i „nie”).
Wybory uzupełniające.
W razie utraty mandatu przez senatora Prezydent RP zarządza przeprowadzenie wyborów uzupełniających w okręgu, z którego został on wybrany, w ciągu 3 miesięcy od dnia stwierdzenia wygaśnięcia mandatu senatora. Wyborów uzupełniających nie przeprowadza się w okresie 6 miesięcy przed dniem, w którym upływa termin zarządzenia wyborów do Sejmu.
Wygaśnięcie mandatu senatora niezwłocznie stwierdza Marszałek Senatu w formie obwieszczenia w następujących wypadkach:
Wykaz okręgów.
Według danych Państwowej Komisji Wyborczej z 9 października 2011 najwięcej mieszkańców – 643 133 – zamieszkiwało obszar okręgu wyborczego nr 30 (największe miasto – Oświęcim), a najmniej mieszkańców – 216 436 – zamieszkiwało teren okręgu nr 61 (Bielsk Podlaski).
W poszczególnych województwach wybiera się następującą liczbę senatorów:
Wybory na podstawie poprzednich ordynacji.
1922–1935.
Pierwszym aktem prawnym dotyczącym wyborów do Senatu RP była ustawa z dnia 28 lipca 1922 r. – Ordynacja wyborcza do Senatu, według której ustalono skład izby wyższej parlamentu w latach: 1922, 1928 i 1930. Jej zapisy nawiązywały do uchwalonej tego samego dnia ordynacji wyborczej do Sejmu. Czynne prawo wyborcze przysługiwało obywatelom powyżej 30. roku życia mającym prawa wyborcze do Sejmu, bierne – osobom powyżej 40. roku życia. 93 senatorów wybierano z list okręgowych, 18 z list państwowych.
Okręgami wyborczymi były poszczególne województwa, w których obsadzano następującą liczbę mandatów:
Wyborcy oddawali jeden głos na listę zamkniętą (bez wyboru konkretnego kandydata). Mandaty rozdzielano systemem proporcjonalnym przy pomocy metody D’Hondta – między listy okręgowe na podstawie liczby głosów otrzymanych w danym okręgu, zaś między listy państwowe na podstawie liczby mandatów zdobytych z list okręgowych.
1935–1938.
Ustawa z dnia 8 lipca 1935 r. – Ordynacja wyborcza do Senatu, uchwalona na podstawie konstytucji kwietniowej, zniosła zasadę powszechności wyborów do tej izby. Trzecia część Senatu – 32 osoby – była powoływana bezpośrednio przez Prezydenta RP, pozostała – 64 senatorów – wyłaniana była w wyniku wyborów pośrednich dokonywanych przez wojewódzkie kolegia wyborcze. Według tych zasad wybrano senatorów w 1935 i 1938.
Delegatów do wojewódzkich kolegiów wyborczych wybierali obywatele "z tytułu zasługi, wykształcenia lub zaufania" (m.in. odznaczeni orderami państwowymi; absolwenci wybranych typów szkół; posiadający stopień oficerski; członkowie samorządów terytorialnych; osoby zajmujące wybrane stanowiska w samorządach oraz organizacjach gospodarczych i zawodowych) powyżej 30. roku życia posiadający prawa wyborcze do Sejmu. Bierne prawo wyborcze przysługiwało obywatelom powyżej 40. roku życia posiadającym prawa wyborcze do Sejmu. Delegatów wybierano na zasadzie większości bezwzględnej (w ewentualnej III turze głosowania wystarczyła większość względna). Następnie tak wybrani członkowie wojewódzkich kolegiów wyborczych dokonywali wyboru senatorów spośród ustalonej przez komisję główną kolegium listy kandydatów.
Każdy z delegatów mógł oddać tyle głosów, ilu senatorów było wybieranych przez dane kolegium. W poszczególnych województwach obsadzano następującą liczbę mandatów:
Senatorami zostawali kandydaci, którzy otrzymali głosy stosownej większości delegatów.
1989–2001.
Wybory do nowo powołanego Senatu PRL w 1989 przeprowadzono na podstawie ordynacji wyborczej z 7 kwietnia 1989, zaś wybory do Senatu RP w latach: 1991, 1993 i 1997 – na podstawie ordynacji z 10 maja 1991. Czynne prawo wyborcze przysługiwało obywatelom powyżej 18. roku życia, bierne – powyżej 21. roku życia.
Okręgami wyborczymi były obszary poszczególnych województw, w których wybierano po 2 senatorów, a w katowickim i warszawskim – po 3.
Według ordynacji z 1989 uznawano, że wyborca oddaje głos na tych kandydatów, których nazwiska nie zostały skreślone na karcie do głosowania (nie więcej niż liczba obsadzanych w okręgu mandatów). Wybrani zostali kandydaci z kolejno największą liczbą oddanych głosów, przy czym każdy z nich musiał otrzymać więcej niż połowę głosów ważnych. Od 1991 mandaty obsadzano na zasadzie większości względnej, przy czym każdy głosujący miał prawo wyboru tylu kandydatów, ile miejsc obsadzano w tym okręgu (można było również wybrać mniejszą liczbę kandydatów).
2001–2011.
Wybory do Senatu RP w latach: 2001, 2005 i 2007 przeprowadzono na podstawie ordynacji wyborczej z 12 kwietnia 2001. Głównymi różnicami między obecnymi a zniesionymi przepisami były: wielkość i kształt okręgów wyborczych oraz liczba mandatów w nich obsadzanych. Podobnie jak obecnie czynne prawo wyborcze posiadali obywatele powyżej 18. roku życia, zaś bierne powyżej 30. roku życia.
Według ustawy w poszczególnych okręgach wybierano od 2 do 4 senatorów, przy czym pokrywały się one z okręgami wyborczymi do Sejmu (z wyjątkiem okręgu nr 12, obejmującego obszar okręgów nr 12 i 13 do izby niższej). Mandaty obsadzano na zasadzie większości względnej, przy czym każdy głosujący miał prawo wyboru tylu kandydatów, ile miejsc obsadzano w tym okręgu (można było również wybrać mniejszą liczbę kandydatów).
Wykaz okręgów 2001–2011.
Według danych Państwowej Komisji Wyborczej z 19 października 2007 (21 października tego roku odbyły się ostatnie wybory do Senatu na podstawie poprzedniej ordynacji) najwięcej mieszkańców – 1 753 921 – zamieszkiwało obszar okręgu wyborczego nr 12 z siedzibą w Krakowie. Najmniej mieszkańców – 603 700 – zamieszkiwało teren okręgu nr 26 (Częstochowa). Najwięcej osób przypadało na mandat w okręgu nr 40 (Szczecin) – 517 094, zaś najmniej w okręgu nr 26 (Częstochowa) – 301 850.
W poszczególnych województwach wybierano następującą liczbę senatorów:

</doc>
<doc id="2383109" url="https://pl.wikipedia.org/wiki?curid=2383109" title="Duncan Goodhew">
Duncan Goodhew

Duncan Alexander Goodhew (ur. 27 maja 1957) – brytyjski pływak. Trzykrotny medalista olimpijski Moskwy.
Specjalizował się w stylu klasycznym, choć sukcesy odnosił również w stylu zmiennym. Brał udział w dwóch igrzyskach (IO 76, IO 80). W 1980, pod nieobecność części sportowców, w tym amerykańskich pływaków, triumfował na dystansie 100 metrów stylem klasycznym i sięgnął po brąz w sztafecie w stylu zmiennym. Był brązowym medalistą mistrzostw świata w 1978 (w sztafecie w stylu zmiennym) oraz mistrzostw Europy, ma w dorobku medale Igrzysk Wspólnoty narodów.

</doc>
<doc id="2383114" url="https://pl.wikipedia.org/wiki?curid=2383114" title="Uzdrowienie niewidomego w Betsaidzie">
Uzdrowienie niewidomego w Betsaidzie

Uzdrowienie niewidomego w Betsaidzie − cud Jezusa dokonany podczas jego publicznej działalności w Galilei w okolicach Betsaidy, opisany w Ewangelii Marka.
Treść przekazu ewangelicznego.
Ewangelista Marek umieszcza opis cudu uzdrowienia niewidomego po drugim rozmnożeniu chleba, ponownym żądaniu znaku i dialogu z uczniami dotyczącego przebiegłości faryzeuszy. W Betsaidzie przyprowadzono do Jezusa niewidomego i poproszono o uzdrowienie go. Jezus wyprowadził go poza zabudowania, namaścił jego oczy własną śliną i włożył na niego ręce. Po ponownym nałożeniu rąk niewidomy zaczął widzieć.
Markowy opis cudu.
Tekst w tabeli został zaczerpnięty z Biblii Tysiąclecia.
Historyczność i lokalizacja.
W Ewangelii Marka zachowały się najstarsze ślady tradycji dwóch charakterystycznych gestów Jezusa: użycie śliny i nałożenie rąk. W obu przypadkach Chrystus wykorzystał elementy materialne, jak ślina i błoto. Dwuetapowość uzdrowienia miała sens katechetyczny w toku redakcji Marka. Podobnie jak uczniowie nie od razu zrozumieli i pojęli kim jest Mistrz z Nazaretu, podobnie niewidomy najpierw zobaczył jakby w zarysie, a dopiero po powtórnym nałożeniu rąk z całą wyrazistością. Sens redakcyjny umieszczenia opisu w tym konkretnym miejscu w ewangelii, tuż przed wyznaniem wiary Szymona Piotra, nie przeczy historyczności wydarzenia.
Betsaida została zlokalizowana przez archeologów izraelskich w 1989 na północ od Jeziora Tyberiadzkiego. Nie odnaleziono pozostałości chrześcijańskiego sanktuarium, które miałoby upamiętniać cud uzdrowienia niewidomego. Do poznania historii osady w czasach herodiańskich przyczyniły się również prace polskich archeologów w latach 1998-2000 pod kierunkiem Ilony Skupińskiej-Løvset. Na terenie wykopalisk istnieje udostępniany zwiedzającym izraelski park archeologiczny.

</doc>
<doc id="2383126" url="https://pl.wikipedia.org/wiki?curid=2383126" title="Christoforos Papamichalopulos">
Christoforos Papamichalopulos

Christoforos Papamichalopulos, (ur. 5 kwietnia 1988 w Atenach) – cypryjski narciarz alpejski.
Przebieg kariery.
Podczas Mistrzostw Świata 2007 nie ukończył pierwszego zjazdu kwalifikacyjnego do slalomu giganta, a w slalomie uzyskał 43. pozycję. Na Mistrzostwach Świata 2009 nie ukończył obu konkurencji. Wziął udział w Zimowych Igrzyskach Olimpijskich 2010, jednak także nie ukończył ani slalomu, ani slalomu giganta. Należy do klubu Ski Club Larnaca. Jest bratem Sofii.

</doc>
<doc id="2383128" url="https://pl.wikipedia.org/wiki?curid=2383128" title="Flaga obwodu omskiego">
Flaga obwodu omskiego

Flaga obwodu omskiego zatwierdzona 17 czerwca 2003 to prostokątny materiał w proporcjach (szerokość do długości) - 2:3. składający się z trzech równych wertykalnych pasów: dwóch czerwonych i umieszczonego pomiędzy nimi białego, w środku którego umieszczona jest poprzeczna niebieska (lazurowa) pofałdowana linia grubości równej 1/3 grubości pasa.
Kolory na fladze mają charakter symboliczny. Przeważający kolor na fladze, czerwony, symbolizuje odwagę i męstwo, to także kolor życia, miłosierdzia i miłości. Biały kolor to symbol łaskawości, czystości, wspaniałomyślności, ukazuje on na klimatyczną specyfikę Syberii. Pofałdowana niebieska (lazurowa) linia to symbol największej rzeki regionu Irtyszu, a alegorycznie oznacza piękno, wielkość i miękkość.

</doc>
<doc id="2383134" url="https://pl.wikipedia.org/wiki?curid=2383134" title="Sophia Papamichalopoulou">
Sophia Papamichalopoulou



</doc>
<doc id="2383135" url="https://pl.wikipedia.org/wiki?curid=2383135" title="Christopher Papamichalopoulou">
Christopher Papamichalopoulou



</doc>
<doc id="2383140" url="https://pl.wikipedia.org/wiki?curid=2383140" title="Służące (film)">
Służące (film)

Służące (ang. "The Help") – amerykańsko-indyjsko-arabski komediodramat z 2011 roku w reżyserii Tate’a Taylora, inspirowany powieścią o tym samym tytule z 2009 roku, autorstwa Kathryn Stockett. Za swoją rolę Octavia Spencer otrzymała Oscara w kategorii najlepsza aktorka drugoplanowa.
Obsada.
i inni
Fabuła.
Lata 60. XX wieku na Południu Stanów Zjednoczonych. Początkująca dziennikarka Skeeter spisuje historie czarnoskórych służących wywołując skandal wśród wyższych sfer. Szykanowane i poniżane przez całe życie kobiety, dzięki postawie i namowom młodej dziennikarki, postanawiają walczyć o swoją godność.

</doc>
<doc id="2383154" url="https://pl.wikipedia.org/wiki?curid=2383154" title="Mistrzostwa Świata w Zapasach 2011">
Mistrzostwa Świata w Zapasach 2011

Mistrzostwa Świata w Zapasach 2011 odbyły się od 12 do 18 września 2011 w hali Sinan Erdem w Stambule.

</doc>
<doc id="2383161" url="https://pl.wikipedia.org/wiki?curid=2383161" title="Okurisuzume">
Okurisuzume



</doc>
<doc id="2383170" url="https://pl.wikipedia.org/wiki?curid=2383170" title="Gamescom">
Gamescom

gamescom – targi gier komputerowych odbywające się od 2009 roku w centrum wystawienniczym Koelnmesse w Kolonii w Niemczech. Organizowane są przez Bundesverband Interaktive Unterhaltungssoftware (German Federal Association of Interactive Entertainment Software), od 2018 roku przez game – Verband der deutschen Games-Branche.
gamescom to drugie pod względem wielkości targi gier komputerowych na świecie. W 2012 roku odwiedziło je 275 000 osób z 83 krajów, w tym około 5300 dziennikarzy i ponad 600 wystawców, a w 2017 roku 355 000 fanów elektronicznej rozrywki, ponad 5400 dziennikarzy i 919 wystawców z 54 krajów. Po raz pierwszy odbyły się w 2009 roku i trwały od 19 do 23 sierpnia. Targi gamescom 2011 trwały od 17 do 21 sierpnia 2011. W 2012 roku odbyły się w dniach od 15 do 19 sierpnia, a w 2017 roku trwały od 22 do 26 sierpnia. W 2018 targi odbyły się w dniach od 21 do 25 sierpnia. W 2019 roku liczba odwiedzających targi sięgnęła 373 tys. osób.

</doc>
<doc id="2383171" url="https://pl.wikipedia.org/wiki?curid=2383171" title="Leoncjusz (arcybiskup Cypru)">
Leoncjusz (arcybiskup Cypru)

Leoncjusz (ur. 3 marca 1896 w Limassol, zm. 26 lipca 1947) – zwierzchnik Cypryjskiego Kościoła Prawosławnego w 1947.
Życiorys.
W 1930 został wybrany na metropolitę Pafos. Miał prawicowe poglądy polityczne. Od 1933 do 1947 pełnił funkcję "locum tenens" arcybiskupstwa Cypru, gdyż po śmierci arcybiskupa Cyryla III brytyjskie władze kolonialne nie zgodziły się na wybór nowego zwierzchnika Kościoła zgodnie z tradycyjnymi procedurami. Ponadto wygnanie metropolitów Kition Nikodem i Cyrynei Makarego II, oskarżonych o współorganizację powstania na Cyprze w 1931, uniemożliwiło sformowanie Świętego Synodu Kościoła.
Leoncjusz łączył działalność religijną z wspieraniem ruchu narodowego Greków cypryjskich. Z tego powodu był dwukrotnie osadzany w areszcie domowym: między kwietniem 1938 a kwietniem 1939 i ponownie między majem 1939 a majem 1940. Szczególnie zajmował się prowadzonymi przez Kościół szkołami.
W 1946 udał się do Aten, a następnie do Londynu, by prosić o przyłączenie Cypru do Grecji ("enosis").
Wyboru Leoncjusza na arcybiskupa Cypru dokonał w czerwcu 1947 Synod Elekcyjny, w którym obok hierarchii cypryjskiej wzięli udział duchowni z Patriarchatu Konstantynopolitańskiego: metropolita Sardes Maksym i metropolita Pergamonu Adamant. Leoncjusz zmarł 37 dni po swojej intronizacji.

</doc>
<doc id="2383180" url="https://pl.wikipedia.org/wiki?curid=2383180" title="Charles Tellier">
Charles Tellier

Charles Albert Tellier (ur. 1828 w Amiens - zm. 1913 w 16. dzielnicy Paryża) – francuski inżynier, pionier chłodnictwa. Stworzył pierwsze chłodziarki absorpcyjne (niezależnie od Ferdinanda Philippe'a Carré'a, 1860) i sprężarkowe (1867). Skonstruował również pierwszego chłodnicowca tzw. "Frigorifique" (1875).

</doc>
<doc id="2383197" url="https://pl.wikipedia.org/wiki?curid=2383197" title="Okręg wyborczy Legnica">
Okręg wyborczy Legnica



</doc>
<doc id="2383198" url="https://pl.wikipedia.org/wiki?curid=2383198" title="Okręg wyborczy Wałbrzych">
Okręg wyborczy Wałbrzych



</doc>
<doc id="2383199" url="https://pl.wikipedia.org/wiki?curid=2383199" title="Okręg wyborczy Wrocław">
Okręg wyborczy Wrocław



</doc>
<doc id="2383200" url="https://pl.wikipedia.org/wiki?curid=2383200" title="Okręg wyborczy Bydgoszcz">
Okręg wyborczy Bydgoszcz



</doc>
<doc id="2383201" url="https://pl.wikipedia.org/wiki?curid=2383201" title="Okręg wyborczy Toruń">
Okręg wyborczy Toruń



</doc>
<doc id="2383203" url="https://pl.wikipedia.org/wiki?curid=2383203" title="Okręg wyborczy Lublin">
Okręg wyborczy Lublin



</doc>
<doc id="2383204" url="https://pl.wikipedia.org/wiki?curid=2383204" title="Okręg wyborczy Chełm">
Okręg wyborczy Chełm



</doc>
<doc id="2383205" url="https://pl.wikipedia.org/wiki?curid=2383205" title="Okręg wyborczy Zielona Góra">
Okręg wyborczy Zielona Góra



</doc>
<doc id="2383207" url="https://pl.wikipedia.org/wiki?curid=2383207" title="Okręg wyborczy Łódź">
Okręg wyborczy Łódź



</doc>
<doc id="2383210" url="https://pl.wikipedia.org/wiki?curid=2383210" title="Henry De Vere Stacpoole">
Henry De Vere Stacpoole

Henry De Vere Stacpoole (ps. "Tyler De Saix", ur. 1863 w Kingstown, zm. 1951) – irlandzki pisarz.
Przez ponad 40 lat był lekarzem okrętowym; znał bardzo dobrze wyspy południowego Pacyfiku i szczegółowo opisywał je w swoich książkach. W latach 20. XX wieku przeniósł się na wyspę Wight, gdzie zmarł. Jego powieść "Błękitna laguna" została trzykrotnie zekranizowana.

</doc>
<doc id="2383211" url="https://pl.wikipedia.org/wiki?curid=2383211" title="Okręg wyborczy Piotrków Trybunalski">
Okręg wyborczy Piotrków Trybunalski



</doc>
<doc id="2383212" url="https://pl.wikipedia.org/wiki?curid=2383212" title="Okręg wyborczy Sieradz">
Okręg wyborczy Sieradz



</doc>
<doc id="2383213" url="https://pl.wikipedia.org/wiki?curid=2383213" title="Puchar Luksemburga w piłce siatkowej mężczyzn (2011/2012)">
Puchar Luksemburga w piłce siatkowej mężczyzn (2011/2012)

Puchar Luksemburga w piłce siatkowej mężczyzn 2011/2012 (fr. Loterie Nationale Coupe de Luxembourg 2011/2012) - 47. sezon rozgrywek o siatkarski Puchar Luksemburga odbywających się od 1966 roku. Zainaugurowane zostały 22 października 2011 roku i trwały do 4 marca 2012 roku. Brały w nich udział kluby z Novotel-Ligue, Division 1 i Division 2.
Rozgrywki składały się z 1/8 finału, ćwierćfinałów, półfinałów i finału.
Puchar Luksemburga zdobył klub .

</doc>
<doc id="2383214" url="https://pl.wikipedia.org/wiki?curid=2383214" title="Okręg wyborczy Chrzanów">
Okręg wyborczy Chrzanów



</doc>
<doc id="2383215" url="https://pl.wikipedia.org/wiki?curid=2383215" title="Okręg wyborczy Kraków">
Okręg wyborczy Kraków



</doc>
<doc id="2383218" url="https://pl.wikipedia.org/wiki?curid=2383218" title="Okręg wyborczy Nowy Sącz">
Okręg wyborczy Nowy Sącz



</doc>
<doc id="2383219" url="https://pl.wikipedia.org/wiki?curid=2383219" title="Okręg wyborczy Tarnów">
Okręg wyborczy Tarnów



</doc>
<doc id="2383220" url="https://pl.wikipedia.org/wiki?curid=2383220" title="Okręg wyborczy Płock">
Okręg wyborczy Płock



</doc>
<doc id="2383221" url="https://pl.wikipedia.org/wiki?curid=2383221" title="Okręg wyborczy Radom">
Okręg wyborczy Radom



</doc>
<doc id="2383223" url="https://pl.wikipedia.org/wiki?curid=2383223" title="Okręg wyborczy Siedlce">
Okręg wyborczy Siedlce



</doc>
<doc id="2383224" url="https://pl.wikipedia.org/wiki?curid=2383224" title="Okręg wyborczy Warszawa">
Okręg wyborczy Warszawa



</doc>
<doc id="2383225" url="https://pl.wikipedia.org/wiki?curid=2383225" title="Okręg wyborczy Warszawa II">
Okręg wyborczy Warszawa II



</doc>
<doc id="2383226" url="https://pl.wikipedia.org/wiki?curid=2383226" title="Okręg wyborczy Opole">
Okręg wyborczy Opole



</doc>
<doc id="2383228" url="https://pl.wikipedia.org/wiki?curid=2383228" title="Okręg wyborczy Krosno">
Okręg wyborczy Krosno



</doc>
<doc id="2383229" url="https://pl.wikipedia.org/wiki?curid=2383229" title="Okręg wyborczy Rzeszów">
Okręg wyborczy Rzeszów



</doc>
<doc id="2383230" url="https://pl.wikipedia.org/wiki?curid=2383230" title="Okręg wyborczy Białystok">
Okręg wyborczy Białystok



</doc>
<doc id="2383232" url="https://pl.wikipedia.org/wiki?curid=2383232" title="Okręg wyborczy Gdańsk">
Okręg wyborczy Gdańsk



</doc>
<doc id="2383233" url="https://pl.wikipedia.org/wiki?curid=2383233" title="Okręg wyborczy Gdynia">
Okręg wyborczy Gdynia



</doc>
<doc id="2383234" url="https://pl.wikipedia.org/wiki?curid=2383234" title="Okręg wyborczy Bielsko-Biała">
Okręg wyborczy Bielsko-Biała



</doc>
<doc id="2383236" url="https://pl.wikipedia.org/wiki?curid=2383236" title="Okręg wyborczy Częstochowa">
Okręg wyborczy Częstochowa



</doc>
<doc id="2383237" url="https://pl.wikipedia.org/wiki?curid=2383237" title="Okręg wyborczy Gliwice">
Okręg wyborczy Gliwice



</doc>
<doc id="2383238" url="https://pl.wikipedia.org/wiki?curid=2383238" title="Okręg wyborczy Rybnik">
Okręg wyborczy Rybnik



</doc>
<doc id="2383240" url="https://pl.wikipedia.org/wiki?curid=2383240" title="Okręg wyborczy Katowice">
Okręg wyborczy Katowice



</doc>
<doc id="2383241" url="https://pl.wikipedia.org/wiki?curid=2383241" title="Okręg wyborczy Sosnowiec">
Okręg wyborczy Sosnowiec



</doc>
<doc id="2383242" url="https://pl.wikipedia.org/wiki?curid=2383242" title="Okręg wyborczy Kielce">
Okręg wyborczy Kielce



</doc>
<doc id="2383243" url="https://pl.wikipedia.org/wiki?curid=2383243" title="Okręg wyborczy Elbląg">
Okręg wyborczy Elbląg



</doc>
<doc id="2383244" url="https://pl.wikipedia.org/wiki?curid=2383244" title="Okręg wyborczy Olsztyn">
Okręg wyborczy Olsztyn



</doc>
<doc id="2383247" url="https://pl.wikipedia.org/wiki?curid=2383247" title="Okręg wyborczy Kalisz">
Okręg wyborczy Kalisz



</doc>
<doc id="2383248" url="https://pl.wikipedia.org/wiki?curid=2383248" title="Okręg wyborczy Konin">
Okręg wyborczy Konin



</doc>
<doc id="2383249" url="https://pl.wikipedia.org/wiki?curid=2383249" title="Okręg wyborczy Piła">
Okręg wyborczy Piła



</doc>
<doc id="2383250" url="https://pl.wikipedia.org/wiki?curid=2383250" title="Okręg wyborczy Poznań">
Okręg wyborczy Poznań



</doc>
<doc id="2383251" url="https://pl.wikipedia.org/wiki?curid=2383251" title="Okręg wyborczy Koszalin">
Okręg wyborczy Koszalin



</doc>
<doc id="2383252" url="https://pl.wikipedia.org/wiki?curid=2383252" title="Okręg wyborczy Szczecin">
Okręg wyborczy Szczecin



</doc>
<doc id="2383258" url="https://pl.wikipedia.org/wiki?curid=2383258" title="Thomas Telford">
Thomas Telford

Thomas Telford (ur. 9 sierpnia 1757 w Glendinning, Westerkirk, Eskdale, zm. 2 września 1834 w Londynie) – brytyjski inżynier i architekt. Projektował oraz budował kanały, mosty i porty. Był członkiem Royal Society w Londynie.
Do najważniejszych konstrukcji Telforda należą Kanał Kaledoński (1801-1822), Akwedukt i kanał Pontcysyllte, Menai Suspension Bridge oraz most w Edynburgu (1832).
Zaprojektował drogę kołową Warszawa-Brześć.

</doc>
<doc id="2383260" url="https://pl.wikipedia.org/wiki?curid=2383260" title="Maria Konowałowa">
Maria Konowałowa



</doc>
<doc id="2383272" url="https://pl.wikipedia.org/wiki?curid=2383272" title="Rhinotyphlops boylei">
Rhinotyphlops boylei

Rhinotyphlops boylei – endemiczny gatunek węża z rodziny ślepuchowatych.
Gatunek ten osiąga długość 21 cm. Ciało w kolorze oliwkowo-brązowe, brzuch żółty.
Występuje na terenie Afryki Południowej.

</doc>
<doc id="2383280" url="https://pl.wikipedia.org/wiki?curid=2383280" title="Kamieniec (szczyt)">
Kamieniec (szczyt)

Kamieniec (454 m n.p.m.) – szczyt na Pogórzu Strzyżowskim, na południe od Dębicy. Na wierzchołku wznosi się widoczny z daleka przekaźnik telewizyjny. Na zachodnim ramieniu góry położona jest wieś Głobikowa, w której znajduje się schronisko młodzieżowe "Rozdzielnia Wiatrów" oraz wieża widokowa.
Szlaki znakowane:

</doc>
<doc id="2383287" url="https://pl.wikipedia.org/wiki?curid=2383287" title="Heinrich Tessenow">
Heinrich Tessenow

Heinrich Tessenow (ur. 7 kwietnia 1876 w Rostocku. zm. 1 listopada 1950 w Berlinie) – niemiecki architekt. Postulował architekturę prostą i związaną organicznie z naturą, zwaną Reformarchitektur, będącą całkowitym przeciwieństwem secesji. Stworzył projekty miast ogrodów: Magdeburgu-Hopfengarten i Dreźnie-Hellerau. Był autorem publikacji teoretycznych na temat architektury.
Życiorys.
Po ukończeniu szkoły średniej pracował w warsztacie stolarskim ojca i uczęszczał do szkoły rzemiosła budowlanego. Następnie studiował na politechnice w Monachium.
Po ukończeniu studiów pracował jako nauczyciel w szkołach rzemiosła budowlanego, a w latach 1909-1911 jako asystent na politechnice w Dreźnie. Był też wykładowcą w Niemieckich Warsztatach Hellerau, w Trewirze i Wiedniu.
W latach 1920-1926 był profesorem Akademii Sztuk Pięknych w Dreźnie, a od 1926 do 1941 politechniki w Berlinie, gdzie był przełożonym asystenta Alberta Speera. Po II wojnie światowej kontynuował działalność na politechnice w Berlinie.
W swojej twórczości Tessenow odrzucał wystrój, był zwolennikiem surowej, monumentalnej architektury. Projektował miasta-ogrody, domy mieszkalne i szkoły. Do najważniejszych dzieł Tessenowa zaliczają się teatr festiwalowy i osiedle mieszkaniowe w Dreźnie-Hellerau, miasto-ogród w Magdeburgu-Hopfengarten oraz most na Łabie w Miśni.
W Berlinie zaprojektował wnętrze Nowego Odwachu jako miejsca pamięci poległych w I wojnie światowej.

</doc>
<doc id="2383290" url="https://pl.wikipedia.org/wiki?curid=2383290" title="Stosunki Serbii z Unią Europejską">
Stosunki Serbii z Unią Europejską

Stosunki Serbii z Unią Europejską – Serbia oficjalnie przystąpiła do unijnego "procesu stabilizacji i stowarzyszenia Bałkanów Zachodnich" 23 grudnia 2009 roku, kiedy to serbski prezydent Boris Tadić złożył w Sztokholmie oficjalny wniosek o członkostwo w Unii Europejskiej. Integracja tego kraju z UE zacieśniła się, kiedy do władzy doszedł po wyborach prezydenckich w 2004 roku proeuropejski prezydent Tadić. Największymi przeszkodami w przystąpieniu Serbii do UE są: sprawa niepodległości Kosowa oraz rozliczenie przed Trybunałem w Hadze osób odpowiedzialnych za zbrodnie wojenne popełnione w czasie wojny w byłej Jugosławii. 17 grudnia 2013 komisarz ds. Rozszerzenia Štefan Füle podał, że negocjacje członkowskie z Serbią rozpoczną się 21 stycznia 2014.
Historia integracji.
Okres do 2000 roku.
Już zalążek Unii Europejskiej – Europejska Wspólnota Gospodarcza był politycznie i gospodarczo zaangażowany na terenie Bałkanów Zachodnich. EWG w 1980 roku podpisała "umowę o współpracy" z Socjalistyczną Federalną Republiką Jugosławii, a w 1981 roku zaczęło w Belgradzie funkcjonować stałe przedstawicielstwo Komisji Europejskiej. Umowa o współpracy przestała obowiązywać wraz z rozpadem Jugosławii, nie oznaczało to jednak końca zaangażowania UE w regionie.
Kilka kolejnych lat nie przynosiło większych efektów w rozwoju relacji na płaszczyźnie UE-Serbia. Stosunki w tym okresie były dość chłodne. Kraj ten jednak chętnie korzystał z wysyłanej przez UE pomocy humanitarnej. Unia wspierała także środowiska i obszary pozostające w opozycji do reżimu Slobodana Miloševicia. W 1997 roku Unia Europejska przyjęła zasadę "regionalnego podejścia do Bałkanów Zachodnich", stanowiącego ramy polityczne i ekonomiczne dla rozwoju stosunków bilateralnych.
Na podstawie rezolucji Organizacji Narodów Zjednoczonych z 1999 roku Serbia wskutek konfliktu z tego roku w Kosowie de facto straciła kontrolę nad tą południową prowincją. Unia Europejska stała się czwartym filarem sprawującym tymczasową kontrolę przy "Misji Tymczasowej Administracji Organizacji Narodów Zjednoczonych w Kosowie" ("UNMIK").
Okres 2000–2005.
5 października 2000 roku w Serbii obalono autokratyczne rządy prezydenta Slobodana Miloševicia. Od tego czasu w kraju zaczęła rządzić "Demokratyczna Opozycja Serbii". Nowe ugrupowanie za swój główny cel postawiło integrację z Unią Europejską. Na szczycie w Feira Rada UE stwierdziła, że "wszystkie państwa Bałkanów Zachodnich mają perspektywę członkostwa".
Ponieważ znaczna część krajów UE była już wówczas gotowa uznać aspirujące do proklamowania niepodległości Kosowo, dla części serbskich polityków znacznie atrakcyjniejszym wyborem strategicznym był sojusz z Rosją a nie z Wspólnotą Europejską.
27 czerwca 2004 roku na prezydenta Serbii w drugiej turze wyborów wygrał zdecydowanie proeuropejski polityk Boris Tadić zdobywając 53% głosów. Tym wyborem według wielu komentatorów Serbia wybrała drogę do Unii Europejskiej, rezygnując z zacieśnienia współpracy z Rosją.
Stowarzyszenie Serbii z UE.
Serbia w 2005 roku rozpoczęła z Unią Europejską negocjacje o stowarzyszeniu a 29 kwietnia 2008 roku podpisano porozumienie w tej sprawie. Decyzja ta została podjęta na dwa tygodnie przed wyborami parlamentarnymi w tym kraju. Podpisanie umowy było możliwe po zmianie stanowiska Belgii i Holandii, które dotychczas były przeciwnikami tejże umowy. Uzależniały one bowiem podpisanie umowy od zaangażowania Belgradu w pełną współpracę z haskim trybunałem ds. zbrodni wojennych w byłej Jugosławii. UE osiągnęła jednak w tej materii kompromis – dalsze decyzje co do przyszłości Serbii UE będzie podejmowała jednomyślnie na podstawie własnych obserwacji czy kraj ten rzeczywiście z haskim trybunałem współpracuje.
Status kraju kandydującego.
1 marca 2012 roku Rada Europejska zdecydowała o przyznaniu Serbii statusu kraju kandydującego do Unii Europejskiej . 17 grudnia 2013 komisarz ds. Rozszerzenia Štefan Füle podał, że negocjacje członkowskie z Serbią rozpoczną się 21 stycznia 2014.
Przeszkody w przystąpieniu Serbii do UE.
Serbia spotyka się z licznymi trudnościami na drodze do integracji z Unią Europejską. Najpoważniejszymi przeszkodami jest nieuregulowana sprawa Kosowa i pogorszenie stosunków dyplomatycznych z krajami, które uznały jego niepodległość oraz niedostateczna współpraca z trybunałem w Hadze.
Kosowo.
Kosowo 17 lutego 2008 roku proklamowało niepodległość i de facto potwierdziło istniejącą już od dawna pełną niezależność od Belgradu. Krok ten spotkał się ze zdecydowanym sprzeciwem ze strony Serbii. 22 spośród 27 unijnych państw członkowskich uznało Kosowo jako niepodległe państwo. Rumunia, Hiszpania i Cypr nie uznały jego suwerenności a Słowacja i Grecja nie ustosunkowały się dotąd w tej sprawie.
23 lipca 2010 roku Międzynarodowy Trybunał Sprawiedliwości w Hadze niejednogłośnie uznał, że proklamowanie przez Kosowo niepodległości nie jest sprzeczne z międzynarodową literą prawa. Jak napisano w uzasadnieniu orzeczenia MTS "prawo międzynarodowe nie zawiera zakazu ogłoszenia deklaracji niepodległości". Dziesięciu sędziów Trybunału było za przyjęciem takiego werdyktu, czterech było przeciwko. Zagraniczni komentatorzy stwierdzili, że decyzja haskiego Trybunału Sprawiedliwości jest "wielką porażką Serbii".
4 dni po tym wydarzeniu, 27 lipca 2010 roku w Serbii zwołano nadzwyczajne posiedzenie parlamentu. Uchwalono na nim rezolucję w której napisano, że "Serbia nigdy nie uzna niepodległości Kosowa". Spośród 250 deputowanych 192 głosowało za przyjęciem rezolucji w takim kształcie, 26 było przeciw a 2 się wstrzymało. Serbski prezydent Boris Tadić stwierdził, że "decyzja MTS jest trudna i Belgrad będzie zabiegał o rezolucję ONZ, która zobowiązywałaby obie strony do rozpoczęcia dialogu".
22 października 2010 roku Kosowo zadeklarowało gotowość podjęcia rozmów z Serbią pod auspicjami UE. Rozmowy między Belgradem a Prisztiną rozpoczęły się 8 marca 2011 roku w Brukseli. Jak zadeklarowała jeszcze przed rozpoczęciem spotkania szefowa unijnej dyplomacji Catherine Ashton "rozmowy będą okazją do zbliżenia Belgradu i Prisztiny do Unii Europejskiej".
Sprawa Kosowa jest poważną przeszkodą na drodze Serbii do UE. Unia Europejska wielokrotnie dawała do zrozumienia, że nie jest gotowa przyjąć Serbii do swych szeregów, o ile ta nie ułoży sobie stosunków z Kosowem.
Trybunał w Hadze.
Sprawa wydania i osądzenia osób odpowiedzialnych za zbrodnie wojenne w byłej Jugosławii jest jednym z warunków przystąpienia Serbii do UE. Szef Komisji Europejskiej Jose Manuel Barroso powiedział wprost, że "Serbia wejdzie do UE jeżeli wyda zbrodniarzy wojennych". Spośród krajów członkowskich UE to Holandia sprzeciwiała się przyjęciu wniosku akcesyjnego w październiku 2010 roku ze względu na nienależytą współpracę Serbii z trybunałem w Hadze, w związku z brakiem sukcesów w ściganiu osób oskarżonych o zbrodnie wojenne oraz konfrontacyjną polityką wobec Kosowa.
Po tym, jak w 2000 roku obalono autokratyczne rządy Slobodana Miloševicia 1 kwietnia 2001 został aresztowany w Belgradzie przez serbską policję pod zarzutem nadużycia władzy i korupcji, a następnie 29 czerwca 2001 roku przekazany przed Międzynarodowy Trybunał Karny dla byłej Jugosławii w Hadze, który oskarżył go o wywołanie konfliktów wojennych w Kosowie, Chorwacji i Bośni. Łącznie postawiono mu 66 zarzutów. 11 marca 2006 zmarł w haskim więzieniu. Oficjalną przyczyną jego śmierci podaną przez lekarzy był atak serca, choć jego zwolennicy powołując się na wykrycie szkodliwych substancji w jego organizmie (o których Milošević informował już wcześniej), uważają, że było to otrucie. Wraz z jego śmiercią, trybunał w Hadze mimo pięcioletniego procesu nie zdołał wydać jakiegokolwiek wyroku.
Już tydzień po tych słowach Belgrad zaczął spełniać ten warunek. 26 maja 2011 roku serbska policja aresztowała Ratka Mladicia, a już pięć dni później został poddany ekstradycji z Serbii do Hagi. Zbrodniarz ukrywał się pod zmienionym nazwiskiem w miejscowości Lazarevo niedaleko miasta Zrenjanin.
Niespełna dwa miesiące po aresztowaniu Mladicia 20 lipca 2011 roku serbska policja zatrzymała kolejnego zbrodniarza wojennego – Gorana Hadžicia. Po tych zatrzymaniach szef Komisji Europejskiej Jose Manuel Barosso, przewodniczący Rady Europejskiej Herman Van Rompuy i szefowej unijnej dyplomacji Catherine Ashton we wspólnym oświadczeniu napisali, że "Unia Europejska z zadowoleniem przyjmuje aresztowanie Gorana Hadżicia przez serbskie władze".
Część komentatorów uważa, że zatrzymanie najpierw Mladicia, a potem Hadžicia otworzyło Serbii drogę do europejskiej wspólnoty.
Problemy wewnętrzne.
Przeciwnicy przystąpienia Serbii do Unii Europejskiej oprócz nieuregulowanego statusu prawnego Kosowa i skomplikowanej współpracy z trybunałem w Hadze równie mocno podkreślają trudną sytuację gospodarczą kraju.
W Serbii duży problem stanowi biurokracja i korupcja. Te dwa procedery skutecznie hamują rozwój gospodarki kraju. Inflacja w Serbii wynosi aż 10,3% rok do roku przy 1,4% w Unii Europejskiej w takim samym okresie. Podobna przepaść jest we wskaźnikach bezrobocia – w Serbii wynosi ono 20%, przy 9,6% w UE.
Argumenty za i przeciw.
Sprawa przystąpienia Serbii do Unii Europejskiej wzbudzała zarówno wśród publicystów, jak i samych polityków wiele kontrowersji. Jest wiele argumentów zarówno za jak i przeciw serbskiej integracji z UE.
Stanowiska największych partii politycznych.
Serbska scena polityka była i jest nadal dość podzielona w kwestii integracji z UE. Część polityków widziała w tym szansę na lepszą przyszłość, część jest zdania, że lepiej zacieśnić współpracę z Rosją.
Stanowiska wybranych państw europejskich.
Państwa Unii Europejskiej zasadniczo zgadzają się na przystąpienie Serbii do tej organizacji. Wyjątkiem jest Holandia, która jest niechętna.
Państwa wspierające:
Spośród krajów Unii Europejskiej najbardziej niechętnym członkostwu Serbii w UE jest Holandia. Kraj ten wyraził "sprzeciw wobec implementacji części handlowej umowy stowarzyszeniowej" podpisanej w kwietniu 2008 roku.
Społeczne poparcie integracji wśród Serbów.
Według przeprowadzonego przez "Gullop Balkan Monitor" w 2009 roku sondażu społeczne poparcie integracji Serbii z Unią Europejską wśród samych Serbów sukcesywnie maleje. Za przystąpienie swego kraju do UE jako "dobre i potrzebne" w 2009 roku uznało 50% respondentów. Dokładnie takiej odpowiedzi rok wcześniej udzieliło 58% ankietowanych, a w 2006 roku – 61%. Liczba ta spadła więc w ciągu trzech lat o 11 punktów procentowych..
Jednocześnie w przypadku ewentualnego referendum sukcesyjnego aż 69% osób biorących udział w sondażu stwierdziło, że zagłosowałoby "za" przystąpieniem swego kraju do Unii Europejskiej – zatem znacznie więcej niż osób nastawionych pozytywnie do akcesji.
Po ewentualnym wstąpieniu Serbii do UE 71% Serbów spodziewa się wzrostu gospodarczego, a 75% wzrostu konkurencji dla krajowych przedsiębiorstw. Jednocześnie 93% Serbów spodziewa się ułatwień w podróżowaniu.
Porównanie podstawowych informacji i wskaźników gospodarczych.
"Źródła"

</doc>
<doc id="2383297" url="https://pl.wikipedia.org/wiki?curid=2383297" title="Typhlops boylei">
Typhlops boylei

 #PATRZ Rhinotyphlops boylei

</doc>
<doc id="2383298" url="https://pl.wikipedia.org/wiki?curid=2383298" title="Roberto González Nieves">
Roberto González Nieves

Roberto Octavio González Nieves OFM (ur. 2 czerwca 1950 w Elizabeth, New Jersey) − amerykański arcybiskup, ordynariusz archidiecezji San Juan de Puerto Rico.
Życiorys.
Roberto Octavio Nieves urodził się w Stanach Zjednoczonych w rodzinie portorykańskich emigrantów Jessego Hirama Gonzáleza i Frances Iris Nieves. Do Zakonu Braci Mniejszych wstąpił 20 sierpnia 1972 w Prowincji Najświętszego Imienia Jezus w Nowym Jorku. Nowicjat ukończył 25 sierpnia 1973. Uroczystą profesję złożył 21 sierpnia 1976. Po ukończeniu studiów filozoficzno-teologicznych przyjął święcenia kapłańskie 8 maja 1977 z rąk bpa Lorenzo Michele Josepha Graziano OFM.
W 1988 został mianowany biskupem pomocniczym archidiecezji w Bostonie. Sakrę biskupią przyjął z rąk kardynała Bernarda Lawa 3 października 1988. Był tytularnym biskupem Ursony. W maju 1995 został mianowany biskupem koadiutorem diecezji w Corpus Christi w Teksasie. Ordynariuszem został 1 kwietnia 1997.
Papież Jan Paweł II wyniósł bpa Nievesa na siedzibę arcybiskupią w San Juan de Portorico 26 marca 1999. Roberto Octavio Nieves był przewodniczącym konferencji episkopatu portorykańskiego w latach 2000-2007.

</doc>
<doc id="2383325" url="https://pl.wikipedia.org/wiki?curid=2383325" title="Syrop orszadowy">
Syrop orszadowy



</doc>
<doc id="2383327" url="https://pl.wikipedia.org/wiki?curid=2383327" title="Jean-Michel Bayle">
Jean-Michel Bayle

Jean-Michel Bayle (ur. 1 kwietnia 1969 w Manosque, Alpes-de-Haute-Provence, Francja) – francuski motocyklista. Motocrossowy Mistrz Świata w latach 1988–1989.
Kariera.
Motocross.
Francuz karierę rozpoczął w zawodach motocrossowych. W latach 1986–1992 brał udział w Motocrossowych Mistrzostwach Świata. Na maszynie Hondy Bayle sięgnął po tytuł mistrzowski w kategorii 250 cm³ w 1988 roku. Sezon później okazał się najlepszy w klasie 125 cm³.
Jean-Michel ścigał się również w amerykańskich mistrzostwach Motocrossu. W 1991 roku został mistrzem serii Supercross. W kolejnych dwóch latach triumfował w kategoriach 250 cm³ i 500 cm³ serialu AMA Motocross. Po sezonie 1992 Francuz zakończył karierę motocrossową.
Wyścigi szosowe.
W 1992 roku Bayle zadebiutował w pośredniej kategorii 250 cm³ MMŚ, podczas GP Europy, na motocyklu Hondy. W kolejnym sezonie wystartował w pełnym wymiarze. Dosiadając motocykl Aprilii, Francuz rywalizował w tej serii do sezonu 1995. Najlepiej spisał się w roku 1994, kiedy to zmagania zakończył na 8. miejscu.
Dwa lata później Jean-Michel awansował na najwyższej klasy 500 cm³, w której ścigał się w barwach zespołu byłego mistrza świata Kenny Robertsa – Marlboro-Yamaha – u boku jego syna. Francuz zaprezentował się z bardzo dobrej strony, plasując się we wszystkich ukończonych wyścigach w czołowej dziesiątce. Podczas GP Czech niespodziewanie sięgnął po pole position (w niedzielę spadł na szóstą pozycję). Najwyżej dojechał w GP Imoli, w którym uplasował się na czwartym miejscu. W klasyfikacji generalnej znalazł się na 9. lokacie, cztery pozycje wyżej od team-partnera Kenny Robertsa Jr.
W kolejnym sezonie Francuz (ponownie w ekipie Robertsa) ścigał się na motocyklu Modenas. Słabsza i bardziej awaryjna maszyna znacznie wpłynęła na uzyskiwane rezultaty. Jean-Michel w zaledwie sześciu startach dojechał do mety, trzykrotnie przy tym zamykając pierwszą ósemkę. W klasyfikacji generalnej uplasował się na 18. pozycji, dwie lokaty za młodszym Amerykaninem.
W roku 1998 Francuz pod koniec sezonu wziął udział w czterech rundach, w zespole innego byłego czempiona serii, Wayne’a Raineya. Na motocyklu Yamahy trzykrotnie znalazł się na mecie. W kwalifikacjach do GP Imoli Bayle po raz drugi w karierze startował z pierwszej pozycji. W wyścigu ponownie nie udało mu się jednak stanąć podium, zajmując ostatecznie piątą lokatę. Zdobyte punkty sklasyfikowały go na 16. miejscu.
W sezonie 1999 Jean-Michel związał się z ekipą Proton KR Modenas. Włoski motocykl ponownie jednak okazał bardzo zawodny. Francuz w ciągu pięciu eliminacji, zaledwie w jednej zakończył zmagania, plasując się podczas GP Japonii na dwunastej pozycji. Po GP Katalonii zastąpił go Australijczyk Mark Willis. Dorobek czterech punktów usytuował go na 28. lokacie.
Po raz ostatni w mistrzostwach pojawił się w 2002 roku. W zastępstwie Niemca Alexa Hofmanna wziął udział w dwóch rundach, o GP Francji i Włoch. Dosiadając maszynę Yamahy, rywalizację ukończył odpowiednio na czternastym i trzynastym miejscu, natomiast cały sezon zakończył na 24. pozycji.
Wyścigi samochodowe.
Oprócz angażu w wyścigi motocyklowe, Francuz spróbował swych sił również na czterech kołach. W latach 2002–2003 wraz z Sébastienem Gimbert oraz Nicolasem Dussage Bayle wziął udział w zawodach długodystansowych Bol d’Or oraz 24h Le Mans. W 2006 roku został mistrzem w Pucharze Opla samochodów turystycznych. W sezonie 2007 spróbował swych sił w jednym z lokalnych francuskich rajdów. Prowadząc Mitsubishi Lancer Evo 6, odpadł z rywalizacji po pięciu odcinkach.
W 2000 roku został wprowadzony do „Motorcycle Hall of Fame”.

</doc>
<doc id="2383334" url="https://pl.wikipedia.org/wiki?curid=2383334" title="Typhlops lalandei">
Typhlops lalandei

 #PATRZ Rhinotyphlops lalandei

</doc>
<doc id="2383336" url="https://pl.wikipedia.org/wiki?curid=2383336" title="Onychocephalus delalandii">
Onychocephalus delalandii

 #PATRZ Rhinotyphlops lalandei

</doc>
<doc id="2383337" url="https://pl.wikipedia.org/wiki?curid=2383337" title="Onychophis franklinii">
Onychophis franklinii

 #PATRZ Rhinotyphlops lalandei

</doc>
<doc id="2383339" url="https://pl.wikipedia.org/wiki?curid=2383339" title="Onychophis fordii">
Onychophis fordii

 #PATRZ Rhinotyphlops lalandei

</doc>
<doc id="2383340" url="https://pl.wikipedia.org/wiki?curid=2383340" title="Onychophis lalandeii">
Onychophis lalandeii

 #PATRZ Rhinotyphlops lalandei

</doc>
<doc id="2383341" url="https://pl.wikipedia.org/wiki?curid=2383341" title="Typhlops smithi">
Typhlops smithi

 #PATRZ Rhinotyphlops lalandei

</doc>
<doc id="2383342" url="https://pl.wikipedia.org/wiki?curid=2383342" title="Typhlops lalandei paucisquamosa">
Typhlops lalandei paucisquamosa

 #PATRZ Rhinotyphlops lalandei

</doc>
<doc id="2383343" url="https://pl.wikipedia.org/wiki?curid=2383343" title="Typhlops delalandii">
Typhlops delalandii

 #PATRZ Rhinotyphlops lalandei

</doc>
<doc id="2383345" url="https://pl.wikipedia.org/wiki?curid=2383345" title="Atanazy (Nikolaou)">
Atanazy (Nikolaou)

Atanazy, imię świeckie Andreas Nikolaou (ur. 8 lutego 1959 w Limassol) – cypryjski biskup prawosławny.
Życiorys.
W 1976 ukończył I gimnazjum w Pafos i został wyświęcony na kapłana przez metropolitę Pafos Chryzostoma. Następnie podjął studia teologiczne na uniwersytecie w Salonikach. Po ich ukończeniu w 1980 wyjechał na górę Athos, gdzie w 1982 złożył wieczyste śluby mnisze, a następnie przyjął święcenia kapłańskie. Początkowo żył we wspólnocie Nowy Skit, a od 1987 w klasztorze Watopedi, gdzie został wybrany na przełożonego, a następnie na reprezentanta klasztoru w zarządzającej Athosem Świętej Wspólnocie.
W 1992 na zaproszenie arcybiskupa Cypru Chryzostoma I wrócił na Cypr. Początkowo zamieszkiwał w klasztorze w Pafos, następnie od 1993 do 1999 był przełożonym klasztoru Machaira. 11 lutego 1999 został wybrany na metropolitę Limassol na zjeździe duchowieństwa i świeckich eparchii. Jego chirotonia biskupia miała miejsce 14 lutego tego samego roku.
W 2000 został oskarżony o to, że dwadzieścia lat wcześniej, gdy był jeszcze posłusznikiem, łączył go z innym nowicjuszem homoseksualny romans. Zdecydowanie zaprzeczył tym zarzutom i stwierdził, że zostały one wysunięte, by uniemożliwić mu objęcie w przyszłości zwierzchnictwa w Kościele. Cała sprawa wywołała skandal w Cypryjskim Kościele Prawosławnym i była przedmiotem polemik między jego hierarchami. 
Sprzeciwiał się wizycie papieża Benedykta XVI na Cyprze, twierdząc, iż katolicyzm jest herezją, zaś Watykan nigdy nie wywarł pozytywnego wpływu na problemy Cypru.

</doc>
<doc id="2383348" url="https://pl.wikipedia.org/wiki?curid=2383348" title="Okręgi wyborcze do Sejmu Rzeczypospolitej Polskiej">
Okręgi wyborcze do Sejmu Rzeczypospolitej Polskiej

Okręgi wyborcze do Sejmu Rzeczypospolitej Polskiej – jednostki podziału terytorialnego Polski utworzone w celu przeprowadzenia wyborów powszechnych do Sejmu RP. Obecną liczbę – 41 – i kształt okręgów wyborczych reguluje "Ustawa z dnia 5 stycznia 2011 r. – Kodeks wyborczy" ( z późn. zm.). Wszystkie okręgi są wielomandatowe – wybiera się w nich od 7 do 20 posłów. Mandaty poselskie są rozdzielane między poszczególne listy okręgowe kandydatów. Nad przeprowadzaniem wyborów w poszczególnych okręgach czuwają okręgowe komisje wyborcze.
Zasady tworzenia okręgów.
Okręgi wyborcze do Sejmu Rzeczypospolitej Polskiej obejmują obszar całości lub części województwa, przy czym ich granice nie mogą naruszać granic powiatów wchodzących w ich skład. Ustaleniu podziału terytorium kraju na okręgi wyborcze i liczby wybieranych w nich posłów służy norma przedstawicielstwa – iloraz liczby ludności Polski przez liczbę wszystkich posłów do Sejmu (na podstawie danych Państwowej Komisji Wyborczej z 4 sierpnia 2011 wynosi ona 82 133 mieszkańców). W każdym okręgu wyborczym obsadzanych jest co najmniej 7 mandatów.
Na terenie gmin wchodzących w skład poszczególnych okręgów wyborczych tworzone są obwody głosowania. Ponadto tworzone mogą być obwody dla:
Państwowa Komisja Wyborcza ma prawo przedkładania Sejmowi wniosków dotyczących propozycji zmian w podziale Polski na okręgi wyborcze i liczby posłów w nich wybieranych, jeżeli konieczność taka wynika ze zmian w zasadniczym podziale terytorialnym państwa lub ze zmiany liczby mieszkańców w okręgu wyborczym lub w kraju. Dokonywanie zmian granic powiatów pociągających za sobą zmiany granic okręgów wyborczych jest zakazane w okresie 12 miesięcy poprzedzających upływ kadencji Sejmu oraz po skróceniu kadencji Sejmu. Zmian w podziale na okręgi wyborcze można dokonać nie później niż na 3 miesiące przed dniem upływu terminu zarządzenia wyborów do Sejmu.
Ustalenie wyniku wyborów w okręgach.
Mandaty w poszczególnych okręgach wyborczych przydzielane są według systemu proporcjonalnego między poszczególne listy okręgowe. Wystawiane są one przez komitety wyborcze partii politycznych i wyborców biorące udział w wyborach. Po zakończeniu głosowania, na podstawie protokołów w obwodach okręgowe komisje wyborcze ustalają wyniki głosowania na poszczególne listy okręgowe i sporządzają protokoły wyników głosowania w okręgu wyborczym. Następnie są one weryfikowane przez Państwową Komisję Wyborczą, która na podstawie wyników zbiorczych informuje o tym, które komitety wyborcze są uprawnione do udziału w podziale mandatów, czyli przekroczyły 5-procentowy próg wyborczy (z warunku tego wyłączone są komitety wyborcze organizacji mniejszości narodowych).
Podział mandatów w okręgach wyborczych między poszczególne listy okręgowe dokonywany jest przy pomocy metody d’Hondta. Mandaty przypadające danej liście uzyskują kandydaci w kolejności otrzymanej liczby głosów. Jeżeli dwóch lub więcej kandydatów otrzymało równą liczbę głosów uprawniającą do uzyskania mandatu z danej listy, o pierwszeństwie rozstrzyga większa liczba obwodów głosowania, w których jeden z kandydatów uzyskał więcej głosów, a przy dalszej równości, przeprowadzane jest przez przewodniczącego okręgowej komisji wyborczej losowanie.
Wykaz okręgów.
Według danych Państwowej Komisji Wyborczej z 4 sierpnia 2011 najwięcej mieszkańców – 1 603 233 – zamieszkiwało obszar okręgu wyborczego nr 19 z siedzibą w Warszawie, wybierana jest tam również największa liczba posłów – 20 (przy czym liczba wyborców za granicą kraju nie wpływa na liczbę obsadzanych w okręgu mandatów). Najmniej mieszkańców – 600 225 – zamieszkiwało teren okręgu nr 28 z siedzibą w Częstochowie, gdzie wybiera się tylko 7 posłów. Najwięcej osób przypadało na mandat w okręgu nr 37 (Konin) – 85 970, zaś najmniej w okręgu nr 32 (Sosnowiec) – 77 804.
W poszczególnych województwach wybiera się następującą liczbę posłów:
Wybory na podstawie poprzednich ordynacji.
Wybory 1952.
W wyborach do Sejmu wybierano 460 posłów w 67 okręgach wyborczych.
Wybory 1957.
W wyborach do Sejmu wybierano 460 posłów w 116 okręgach wyborczych.
Wybory 1976.
W wyborach do Sejmu wybierano 460 posłów w 71 okręgach wyborczych.
Wybory 1985.
W wyborach do Sejmu wybierano 460 posłów w 74 okręgach wyborczych.
Wybory 1989.
W wyborach do Sejmu wybierano 460 posłów, w tym 425 w 108 okręgach wyborczych, a 35 z tzw. listy krajowej. W okręgu wyborczym wybierano od 2 do 5 posłów, ich granice nie mogły przekraczać granic województw.
Wybory 1991.
W wyborach w 1991 roku terytorium kraju podzielono na 37 okręgów wyborczych, gdzie wybierano 391 posłów. Istniała lista krajowa, z której wybierano 69 posłów. Obowiązująca metodą podziału głosów była metoda Hare’a – Niemeyera, nie istniał próg wyborczy.
Wybory 1993, 1997.
W wyborach w 1993 i 1997 roku terytorium kraju podzielono na 52 okręgi wyborcze, gdzie wybierano 391 posłów. Istniała lista krajowa, z której wybierano 69 posłów. Okręg wyborczy obejmował obszar pojedynczego województwa, jedynie w województwach warszawskim i katowickim utworzono więcej niż jeden okręg wyborczy; granice okręgów nie mogły przekraczać granic gmin. Obowiązująca metodą podziału głosów była metoda d’Hondta, istniał próg wyborczy 5%, dla komitetów koalicyjnych 8%, a dla listy krajowej 7%.

</doc>
<doc id="2383353" url="https://pl.wikipedia.org/wiki?curid=2383353" title="Olaf Sandner">
Olaf Sandner

Olaf Sandner (ur. 24 lipca 1923 w Rubio, zm. 20 listopada 2013 w Caracas) – wenezuelski szermierz. Reprezentant kraju podczas igrzysk olimpijskich w Helsinkach, uczestniczył w turnieju indywidualnym i drużynowym szablistów oraz w turnieju indywidualnym szpadzistów, we wszystkich turniejach odpadł w pierwszej rundzie.

</doc>
<doc id="2383370" url="https://pl.wikipedia.org/wiki?curid=2383370" title="Neofit (Masuras)">
Neofit (Masuras)

Neofit, imię świeckie Omiros Masuras (ur. 21 stycznia 1962 w Ano Zodhia) – cypryjski biskup prawosławny.
Życiorys.
W 1979 ukończył III gimnazjum w Nikozji, kończąc tym samym naukę na poziomie średnim rozpoczętą w Morfu i przerwaną przez inwazję turecką na Cypr. W 1985 ukończył studia prawnicze na uniwersytecie w Atenach. Do 1987 żył w Grecji; pod wpływem znajomości z ks. Jacowosem Tsalikisem postanowił zostać mnichem. Na polecenie wymienionego duchownego w 1987 wrócił na Cypr i wstąpił do klasztoru św. Jerzego w Larnace.
27 grudnia 1987 metropolita Kition Chryzostom wyświęcił go na diakona. Od 1990 do 1993 zasiadał w sądzie kanonicznym metropolii Kition. Wcześniej, w 1988, podjął studia teologiczne na uniwersytecie w Atenach, które ukończył w 1993. 19 grudnia 1993 został wyświęcony na kapłana i otrzymał godność archimandryty.
22 sierpnia 1998 zjazd duchowieństwa i świeckich metropolii Morfu wybrał go na nowego ordynariusza eparchii. Chirotonia biskupia miała miejsce 13 września 1998 w tymczasowej siedzibie metropolitów Morfu w Ewrichu (metropolia Morfu znajduje się w większości na terytorium Cypru Północnego, co uniemożliwia jej prawidłowe funkcjonowanie).

</doc>
<doc id="2383373" url="https://pl.wikipedia.org/wiki?curid=2383373" title="Celina Filipowicz-Osieczkowska">
Celina Filipowicz-Osieczkowska

Celina Filipowicz-Osieczkowska (ur. 1891, zm. 13 września 1940 w Kurytybie w Brazylii) – historyk sztuki, bizantynolog.
Życiorys.
Absolwentka Uniwersytetu Jagiellońskiego. Doktorat z historii sztuki bizantyńskiej napisała pod kierunkiem Vojeslava Molè. Odbyła także studia w Paryżu pod kierunkiem wybitnego bizantynologa Gabriela Milleta. Od 1936 członek International Convention of Byzantinists and Art Historians w Rzymie. Wybuch wojny w 1939 zastał ją w Londynie. Udała się przez Portugalię do Brazylii, gdzie niebawem zmarła.
Zainteresowania naukowe.
Analizowała głównie ilustracje występujące w rękopisach bizantyńskich. Zajęła się też wpływami malarstwa bizantyńskiego w Polsce, widocznymi zwłaszcza w malowidłach z XIV wieku (min. kaplica św. Trójcy na zamku lubelskim i kaplica Świętokrzyska na Wawelu). Na podstawie tych malowideł wysunęła tezę o istnieniu polskiej szkoły malarstwa bizantyńskiego, która łączyła ikonografię bizantyńską z malarstwem zachodnim. Teza ta w polskiej nauce się nie utrzymała.

</doc>
<doc id="2383382" url="https://pl.wikipedia.org/wiki?curid=2383382" title="Serbia a Unia Europejska">
Serbia a Unia Europejska



</doc>
<doc id="2383383" url="https://pl.wikipedia.org/wiki?curid=2383383" title="4 Pułk Artylerii Ciężkiej (4 DP)">
4 Pułk Artylerii Ciężkiej (4 DP)



</doc>
<doc id="2383387" url="https://pl.wikipedia.org/wiki?curid=2383387" title="Wrabewo">
Wrabewo

Wrabewo – wieś w Bułgarii, w obwodzie Łowecz, w gminie Trojan.

</doc>
<doc id="2383393" url="https://pl.wikipedia.org/wiki?curid=2383393" title="Risto Luukkonen">
Risto Luukkonen

Risto Luukkonen (ur. 13 lipca 1931 w Tuusuli, zm. 12 sierpnia 1967 w Helsinkach) – fiński pięściarz. Reprezentant kraju podczas igrzysk olimpijskich w 1952 w Helsinkach. Na igrzyskach wziął udział w turnieju w wadze muszej. W pierwszej rundzie przegrał 3:0 z reprezentantem Stanów Zjednoczonych Nathanem Brooksem, który później zdobył złoty medal.

</doc>
<doc id="2383394" url="https://pl.wikipedia.org/wiki?curid=2383394" title="Wincenty Siedlecki">
Wincenty Siedlecki

Wincenty Siedlecki, (zm. 1840) – duchowny greckokatolicki. W 1819 mianowany sufraganem chełmskim. Zrezygnował z urzędu w 1828.

</doc>
<doc id="2383398" url="https://pl.wikipedia.org/wiki?curid=2383398" title="Pablo Lugo">
Pablo Lugo

Pablo Lugo (właśc. Pablo Raul Lugo Cruz) (ur. 28 września 1932) – portorykański pięściarz. Reprezentant kraju podczas igrzysk olimpijskich w 1952 w Helsinkach. Na igrzyskach wziął udział w turnieju w wadze muszej. W pierwszej rundzie przegrał 3:0 z reprezentantem Austrii Alfredem Zimą.

</doc>
<doc id="2383401" url="https://pl.wikipedia.org/wiki?curid=2383401" title="Paweł (Mantowanis)">
Paweł (Mantowanis)

Paweł (imię świeckie Panajotis Mantowanis; ur. 21 listopada 1945 w Larnace, zm. 1 października 2011 w Nikozji) – cypryjski biskup prawosławny.
Ukończył średnią Szkołę Angielską w Nikozji. Następnie służył w cypryjskiej Gwardii Narodowej, zaś dzięki stypendium Greckiego Kościoła Prawosławnego podjął studia teologiczne na uniwersytecie w Atenach, uzyskując dyplom w 1972. Po powrocie na Cypr pracował jako katecheta i świecki kaznodzieja, jak również wykładowca seminarium św. Barnaby w Nikozji.
W 1977-1980 studiował na uniwersytecie w Oxfordzie, gdzie w 1985 uzyskał tytuł doktora filozofii za pracę poświęconą teologii eucharystycznej św. Mikołaja Kabasilasa. W 1980 został wyświęcony na diakona, zaś 4 października 1981, po złożeniu wieczystych ślubów zakonnych, otrzymał godność archimandryty i przyjął święcenia kapłańskie. Przez siedem kolejnych lat był proboszczem parafii św. Barnaby w Dasoupoli. Następnie od 1988 do 1993 kierował jako przełożony klasztorem Machaira.
5 kwietnia 1994 został wybrany na metropolitę Kirenii, zaś 10 kwietnia tego samego roku - wyświęcony na biskupa.
Wielokrotnie reprezentował Cypryjski Kościół Prawosławny na spotkaniach międzykościelnych i ekumenicznych.

</doc>
<doc id="2383426" url="https://pl.wikipedia.org/wiki?curid=2383426" title="Conan Barbarzyńca (film 2011)">
Conan Barbarzyńca (film 2011)

Conan Barbarzyńca (ang. "Conan the Barbarian") – amerykański film przygodowy fantasy z 2011 roku w reżyserii Marcusa Nispela, zrealizowany w technologii 3D.
Opis fabuły.
Pochodzący z Cymerii Conan (Jason Momoa) od najmłodszych lat przejawia talent wojownika. Jednak zanim zdąży dorosnąć, w jego rodzinnych stronach rozpoczyna się krwawa wojna. Khalar Zym (Stephen Lang) – potężny władca i czarnoksiężnik, doprowadza do zgładzenia całego plemienia Conana. Conanowi udaje się jednak uciec. Trauma, jaką przeszedł, uczyniła z Conana prawdziwego wojownika. Po latach nie ma sobie wśród nich równych – z przeciwnikami rozmawia za pomocą swojego miecza.
Conan chce się zemścić na Khalarze i po kolei likwiduje bez litości jego popleczników. Tymczasem Khalar dąży do odzyskania Maski Acheronu, z której pomocą ma zamiar wskrzesić swą zmarłą małżonkę oraz osiągnąć nieśmiertelność. Conan musi ocalić Tamarę (Rachel Nichols), dziedziczkę odwiecznej mocy władców Acheronu i mistrzynię sztuk walki, której krew pozwoli wyzwolić moc Maski Acheronu. Jeśli Khalarowi uda się złożyć ofiarę z jej życia, posiądzie drzemiącą w niej moc i stanie się niepokonany. Conan musi temu zapobiec.

</doc>
<doc id="2383427" url="https://pl.wikipedia.org/wiki?curid=2383427" title="Grupa Bergsona">
Grupa Bergsona

Grupa Bergsona – żydowskie ugrupowanie zaangażowane w kampanię na rzecz ratowania europejskich Żydów.
Grupa powstała w Stanach Zjednoczonych w 1940 roku z inicjatywy kilkunastu młodych Żydów z Palestyny i Europy by prowadzić agitację i zbiórkę pieniędzy na rzecz prawicowej bojówki Irgun. Przywódcą grupy został Hillel Kook, który używał pseudonimu Peter H. Bergson, a jego zastępcą był Szemu’el Merlin.
Grupa zbierała fundusze na rzecz nielegalnej imigracji Żydów do Brytyjskiego Mandatu Palestyny oraz promocję idei armii żydowskiej.
Po ujawnieniu w listopadzie 1942 roku informacji o eksterminacji europejskich Żydów przez nazistów Grupa Bergsona zaczęła walczyć z obojętnością administracji prezydenta Roosevelta, która za cel stawiała sobie jedynie zwycięstwo w wojnie, a nie ratowanie Żydów i biernością establishmentu żydowskiego, który bezwzględnie popierał rząd amerykański. Grupa rozpoczęła kampanię agitacyjną i happeningową w celu nagłośnienia Holocaustu i wymuszenia na amerykańskim rządzie zmiany polityki. Dzięki pomocy m.in. reżysera i scenarzysty Ben Hecht, impresario Billy’ego Rose’a i kompozytora Kurta Weilla Grupa Bergsona wystawiła spektakl „We Will Never Die” w Madison Square Garden i innych miastach. W październiku 1943 roku zorganizowano marsz 400 ortodoksyjnych rabinów na Biały Dom. Ostatecznie w styczniu 1944 roku prezydent Roosevelt powołał War Refugee Board, która pomogła uratować 200 tysięcy Żydów.
Grupa była skonfliktowana z elitą amerykańskich Żydów, którzy zwalczali ją twierdząc, że ich działania doprowadzą do eskalacji antysemityzmu. Niechęć organizacji okazywały po wojnie także władze powstałego w maju 1948 roku Izraela. Już w czerwcu Grupa Bergsona wysłała do Izraela statek przewożący broń dla bojówki Irgun, pomimo iż ta organizacja w umowie z tym krajem zobowiązała się zrezygnować z własnych sił paramilitarnych. Inicjatywa zakończyła się starciem zbrojnym, po tym jak premier Izraela Dawid Ben Gurion nakazał wojsku ostrzelać statek. W potyczce zginęło szesnastu członków Irgunu i trzech żołnierzy.
Dwaj przedstawiciele Grupy, Szemu’el Merlin i Hillel Kook, zasiadali w Knesecie pierwszej kadencji, popadli tam jednak w ideologiczny konflikt z własnym środowiskiem politycznym, wywodzącą się z Irgunu partią Herut, a także z ugrupowaniami lewicowymi.
Konflikty z establishmentem izraelskim spowodowały pomijanie ugrupowania w historii Izraela i Holocaustu, a organizację zaczęto przypominać po upływie kilkudziesięciu lat. Pierwszą publikacją poświęconą ugrupowaniu było „"The Abandonment of the Jews: America and the Holocaust 1941–1945"” Davida S. Wymana.

</doc>
<doc id="2383437" url="https://pl.wikipedia.org/wiki?curid=2383437" title="Atlas zbuntowany">
Atlas zbuntowany

Atlas zbuntowany ("Atlas Shrugged") – powieść Ayn Rand wydana w 1957 roku, prezentująca filozofię obiektywistyczną. Tytuł powieści nawiązuje do postaci Atlasa z mitologii greckiej podtrzymującego sklepienie niebieskie na swoich barkach. Po ukazaniu się, książka spotkała się głównie z negatywnymi recenzjami, jednak pomimo tego zdobyła długotrwałą popularność.
Historia utworu.
Pierwotnie autorka chciała pokazać idee indywidualizmu opisane w utworze "Źródło" w odniesieniu do polityki i ekonomii. Po rozwinięciu tej myśli autorka postanowiła opisać "strajk umysłu" po to, żeby "pokazać rolę wybitnych jednostek w społeczeństwie".
Opis fabuły.
Powieść opisuje losy wybitnych jednostek: wynalazców, przedsiębiorców, bankierów, którzy w proteście przeciwko kolejnym regulacjom państwowym, zmierzającym do odebrania im wolności tworzenia oraz praw do swoich dzieł postanawiają dołączyć się do strajku dowodzonego przez Johna Galta. W tym czasie władze państwa, wprowadzające kolejne regulacje, doprowadzają do coraz poważniejszego kryzysu ekonomicznego i społecznego.

</doc>
<doc id="2383441" url="https://pl.wikipedia.org/wiki?curid=2383441" title="François Arnaud">
François Arnaud

François Landriault-Barbeau (ur. 5 lipca 1985 w Montrealu) – frankofoński aktor teatralny, telewizyjny i filmowy, najbardziej znany z roli Cezara Borgii w serialu Showtime "Rodzina Borgiów" ("The Borgias").
Życiorys.
Urodził się w Montrealu w Kanadzie. Dorastał z młodszą siostrą w dzielnicy Outremont i we Francji. Jego ojciec był deweloperem i prawnikiem. Arnaud opanował biegle trzy języki: angielski, francuski i hiszpański. Gra na fortepianie i śpiewa, uczęszczał do chóru chłopięcego Little Singers na Mount Royal. W 2007 ukończył Conservatoire d'art dramatique de Montréal. Otrzymał dyplom w Brebeuf College.
Swoje nazwisko Barbeau zmienił na Arnaud, ponieważ mylił się z kostiumem teatralnym. Zaraz po swoim pierwszym filmie Xaviera Dolana "Zabiłem moją matkę" (2009), gdzie zagrał rolę Antonina, zdobył nagrodę Stowarzyszenia Krytyków Filmowych w Vancouver. Ten film był również bardzo pozytywnie i entuzjastycznie przyjęty Festiwalu Filmowym w Cannes.
Nigdy nie jeździł konno, dopóki nie podpisał umowy na udział w drugim sezonie serialu "Rodzina Borgiów" (2011-2012), gdzie zagrał postać Cezara Borgii, syna Rodrigo Borgii (Jeremy Irons). Był na okładce kanadyjskiej edycji magazynu „Elle” (w listopadzie 2011) i „Interview” (w lipcu 2017). Wystąpił w pierwszym sezonie serialu "" (2015).
W lutym 2014 związał się z Sarah Gadon.

</doc>
<doc id="2383446" url="https://pl.wikipedia.org/wiki?curid=2383446" title="Latający mnich i tajemnica Da Vinci">
Latający mnich i tajemnica Da Vinci

Latający mnich i tajemnica Da Vinci (słow. "Legenda o lietajúcom Cypriánovi") – słowacko-polski dramat z 2010 roku w reżyserii Mariany Čengel-Solčanskiej.
Fabuła filmu oparta jest na biografii rzeczywistej postaci brata Cypriana z Czerwonego Klasztoru.
Opis fabuły.
XVIII wiek, słowackie Pieniny. W ukrytym w górach, owianym mrocznymi legendami Czerwonym Klasztorze pustelniczy żywot wiodą mnisi kamedulscy. Są zupełnie nieświadomi dramatycznych zmian, jakie przeżywa targana wojnami i rewolucjami Europa. Pewnego dnia u wrót klasztoru mnisi znajdują zakrwawionego mężczyznę. Ratują nieznajomego i z czasem przyjmują w swoje szeregi, nadając mu przydomek Cyprian. Wiele lat później zakonnik wsławia się wielkimi odkryciami.
Obsada.
i inni
Wersja polska.
Wersja polska: Studio Sonoria
Nagranie dialogów – reżyser: Małgorzata Boratyńska
Nagranie dialogów: Karol Mańkowski, Klementyna Waleczna
Kierownik produkcji: Dorota Suske
Przekład: Jana Fašungová
W wersji polskiej udział wzięli:

</doc>
<doc id="2383448" url="https://pl.wikipedia.org/wiki?curid=2383448" title="Lakis Filaktu">
Lakis Filaktu

Lakis Filaktu, (ur. 28 stycznia 1964) – cypryjski pływak, olimpijczyk.
Wziął udział w Letnich Igrzyskach Olimpijskich 1980 mając zaledwie 16 lat. Wystartował na 100 m stylem dowolnym i na 100 m kraulem (odpadł w eliminacjach).

</doc>
<doc id="2383457" url="https://pl.wikipedia.org/wiki?curid=2383457" title="Gmina związkowa Nassau">
Gmina związkowa Nassau

Gmina związkowa Nassau (niem. "Verbandsgemeinde Nassau") − dawna gmina związkowa w Niemczech, w kraju związkowym Nadrenia-Palatynat, w powiecie Rhein-Lahn. Siedziba gminy związkowej znajdowała się w mieście Nassau.
Podział administracyjny.
Gmina związkowa zrzeszała 19 gmin, w tym jedną gminę miejską "(Stadt)" oraz 18 gmin wiejskich:
1 stycznia 2019 gmina związkowa została połączona z gminą związkową Bad Ems tworząc tym samym nową gminę związkową Bad Ems-Nassau.

</doc>
<doc id="2383463" url="https://pl.wikipedia.org/wiki?curid=2383463" title="Dimitrios Karapatakis">
Dimitrios Karapatakis

Dimitrios Karapatakis, (ur. 26 lipca 1947) – cypryjski sportowiec, specjalizujący się w windsurfingu, uczestnik Letnich Igrzysk Olimpijskich 1980. W parze z Mariosem Karapatakisem zajął 15 miejsce.

</doc>
<doc id="2383472" url="https://pl.wikipedia.org/wiki?curid=2383472" title="MTV Video Music Award for Best Video of the Year">
MTV Video Music Award for Best Video of the Year



</doc>
<doc id="2383480" url="https://pl.wikipedia.org/wiki?curid=2383480" title="Renqiu (meteoryt)">
Renqiu (meteoryt)

Renqiu – meteoryt kamienny należący do chondrytów oliwinowo-hiperstenowych L 6, spadły 23 marca 1916 roku o godzinie 16.00 w chińskiej prowincji Hebei, w pobliżu miejscowości Renqiu. Z miejsca upadku meteorytu pozyskano pojedynczy okaz o masie 355 g. Meteoryt Renqiu jest pierwszym meteorytem znalezionym w prowincji Hebei.

</doc>
<doc id="2383483" url="https://pl.wikipedia.org/wiki?curid=2383483" title="Marios Karapatakis">
Marios Karapatakis

Marios Karapatakis, (ur. 12 stycznia 1951) – cypryjski sportowiec, specjalizujący się w windsurfingu, uczestnik Letnich Igrzysk Olimpijskich 1980. W parze z Dimitriosem Karapatakisem zajął 14 miejsce.

</doc>
<doc id="2383492" url="https://pl.wikipedia.org/wiki?curid=2383492" title="Fadime Suna">
Fadime Suna

Fadime Suna (ur. 25 października 1986) – turecka lekkoatletka, specjalizująca się w biegach długich.
W 2008 zajęła odległe miejsce w biegu młodzieżowców podczas mistrzostw Europy w biegach przełajowych. Złota medalistka uniwersjady w biegu na 10 000 metrów z 2011. Reprezentowała swój kraj w drużynowych mistrzostwach Europy i stawała na podium mistrzostw Turcji. 
Rekord życiowy: bieg na 10 000 metrów – 33:11,92 (16 sierpnia 2011, Shenzhen). 

</doc>
<doc id="2383497" url="https://pl.wikipedia.org/wiki?curid=2383497" title="Blues Bastard">
Blues Bastard

Blues Bastard – debiutancki album zespołu Johnny Coyote. Płyta zawiera 12 premierowych utworów. Wydano ją nakładem wytwórni SOLITON. Większość utworów utrzymana jest w szybkim tempie, z domieszką rocka.
Singlem promującym jest utwór Where Is My Cow ?, wydany początkowo w formie EP-ki.

</doc>
<doc id="2383498" url="https://pl.wikipedia.org/wiki?curid=2383498" title="Johnny Coyote">
Johnny Coyote

Johnny Coyote – polski zespół bluesowy założony w 2007 w Pile. Utwory grupy inspirowane są bluesem z południowych stanów USA oraz rockiem lat 70. Grał na jednej scenie z takimi zespołami jak: Dżem, TSA, Kasa Chorych, Zdrowa Woda czy band-em Mike Russella – Black Heritage.
Historia.
Zespół Johnny Coyote powstał w styczniu 2007 roku. Założycielem grupy był Janusz Orlikowski – perkusista, który zebrał pozostałych muzyków: gitarzystów Darka Wilka i Piotra Janużyka oraz basistę Aleksandra Szturo.
W styczniu 2009 do zespołu dołączyła wokalistka Ewa Pitura.
Muzycy grali m.in.: na Flower Power Festival w Opatowie, Blues Express w Zakrzewie, Gdynia Blues Festival, Moto-Rock Festival w Antoninie, Festiwal Bluesowy w Kożuchowie, M.U.Z.A. FESTIVAL we Wrocławiu, Blues Party Festival w Pile, czy Polish Blues Challenge 2010 we Włocławku.
8 października 2011 zespół grał również na dużej scenie 31. Rawa Blues Festival.

</doc>
<doc id="2383499" url="https://pl.wikipedia.org/wiki?curid=2383499" title="Chryzostom (Mahairiotis)">
Chryzostom (Mahairiotis)

Chryzostom, nazwisko świeckie Mahairiotis (ur. 4 czerwca 1938 w Paleometocho) – cypryjski biskup prawosławny.
Życiorys.
W 1951 wstąpił jako posłusznik do klasztoru Machara. W 1955 został wyświęcony na diakona.
W 1966 ukończył studia prawnicze na uniwersytecie w Atenach, po czym podjął studia teologiczne, ukończone z kolei w 1970. Po powrocie na Cypr ponownie zamieszkał w klasztorze Machaira, przyjmując w nim święcenia kapłańskie. Następnie został podniesiony do godności archimandryty.
26 października 1973 miała miejsce jego chirotonia biskupia, po której objął urząd metropolity Kition. Zastąpił na nim metropolitę Antyma, który w marcu 1972 razem z metropolitą Pafos Gennadiuszem i metropolitą Kirenii Cyprianem wypowiedział posłuszeństwo arcybiskupowi Cypru Makaremu III, zarzucając mu bezprawne łączenie funkcji zwierzchnika Kościoła i prezydenta państwa.
W czerwcu 2016 r. był członkiem delegacji Kościoła Cypru na Święty i Wielki Sobór Kościoła Prawosławnego.
18 stycznia 2019 r. przeszedł w stan spoczynku.

</doc>
<doc id="2383506" url="https://pl.wikipedia.org/wiki?curid=2383506" title="Gabinet federalny Australii">
Gabinet federalny Australii

Gabinet federalny Australii ("Cabinet") stanowi najwyższą rangą część rządu federalnego Australii. Składa się z premiera federalnego oraz najważniejszych spośród wskazanych przez niego ministrów.
Powoływanie.
Rząd federalny (czyli gabinet oraz pozostali ministrowie) powoływany jest przez gubernatora generalnego Australii w imieniu monarchy, przy czym tradycyjnie gubernator mianuje premierem przywódcę partii lub koalicji dysponującej większością w Izbie Reprezentantów, zaś ministrami wskazanych przez niego kandydatów. Gubernator generalny powołuje nowy rząd nie rzadziej niż po każdych wyborach, choć możliwa jest również zmiana rządu w środku kadencji, przede wszystkim w razie śmierci lub dymisji premiera. Jeśli nawet partia lub koalicja rządząca uzyskuje reelekcję i premier pozostaje u władzy, w nowej kadencji formalnie kieruje zupełnie nowym rządem.
Podział na gabinet i pozostałych ministrów.
Ministrowie niewchodzący w skład gabinetu określani są jako "junior ministry" lub "outer ministry". Wszyscy ministrowie razem nazywani są "ministry", można też określać ich terminem "government", choć jego zakres znaczeniowy jest jeszcze szerszy i obejmuje wszystkie osoby zasiadające w departamentach rządowych z nadania politycznego (po polsku zarówno "ministry", jak i "government", tłumaczone są jako „rząd”). Rozróżnienie na "Cabinet" i "junior ministry" pojawiło się po raz pierwszy w czasie urzędowania siódmego gabinetu Roberta Menziesa (1956-58), wcześniej wszyscy ministrowie wchodzili w skład gabinetu. Posiadanie przez ministra rangi członka gabinetu ma charakter personalny, a w mniejszym stopniu wynika z zajmowanego stanowiska. Premier może powołać do gabinetu osobę, której poprzednik na tym samym stanowisku rządowym nie był jego członkiem lub odwrotnie. Może też zmienić rangę osoby bez zmiany jej zakresu kompetencji. Możliwe jest również podniesienie do rangi członka gabinetu jednego z wiceministrów – wszystko zależy od decyzji szefa rządu.

</doc>
<doc id="2383514" url="https://pl.wikipedia.org/wiki?curid=2383514" title="Jérémy Morel">
Jérémy Morel

Jérémy Morel (ur. 2 kwietnia 1984 w Lorient) – madagaskarski piłkarz francuskiego pochodzenia grający na pozycji obrońcy w klubie FC Lorient. Ma ze strony ojca pochodzenie madagaskarskie; w 2018 zadeklarował wolę gry dla reprezentacji tego kraju.

</doc>
<doc id="2383518" url="https://pl.wikipedia.org/wiki?curid=2383518" title="Renqiu">
Renqiu

Renqiu (chiń.: 任丘; pinyin: "Rénqiū") – miasto na prawach powiatu we wschodnich Chinach, w prowincji Hebei, w prefekturze miejskiej Cangzhou. W 2000 roku liczba mieszkańców miasta wynosiła 768 900. Ośrodek wydobycia ropy naftowej.
Historia.
Renqiu otrzymało status powiatu za panowania cesarza Wenxuana z Północnej dynastii Qi (550–559), jednak w 596 roku powiat zlikwidowano. Powiat Renqiu utworzono ponownie w 622 roku.
W 1958 roku połączono powiat Renqiu z powiatami Dacheng i Wen’an, jednak trzy lata powrócono do starego podziału. Renqiu otrzymało status miasta na prawach powiatu 5 marca 1986 roku.

</doc>
<doc id="2383522" url="https://pl.wikipedia.org/wiki?curid=2383522" title="Terzijsko (obwód Łowecz)">
Terzijsko (obwód Łowecz)

Terzijsko – wieś w Bułgarii, w obwodzie Łowecz, w gminie Trojan.

</doc>
<doc id="2383525" url="https://pl.wikipedia.org/wiki?curid=2383525" title="Meteoryt Renqiu">
Meteoryt Renqiu



</doc>
<doc id="2383531" url="https://pl.wikipedia.org/wiki?curid=2383531" title="Ulica Teodora Kalidego w Chorzowie">
Ulica Teodora Kalidego w Chorzowie

Ulica Teodora Kalidego w Chorzowie – jedna z ulic w chorzowskiej dzielnicy Chorzów II. Biegnie równolegle do ul. Katowickiej (DK 79). Łączy ul. Piotra Niedurnego z ul. 3 Maja.
Droga przed I wojną światową nosiła nazwę Kalidestraße/Colonia Weg, a w czasach Polski Ludowej – "ul. Romana Rogowskiego".
Przy ul. T. Kalidego 1 znajduje się zabytkowy dom rzeźbiarza Teodora Kalidego, wybudowany w pierwszej połowie XIX wieku. Budynek jest murowany, potynkowany, narożny, dwukondygnacyjny, podpiwniczony, na rzucie prostokąta z dwoma niewielkimi skrzydłami od zachodu. Wnętrze posiada układ dwutraktowy (w skrzydłach – jednotraktowy). Fasada jest ośmioosiowa, z niewielkimi ryzalitami, w których zlokalizowano wejścia. Na budynku umieszczono czterospadowy dach. Obiekt wpisano do rejestru zabytków 15 marca 1973 (nr rej.: 1203/73, granice ochrony obejmują cały obiekt w ramach parceli budowlanej). Na fasadzie tego budynku (od strony ul. 3 Maja) umieszczona jest tablica upamiętniająca Teodora E. Kalidego.
Przy ul. T. Kalidego swoją siedzibę mają m.in.: Świetlica Dziecięca Ośrodka Pomocy Społecznej (ul. T. Kalidego 1), firmy i przedsiębiorstwa handlowo-usługowe, Stowarzyszenie „Ostoja” (ul. T. Kalidego 23), znajduje się przy niej najstarsza w Chorzowie kolonia robotnicza, wzniesiona dla pracowników Huty Królewskiej pod koniec XVIII wieku.

</doc>
<doc id="2383533" url="https://pl.wikipedia.org/wiki?curid=2383533" title="MS Narew">
MS Narew

MS Narew – polski masowiec z serii statków zbudowanych dla Polskiej Żeglugi Morskiej w chińskiej stoczni Sanfu w Taizhou. Jest to drugi z serii ośmiu jednostek o nazwach polskich rzek budowanych w tej stoczni, których odbiór zaplanowano na lata 2011-2012. W 2023 pływał pod banderą Antigi i Barbudy.
Statek został zwodowany 1 sierpnia 2011 roku i jest to druga po MS Regalica jednostka dla PŻM zwodowana w tej stoczni w tym roku. Po zwodowaniu statek został odholowany na nabrzeże wyposażeniowe i ma być gotowy do 10 października 2011. 
Dane jednostki.
Podstawowe dane jednostki:
Statek posiada trzy własne dźwigi. Na statku przewidziano załogę liczącą 18 oficerów i marynarzy.

</doc>
<doc id="2383544" url="https://pl.wikipedia.org/wiki?curid=2383544" title="DINA">
DINA



</doc>
<doc id="2383548" url="https://pl.wikipedia.org/wiki?curid=2383548" title="Anlong (meteoryt)">
Anlong (meteoryt)

 
Anlong (inna nazwa: Anlung) – meteoryt kamienny należący do chondrytów oliwinowo-bronzytowych H 5, spadły 2 maja 1971 roku w Chińskiej prowincji Kuejczou. Z miejsca spadku pozyskano 2,5 kg materii meteorytowej. 

</doc>
<doc id="2383552" url="https://pl.wikipedia.org/wiki?curid=2383552" title="Wkład koronowo-korzeniowy">
Wkład koronowo-korzeniowy

Wkład koronowo-korzeniowy – rodzaj uzupełnienia protetycznego wzmacniający korzeń zęba oraz odbudowujący utraconą koronę zęba. Występuje najczęściej w postaci metalowego sztyftu umieszczonego w korzeniu zęba, na który następnie zakładana jest korona protetyczna.
Zbudowany jest z:
Wkład koronowo-korzeniowy może być wykonany ze stopów stali, złota, włókna szklanego, bądź tlenku cyrkonu.
Możliwość zastosowania wkładu koronowo-korzeniowego jest często jedynym wyjściem pozwalającym na odbudowę bardzo zniszczonej, bądź złamanej korony zęba. Stan korzenia nie zawsze jednak na to pozwala, dlatego stomatolog za każdym razem wykonuje zdjęcie rentgenowskie i na jego podstawie kwalifikuje korzeń do odbudowy protetycznej. Korzeń powinien mieć odpowiednią długość oraz być prawidłowo przeleczony kanałowo.
Zacementowany wkład służy następnie jako filar do umieszczenia korony protetycznej, bądź mostu.

</doc>
<doc id="2383553" url="https://pl.wikipedia.org/wiki?curid=2383553" title="Age of Empires Online">
Age of Empires Online

Age of Empires Online (AoEO) – czwarta odsłona serii gier strategicznych rozgrywanych w czasie rzeczywistym. Jest ukierunkowana na aspekty gry przez internet oraz społecznościowe. Za produkcję z początku miało odpowiadać studio Robot Entertainment, w skład którego wchodzą ludzie, którzy pracowali nad poprzednimi częściami cyklu, jednak 24 lutego 2011 ogłoszono, że produkcję przejmie Gas Powered Games. Gra opierała się o platformę Games for Windows – Live.
1 lipca 2014 roku serwery gry zostały wyłączone. "Age of Empires Online" było produkcją F2P z mikropłatnościami. Gra nie zyskała dużej liczby aktywnych graczy. Fakt ten spowodował, że tworzenie dodatkowych rozszerzeń i utrzymywanie tytułu stało się nieopłacalne. Do zamknięcia gry przyczyniła się też rezygnacja Microsoftu z Games for Windows Live, która to usługa była jedną z kluczowych części trybu sieciowego "AoEO".

</doc>
<doc id="2383560" url="https://pl.wikipedia.org/wiki?curid=2383560" title="Meteoryt Anlong">
Meteoryt Anlong



</doc>
<doc id="2383567" url="https://pl.wikipedia.org/wiki?curid=2383567" title="Rogelio Funes Mori">
Rogelio Funes Mori

Rogelio Gabriel Funes Mori (ur. 5 marca 1991 w Mendozie) – meksykański piłkarz argentyńskiego pochodzenia występujący na pozycji środkowego napastnika w meksykańskim CF Monterrey. Brat bliźniak Ramiro Funes Moriego.
Kariera.
Urodził się w Mendozie w Argentynie, ale w 2001 roku wyjechał wraz z rodziną do Arlington w Teksasie w Stanach Zjednoczonych, gdzie grał w juniorskich drużynach FC Dallas. W 2008 roku wrócił do rodzinnego kraju, do stołecznej drużyny River Plate. Po sezonie spędzonym w drużynie młodzieżowej został przeniesiony do pierwszego składu. W pierwszej drużynie zadebiutował 6 grudnia 2009, w przegranym 1-3 meczu z Vélezem Sársfield.

</doc>
<doc id="2383569" url="https://pl.wikipedia.org/wiki?curid=2383569" title="Konstandinos Konstandinu">
Konstandinos Konstandinu

Konstandinos Konstandinu (; ur. 12 marca 1962) – cypryjski judoka, olimpijczyk.
Konstandinu wystartował w judo na igrzyskach olimpijskich w Moskwie (1980). Wystąpił w wadze półlekkiej (do 65 kg). W pierwszej rundzie (czyli 1/16 finału) doznał porażki z reprezentantem Madagaskaru, którym był Sylvain Rabary (odpadł tym samym z zawodów).

</doc>
<doc id="2383582" url="https://pl.wikipedia.org/wiki?curid=2383582" title="Jewgienij Morgunow">
Jewgienij Morgunow

Jewgienij Aleksandrowicz Morgunow, ros. "Евге́ний Алекса́ндрович Моргуно́в" (ur. 27 kwietnia 1927 roku w Moskwie, zm. 25 czerwca 1999 tamże) – radziecki i rosyjski aktor, reżyser i scenarzysta. 
Życiorys.
W wieku 14 lat rozpoczął pracę w moskiewskich zakładach obróbki skrawaniem, gdzie wykonywał części do pocisków artyleryjskich. W 1943 Morgunow, wówczas sierota napisał list do Stalina, w którym prosił, aby mógł podjąć naukę w szkole teatralnej. Na jego list przyszła pozytywna odpowiedź i Morgunow rozpoczął naukę w szkole działającej przy teatrze im. Tajrowa. Po roku przeniósł się do WGIK, który ukończył w 1948. Po studiach pracował w Państwowym Teatrze Aktorów Filmowych GTK, skąd w 1951 przeniósł się do Teatru Małego, aby stamtąd wrócić ponownie do GTK.
Na wielkim ekranie zadebiutował w 1944 rolą w filmie "O szóstej wieczorem po wojnie" (reż. Iwan Pyrjew). W latach 50. występował głównie w filmach historycznych, zanim nie doczekał się swojej najsłynniejszej roli - Bywałego w serii filmów Leonida Gajdaja. Po konflikcie z Gajdajem od lat 70. rzadko występował w filmie. W swoim dorobku miał 67 ról filmowych.
Brak propozycji artystycznych wywołał u Morgunowa poważną depresję i chorobę alkoholową. Zmarł w Moskwie, pochowany na Cmentarzu Kuncewskim.

</doc>
<doc id="2383584" url="https://pl.wikipedia.org/wiki?curid=2383584" title="Olga Loizu">
Olga Loizu

Olga Loizu gr. Ολγα Λοΐζου (ur. 3 grudnia 1961) – cypryjska pływaczka, olimpijka.
Wzięła udział w Letnich Igrzyskach Olimpijskich 1980. Wystartowała na 100 m kraulem (odpadła w eliminacjach).

</doc>
<doc id="2383599" url="https://pl.wikipedia.org/wiki?curid=2383599" title="Jędrzej Kubski">
Jędrzej Kubski

Jędrzej Kubski (ur. 29 września 1980 w Poznaniu) − polski zawodnik mieszanych sztuk walki (MMA) wagi półśredniej, wielokrotny medalista zawodów w BJJ oraz submission fightingu, srebrny medalista mistrzostwo Europy w bjj z 2008, czarny pas w brazylijskiej odmianie jiu-jitsu.
Kariera MMA.
Swój debiut w MMA zanotował 16 maja 2004 roku na gali "Colosseum 2". Wystartował wtedy w turnieju. Pierwszą walkę wygrał przez decyzję, natomiast drugą przegrał przez decyzję sędziowską i odpadł z turnieju. Następnie zwyciężył pięć pojedynków z rzzędu, wygrywając wszystkie przed czasem w pierwszych rundach.
11 marca 2006 roku zmierzył się z przyszłym zawodnikiem UFC Gleisonem Tibau na gali "KO – Arena 4 ", która odbyła się w hiszpańskiej Maladze. Po niespełna minucie Brazylijczyk poddał Kubskiego duszeniem zza pleców.
W kwietniu 2007 roku wystąpił razem z innymi polskimi zawodnikami, w tym Krzysztofem Kułakiem, na amerykańskiej gali "IMMAC 2 – Attack", która miała miejsce w Chicago. Kubski przegrał pojedynek przez techniczny nokaut w drugiej rundzie.
20 kwietnia 2008 roku na gali "Bałtycki Sztorm 3" zmierzył się z przyszłym zawodnikiem KSW pochodzenia czeczeńskiego, Asłambiekiem Saidowem. Kubski przegrał wtedy po dwurundowym pojedynku przez większościową decyzję sędziowską.
13 września 2008 roku wystartował w turnieju na gali "KSW Extra". Jego pierwszym przeciwnikiem był pochodzący z Czeczenii, a mieszkający w Polsce Zaurbek Muchaev. Po dwóch rundach pojedynku, sędziowie orzekli zwycięstwo Kubskiego. Kolejnym rywalem był mistrz Polski w karate Maciej Górski. Tym razem Kubski przegrał przez decyzję.
Jeszcze w tym samym roku wystąpił na litewskiej gali "Bushido Lithuania – Hero's 2008". Przeciwnikiem Kubskiego był przyszły mistrz japońskiej organizacji DREAM, Marius Žaromskis. Kubski w ciągu niecałej minuty uległ Litwinowi, przegrywając przez TKO.
W 2010 roku wystartował w turnieju "M-1 Selection 2010 – Western Europe Round 1". Przegrał wtedy z Semihem Arslanem przez decyzję.
12 lutego 2011 roku na gali "XFS – Night of Champions " w Poznaniu zmierzył się kolejny raz z zawodnikiem pochodzącym z Czeczenii. Tym razem był to kuzyn czołowego polskiego zawodnika Mameda Chalidowa – Kierim Abzaiłow. Pojedynek został uznany za no-contest z powodu błędu sędziego który był odpowiedzialny za pomiar czasu co spowodowało, że po gongu kończącym rundę pojedynek nadal trwał przez kilka sekund. W tym czasie Kubski założył Abzaiłowi duszenie co doprowadziło do utraty przytomności. Po walce obaj zawodnicy zgodzili się na rewanż.

</doc>
<doc id="2383600" url="https://pl.wikipedia.org/wiki?curid=2383600" title="Panajotis Nikolau">
Panajotis Nikolau

Panajotis Nikolau, gr. Παναγιώτης Νικολάου (ur. 21 listopada 1950) – cypryjski sportowiec, specjalizujący się w windsurfingu, uczestnik Letnich Igrzysk Olimpijskich 1980. W parze z Dimitriosem Dimitriu zajął 14 miejsce.

</doc>
<doc id="2383605" url="https://pl.wikipedia.org/wiki?curid=2383605" title="Gmina związkowa Nastätten">
Gmina związkowa Nastätten

Gmina związkowa Nastätten (niem. "Verbandsgemeinde Nastätten") − gmina związkowa w Niemczech, w kraju związkowym Nadrenia-Palatynat, w powiecie Rhein-Lahn. Siedziba gminy związkowej znajduje się w mieście Nastätten. 
Podział administracyjny.
Gmina związkowa zrzesza 32 gminy, w tym jedną gminę miejską "(Stadt)" oraz 31 gmin wiejskich:

</doc>
<doc id="2383608" url="https://pl.wikipedia.org/wiki?curid=2383608" title="Sosłan Cyrichow">
Sosłan Cyrichow

Sosłan Cyrichow (ros. "Сослан Керимбекович Цирихов", ur. 24 listopada 1984) – rosyjski lekkoatleta pochodzenia osetyjskiego specjalizujący się w pchnięciu kulą.
Odpadł w eliminacjach halowych mistrzostw Europy w 2007. Dwukrotnie zdobywał medale uniwersjady – w 2009 zdobył złoto, a dwa lata później srebro. Wielokrotny reprezentant Rosji w zimowym pucharze Europy w rzutach. Medalista mistrzostw kraju.
Wyniki testów antydopingowych z mistrzostw świata w Moskwie (2013) wykazały obecność niedozwolonych substancji w krwi zawodnika. W 2017 Cyrichow został zdyskwalifikowany na dwa lata (do marca 2019), a jego rezultaty od sierpnia 2013 do sierpnia 2015 zostały anulowane.
Rekordy życiowe: stadion – 20,76 (22 lipca 2011, Czeboksary); hala – 20,41 (1 stycznia 2012, Wołgograd). 

</doc>
<doc id="2383611" url="https://pl.wikipedia.org/wiki?curid=2383611" title="Drukarnia Estiennów">
Drukarnia Estiennów

Drukarnia Estiennów "(Oficyna Stephanusa)" – firma rodzinna francuskich drukarzy i wydawców działająca w Paryżu od 1504 roku.
Właścicielem był ród drukarzy, humanistów i filologów, którzy działali głównie w Paryżu oraz w Genewie. Większość przedstawicieli rodu z linii paryskiej piastowali godność drukarzy królewskich. Godłem oficyny było drzewo oliwne mające symbolizować jedność i ciągłość firmy.
Historia oficyny.
Henryk Estienne.
Założycielem jednej z najsłynniejszej oficyny we Francji w XVI wieku był Henryk Estienne (łac. Stephanus). Urodził się ok. 1460 roku. Drukarnię prowadził w Paryżu wraz z innymi drukarzami. W 1504 roku założył własną oficynę, drukującą głównie dzieła filozoficzne i teologiczne w formie druku renesansowego. Pierwszą jego wydaną książką było dzieło rzymskiego filozofa Boethiusa pt. "Abrégé de l'Arithmétique". Do czasu przejęcia drukarni przez syna wydał ok. 120 druków. Jego druki charakteryzowały się wysoką jakością językową. Jako jeden z pierwszych drukarzy wydawał erraty do wydanych wcześniej druków. Zmarł w 1520 roku. Z powody małoletności jego dzieci, firmę prowadził ich ojczym Szymon de Colines, który nawiązał współpracę z innym drukarzem i grafikiem Godfrydem Torym, co zaowocowało podniesieniem jakości druków. W 1525 roku Colines oddał firmę Robertowi Esteinnemu, a sam założył własną. W obydwóch drukarniach stosowano nową antykwę Garamonda, nazwaną literami królewskimi.
Robert Estienne.
W 1525 roku syn Henryka, Robert Estienne przejął firmę ojca. Urodził się w 1503 roku. Rok po przejęciu drukarni założył nową. W 1539 roku został drukarzem królewskim króla Franciszka I. Dla niego począł drukować druki łacińskie i hebrajskie m.in. Biblia hebrajska, Biblia łacińska i Nowy testament grecki. Jako uczony, zajmował się literaturą klasyczną. W 1544 roku wydał "Historię kościelną" autorstwa Euzebiusza z Cezarei. Druk został złożony z czcionkami zaprojektowanymi przez Garamonda. Był autorem wielkiego słownika języka łacińskiego (1531). Wydał również słownik francusko-łaciński oraz francusko-włoski (1539), a jego prace były później kilkakrotnie wydawane. Po wydaniu Biblii w języku łacińskim popadł w spór z Sorboną przez co zmuszony został do wyemigrowania do Szwajcarii, do Genewy. Tam w 1551 roku założył drukarnię i wydawał druki dla kalwinistów. Drukarnię w Paryżu objął jego brat Karol. Zmarł w 1559 roku. Spadkobiercą jego genewskiej oficyny był jego syn Henryk II Estienne.
Jego brat Charles Estienne (ur. 1505, zm. 1564), lekarz i przyrodnik, był pierwszym propagatorem badań nad anatomią człowieka. W 1551 roku otrzymał tytuł drukarza królewskiego, a w 1561 roku z powodu długów został osadzony w więzieniu gdzie zmarł. Napisał i wydrukował w swojej drukarni: "La Guide des chemins de France" (1552) – jeden z pierwszych przewodników po Francji, "La Guide des chemins de france, reueue &amp; augmentee pour la troisiesme fois" (1553), "Praedium Rusticum" (1554) – dzieło na temat rolnictwa, "Dictionarium historicum ad policum" (1553) – pierwsza encyklopedia francuska.
Henryk Estienne (młodszy).
Henryk II Estienne urodził się w 1531 roku w Paryżu. Otrzymał gruntowne wykształcenie, był pisarzem oraz wybitnym hellenistą i filologiem. Podróżował po Europie, głównie po Włoszech, w poszukiwaniu rękopisów greckich. W 1554 roku założył drukarnię w Paryżu. W 1557 roku otrzymał tytuł "illustris viri Huldrici Fuggeri typographus" po swoim patronie Ulrichu Fuggerze. Z powodu wydrukowania satyry przeciw mnichom, został skazany na wygnanie a jego portret został publicznie spalony przez kata. Wyjechał do Genewy, gdzie przejął drukarnię ojca, w której wydawał druki z literatury klasycznej i greckiej, które zaopatrywał we własne przedmowy i komentarze. Spod prasy w 1557 roku wyszły dzieła Atenagorasa, Arystotelesa i Ajschylosa następnie dzieła Diodora Sycylijskiego (1559), Ksenofonta (1561), Empiricusa (1562), Tukidydesa (1564), Herodota (1566 i 1581) oraz Sofoklesa (1568) roku. W 1578 roku wydał dialogi Platona, które stały się wzorem dla późniejszych tego typu wydań i stały się standardem paginacji Stephanusa. W latach 1576 i 1587 wydał Nowy Testament we własnym przekładzie na język grecki.Zmarł w 1598 roku w Lyonie.
W sumie wydał ok. 170 książek. Największym jego dziełem jest słownik języka greckiego w 4 tomach, "Thesaurus Graecae Linguae" (1572). Był orędownikiem czystości języka francuskiego, krytykował jego zachwaszczanie wpływami włoskimi ("Dialogues du nouveau langage français italianisé", 1578). W 1565 r. napisał "Traité de la conformité du langage français avec le grec", w którym dowodził zarówno doskonałości języka greckiego, jak i niezwykłego podobieństwa języka francuskiego do greki, co czyniło francuszczyznę najdoskonalszym z języków żywych.
Drukarnię Estienne'a przejął wnuk Henryka, Antoni, który porzuciwszy kalwinizm powrócił do Paryża. W 1615 roku został drukarzem królewskim. W 1660 roku oficyna rodziny Estienne została zamknięta.

</doc>
<doc id="2383612" url="https://pl.wikipedia.org/wiki?curid=2383612" title="Rhinotyphlops schinzi">
Rhinotyphlops schinzi

Rhinotyphlops schinzi – endemiczny gatunek węża z rodziny ślepuchowatych.
Gatunek ten osiąga maksymalnie długość 28 cm. Występuje na sawannach i terenach półpustynnych na terenie Afryki Południowej.

</doc>
<doc id="2383617" url="https://pl.wikipedia.org/wiki?curid=2383617" title="Nikifor (Kykkotis)">
Nikifor (Kykkotis)

Nikifor, imię świeckie Neoklis Kykkotis, wcześniejsze nazwisko Afanasiu (ur. 2 maja 1947 w Kritu Marotu) – cypryjski biskup prawosławny.
Życiorys.
Po ukończeniu szkoły podstawowej wstąpił jako posłusznik do klasztoru Kykkos. Ukończył w nim trzyletnią szkołę, po czym został skierowany do gimnazjum w Nikozji. 6 kwietnia 1969 arcybiskup Nowej Justyniany i całego Cypru Makary III wyświęcił go na diakona. W tym samym roku złożył wieczyste śluby mnisze.
W 1970 wyjechał do Salonik na studia prawnicze na miejscowym uniwersytecie, które ukończył w 1974. Podjął wówczas studia teologiczne na uniwersytecie w Atenach. 8 września 1979 arcybiskup Cypru Chryzostom I wyświęcił go na kapłana, a następnie nadał mu godność archimandryty.
W 1979 archimandryta Nikifor podjął pracę w seminarium św. Barnaby w Nikozji, gdzie pracował przez sześć lat, łącząc do 1984 zadania pedagoga z funkcją przewodniczącego sądu kościelnego Cypryjskiego Kościoła Prawosławnego, zaś do 1982 także sekretarza Świętego Synodu Kościoła. W 1983 wspólnota klasztoru Kikos w tajnym głosowaniu wybrała go na nowego przełożonego. Obrzęd intronizacji przeprowadził w styczniu następnego roku arcybiskup Cypru Chryzostom.
24 lutego 2002, zachowując stanowisko przełożonego klasztoru Kykkos, przyjął chirotonię biskupią i tytuł biskupa Kykkos. W 2007, po erygowaniu metropolii Kykkos i Tyllirii, został jej pierwszym ordynariuszem z godnością metropolity.
W czasie choroby arcybiskupa Cypru Chryzostoma I był wymieniany w mediach jako kandydat na przyszłego zwierzchnika Cypryjskiego Kościoła Prawosławnego.

</doc>
<doc id="2383624" url="https://pl.wikipedia.org/wiki?curid=2383624" title="Leandro Euzébio">
Leandro Euzébio

Leandro Euzébio, właśc. Leandro da Fonseca Euzébio (ur. 18 sierpnia 1981 w Cabo Frio) – brazylijski piłkarz, występujący na pozycji środkowego obrońcy.
Kariera klubowa.
Leandro Euzébio rozpoczął piłkarską karierę we Fluminense FC, którego jest wychowankiem w 2001. W kolejnych latach występował w klubach z niższych klas rozgrywkowych: Rio das Ostras FC, Bonsucesso Rio de Janeiro, Américe Belo Horizonte i Cabofriense Cabo Frio. W 2005 trafił do pierwszoligowego Cruzeiro EC. W Cruzeiro 15 maja 2005 w wygranym 3-1 meczu z Goiás EC Leandro Euzébio zadebiutował w lidze brazylijskiej. Z Cruzeiro zdobył mistrzostwo stanu Minas Gerais – Campeonato Mineiro w 2006.
W 2006 był wypożyczony do drugoligowego Náutico Recife, z którym awansował do brazylijskiej ekstraklasy. W latach 2007–2008 Leandro Euzébio był wypożyczony do japońskiego klubu Omiya Ardija. W lidze japońskiej Leandro zadebiutował 3 marca 2007 w przegranym 0-1 meczu z Gambą Osaka. Przez dwa lata rozegrał w J. League 58 spotkań, w których strzelił 3 bramki. Po powrocie został wypożyczony przez Cruzeiro do pierwszoligowego Goiás EC. Z Goiás zdobył mistrzostwo stanu Goiás - Campeonato Goiano.
Po wygaśnięciu kontraktu z Cruzeiro Leandro został zawodnikiem Fluminense. W barwach Flu zadebiutował 17 stycznia 2010 w wygranym 3-0 wyjazdowym meczu ligi stanowej z Americano Campos. W sezonie 2010 Leandro zdobył mistrzostwo Brazylii. Leandro Euzébio walnie do niego się przyczynił, gdyż miał miejsce w podstawowym składzie Fluminense, czego dowodem jest rozegrane 35 spotkań, w których strzelił 5 bramek. Dotychczas w lidze brazylijskiej Leandro Euzébio rozegrał 93 spotkania, w których strzelił 8 bramek.

</doc>
<doc id="2383625" url="https://pl.wikipedia.org/wiki?curid=2383625" title="Typhlops schinzi">
Typhlops schinzi

 #PATRZ Rhinotyphlops schinzi

</doc>
<doc id="2383632" url="https://pl.wikipedia.org/wiki?curid=2383632" title="Okręty patrolowe typu Deirdre">
Okręty patrolowe typu Deirdre

Okręty patrolowe typu Deirdre – typ czterech irlandzkich okrętów patrolowych, zbudowanych dla irlandzkiej marynarki wojennej w latach 70. XX wieku w stoczni Verolme Dockyard w Cork. Podstawowym zadaniem wykonywanym przez okręty jest patrolowanie irlandzkiej wyłącznej strefy ekonomicznej.
Pierwszy okręt typu – "Deirdre" wszedł do służby w 1972 roku, będąc jednocześnie pierwszym okrętem irlandzkich sił zbrojnych, który zbudowano w Irlandii. Kolejne trzy jednostki (uznawane czasem za osobny typ Emer), w których przeprowadzono szereg modyfikacji poprawiających m.in. stabilność na morzu, oddano do służby w latach 1978-1980. W 2001 roku ze służby wycofano okręt "Deirdre".

</doc>
<doc id="2383633" url="https://pl.wikipedia.org/wiki?curid=2383633" title="Okręty patrolowe typu Emer">
Okręty patrolowe typu Emer



</doc>
<doc id="2383635" url="https://pl.wikipedia.org/wiki?curid=2383635" title="Mistrzostwa Świata w Lekkoatletyce 2011 – bieg na 1500 m mężczyzn">
Mistrzostwa Świata w Lekkoatletyce 2011 – bieg na 1500 m mężczyzn

Bieg na 1500 metrów mężczyzn – jedna z konkurencji rozegranych podczas lekkoatletycznych mistrzostw świata na Daegu Stadium w Daegu. 
Obrońcą tytułu mistrzowskiego z 2009 roku był reprezentant Bahrajnu Youssef Saad Kamel. 
Rekordy.
Tabela prezentuje rekord świata, rekordy poszczególnych kontynentów, mistrzostw świata, a także najlepszy rezultat na świecie w sezonie 2011 przed rozpoczęciem mistrzostw.
Rezultaty.
Eliminacje.
Biegi eliminacyjne odbyły się 30 sierpnia. Wystartowało w nich 38 zawodników. Bezpośrednio do półfinałów awansowało sześciu najlepszych zawodników każdego z trzech biegów (Q) oraz sześciu zawodników z najlepszymi czasami (q).
Półfinał.
Biegi półfinałowe odbyły się 1 września. Wystartowało w nich 25 zawodników. Bezpośrednio do finału awansowało pięciu najlepszych zawodników każdego z 2 biegów (Q) oraz dwóch zawodników z najlepszymi czasami(q).

</doc>
<doc id="2383641" url="https://pl.wikipedia.org/wiki?curid=2383641" title="Loimijoki">
Loimijoki

Loimijoki – rzeka w Finlandii o długości 114 km, najdłuższy dopływ rzeki Kokemäenjoki. W miejscowości Tammela wypływa z jeziora Pyhäjärvi, zaś z Kokemäenjoki łączy się w Huittinen.

</doc>
<doc id="2383646" url="https://pl.wikipedia.org/wiki?curid=2383646" title="Parafia Świętych Apostołów Piotra i Pawła w Gadce">
Parafia Świętych Apostołów Piotra i Pawła w Gadce

Parafia Świętych Apostołów Piotra i Pawła – parafia rzymskokatolicka znajdująca się w Gadce, wsi w powiecie starachowickim. Administracyjnie należy do dekanatu Starachowice-Północ w diecezji radomskiej.
Historia.
Zanim powstała samodzielna parafia mieszkańcy Gadki oddolnie tworzyli swoją wspólnotę religijną. Pierwsza kaplica powstała w roku 1882 i mieściła się w remizie OSP. Parafia została erygowana 1 czerwca 1985 przez bp. Edwarda Materskiego. Kościół pw. św. Apostołów Piotra i Pawła, według projektu arch. Jacka Budyczuka z Krakowa i konstruktora Jerzego Borkowskiego, zbudowany został w latach 1984-1993 staraniem ks. Ireneusza Wiktorowicza. Poświęcenia dokonał 1 sierpnia 1993 bp Stefan Siczek. Kościół jest w stylu współczesnym, oparty na podstawie kwadratu.
Zasięg parafii.
Do parafii należą wierni z miejscowości: Gadka, Grzybowa Góra, Podlesie i Jagodne.

</doc>
<doc id="2383647" url="https://pl.wikipedia.org/wiki?curid=2383647" title="KEO (piwo)">
KEO (piwo)

KEO – cypryjska marka piwa dolnej fermentacji typu lager wytwarzanego w browarze w Limassol przez spółkę KEO Ltd od roku 1951.
Historia.
Pomysł produkcji piwa powstał w spółce KEO w roku 1937 jednak z jednej strony brak doświadczenia w wytwarzaniu tego trunku, jak również późniejszy wybuch II wojny światowej spowodowały, że realizację tego zamiaru trzeba było odłożyć na później. W roku 1947 po przeanalizowaniu przedwojennego miesięcznego spożycia piwa na Cyprze (4.000 – 5.000 hektolitrów) podjęto decyzję o tym, że nowe piwo będzie produkowane w ilości 2.500 hektolitrów miesięcznie, przy prognozowanym spożyciu 7.000 – 8.000 hektolitrów piwa miesięcznie na Cyprze. Ze względu na to, że Pilsner Urquell było piwem popularnym przed wojną na wyspie podjęto decyzję, że KEO będzie piwem dolnej fermentacji, lagerem w smaku podobnym do Pilsnera, z zawartością 12% ekstraktu i 3.5% alkoholu. Cały projekt powierzono czeskiej firmie Skodaworks National Corporation, a później wybudowano browar w Limassol nieopodal tamtejszej winiarni.
Wyrób piwa KEO rozpoczęto w 1951 roku. Najpierw zajmowała się tym kolejna czeska firma Brewmaster Trappal, której pracownicy zajmowali się także szkoleniem Cypryjczyków w browarnictwie. Marka odniosła sukces i już dwa lata po wejściu na rynek firma KEO wytwarzała 15.000 hektolitrów piwa rocznie – były to maksymalne możliwości ówczesnego browaru, który odtąd sukcesywnie był rozbudowywany. Wprowadzono wtedy też na rynek piwo dolnej fermentacji typu stout, które nie odniosło sukcesu na rynku i szybko zostało wycofane ze sprzedaży.
Kłopoty zaczęły się w roku 1958, kiedy Cypr pogrążył się w walkach między społecznościami turecką i grecką i spożycie piwa spadło. Stan ten trwał przez ok. dziesięć następnych lat, by zmienić się diametralnie gdy firma F. Fotiadis Ltd rozpoczęła produkcję piwa Carlsberg w zbudowanym przez siebie browarze. Konsumpcja trunku wzrosła dzięki konkurencji obu firm do tego stopnia, że firma by odpowiedzieć zapotrzebowaniu wprowadziła w 1973 plan modernizacji browaru, za którego realizację odpowiadało duńskie przedsiębiorstwo Alfred Joergensen. Rok później doszło jednak do inwazji tureckiej na Cypr co wprowadziło znów chaos na wyspie i spowodowało zastój w ekonomii. Budzić zaczęła się ona dopiero w roku 1978 dzięki turystyce. Wtedy też wybudowano nową warzelnię. Następna większa przebudowa miała miejsce w latach 1992 – 1994, która doprowadziła do tego, że browar jest zdolny do produkowania miesięcznie ok. 30.000 hektolitrów piwa.
W roku 2010 w jednym z amerykańskich filmów pornograficznych użyto piwa właśnie tej marki, co spotkało się ze sprzeciwem zarządu firmy KEO, w której nota bene 20% udziałów posiada Cypryjski Kościół Prawosławny.
Charakterystyka.
KEO jest piwem dolnej fermentacji typu lager, warzonym ze słodu jęczmiennego, o barwie jasnosłomkowej, wzorowanym na czeskim piwie Pilsner Urquell.
Formy sprzedaży.
Piwo KEO sprzedawane jest w następujący sposób:

</doc>
<doc id="2383650" url="https://pl.wikipedia.org/wiki?curid=2383650" title="Ivan Jovanović">
Ivan Jovanović

Ivan Jovanović (ur. 8 lipca 1962 w Loznicy) – serbski trener i piłkarz.
Kariera piłkarska.
Jovanović grał w FK Rad w jugosłowiańskiej pierwszej lidze w sezonach 1987/88 i 1988/89. W następnym sezonie przeniósł się do greckiego Iraklisu Saloniki, gdzie grał do końca swojej kariery.
Kariera trenerska.
Ivan Jovanović rozpoczął swoją karierę trenerską w 2001 r. w Niki Wolos. W następnych latach pracował w APOEL FC, Iraklisie, Panachaiki GE i An-Nassr.
Podczas swojej kariery trenerskiej zdobył 7 tytułów, wszystkie jako trener APOEL FC. Pomógł też APOEL-owi zakwalifikować się do Ligi Mistrzów UEFA w fazie grupowej po raz pierwszy w swojej historii.
Otrzymał również nagrodę „Coach of the Season” nagrodę Cypr Football Association cztery razy.

</doc>
<doc id="2383652" url="https://pl.wikipedia.org/wiki?curid=2383652" title="Estienne">
Estienne



</doc>
<doc id="2383655" url="https://pl.wikipedia.org/wiki?curid=2383655" title="Czerwony Mostek">
Czerwony Mostek



</doc>
<doc id="2383657" url="https://pl.wikipedia.org/wiki?curid=2383657" title="Albrecht Thaer">
Albrecht Thaer

Albrecht Daniel Thaer (ur. 14 maja 1752 w Celle - zm. 26 października 1828 w Wriezen) – niemiecki agronom. W 1806 roku w Möglin założył pierwszą wyższą szkołę rolniczą. Stworzył tzw. próchniczną teorię odżywania się roślin. Napisał słynne dzieło "Poradnik gospodarski". Był propagatorem systemu płodozmiennego oraz uprawy ziemniaków. Pełnił funkcję profesora uniwersytetu w Berlinie.
Jego prawnukiem był śląski polityk Georg von Thaer.

</doc>
<doc id="2383658" url="https://pl.wikipedia.org/wiki?curid=2383658" title="Antoine de Caunes">
Antoine de Caunes

Antoine de Caunes (ur. 1 grudnia 1953 w Paryżu) – francuski aktor, reżyser i scenarzysta teatralny, filmowy i telewizyjny.
Syn spikerki telewizyjnej Jacqueline Joubert i dziennikarza Georges'a de Caunesa, karierę rozpoczął jako osoba publiczna, pod koniec lat 70. jako twórca i gospodarz programu telewizyjnego "Chorus". Pod pseudonimem "Paul Persavon" pisał teksty piosenek do serii animowanej dla Antenne 2, w tym "Cobra" i "Space Sheriff Gavan" (znany we Francji jako X-Or). Po raz pierwszy pojawił się przed kamerami jako Nick Signal w telefilmie Canal+ "Rock" (1982). Wystąpił w programie Channel 4 "Eurotrash" z Jean-Paulem Gaultier.

</doc>
<doc id="2383660" url="https://pl.wikipedia.org/wiki?curid=2383660" title="Albrecht Daniel Thaer">
Albrecht Daniel Thaer



</doc>
<doc id="2383662" url="https://pl.wikipedia.org/wiki?curid=2383662" title="Hanae Tanaka">
Hanae Tanaka

Hanae Tanaka (ur. 12 lutego 1990) – japońska lekkoatletka specjalizująca się w biegach długich. 
Na dystansie 1500 metrów zajęła siódme miejsce podczas mistrzostw świata juniorów młodszych w Ostrawie (2007). W 2011 startowała w przełajowych mistrzostwach świata oraz zdobyła srebrny medal uniwersjady w biegu na 10 000 metrów. 
Rekordy życiowe: bieg na 1500 metrów – 4:22,95 (12 września 2008, Tokio); bieg na 10 000 metrów – 32:27,56 (24 kwietnia 2011, Kobe). 

</doc>
<doc id="2383665" url="https://pl.wikipedia.org/wiki?curid=2383665" title="Joanis Kujalis">
Joanis Kujalis

Joanis Kujalis, (ur. 19 września 1957) – cypryjski judoka. Wystąpił na zawodach judo w wadze półśredniej na Letnich Igrzyskach Olimpijskich 1984 w Los Angeles, gdzie zajął 20. miejsce.

</doc>
<doc id="2383668" url="https://pl.wikipedia.org/wiki?curid=2383668" title="Morgan Amalfitano">
Morgan Amalfitano

Morgan Amalfitano (ur. 20 marca 1985 w Nicei) – francuski piłkarz występujący na pozycji pomocnika we francuskim klubie Stade Rennais FC.
Kariera klubowa.
Wychowanek CS Sedan, w swojej karierze grał także w takich zespołach jak FC Lorient, Olympique Marsylia, West Bromwich Albion oraz West Ham United. 
7 stycznia 2016 roku podpisał 2–letni kontrakt z pierwszoligowym Lille OSC.
1 lutego 2017 roku podpisał 2–letni kontrakt z pierwszoligowym Stade Rennais FC.
Kariera reprezentacja.
Jednokrotny reprezentant Francji.
Życie prywatne.
Starszy brat Romaina Amalfitano.

</doc>
<doc id="2383671" url="https://pl.wikipedia.org/wiki?curid=2383671" title="Sofroniusz III (arcybiskup Cypru)">
Sofroniusz III (arcybiskup Cypru)

Sofroniusz III (ur. 26 kwietnia 1826 w Prodromos, zm. 22 maja 1900) – zwierzchnik Cypryjskiego Kościoła Prawosławnego w latach 1865–1900.
Życiorys.
Przed objęciem godności arcybiskupa Nowej Justyniany i całego Cypru był dyrektorem Szkoły Greckiej w Nikozji. Urząd zwierzchnika Kościoła Cypru objął trzy miesiące po śmierci arcybiskupa Makarego I w 1865.
Kierował Kościołem Cypru przez 35 lat, w tym w okresie przekazania Cypru przez Turcję Wielkiej Brytanii w 1878. Działał na rzecz ograniczenia interwencji kolonialnych władz brytyjskich w wewnętrzne funkcjonowanie Kościoła, odnosząc w tym zakresie częściowe sukcesy. W 1889 odwiedził Londyn, by na czele delegacji Greków cypryjskich prosić o stabilizację sytuacji wewnętrznej na Cyprze. Utrzymywał poprawne stosunki z Kościołem Anglii, w 1889 spotkał się z arcybiskupem Canterbury i nie protestował przeciwko działalności anglikańskich duchownych na Cyprze, w tym próbach prozelityzmu
Po jego śmierci w 1900 przez dziewięć lat urząd arcybiskupa Cypru pozostawał nieobsadzony z powodu zażartej rywalizacji o sukcesję między metropolitami Kition i Kirenii Cyrylem (Papadopulosem) i Cyrylem (Wasileiou).
W 2010 jego grób w Nikozji stał się przedmiotem aktu wandalizmu.

</doc>
<doc id="2383675" url="https://pl.wikipedia.org/wiki?curid=2383675" title="Mai Ishibashi">
Mai Ishibashi

Mai Ishibashi (ur. 2 lipca 1989) – japońska lekkoatletka specjalizująca się w biegach długich. 
W 2011 zdobyła brązowy medal uniwersjady w biegu na 10 000 metrów. 
Rekord życiowy: bieg na 10 000 metrów – 32:37,25 (24 kwietnia 2011, Kobe). 

</doc>
<doc id="2383681" url="https://pl.wikipedia.org/wiki?curid=2383681" title="Kostas Papakostas">
Kostas Papakostas

Kostas Papakostas (; ur. 2 października 1948) – cypryjski judoka, olimpijczyk.
Papakostas wystartował w judo na LIO 1980 oraz na LIO 1984; Wystartował w wadze średniej.
W Moskwie zajął wysokie 10. miejsce, zaś w Los Angeles zajął 19. miejsce.
Chorąży reprezentacji podczas ceremonii otwarcia na igrzyskach olimpijskich w 1980 roku.

</doc>
<doc id="2383686" url="https://pl.wikipedia.org/wiki?curid=2383686" title="Tyrsus, Palmacjusz i Bonifacy">
Tyrsus, Palmacjusz i Bonifacy

Tyrsus, Palmacjusz i Bonifacy, łac. "Tyrsus, Palmatius, Bonifatius" (zm. ok. 291 w okolicach Trewiru w Galii) – męczennicy chrześcijańscy w czasach panowania Dioklecjana, święci Kościoła katolickiego.
Tyrsus i Bonifacy byli rzymskimi oficerami legendarnej Legii Tebańskiej, którzy uniknęli decymacji legionu w Agaunum, dzis. Saint-Maurice (Szwajcaria), i schronili się w Trewirze. Palmacjusz miał być konsulem Trewiru.
Podstawą informacji o trewirskich męczennikach była inskrypcja odkryta na kamieniu w 1071 roku w kościele św. Pawła w Trewirze.
Wraz z oficerami śmierć ponieśli ich towarzysze. Legionistów i ich towarzyszy ścinano za wyznawanie wiary chrześcijańskiej przez kolejne 3 dni w zależności od rangi, funkcji i płci.
Ich wspomnienie liturgiczne obchodzono 4 października za "Martyrologium Rzymskim".
W późniejszym czasie imiona rozdzielono i męczenników wspominano:
Można również spotkać dzień 12 grudnia.

</doc>
<doc id="2383697" url="https://pl.wikipedia.org/wiki?curid=2383697" title="Linos Petridis">
Linos Petridis

Linos Petridis, (ur. 16 czerwca 1961) – cypryjski pływak, olimpijczyk.
Wziął udział w Letnich Igrzyskach Olimpijskich 1980. Wystartował na 100 m stylem motylkowym (odpadł w eliminacjach).

</doc>
<doc id="2383716" url="https://pl.wikipedia.org/wiki?curid=2383716" title="Zamek Michajłowski">
Zamek Michajłowski

Zamek Michajłowski (ros. Михайловский замок), zwany też Zamkiem Inżynieryjnym (ros. Инженерный замок), w Petersburgu – pałac zbudowany w latach 1797–1802, jeden z pałaców cesarskich dynastii Romanowów. Ulubiona rezydencja imperatora Pawła I.
Położenie.
Zamek Michajłowski położony jest przy ulicy Sadowej pod nr 2, od południowej strony Ogrodu Letniego, przy południowo-wschodniej części petersburskiego Pola Marsowego, otoczony rzekami Mojką oraz Fontanką oraz specjalnie wykopanymi kanałami. Wzniesiony na polecenie cesarza Pawła I. Obecnie znajdują się w nim zbiory Muzeum Rosyjskiego.
Historia.
Początki.
Plany budowy nowego zamku powstały w 1784 roku Paweł był wtedy następcą tronu rosyjskiego i mieszkał w swoim pałacu w Gatczynie, zaś Rosją rządziła jego matka Katarzyna II Wielka.
Cesarzewicz sam kreślił projekty swojej przyszłej rezydencji, konsultował się z architektami i często zmieniał zdanie co do przyszłej architektury pałacu. Paweł I objął tron 17 listopada 1797 roku, a już 28 listopada wydał ukaz o budowie nowego pałacu cesarskiego. Miał on stanąć na miejscu dawnego Pałacu Letniego, w którym nowy cesarz przyszedł na świat w roku 1757.
Z powstaniem zamku związana jest legenda, wedle której jednemu z żołnierzy stojących na warcie przy Pałacu Letnim miał się ukazać Archanioł Michał, polecić wyburzenie pałacu i wybudowanie w tym samym miejscu świątyni pod jego wezwaniem. Według innej legendy, gdy cesarzowa Maria Fiodorowna była w ostatnich dniach swojej dziesiątej ciąży, pewien nieznajomy człowiek miał powiedzieć Pawłowi, że urodzi mu się syn, któremu ma on nadać imię Michał oraz zbudować cerkiew pod wezwaniem Michała Archanioła. Syn, który wkrótce się urodził rzeczywiście otrzymał imię Michał.
Paweł, jeszcze gdy był wielkim księciem, miał też powiedzieć, że chciałby umrzeć w miejscu, w którym się urodził, co miało się spełnić. Nowa rezydencja miała ucieleśniać ideały rycerskie, w które Paweł głęboko wierzył. Zwłaszcza od 1798 roku, gdy został wielkim mistrzem katolickiego Zakonu Maltańskiego. Zamek Michajłowski miał zatem też symbolizować nową godność imperatora.
Budowa.
26 lutego (9 marca według nowego stylu) 1797 roku na miejscu wyburzonego Pałacu Letniego, Paweł I osobiście położył kamień węgielny pod budowę nowej rezydencji. Na architektów zostali wyznaczeni Wasilij Bażenow i Vincenzo Brenna. Bażenow wykonał początkowy projekt, który został następnie zmodyfikowany przez Brennę. Sam Bażenow nadzorował budowę, a zadaniem Brenny była dekoracja wnętrz budynku. Także cesarz brał udział w projektowaniu niektórych komnat, a w sztabie projektowym odpowiedzialnym za budowę pałacu znajdowali się także Charles Cameron, Carlo Rossi, Giacomo Quarenghi. By przyśpieszyć budowę Paweł rozkazał przekazanie części wyposażenia oraz rzeźb z pałacu w Carskim Siole i z Pałacu Taurydzkiego. Z tego samego powodu Zamek Michajłowski budowany był dniem i nocą, a przy jego wznoszeniu pracowało około sześciu tysięcy ludzi. Koszty okazały się wkrótce wyższe niż planowano. Z budżetu na budowę przeznaczono 425 800 rubli, jednak już wkrótce okazało się, że całkowity koszt może być dziesięć razy większy. W ciągu trzech lat codzienne wydatki jakie przeznaczano na budowę carskiej rezydencji wynosiły około 10 000 rubli.
Efekt końcowy.
Architektura.
Zamek Michajłowski został wzniesiony na planie kwadratu z dziedzińcem wewnętrznym o kształcie ośmiokąta. Architektura zamku nie jest typowa dla petersburskich pałaców tego okresu, lecz zgodnie z intencją cesarza przypomina raczej średniowieczną twierdzę. Każda z fasad pałacowych zbudowana jest w innym stylu. Fasada południowa pełni rolę głównego wejścia do rezydencji. Charakteryzuje się centralnym występem, który jest wsparty na cokole i zwieńczony frontonem. Wejście zdobią cztery kolumny jońskie oraz rzeźby i obeliski. Wyżej wyryto złotymi literami sparafrazowane zdanie „Дому твоему подобает святыня Господня в долготу дней” zaczerpnięte z Psalmu 91. Na skwerze przed wejściem, na tzw. Placu Konetabla, cesarz Paweł polecił umieścić konny pomnik Piotra Wielkiego, na którego cokole wyryto napis „Pradziadowi prawnuk”.
Od północy Zamek zwrócony jest w stronę Ogrodu Letniego. Skrzydło to okalają ryzality, pomiędzy którymi znajduje się marmurowa kolumnada podtrzymująca balkon. Zejście do ogrodu ozdabiają posągi Herkulesa i Flory. Przez ostatnie dwa stulecia budynek charakteryzował się czerwoną barwą ścian. Kolor ten tłumaczono na różny sposób. Miało to być nawiązanie do Zakonu Maltańskiego, którego Paweł został wielkim mistrzem. Legenda natomiast głosi, że pewnego dnia kochanka imperatora Anna Łopuchina upuściła czerwoną rękawiczkę. Paweł podniósł ją, a następnie pokazał ją architektowi i zażądał by ściany nowego pałacu były pomalowane dokładnie na ten sam kolor.
Nad obiektem góruje złota iglica pałacowej cerkwi pod wezwaniem św. Michała Archanioła. W momencie ukończenia budowy była to piąta tak efektowna iglica w Petersburgu, po Soborze św. św. Piotra i Pawła, Admiralicji, dzwonnicy soboru św. Mikołaja oraz cerkwi Symeona i Anny.
Budowla została otoczona systemem kanałów i rowów oraz mostów zwodzonych. Zamek posiadał też kilka tuneli łączących go ze znajdującym się nieopodal garnizonem oraz system tajnych korytarzy między pomieszczeniami pałacowymi.
Wnętrza.
Do jednego z najważniejszych pomieszczeń należy tzw. wspólna jadalnia, znajdująca się w skrzydle przeznaczonym dla cesarzowej Marii Fiodorownej. Zawieszone są w niej dwa żyrandole, każdy na pięćdziesiąt świec. W późniejszym okresie sala została podzielona na trzy niezależne pomieszczenia. Oryginalny wygląd przywrócono dopiero w trakcie renowacji na przełomie XIX i XX wieku. Najokazalsze były sale tronowe dla cesarzowej oraz dwóch cesarzewiczów: Aleksandra Pawłowicza (późniejszego imperatora) oraz Konstantego Pawłowicza (późniejszego naczelnego wodza armii Królestwa Polskiego).
Na pokoje reprezentacyjne imperatora składała się sala tronowa, połączona z Salą św. Jerzego oraz Galerią Marmurową, która miała służyć za miejsce zebrań Zakonu Maltańskiego. Dekoracje komnat pałacowych były pełne przepychu, wykonane ze złota, alabastru, porfiru. Z Włoch sprowadzano kopie antycznych rzeźb wykonanych z białego marmuru. Rycerskość Zamku Michajłowskiego podkreślały umieszczone w kilku miejscach krzyże maltańskie, a na reprezentacyjnej klatce schodowej pałacu umieszczono monumentalny herb Imperium Rosyjskiego także zawierający krzyż maltański.
Pierwszy i ostatni miesiąc.
W 1800 roku, dokładnie w święto Michała Archanioła, przypadające 8 listopada dokonano uroczystego poświęcenia cerkwi i pałacu. Prace wykończeniowe miały potrwać jeszcze kilka miesięcy. 1 lutego 1801 roku rodzina cesarska w asyście dworu i korpusu dyplomatycznego, przeszła w uroczystej procesji z Pałacu Zimowego i wprowadziła się do Zamku Michajłowskiego. Paweł I był zachwycony swoją nową siedzibą. Od małżonki otrzymał w prezencie porcelanowy serwis z wizerunkiem pałacu. Stał się on później jego ulubionym i często uważnie go oglądał. Nowa rezydencja monarsza nie była jednak jeszcze całkowicie przystosowana do przyjęcia dworu. Jak wspominają przekazy, tynki w pałacu jeszcze nie wyschły. Cesarz nie chciał słuchać ostrzeżeń, że przebywanie w ociekających zaprawą wapienną, olejami i lakierem ścianach może być niezdrowe. Już pierwszego dnia zorganizował wielką kolację i bal maskowy. Zapalono setki świec, których dym zmieszał się z niezdrowym powietrzem zamkowym, tworząc gęste opary. W Zamku Michajłowskim odbyła się tylko jedna oficjalna ceremonia państwowa. 24 lutego 1801 roku imperator Paweł I przyjął na oficjalnej audiencji posła Królestwa Danii. W nocy z 11 na 12 marca (starego stylu) w wyniku spisku imperator Paweł I Romanow został zamordowany.
Dalsze losy Zamku Michajłowskiego.
Po śmierci Pawła I rodzina cesarska opuściła zamek i powróciła do Pałacu Zimowego. Sam Zamek Michajłowski długo stał niezamieszkały, a jego wyposażenie było stopniowo przenoszone do innych rezydencji. W 1816 roku imperator Aleksander I rozkazał usunąć srebrne wrota pałacowej cerkwi, a następnie przetopić je na prezent ślubny dla swojej siostry Anny Pawłownej. Wyposażenie komnaty, w której zamordowany został cesarz przetransportowano do pałacu w Gatczynie, ulubionej rezydencji Pawła. Tam w specjalnym pokoju z zabitymi drzwiami umieszczone carskie łóżko, splamione krwią zabitego monarchy. W 1820 roku według projektu Carla Rossiego przekształcono otoczenie pałacu, m.in. zasypano fosy i usunięto elementy architektury obronnej. W 1819 roku opuszczoną budowlę przekazano Głównej Szkole Inżynieryjnej, odtąd zamek nazywano "Zamkiem Inżynieryjnym". W 1829 roku wnętrza dostosowano do potrzeb placówki edukacyjnej. W latach 1838–1843 w murach pałacu studiował Fiodor Dostojewski. Na lata 1893–1894 przypadła kolejna przebudowa pomieszczeń. W czasie II wojny światowej i blokady Leningradu w zamku działał Szpital Michajłowski. Po 1945 roku w budynku swe siedziby miały różne instytucje radzieckiego państwa. Zamalowywanie i usuwanie bogatych dekoracji spowodowało szereg zniszczeń w zabytkowym wystroju wnętrz.
W 1991 roku część pomieszczeń została przekazana Muzeum Rosyjskiemu, w 1995 roku muzeum otrzymało na własność cały Zamek Michajłowski. Rozpoczęto intensywne prace nad renowacją pałacu. Przywrócono oryginalne kolory fasad, które jak się okazało w toku prac nie były intensywnie czerwone, lecz raczej ciemnopomarańczowe. Legenda o rękawiczce Anny Łopuchiny okazała się więc nieprawdziwa. Odkopano też zniszczone kanały oraz odbudowano mosty, oddając okolicy zamku ich wygląd z czasów Pawła I.
Wielkie otwarcie Zamku Michajłowskiego nastąpiło 27 maja 2003 roku. Obecnie w pałacu mieszczą się następujące stałe ekspozycje: galeria portretów rosyjskich cesarzy od Piotra I do Mikołaja II, ekspozycja dotycząca historii zamku i jego mieszkańców, galeria portretów znanych rosyjskich osobistości z XVIII i XIX wieku, wystawa dotycząca renesansu w pracach rosyjskich artystów oraz liczne wystawy czasowe. W 2003 r. na dziedzińcu zamkowym umieszczono pomnik imperatora Pawła I.

</doc>
<doc id="2383719" url="https://pl.wikipedia.org/wiki?curid=2383719" title="Acara curviceps">
Acara curviceps



</doc>
<doc id="2383729" url="https://pl.wikipedia.org/wiki?curid=2383729" title="Aequidens curviceps">
Aequidens curviceps



</doc>
<doc id="2383741" url="https://pl.wikipedia.org/wiki?curid=2383741" title="Ogród Letni (Petersburg)">
Ogród Letni (Petersburg)

Ogród Letni (ros. Ле́тний сад) – reprezentacyjny ogród położony w centrum Petersburga, założony w 1704 roku z inicjatywy Piotra I Wielkiego.
Historia.
Ogród położony jest na pomiędzy rzekami Mojką a Fontanką oraz Kanałem Łabędzim. Pierwsze wzmianki o ogrodach położonych w bliskości Pałacu Letniego Piotra I pochodzą z roku 1704. Pierwszym projektantem ogrodu był Iwan Matwiejew. Jego głównym zadaniem było przygotowanie terenu pod powstanie ogrodu oraz zasadzenie pierwszych drzew, a jego praca była nadzorowana osobiście przez imperatora. Matwiejew zmarł w 1709 roku, a zadanie kontynuowania projektu otrzymali Jean-Baptiste Alexandre Le Blond i Michaił Zemcow.
Powstał ogród o regularnym kształcie w stylu francuskiego ogrodu barkowego. Nacisk położono na idealną symetrię i regularne rozmieszczenie wszystkich obiektów w ogrodzie, od drzew i krzewów po alejki i stawy. Poza Rosją zakupiono sadzonki wiązów i dębów, które cesarz miał osobiście sadzić wzdłuż alejek parkowych. Alejki zostały także ozdobione ponad 250 marmurowymi rzeźbami sprowadzonymi specjalnie dla cesarza z Włoch. Jedną z nich była drogocenna Taurydzka Wenus. Z początku ustawiono ją także w Ogrodzie Letnim, ale z uwagi na nagość postaci nie przypadła ona do gustu konserwatywnym mieszkańcom. Dziś znajduje się w kolekcji Ermitażu.
W XX wieku, by lepiej zabezpieczać te dzieła sztuki przed działaniami natury i potencjalnymi aktami wandalizmu, zostały one zastąpione kopiami. Przedstawiają one postacie mitologiczne, alegorie sił przyrody oraz znane postacie historyczne, takie jak Juliusz Cezar czy Aleksander Macedoński. Znajdują się tu także wywiezione po insurekcji kościuszkowskiej popiersia Jana III Sobieskiego i królowej Marysieńki.
Oprócz rzeźb największą atrakcją parku był zespół pierwszych w Rosji fontann, które ozdobione były scenami z bajek Ezopa. Specjalnie dla osób, które dzieł Ezopa nie czytały, Piotr polecił ustawić tabliczki z objaśnieniami, np. na jednej z fontann lew w klatce miał symbolizować zwyciężoną Szwecję Karola XII. Fontanny obsługiwane były przez specjalną maszynerię, którą Piotr zamówił w Anglii. Woda doprowadzana była specjalnym akweduktem z pobliskiej Fontanki. W jednym z ogrodowych kanałów, ku uciesze Piotra, pływał miniaturowy okręt wojenny.
W ogrodzie odbywały się przyjęcia, bale oraz pokazy fajerwerków. Szczególnie hucznie obchodzono imieniny cara i rocznice zwycięstwa pod Połtawą. W taki sposób w 1720 roku Ogród Letni opisywał poseł polski Stanisław Chomętowski (przyszły hetman polny koronny):
Za panowania Piotra I ogrody pozostawały zamknięte dla mieszkańców miasta. Cesarzowa Elżbieta I zdecydowała, że park może być udostępniany przyzwoicie ubranym zwiedzającym podczas jej nieobecności w stolicy. Od 1752 roku był on otwarty w niedziele i święta. Od 1755 roku tylko w czwartki, a rok później znów w niedziele. Między 1771 a 1784 zbudowano charakterystyczny parkan odgradzający Ogród Letni od Nabrzeża Pałacowego i innych ulic miasta. Zaprojektował go Jurij Felten. Powódź w Petersburgu w 1777 roku, która wywołała wielkie spustoszenia w mieście, nie ominęła także Ogrodu Letniego. Uszkodzone zostały niektóre rzeźby, zniszczone pawilony oraz fontanny. Tych ostatnich zdecydowano się nie odbudowywać, usunięto także akwedukt doprowadzający do nich wodę z Fontanki. Za panowania Katarzyny II odnowiony park uzyskał formę ogrodu angielskiego.
Na początku XIX wieku nad upiększaniem Ogrodu Letniego pracowali najwybitniejsi architekci, m.in. Carlo Rossi. Dodano wtedy nowe pawilony: kawiarnię i herbaciarnię. W 1839 roku król Szwecji Karol XIV Jan podarował imperatorowi Mikołajowi I monumentalną porfirową wazę, która stała się jednym z symboli parku. W czasach Mikołaja Ogród Letni, teraz już ogólnodostępny, stał się jednym z ulubionych miejsc odwiedzanych przez mieszkańców stolicy. Nadal jednak obowiązywała zasada o godziwym ubiorze. W 1855 w Ogrodzie Letnim stanął pomnik Iwana Kryłowa. 4 kwietnia 1866 roku pod bramą Ogrodu Letniego Dmitrij Karakozow próbował zastrzelić imperatora Aleksandra II. Zamach udaremniono, a na miejscu ocalenia cesarza zbudowano kapliczkę upamiętniającą to wydarzenie. Po przewrocie październikowym bolszewicy nakazali jej wyburzenie. W czasie II wojny światowej i blokady Leningradu Ogród Letni poważnie ucierpiał wskutek działań wojennych, lecz jak podają niektóre źródła żadne z historycznych drzew ogrodu nie zostało wówczas ścięte.
Ogród Letni jest częstym motywem pojawiającym się u wybitnych twórców kultury rosyjskiej. Nawiązywali do niego m.in. Aleksander Puszkin w "Eugniuszu Onieginie" i Anna Achmatowa, która poświęciła mu jeden ze swoich wierszy zatytułowany "Ogród Letni". W 2008 roku władze Petersburga rozpoczęły prace nad renowacją Ogrodu Letniego. Zostaną tam zainstalowane kamery, by chronić ogród przed aktami wandalizmu, a wszystkie obiekty małej architektury będą odrestaurowane i zabezpieczone. Z ponad dwustu rzeźb sprowadzonych dla Piotra I do dzisiaj przetrwało ich 79 (według innych źródeł 89). 

</doc>
<doc id="2383750" url="https://pl.wikipedia.org/wiki?curid=2383750" title="Johan Rudolph Thorbecke">
Johan Rudolph Thorbecke

Johan Rudolph Thorbecke (ur. 14 stycznia 1798, zm. 4 lub 5 czerwca 1872) – holenderski polityk. Był przywódcą liberałów oraz współtwórcą nowej konstytucji z 1848 roku. W latach 1849-1872 trzykrotnie (z przerwami) pełnił funkcję premiera Holandii. Jako premier przeprowadził liczne reformy społeczne. Był profesorem uniwersytetów w Gandawie i Lejdzie.
Thorbecke był jednym z najważniejszych polityków holenderskich w XIX-tym wieku. Urodził się w Zwolle w północno-wschodniej Holandii. Studiował między innymi literaturę klasyczną i filozofię w Amsterdamie. Po studiach został profesorem dyplomacji i historii współczesnej na Uniwersytecie w Lejdzie.
Kiedy w 1848 roku król Niderlandów Wilhelm II Holenderski zdecydował się powołać komitet mający na celu rewizję dotychczasowej konstytucji, Thorbecke objął kierownictwo nad tą inicjatywą. Nowa konstytucja była liberalna, między innymi zmniejszała uprawnienia monarchy oraz gwarantowała wolność religijną. Proklamowano ją w 1848 roku.

</doc>
<doc id="2383756" url="https://pl.wikipedia.org/wiki?curid=2383756" title="Wesoły jarmark">
Wesoły jarmark

Wesoły jarmark (ros. "Кубанские казаки") – radziecka komedia muzyczna z 1949 roku w reżyserii Iwana Pyrjewa.
Opis fabuły.
W czasie jesiennego jarmarku międzykołchozowego spotyka się stajenny Nikołaj i przodująca kołchoźnica Dasza. Ich uczucie napotka szereg przeszkód, w tym ze strony przewodniczących kołchozów, którzy nie chcą stracić wzorowych pracowników. Na szczęście przewodniczący kołchozu, gdzie pracuje Dasza jest zakochany w Galinie, która kieruje kołchozem, w którym pracuje Nikołaj.

</doc>
<doc id="2383762" url="https://pl.wikipedia.org/wiki?curid=2383762" title="Zygmunt Błażejewicz">
Zygmunt Błażejewicz

Zygmunt Błażejewicz ps. „Zygmunt” (ur. 20 września 1918 w Witebsku, zm. 1 kwietnia 2017 w USA) – porucznik Armii Krajowej, żołnierz powojennego polskiego podziemia niepodległościowego, dowódca 1 szwadronu 5 Brygady Wileńskiej AK.
Życiorys.
W 1938 zdał maturę w Gimnazjum ojców Jezuitów w Wilnie, a w czerwcu 1939 ukończył Dywizyjny Kurs Podchorążych Rezerwy 1 Dywizji Piechoty Legionów przy 5 pułku piechoty Legionów w Wilnie z tytułem podchorążego rezerwy. Walczył w wojnie obronnej 1939 w 2. kompanii ciężkich karabinów maszynowych 6 pułku piechoty Legionów. Od listopada 1939 w konspiracji, w grupie SZP-ZWZ-AK „Niemenczyn”. Od września 1943 w oddziale partyzanckim por. Adama Boryczki „Tońka”, stanowiącym zalążek 6 Brygady Wileńskiej (w patrolu por. Piotra Motylewicza „Szczepcia”). W 6 Brygadzie w 1944 dowodził plutonem szturmowym. Wykonał szereg akcji przeciw niemieckim i litewskim siłom okupacyjnym oraz grupom komunistyczno-rabunkowym i partyzantce sowieckiej. 11 listopada 1944 awansowany na porucznika. Od grudnia 1944 do końca marca 1945 dowódca sekcji egzekucyjnej Obwodu Bielsk Podlaski (na jej czele wykonał kilka akcji bojowych (w tym ataku na sowiecki magazyn wojskowy we wsi Czaje-Wólka, zabijając 6 czerwonoarmistów) i 10 likwidacji (w tym w nocy na 6 stycznia 1945 we wsi Jakubowskie zlikwidował starszego lejtnanta Smiersza Aleksandra Dokszyna wraz z towarzyszącymi mu: funkcjonariuszem UB Pawłem Chomickim i komendantem posterunku MO w Boćkach Wiktorem Zielińskim). 
3 maja 1945 na szosie Bielsk Podlaski-Boćki szwadron „Zygmunta” urządził zasadzkę na samochód z milicjantami z Mielnika i funkcjonariuszami PUBP z Bielska; zginął funkcjonariusz UB, 3 zostało ciężko rannych (jeden z nich zmarł w szpitalu), a 1 został lekko ranny.
7 maja 1945 „Zygmunt” zlikwidował posterunek MO w Boćkach, likwidując kilkunastu milicjantów, oficera NKWD st. lejt. Iwana Czernowa i jednego szeregowego enkawudzistę. W nocy z 9 na 10 maja zlikwidował w Boćkach dwóch współpracowników NKWD. 15 maja we wsi Binduga w gm. Narew ujął i rozstrzelał sierżanta NKWD Matwieja Kałmykowa oraz ukarał spaleniem chlewa i stodoły jednego z gospodarzy za współpracę z NKWD.
16 maja „Zygmunt” w wyniku potyczki we wsi Potoka z grupą białostockiej straży więziennej, milicjantów i żołnierzy KBW został ranny. Konsekwencją było najbardziej kontrowersyjne wydarzenie z jego udziałem – zastrzelenie czterech mieszkańców wsi oraz dowódcy grupy wojskowej, a także późniejsze spalenie wsi. Z relacji mieszkańców wynika, iż po potyczce oddział schronił się w szopie w pobliskim majątku Hieronimowo, którą KBW zlokalizowało i spaliło – w odwecie „Zygmunt” i jego oddział spalił 22 maja wieś Potoka. W wyniku podpalenia wsi w pożarze zginęło troje dzieci i jeden dorosły.
28 maja 1 szwadron pod dowództwem „Zygmunta” stoczył we wsi Majdan walkę z grupą operacyjną NKWD i KBW, która straciła 6 zabitych i 5 rannych funkcjonariuszy NKWD oraz 9 zabitych i zaginionych i 8 rannych żołnierzy KBW; partyzanci stracili 3 zabitych i 4 rannych.
26 czerwca zaatakował sowiecki posterunek wojskowy i stację kolejową w osadzie Strabla, zabijając kilku czerwonoarmistów. Następnie podpalił kilka zabudowań w białoruskiej wiosce (prawdopodobnie Iwanówce) w odwet za czynną pomoc udzielaną przez jej mieszkańców NKWD i UB.
7 lipca 1945 w Brzezinach zlikwidował dziesięcioosobową grupę sowieckiej prokuratury wojskowej, w tym pułkownika Pawła Wasiljewa i 3 kapitanów. v13 lipca na drodze Ciechanowiec-Siemiatycze rozbił kolumnę samochodową, zabijając oficera i czterech żołnierzy Armii Czerwonej i biorąc do niewoli 16 żołnierzy LWP i oficera politycznego, por. Michała Żabińskiego, którego na prośbę jego dotychczasowych podkomendnych rozstrzelano. 8 sierpnia pod wsią Sikory rozbił grupę operacyjną LWP, która straciła 15 zabitych, w tym 2 oficerów politycznych (kpt. Franciszka Jachimowicza i por. Franciszka Kamieńskiego).
18 sierpnia 1945 1 szwadron „Zygmunta” wraz z oddziałem Władysława Łukasiuka „Młota” zniszczył w Miodusach Pokrzywnych grupę operacyjną NKWD, UB i LWP; zginęło 18 enkawudzistów (w tym dowódca, mjr Wasilij Gribko, i 2 innych oficerów NKWD), 3 ubeków, 11 żołnierzy LWP oraz dwóch informatorów, sędzia i prokurator („Zygmunt” osobiście zastrzelił wówczas porucznika UB Władysława Piwowarczyka). Partyzanci stracili 8 zabitych i 10 rannych.
4 października 1945 „Zygmunt” wraz z żoną – sanitariuszką Alicją z d. Trojanowską – i kilkoma partyzantami opuścił oddział, a następnie udał się do zachodnich Niemiec, a później do USA, gdzie osiadł.
Odznaczony dwukrotnie Krzyżem Walecznych, Krzyżem Armii Krajowej oraz Medalem „Za udział w wojnie obronnej 1939”. We wrześniu 2011 r. otrzymał od Prezydenta Rzeczypospolitej Krzyż Komandorski Orderu Odrodzenia Polski oraz nominację na stopień podpułkownika, a Prezes Rady Ministrów przyznał mu rentę specjalną. 1 marca 2017 roku awansowany został na stopień pułkownika.
Zmarł 1 kwietnia 2017 w USA, został pochowany 11 kwietnia w Mesa w stanie Arizona.

</doc>
<doc id="2383768" url="https://pl.wikipedia.org/wiki?curid=2383768" title="Pani Wołynia">
Pani Wołynia



</doc>
<doc id="2383769" url="https://pl.wikipedia.org/wiki?curid=2383769" title="Matka Boska Otwocka">
Matka Boska Otwocka



</doc>
<doc id="2383774" url="https://pl.wikipedia.org/wiki?curid=2383774" title="Klubowe Mistrzostwa Polski w pétanque">
Klubowe Mistrzostwa Polski w pétanque

Klubowe Mistrzostwa Polski – turniej wyłaniający najlepszy klub pétanque w Polsce. 
Rozgrywany jest w trzech ligach pod patronatem Polskiej Federacji Petanque. W rozgrywkach każdej z dwóch pierwszych lig bierze udział po osiem zespołów. W najniższej klasie rozgrywek pozostała część klubów, przy czym nie może ona liczyć mniej niż 5 reprezentacji. Prawo do udziału w rozgrywkach ligowych mają reprezentacje klubów zrzeszonych w PFP (27 klubów w roku 2012). Zwycięzca I ligi zostaje Klubowym Mistrzem Polski. Do wyższej klasy rozgrywek awansują zawsze 2 zespoły z niższej ligi, zajmując tym samym miejsce dwóch najgorszych ekip wyższej ligi, które to kluby ulegają degradacji.
Historia Klubowych Mistrzostw Polski.
Klubowe Mistrzostwa Polski początkowo znane jako Liga Klubowa zatwierdzone zostały w 2004 r. Tego samego roku rozegrano pierwsze rozgrywki międzyklubowe. Liga rozgrywana była w trzech oddzielnych terminach i na podstawie pojedynków „każdy z każdym” wyłaniano najlepszy klub w Polsce. Zgodnie ustalono, iż Liga Klubowa rozgrywana będzie co roku.
Od 2009 r. Liga zgodnie z decyzją delegatów Kongresu Polskiej Federacji Petanque, zmieniła termin rozgrywania Ligi Klubowej z trzech do jednego weekendu, a o miejscu odbycia się Klubowych Mistrzostw Polski ma decydować konkurs.
Ze względu na powiększającą się liczbę klubów i coraz większe zainteresowanie sportem, w roku 2010 Zarząd PFP wydał uchwałę, że począwszy od sezonu 2011 jeden klub może zgłosić tylko jedną drużynę.
Ponadto Kongres Delegatów w roku 2010 ustanowił, że od sezonu 2012 w każdym meczu ligowym musi grać przynajmniej jedna kobieta.
Liga Polskiej Federacji Petanque.
2018.
Organizacja Ligi w 2018 roku: 
I liga
II liga
III liga 
2017.
Organizacja Ligi w 2017 roku: 
I liga
II liga
III liga 
grupa A 
grupa B - wyniki
2016.
Organizacja Ligi w 2016 roku: 
I Liga
II Liga 
III Liga
2015.
Organizacja Ligi w 2015 roku: 
I Liga 
II Liga 
III Liga 
Grupa A 
Grupa B 
Baraż: 
Wiejski Klub Sportowy „Sprint” w Owidzu - Śląski Klub Petanque CARBON 1 5:7
2014.
Organizacja Ligi w 2014 roku: 
I Liga
II Liga
2013.
Organizacja Ligi w 2013 roku: 
I Liga 
II Liga 
III Liga (pobierz wyniki)
2012.
Rozgrywki wszystkich zespołów miały miejsce na bulodromach w Śremie. 
Stan lig po rozgrywkach w sezonie 2012
I Liga 
II Liga 
III Liga A 
III Liga B 
2011.
Rozgrywki wszystkich zespołów miały miejsce na bulodromach w Śremie. 
Liga Polskiej Federacji Petanque po rozgrywkach w sezonie 2011:
I Liga 
II Liga
III Liga
Pozycja rankingowa klubu EKS „Kolektyw” Radwanice (w sezonie 2010 II liga) i Ule Boules Warszawa (w sezonie 2010 III Liga) nie została określona. Obydwa kluby w roku 2011 nie przystąpiły do rozgrywek w Klubowych Mistrzostwach Polski.
Najlepsze Kluby w Polsce.
Klubowy Mistrz Polski reprezentuje Polskę na Klubowych Mistrzostwach Europy w petanque.

</doc>
<doc id="2383775" url="https://pl.wikipedia.org/wiki?curid=2383775" title="Podżeganie do nienawiści">
Podżeganie do nienawiści



</doc>
<doc id="2383786" url="https://pl.wikipedia.org/wiki?curid=2383786" title="Władysław Stępniak (archiwista)">
Władysław Stępniak (archiwista)

Władysław Jakub Stępniak (ur. 26 października 1948 w Lublińcu) – polski historyk, w latach 2011–2016 naczelny dyrektor Archiwów Państwowych.
Życiorys.
Absolwent VI Liceum Ogólnokształcącego im. Jarosława Dąbrowskiego w Częstochowie (1967). W 1973 ukończył studia historyczne na Uniwersytecie Łódzkim. Na tej samej uczelni w 1977 uzyskał stopień doktora nauk humanistycznych na podstawie pracy "Polityka zagraniczna Jugosławii w latach 1948–1950". W 1999 uzyskał stopień doktora habilitowanego na Uniwersytecie Warszawskim na podstawie rozprawy dotyczącej działalności dyplomacji polskiej na Bałkanach w latach 1918–1926. W 1973 był stypendystą wydziału politologii Uniwersytetu w Belgradzie.
Pracował na stanowisku profesora nadzwyczajnego Akademii Świętokrzyskiej, przekształconej następnie w Uniwersytet Humanistyczno-Przyrodniczy Jana Kochanowskiego w Kielcach. Był profesorem nadzwyczajnym Uniwersytetu Mikołaja Kopernika w Toruniu, został również członkiem Międzynarodowego Komitetu Doradczego Programu UNESCO Memory of the World oraz Polsko-Rosyjskiej Grupy do Spraw Trudnych. Objął funkcję eksperta Rady Europy do spraw oceny stanu zachowania dóbr kultury na obszarze byłej Jugosławii.
Od 1976 pracował w Naczelnej Dyrekcji Archiwów Państwowych, następnie do 1997 w Archiwum Głównym Akt Dawnych, początkowo jako zastępca dyrektora, a następnie dyrektora. Od 1997 zatrudniony na stanowiskach kierowniczych w Naczelnej Dyrekcji Archiwów Państwowych – jako pierwszy zastępca naczelnego dyrektora Archiwów Państwowych, następnie jako jego doradca. 10 sierpnia 2011 stanął na czele tej instytucji. Funkcję naczelnego dyrektora pełnił do 1 lutego 2016.

</doc>
<doc id="2383788" url="https://pl.wikipedia.org/wiki?curid=2383788" title="Teodoros Christodulu">
Teodoros Christodulu

Teodoros Christodulu (Θεόδωρος Χριστοδούλου, ur. 12 marca 1977 w Nikozji) – cypryjski narciarz alpejski. Należy do klubu Troodos Ski Club.
Przebieg kariery.
Po raz pierwszy w mistrzostwach świata wziął udział w ich edycji z 1997. Nie ukończył jednak ani slalomu, ani slalomu giganta. Na Zimowej Uniwersjadzie 1999 zajął 75. pozycję w gigancie. Na Mistrzostwach Świata 2001 zajął 39. miejsce w gigancie i 42. w slalomie. Następnie wziął udział w Zimowych Igrzyskach Olimpijskich 2002 w Salt Lake City, gdzie zajął 54. miejsce w gigancie, natomiast nie ukończył slalomu. Podczas MŚ 2003 uplasował się na 59. miejscu w gigancie i również nie ukończył slalomu. Mistrzostwa Świata 2005 zakończyły się dla niego 58. pozycją w gigancie i 48. w slalomie.
W następnym roku wziął udział w igrzyskach olimpijskich, gdzie zajął 34. miejsce w slalomie gigancie i 38. miejsce w slalomie, co było jego najlepszym wynikiem na tak prestiżowej imprezie. Był wówczas, podobnie jak cztery lata wcześniej, jedynym reprezentantem swojego kraju na igrzyskach.

</doc>
<doc id="2383795" url="https://pl.wikipedia.org/wiki?curid=2383795" title="Sprężyna naciskowa">
Sprężyna naciskowa

Sprężyna naciskowa - sprężyna, która w czasie pracy jest ściskana.
Sprężyny naciskowe śrubowe o dużej długości w stosunku do średnicy mogą ulegać w trakcie pracy wyboczeniu. Dla zapobieżenia temu zjawisku należy sprężynę umieścić w otworze lub prowadzić na pręcie. Przy umieszczeniu sprężyny w otworze należy przewidzieć odpowiedni luz pamiętając, że pod obciążeniem średnica sprężyny się powiększa. Wyboczeniu sprzyja także nieosiowe przyłożenie siły.
Dla umożliwienia osiowego przyłożenia obciążenia końcowe zwoje można nawijać się bez odstępu, a także zeszlifowywać na płasko.
Sprężyny naciskowe śrubowe mogą być walcowe albo stożkowe. 

</doc>
<doc id="2383835" url="https://pl.wikipedia.org/wiki?curid=2383835" title="Jezioro Wytyckie">
Jezioro Wytyckie

Jezioro Wytyckie – jezioro położone we wschodniej Polsce, na obszarze Pojezierza Łęczyńsko-Włodawskiego, w pobliżu miejscowości Wytyczno w gminie Urszulin, w powiecie włodawskim. Długość linii brzegowej jeziora wynosi 9850 m. Obecnie jezioro stanowi zbiornik retencyjny w systemie Kanału Wieprz-Krzna. Od strony północnej i wschodniej jezioro zostało ogroblowane. Jest to największe jezioro na Pojezierzu Łęczyńsko-Włodawskim.

</doc>
<doc id="2383837" url="https://pl.wikipedia.org/wiki?curid=2383837" title="Jezioro Wytyczno">
Jezioro Wytyczno



</doc>
<doc id="2383905" url="https://pl.wikipedia.org/wiki?curid=2383905" title="Sosłan Cyrikow">
Sosłan Cyrikow



</doc>
<doc id="2383914" url="https://pl.wikipedia.org/wiki?curid=2383914" title="Młodzieżowe Mistrzostwa Oceanii U-17 w Piłce Nożnej 2011">
Młodzieżowe Mistrzostwa Oceanii U-17 w Piłce Nożnej 2011



</doc>
<doc id="2383915" url="https://pl.wikipedia.org/wiki?curid=2383915" title="Młodzieżowe Mistrzostwa Oceanii U-17 w Piłce Nożnej 2009">
Młodzieżowe Mistrzostwa Oceanii U-17 w Piłce Nożnej 2009



</doc>
<doc id="2383922" url="https://pl.wikipedia.org/wiki?curid=2383922" title="Wolność morfologiczna">
Wolność morfologiczna

Wolność morfologiczna – proponowane prawo podmiotowe do zachowania lub zmodyfikowania własnego ciała według własnego uznania, na podstawie świadomej zgody (lub jej brak), poprzez skorzystanie z (lub odrzucenie) dostępnych środków terapeutycznych lub medycznych.
Termin ten został prawdopodobnie ukuty przez filozofa Maxa More'a w artykule z 1993 pt. "Technological Self-Transformation: Expanding Personal Extropy", gdzie określił ją jako "możliwość zmiany formy cielesnej zgodnie z wolą poprzez technologie takie jak chirurgia, inżynieria genetyczna, nanotechnologia, transfer umysłu" ("the ability to alter bodily form at will through technologies such as surgery, genetic engineering, nanotechnology, uploading"). Terminu tego użył następnie Anders Sandberg jako "rozszerzenie praw jednostki na własne ciało, nie tylko w sensie posiadania go ("self-ownership"), ale także prawo do modyfikacji go zgodnie z własnymi życzeniami" ("an extension of one’s right to one’s body, not just self-ownership but also the right to modify oneself according to one’s desires").
Polityka.
Według technokrytyka Dale Carrico polityka wolności morfologicznej implikuje wierność tym wartościom i społeczne uznanie jak największej liczby różnych typów budowy anatomicznej i stylów życia, jest uważana za wyraz liberalizmu, pluralizmu, sekularyzmu, progresywizmu, kosmopolityzmu i posthumanistycznej wielokulturowości w odniesieniu do obecnego i przyszłego rozumienia praktyk medycznych i ich transformacji: od pojedynczej konwencjonalnej terapii aż do świadomego samookreślenia się przy użyciu ludzkiej inżynierii genetycznej, cyber-protez i modyfikacji poznawczych.

</doc>
<doc id="2383975" url="https://pl.wikipedia.org/wiki?curid=2383975" title="Mistrzostwa Oceanii U-17 w piłce nożnej">
Mistrzostwa Oceanii U-17 w piłce nożnej

Mistrzostwa Oceanii do lat 17 w piłce nożnej (ang. "OFC U-17 Championship") – rozgrywki piłkarskie w Oceanii organizowane co dwa lata przez OFC (ang. Oceania Football Confederation) dla zrzeszonych reprezentacji krajowych do lat 17. Pełnią funkcję kwalifikacji do mistrzostw świata U–17 – do światowego czempionatu awansuje tylko najlepszy zespół danej edycji turnieju Oceanii. Do tej pory Mistrzostwa U-17 wygrywały dwie drużyny - Australia i Nowa Zelandia.
Historia.
Zapoczątkowany został w 1983 roku przez OFC jako Mistrzostwa Oceanii do lat 17 w piłce nożnej. W turnieju uczestniczyły reprezentacje Australii, Fidżi, Nowej Kaledonii, Nowej Zelandii, Tahiti i Tajwanu. Rozgrywki zostały rozegrane na stadionach Nowej Zelandii. 6 drużyn systemem kołowym rozegrały miejsca na podium. Pierwszy turniej wygrała reprezentacja Australii.
Do 2013 roku turniej był organizowany dla reprezentacji do lat 17, a potem do lat 16. W każdej edycji liczba uczestników zmieniała się. W 1983, 1986 i 1988 roku w mistrzostwach uczestniczyła nawet reprezentacja Tajwanu. Łącznie do 2005 w mistrzostwach uczestniczyła reprezentacja Australii, która potem przeniosła się do AFC. Jeżeli w turnieju uczestniczy 5 lub więcej drużyn, to najpierw dzielono ich na dwie grupy, a potem drużyny z pierwszych miejsc walczyły o tytuł mistrza, a drużyny z drugich miejsc grali mecz o 3 miejsce lub systemem pucharowym czwórka najlepszych wyłoniła mistrza. Od 1983 OFC w finałach mistrzostw świata U-17 reprezentuje tylko jeden zespół.

</doc>
<doc id="2384121" url="https://pl.wikipedia.org/wiki?curid=2384121" title="Bania">
Bania



</doc>
<doc id="2384340" url="https://pl.wikipedia.org/wiki?curid=2384340" title="Puchar Turcji w piłce nożnej (2011/2012)">
Puchar Turcji w piłce nożnej (2011/2012)



</doc>
<doc id="2384360" url="https://pl.wikipedia.org/wiki?curid=2384360" title="Ulica Kalidego w Chorzowie">
Ulica Kalidego w Chorzowie



</doc>
<doc id="2384389" url="https://pl.wikipedia.org/wiki?curid=2384389" title="Guattari">
Guattari

Guattari ("Grotta Guattari") – jaskinia nadmorska położona we Włoszech, na wybrzeżu Morza Tyrreńskiego, na południowy zachód od miasta Terracina. Utworzona jest w wapieniach jurajskich. Cechuje ją bogata szata naciekowa. Została odkryta w 1939 roku.

</doc>
<doc id="2384395" url="https://pl.wikipedia.org/wiki?curid=2384395" title="Gurgutakas">
Gurgutakas

Gurgutakas (Gurguthakas, Ghurghụthakas, Gourgoúthakas) – jaskinia krasowa położona w Grecji, w zachodniej części Krety, w górach Lefka Ori. Jest najgłębszą jaskinią Grecji, a także najgłębszą na świecie jaskinią poza stałym lądem. Głębokość 1208 metrów. Przepływa w niej podziemny potok. Została odkryta w 1990 roku przez francuską grupę grotołazów "Catamaran team".

</doc>
<doc id="2384405" url="https://pl.wikipedia.org/wiki?curid=2384405" title="Czarnogórska Jaskinia">
Czarnogórska Jaskinia

Czarnogórska Jaskinia, Pośrednia Czarnogórska Jaskinia (słow. "Čiernohorská jaskyňa") – jaskinia krasowa położona na Słowacji, w Dolinie Jaworowej, w Tatrach Wysokich, na stokach Czarnogórskiej Czuby. Długość około 2,3 kilometrów, deniwelacja 232 metry. Ma 5 otworów na wysokości 1458-1566 metrów. Została odkryta 17 lipca 1988 roku przez Wojciecha W. Wiśniewskiego, który przeszedł wówczas ok. 500 m. Kolejne 450 m zostało zgłębionych przez Wiśniewskiego razem z Krzysztofem Bębenkiem 13 i 15 września tego samego roku.

</doc>
<doc id="2384412" url="https://pl.wikipedia.org/wiki?curid=2384412" title="Eagles Nest">
Eagles Nest

Eagles Nest (Eagles Nest Cave) – jaskinia krasowa położona w Australii, na zachód od Canberry, w Wielkich Górach Wododziałowych, na terenie Parku Narodowego Kościuszki. Długość 3,6 kilometry, głębokość 174 metry. Posiada bogatą szatę naciekową.

</doc>
<doc id="2384419" url="https://pl.wikipedia.org/wiki?curid=2384419" title="Gruta dos Ecos">
Gruta dos Ecos

Gruta dos Ecos (lub Caverna dos Ecos) – jaskinia położona w Brazylii, na Wyżynie Brazylijskiej, na zachód od stolicy kraju – Brasilii. Stanowi największą jaskinię na Ziemi rozwiniętą w łupkach. Długość 1,6 kilometra, głębokość 140 metrów. Jaskinia ma dwa wejścia – od strony północno-wschodniej i południowo-wschodniej.
Wewnątrz jaskini znajduje się jezioro o zmiennym poziomie wody; odnotowano roczne wahania rzędu 2 m. W lipcu 1980 roku mierzyło 280 m długości, od 2 do 50 m szerokości, a jego maksymalna głębokość wynosiła 10 m. Przy wysokim stanie wody jezioro wypełnia cały korytarz, w którym się znajduje i odcina dostęp do północno-zachodniej części jaskini.

</doc>
<doc id="2384428" url="https://pl.wikipedia.org/wiki?curid=2384428" title="El Sótano">
El Sótano

El Sótano (Sótano de El Barro) – jaskinia (lej zapadliskowy) położona w górach Sierra Gorda (Sierra Madre Wschodnia), w Meksyku (stan Querétaro). Stanowi jedną z największych (objętość około 16 milionów m³) i najgłębszych (głębokość 410 metrów) studni jaskiniowych świata. Otwór wejściowy posiada wymiary 420 x 210 m. Ściany są niemal pionowe, choć wraz z głębokością studnia zwęża się, rozmiary jej dna to 200 x 100 m.
El Sótano zamieszkuje spora kolonia ar zielonych.

</doc>
<doc id="2384434" url="https://pl.wikipedia.org/wiki?curid=2384434" title="Encantado">
Encantado

Encantado (Sistema del Río Encantado) – jaskinia położona w północno - wschodniej części wyspy Portoryko. Długość 16,9 kilometrów, deniwelacja 250 metrów. 5 otworów znajduje się na wysokości 175 – 200 metrów. Posiada liczne syfony wodne.

</doc>
<doc id="2384441" url="https://pl.wikipedia.org/wiki?curid=2384441" title="Evmorfia Badurda">
Evmorfia Badurda



</doc>
<doc id="2384442" url="https://pl.wikipedia.org/wiki?curid=2384442" title="Franchthi">
Franchthi

Franchthi – jaskinia położona w Grecji, na Peloponezie, na wschodnim wybrzeżu Zatoki Argolidzkiej, w pobliżu miasta Kranidhi.
Ma charakter obszernej krasowej komory z dużym wejściem. Znajdują się w niej ślady obecności ludzi sprzed co najmniej 18 tys. lat. Była zamieszkiwana od paleolitu, przez mezolit, aż po neolit. Mieszkańcy początkowo zajmowali się łowiectwem, ale znaleziono w niej także: wykę soczewicowatą, migdały, orzeszki pistacjowe i soczewicę sprzed 11 tys. lat p.n.e., jęczmień i owies z 10 tys. lat p.n.e. oraz groch i gruszki z 7,5 tys. lat p.n.e. (tym samym może być to najstarsze wykorzystywane rolnicze miejsce w Grecji, jeśli nie w całej Azji Mniejszej). W środku były również ślady hodowli zwierząt sprzed 6 tys. lat p.n.e. Znaleziono w niej też obsydian, pochodzący z odległej o 80 km wyspy Milos, co świadczy o wymianie handlowej.

</doc>
<doc id="2384451" url="https://pl.wikipedia.org/wiki?curid=2384451" title="Detroit Institute of Arts">
Detroit Institute of Arts

Detroit Institute of Arts (DIA) – muzeum sztuki położone w Detroit przy 5200 Woodward Avenue w odległości ok. 5 km od centrum miasta, w pobliżu Uniwersytetu Wayne State. W jego skład wchodzi ponad 100 galerii mających obecnie powierzchnię 61 130 m². W efekcie zakończonej w 2007 modernizacji powierzchnia wzrosła o 5388 m². Zbiory sztuki Detroit Institute of Arts, obejmujące dzieje działalności artystycznej człowieka od starożytnego Egiptu do czasów współczesnych, należą do sześciu największych zbiorów sztuki w Stanach Zjednoczonych. Budynek muzeum został uznany za jeden z najcenniejszych architektonicznie na terenie Detroit i bezdyskusyjny punkt orientacyjny miasta. Pierwotny budynek, zaprojektowany przez Paula Philippe’a Creta jest flankowany przez skrzydła północne i południowe. Fasady budynków zostały wykonane głównie z białego marmuru. Detroit Institute of Arts wraz z Biblioteką Publiczną Detroit (Detroit Public Library) i Horace H. Rackham Education Memorial Building stanowi część centrum kulturalno-historycznego (Cultural Center Historic District) miasta Detroit, wpisanego na listę Miejsc Historycznych USA (National Register of Historic Places).
Pierwszy obraz został podarowany muzeum w 1883. W zbiorach Detroit Institute of Arts znajduje się obecnie ponad 60 000 eksponatów. W skład Detroit Institute of Arts wchodzi m.in. audytorium na 1150 miejsc, biblioteka i zakład konserwacji dzieł sztuki.
Historia.
Początki muzeum sięgają roku 1881, kiedy to magnat prasowy z Detroit, James E. Scripps odbył podróż po Europie. W trakcie podróży pisał on dziennik, w którym zawarł uwagi nt. swej pięciomiesięcznej kulturalno-artystycznej wyprawy wraz z rodziną do Włoch, Francji, Niemiec i Holandii; fragmenty dziennika opublikowała gazeta "The Detroit News". Publikacja okazała się na tyle udana, że została wydana w formie książkowej pt. "Five Months Abroad (Pięć miesięcy za granicą)". Popularność publikacji zainspirowała kierownika działu ogłoszeń gazety, Williama H. Brearleya do zorganizowania w 1883 wystawy sztuki, która spotkała się również z bardzo dobrym przyjęciem.
Brearly przekonał wielu wpływowych obywateli miasta do wsparcia idei założenia stałego muzeum. Muzeum to początkowo nosiło nazwę Detroit Museum of Art. Wśród jego donatorów znaleźli się James Scripps, jego brat George H. Scripps, przedsiębiorcy Dexter Mason Ferry, Christian H. Buhl, gubernator stanu Michigan Russell Alexander Alger, lokalny polityk Moses W. Field, senator James McMillan, Hugh McMillan, George H. Hammond, James F. Joy, Francis Palms, Christopher R. Mabley, Simon J. Murphy, John S. Newberry, Cyrenius A. Newcomb Sr., Thomas W. Palmer, Philo Parsons, George B. Remick, Allan Shelden, David Whitney Jr., George V.N. Lothrop i Hiram Walker. Scripps przekazał największą indywidualną donację w wysokości 50000 dolarów, która umożliwiła nadanie osobowości prawnej Detroit Museum of Art z dniem 16 kwietnia 1885. Zbudowany w stylu romańskim budynek muzeum, położony przy skrzyżowaniu East Jefferson i Hastings otworzył swoje podwoje 1 września 1888. W 1889 Scripps przekazał na rzecz muzeum 70 obrazów reprezentujących malarstwo europejskie, wartych w owym czasie 75 000 dolarów. W latach następnych wsparcie dla muzeum nadeszło ze strony lokalnych filantropów jak Charles Lang Freer, potentatów motoryzacyjnych: Dodgesów, Firestonesów i Fordów, zwłaszcza Edsela Forda i jego żony Eleanor a następnie ich dzieci.
Robert Hudson Tannahill pochodzący z lokalnego rodu właścicieli sieci domów towarowych, był największym dobroczyńcą muzeum, przekazując w ciągu swojego życia wiele dzieł na jego rzecz. W roku swojej śmierci w 1970 podarował muzeum dużą kolekcję malarstwa europejskiego, w tym dzieła takich artystów jak: Paul Cézanne, Vincent van Gogh, Paul Gauguin, Edgar Degas, Georges Seurat, Henri Rousseau, Henri Matisse, Pablo Picasso, Constantin Brâncuşi, ważne prace niemieckiego ekspresjonizmu, obszerną kolekcję sztuki afrykańskiej oraz dotację na poczet przyszłych zakupów muzeum.
Część bieżącego wsparcia muzeum pochodzi od rządu stanowego w zamian za organizowanie przez muzeum programów o charakterze ogólnostanowym obejmujących poznawanie i rozumienie sztuki oraz świadczenie usług konserwacyjnych na rzecz innych muzeów stanu Michigan.
W 1922 znany filantrop Horace Rackham podarował muzeum odlew rzeźby "Myśliciel" Auguste’a Rodina, zakupiony w niemieckiej kolekcji. Rzeźba była wystawiana w czasie, gdy wznoszono nowy budynek muzeum. Po jego zbudowaniu umieszczono ją w głównym hallu. W następnych latach była ona okresowo wynoszona na zewnątrz budynku i ustawiana na postumencie naprzeciwko jego frontu, zwrócona w kierunku Woodward Avenue i biblioteki Detroit Public Library położonej po przeciwnej stronie ulicy.
1922 Muzeum zakupiło jeden z "Autoportretów" Vincenta van Gogha; był to pierwszy obraz van Gogha, jaki znalazł się w amerykańskich muzeach.
W 1932 Diego Rivera namalował na ścianach centralnego dziedzińca muzeum masywne i ekspresyjne murale nazwane razem "Detroit Industry". Stanowią one charakterystyczny akcent muzeum miasta, które było jednym z głównych na świecie ośrodków przemysłowych.
W 1950 muzeum zwróciło prawowitemu właścicielowi obraz Claude’a Moneta "Sekwana w Asnières"; znalazło się tym samym wśród pierwszych placówek, które zwracały dzieła sztuki zagrabione przez nazistów. W 2002 w muzeum odkryto, iż obraz "Man-O-War i inne statki na wybrzeżu holenderskim" Ludolfa Backhuysena, XVII-wiecznego holenderskiego mistrza obrazów morskich, stanowiący nabytek muzeum w dobrej wierze, pochodzi w rzeczywistości z prywatnej żydowskiej kolekcji w Amsterdamie, zagrabionej w 1942 przez nazistów. Zarząd muzeum skontaktował się z pierwotnym właścicielem obrazu, wypłacił przysługującą mu prawnie rekompensatę a ten zgodził się na włączenie obrazu w skład muzealnej kolekcji, powiększając tym samym znaczący zbiór malarstwa holenderskiego.
W 1970 Anna Thompson Dodge przekazała na rzecz muzeum XVIII-wieczne wyposażenie pokoju muzycznego ze swego domu Rose Terrace.
W 1976 dar Eleanor Ford w wysokości 1 miliona dolarów pozwolił utworzyć w muzeum dział Kultury Afryki ,Oceanii i Nowego Świata.
24 lutego 2006 12-letni chłopiec przykleił kawałek gumy do żucia na abstrakcyjny obraz Helen Frankenthaler "Zatoka" z 1963. W efekcie powstała niewielka plama. Malowidło, wyceniane w 2005 na 1,5 miliona dolarów, stanowi jedno z najważniejszych w dorobku Frankenthaler. Obraz został poddany konserwacji w przymuzealnym zakładzie konserwatorskim i ponownie udostępniony publiczności pod koniec czerwca 2006.
Architektura.
Przed 1920 powołano komitet w celu wyboru architekta mającego zaprojektować nowy budynek dla przechowywania rosnących zbiorów Detroit Institute of Arts. W skład komitetu weszli: prezes muzeum Ralph H. Booth, William J. Gray, architekt Albert Kahn i przemysłowiec Edsel Ford. Dyrektor muzeum, W.R. Valentiner objął stanowisko dyrektora ds. artystycznych a Clyde H. Borroughs został sekretarzem. Komitet wybrał pochodzącego z Filadelfii architekta Paula Philippe’a Creta jako głównego architekta a na architektów pomocniczych firmę Zantzinger, Borie &amp; Medary oraz dodatkowo firmy architektoniczne z Detroit: Alberta Kahna i C. Howarda Crane’a jako „organ doradczy”.
26 czerwca 1923 położono kamień węgielny pod nowy budynek muzeum zaprojektowany w stylu Beaux-Arts/neorenesansowym a 7 października 1927 zainaugurowano ukończone muzeum.
We wczesnych latach 30. XX w. Edsel Ford i zarząd muzeum zaprosili meksykańskiego malarza Diego Riverę do ozdobienia muralami ścian dziedzińca muzeum. Ford obiecał sfinansować prace. Rivera projektując malowidło skoncentrował się na związku między człowiekiem a maszyną. Poświęcił kilka tygodni na przygotowanie planów; odwiedzał okoliczne fabryki, zwłaszcza Rouge. Detroit jawiło mu się jako ekspresja stali wyrażona w samochodach i drapaczach chmur. Uwagę poświęcił też różnym kategoriom robotników zatrudnionych w fabrykach. Wizerunek fundatora Edsela Forda znajduje się w rogu jednego z murali.
Gotowe dzieło Rivery nie wszystkim przypadło do gustu. Architekt Henry Sheply, bliski przyjaciel głównego architekta Paula Philippe’a Creta, napisał:
Tym niemniej murale Rivery wywarły wpływ na wiele pokoleń artystów i zostały ostatecznie uznane jako jeden z najważniejszych przykładów sztuki publicznej XX w.
Dekorację budynku uzupełniły prace w żelazie Samuela Yellina, flizy wykonane w pracowni szkoły Pewabic Pottery i architektoniczna rzeźba Leona Hermanta.
Południowe i północne skrzydła muzeum zostały dobudowane odpowiednio w latach 1966 i 1971. Oba zaprojektował Gunnar Birkerts. Zbudowane z białego marmuru budynki zostały pierwotnie ozdobione okładziną z czarnego granitu, pomyślanej jako tło. Polu dniowe skrzydło dedykowano w latach późniejszych donatorom muzeum, Edselowi i Eleanor Fordom, północne natomiast burmistrzowi Detroit w latach 1962–1970, Jerome’owi Cavanaughowi. Znajdujący się po przeciwnej stronie ulicy budynek Detroit Public Library został zaprojektowany w tym samym stylu i wykonany z tych samych materiałów, co budynek muzeum.
Modernizacja i rozbudowa.
W 2001 zarząd Detroit Institute of Arts podjął modernizację i rozbudowę muzeum. Prace zakończyły się w listopadzie 2007 a ich koszt całkowity wyniósł 158 milionów dolarów. Modernizację nadzorowała firma Michael Graves &amp; Associates. Projekt, wykonywany pod szyldem "Master Plan Project", obejmował powiększenie i modernizację skrzydeł północnego i południowego oraz restaurację pierwotnego budynku zaprojektowanego przez Paula Creta.
W efekcie przybyło dodatkowo 5388 m² powierzchni, co dało w sumie 61130 m². Odnowione fasady skrzydeł północnego i południowego wyłożono białym marmurem pochodzącym z tego samego kamieniołomu, co marmur użyty do wykonania głównego budynku muzeum, autorstwa Paula Creta.
Zakrojona na szeroką skalę modernizacja muzeum stanowi znaczący przykład studium w dziedzinie planowania, funkcjonowania, zarządzania i projektowania muzeum.
Kolekcja.
W ponad 100 muzealnych galeriach reprezentowana jest sztuka całego świata. Kondygnacje otaczające główny, marmurowy dziedziniec muzeum zdobi cykl fresków Diego Rivery "Przemysłowe murale Detroit". Kolekcja broni amerykańskiego magnata prasowego Williama Randolpha Hearsta zdobi natomiast główny hall prowadzący do wielkiego dziedzińca. 
Kolekcja sztuki amerykańskiej w Detroit Institute of Arts jest jedną z najbardziej imponujących a pracownicy muzeum sklasyfikowali zbiory malarstwa amerykańskiego na trzecim miejscu wśród muzeów USA. Dzieła artystów amerykańskich zaczęły być gromadzone tuż po założeniu muzeum w 1883. Dziś zbiory te, obejmujące uznane dzieła malarstwa, rzeźby, mebli i sztuki dekoracyjnej XVIII, XIX i XX w., dają ważny pogląd na amerykańską historię. Reprezentowane są też różne rodzaje sztuki współczesnej. Kolekcja sztuki amerykańskiej obejmuje swym zasięgiem dzieła takich artystów jak: John James Audubon, George Bellows, George Caleb Bingham, Alexander Calder, Mary Cassatt, Dale Chihuly, Frederic Edwin Church, Thomas Cole, John Singleton Copley, Leon Dabo, Thomas Wilmer Dewing, Thomas Eakins, Childe Hassam, Robert Henri, Winslow Homer, George Inness, Georgia O’Keeffe, Charles Willson Peale, Rembrandt Peale, Tom Phardel, Duncan Phyfe, Hiram Powers, Sharon Que, Frederic Sackrider Remington, Paul Revere, Augustus Saint-Gaudens, John Singer Sargent, John French Sloan, Tony Smith, Marylyn Dintenfass, Gilbert Stuart, Yves Tanguy, Henry Ossawa Tanner, Louis Comfort Tiffany, Jacques Vesery, Andy Warhol, William T. Williams, Anne Wilson, Andrew Wyeth i James McNeill Whistler.
Początek XX w. był dla muzeum okresem intensywnego gromadzenia zbiorów. Zakupiono wówczas takie dzieła jak: ceramiczny relief przedstawiający smoki z Bramy Isztar w Babilonie, egipski relief przedstawiający kobiety w żałobie, statuetkę siedzącego pisarza, "Taniec weselny" Pietera Bruegla, "Św. Hieronim w swojej pracowni" Jana van Eycka i "Madonna z Dzieciątkiem" Giovanniego Belliniego. Wczesne nabytki obejmowały dzieła malarstwa francuskiego pędzla takich mistrzów jak: Claude Monet, Odilon Redon, Eugène Boudin i Edgar Degas jak również prace artystów epoki renesansu i baroku: Gerarda ter Borcha, Petera Paula Rubensa, Albrechta Dürera i Rembrandta. W 1922 zakupiono jeden z autoportretów Vincenta van Gogha i "Okno" Henri Matisse’a; były to pierwsze obrazy tych twórców, które znalazły się w publicznych zbiorach amerykańskich. Późniejsze, ważne nabytki to: "Portret kobiety" Hansa Holbeina młodszego, "Nokturn w czerni i w złocie – spadająca raca" Jamesa McNeilla Whistlera a także prace Eugène’a Delacroix, Auguste’a Rodina, Jeana-Baptiste’a Carpeaux i François Rude. Wcześnie też weszły w skład zbiorów muzealnych dzieła niemieckiego ekspresjonizmu autorstwa takich artystów jak: Heinrich Campendonk, Franz Marc, Karl Schmidt-Rottluff, Max Beckmann, Karl Hofer, Emil Nolde, Lovis Corinth, Ernst Barlach, Wilhelm Lehmbruck, Erich Heckel, Ernst Ludwig Kirchner, Paula Modersohn-Becker i Max Pechstein. Krąg artystów z kręgu ekspresjonizmu innych niż niemieccy reprezentują: Oskar Kokoschka, Wassily Kandinsky, Chaim Soutine i Edvard Munch. Do najpopularniejszych dzieł w zbiorach muzealnych należy obraz "Zbieracze orzeszków" Williama-Adolphe’a Bouguereau.
Obok wymienionych powyżej zbiorów sztuki amerykańskiej i europejskiej kolekcję Detroit Institute of Arts uzupełniają obszerne zbiory dzieł sztuki starożytnej Grecji, Rzymu, kultury Etrusków, Mezopotamii, starożytnego Egiptu a także sztuki islamu, Afryki i Azji.
W grudniu 2010 zainaugurowano stałą galerię prezentującą zbiór różnego rodzaju kukiełek (ponad 800 eksponatów), specjalnie podświetlanych i oryginalnie eksponowanych. W skład kolekcji wchodzą m.in. rzadkie egzemplarze amerykańskich i włoskich marionetek z XVIII w.

</doc>
<doc id="2384459" url="https://pl.wikipedia.org/wiki?curid=2384459" title="István Kozma (piłkarz)">
István Kozma (piłkarz)

István Kozma (ur. 3 grudnia 1964 w Pásztó) – węgierski piłkarz grający na pozycji ofensywnego pomocnika. W swojej karierze 40 razy zagrał w reprezentacji Węgier i strzelił 1 gola.
Kariera klubowa.
Karierę piłkarską Kozma rozpoczął w klubie Salgótarjáni BTC. Następnie przeszedł do budapeszteńskiego Újpestu. W 1983 roku awansował do kadry pierwszej drużyny i w sezonie 1983/1984 zadebiutował w jego barwach w pierwszej lidze węgierskiej. W 1987 roku wywalczył z Újpestem wicemistrzostwo oraz Puchar Węgier. W klubie tym grał do końca sezonu 1988/1989.
Latem 1989 Kozma przeszedł do szkockiego klubu Dunfermline Athletic. W szkockiej lidze grał do końca 1991 roku i był podstawowym zawodnikiem Dunfermline. W 1992 roku przeszedł do Liverpoolu za 300 tysięcy funtów. Wiosną 1992 zdobył z Liverpoolem Puchar Anglii. W sezonie 1991/1992 rozegrał w Liverpoolu 5 meczów ligowych, a w kolejnym - 1.
W 1993 roku Kozma wrócił na Węgry i ponownie został piłkarzem Újpestu. W 1995 roku został z nim wicemistrzem kraju, a następnie przeszedł do cypryjskiego APOEL-u Nikozja. W 1996 roku został mistrzem Cypru. Z APOEL-em dwukrotnie zdobył Puchar Cypru (1996, 1997).
Od 1997 roku Kozma ponownie grał na Węgrzech. W latach 1997-1998 grał w Újpeszcie, z którym w 1998 roku wywalczył mistrzostwo Węgier. Wiosną 1999 był zawodnikiem Videotonu, a jesienią 1999 - Lombardu FC-Tatabánya. Od początku 2000 roku znów występował w Újpeszcie, w którym w 2001 roku zakończył karierę.
Kariera reprezentacyjna.
W reprezentacji Węgier Kozma zadebiutował 9 września 1986 roku w zremisowanym 0:0 towarzyskim meczu z Norwegią. W swojej karierze grał w eliminacjach do MŚ 1990, Euro 92 i Euro 96. W kadrze narodowej od 1986 do 1995 roku rozegrał 40 meczów i strzelił 1 gola.

</doc>
<doc id="2384461" url="https://pl.wikipedia.org/wiki?curid=2384461" title="Istvan Kozma (piłkarz)">
Istvan Kozma (piłkarz)



</doc>
<doc id="2384473" url="https://pl.wikipedia.org/wiki?curid=2384473" title="Parerga">
Parerga

Parerga (liczba mnoga, jako taka częściej występująca, od słowa parergon grec. πάρεργον) – określenie dzieł ubocznych, mało znanych, pozostających poza głównym nurtem twórczej działalności artysty, pisarza, kartografa, itd. Często bywają to dzieła uzupełniające cudzą twórczość lub świadczące o własnych talentach w innej dziedzinie (dziś nazwalibyśmy to wielozawodowością).
Parerga Nigrinusa.
Z przykładem parergi mamy do czynienia w przypadku twórczości Jonasa Nigrinusa. W 1724 roku wydał on w Cieszynie mapę Księstwa Cieszyńskiego i przyległych mu ziem. Nigrinus na mapie przypisał Węgrom tereny sporne z Austrią, co tak oburzyło władze austriackie, że mapę skonfiskowały i zniszczyły, zaś autora zamknięto w więzieniu. Korzystając z jego matrycy, przedruku dokonał Ludwik Andrae, jednak i jego kopię spotkał ten sam los. W 1740 roku Mateusz Seutter wydał w Augsburgu kartograficzne dzieło Nigrinusa. Podpisał je jako własne, chociaż swoje zmiany ograniczył jedynie do pogrubienia kreski, wymiany kartusza i paru charakterystycznych ozdobników mapy Nigrinusa. Mapa aż do XX wieku, nigdy szerzej nie była znana a i o jej węgierskim twórcy mało kto wiedział. 
Wśród kolekcjonerów i znawców folkloru beskidzkiego od dawna były cenione i kolekcjonowane rysunki (miedzioryty) przedstawiające różne obiekty regionalne, między innymi szałas beskidzki (koliba). Fragmenty na brzegach wskazywały, że to fragment jakieś mapy. Rozpatrywano je jednak jako świadectwo beskidzkiego folkloru. Dopiero poznanie autora i całej mapy postawiło sprawę w należytym świetle. Najstarsze rysunki folklorystyczne okazały się parergą trudniącego się kartografią Nigrinusa. W Czechach wszelkie ozdobniki map, niejako automatycznie, określane są jako parergon (zwykle nie używają słowa parerga).
Inne zastosowanie słowa parerga.
Czasami słowo parerga lub parergon bywa używane jako element tytułu np. Richard Strauss napisał "Parergon zur Sinfonia Domestica" Op. 73 na fortepian i orkiestrę. Nazwa może też pełnić funkcję pseudonimu lub nazwiska; Sophia Loren w filmie "Milionerka" grała bohaterkę o imieniu Epifania Parerga. W Berlinie istnieje oficyna wydawnicza o nazwie Parerga. Najczęściej jednak tytuł parerga otrzymują dzieła pośmiertne autora w sytuacji, gdy ten staje się sławny. Wówczas jego życie i twórczość poddawane są wnikliwym badaniom, podczas których odkrywane są nieznane szczegóły dotyczące biografii i działalności twórczej.

</doc>
<doc id="2384480" url="https://pl.wikipedia.org/wiki?curid=2384480" title="Kościół Miłosierdzia Bożego w Podłopieniu">
Kościół Miłosierdzia Bożego w Podłopieniu

Kościół Miłosierdzia Bożego w Podłopieniu – murowana świątynia rzymskokatolicka w miejscowości Podłopień w powiecie limanowskim, pełniąca funkcję kościoła parafialnego miejscowej parafii pw. Miłosierdzia Bożego.
Historia.
Decyzja o budowie we wsi kościoła zapadła w 1983, zaraz po wydzieleniu z parafii w Tymbarku samodzielnej parafii w Podłopieniu. Prace budowlane toczyły się w latach 1985-1991, według planu inż. Romana Łomnickiego. Konsekracji świątyni dokonał 30 maja 1993 biskup Józef Życiński.
Opis.
Kościół w Podłopieniu jest przykładem nowoczesnej architektury sakralnej. Jest to budowla dwukondygnacyjna, jednonawowa, przykryta spiczastym dachem, nad którym góruje smukła wieżyczka na sygnaturkę, pełniąca jednocześnie rolę dzwonnicy (wiszą na niej trzy dzwony). Frontową elewację nad wejściem zdobi mozaika przedstawiająca Jezusa Miłosiernego i napis "Jezu ufam Tobie".
Obok kościoła stoi figura św. Faustyny Kowalskiej, orędowniczki Miłosierdzia Bożego, zaprojektowana przez Marka Benewiata i odlana 19 kwietnia 2005 przez Mariana Polańskiego.
Wnętrze.
Wnętrze kościoła pomalowane jest na biało, a większość wyposażenia wykonana została z drewna. Wyjątek stanowią ołtarz ofiarny, ambona i chrzcielnica, które wykonano z marmuru.
Światło do wnętrza wpada przez barwne witraże, Bolesława Szpechta i wykonane częściowo przez Zbigniewa Gustawa a częściowo przez Annę i Ireneusza Zarzyckich. Nad wejściem, po obu stronach mozaiki znajdują się witraże "Brat Albert Chmielowski" oraz "Błogosławiona Karolina Kózka". Po prawej stronie nawy znajduje się duży witraż ozdobiony scenami z życia Maryi, a po lewej kolejny z wizerunkami polskich świętych: św. Kazimierzem, św. Jadwigą, św. Kingą, św. Wojciechem, św. Rafałem Kalinowskim i św. Maksymilianem.
Ołtarz.
Nadstawę ołtarza głównego zaprojektował Bolesław Szpecht. W jej centrum znajduje się kopia obrazu "Jezus Miłosierny" z wizji św. Faustyny, wykonana przez Bronisława Owczarka. Otacza go 14 niewielkich obrazów ułożonych w łuk, namalowanych przez Bolesława Szpechta. Pośrodku, na zwieńczeniu łuku znajdują się dwa obrazy, przedstawiające Zmartwychwstanie Chrystusa. Poniżej artysta zobrazował czterech Ewangelistów. Prawe ramię łuku to ilustracja Bożego Miłosierdzia znanego z przypowieści Jezusa: o zagubionej owcy, o nieurodzajnym drzewie, o synu marnotrawnym i o miłosiernym Samarytaninie. Z kolei lewa strona łuku obrazuje Jezusa okazującego Miłosierdzie: nauczanie, rozgrzeszenie cudzołożnicy, wskrzeszenie młodzieńca z Naim i odpuszczenie grzechów łotrowi na krzyżu. Po bokach nadstawy wiszą dwie figury aniołów. Poniżej znajduje się tabernakulum umieszczone na promienistym krzyżu.

</doc>
<doc id="2384496" url="https://pl.wikipedia.org/wiki?curid=2384496" title="Aggar (stolica tytularna)">
Aggar (stolica tytularna)

Aggar (łac. "Aggaritanus") – stolica starożytnej diecezji w prowincji rzymskiej Byzacena ze stolicą w miejscowość Aggar, niedaleko Tapsus (współczesne Sida Amara w Tunezji), obecnie katolickie biskupstwo tytularne. Od 1993 biskupem tytularnym Aggar jest Antoni Długosz biskup pomocniczy częstochowski.

</doc>
<doc id="2384508" url="https://pl.wikipedia.org/wiki?curid=2384508" title="Shōji (imię)">
Shōji (imię)

 – męskie imię japońskie, używane jest także jako nazwisko.
Możliwa pisownia.
Shōji można zapisać używając wielu różnych znaków kanji:

</doc>
<doc id="2384511" url="https://pl.wikipedia.org/wiki?curid=2384511" title="Tamás Sándor">
Tamás Sándor

Tamás Sándor (ur. 20 czerwca 1974 w Debreczynie) – węgierski piłkarz grający na pozycji ofensywnego pomocnika. W swojej karierze 11 razy zagrał w reprezentacji Węgier.
Kariera klubowa.
Karierę piłkarską Sándor rozpoczął w klubie Debreceni VSC. W 1990 roku jako 16-latek awansował do kadry pierwszej drużyny i w sezonie 1990/1991 zadebiutował w jego barwach w pierwszej lidze węgierskiej. W zespole z Debreczyna występował do zakończenia sezonu 1996/1997.
Latem 1997 Sándor przeszedł do włoskiego drugoligowego klubu Torino FC. W Serie B rozegrał 1 mecz jesienią 1997, a wiosną został wypożyczony do tureckiego Gençlerbirliği z Ankary. W 1998 roku odszedł z Torino do izraelskiego Beitaru Jerozolima. W Beitarze spędził 4 sezony.
W 2002 roku Sándor wrócił na Węgry i ponownie został piłkarzem Debreceni VSC. W 2005 roku osiągnął z nim swoje pierwsze sukcesy w ojczyźnie - wywalczył mistrzostwo Węgier oraz zdobył Superpuchar Węgier. Wraz z Debreceni VSC jeszcze dwukrotnie był mistrzem kraju w latach 2006 i 2007. Dwukrotnie też zdobywał krajowy superpuchar (2006, 2007) i raz Puchar Węgier. W klubie z Debreczyna grał do końca swojej kariery, czyli do 2009 roku.
Kariera reprezentacyjna.
W reprezentacji Węgier Sándor zadebiutował 20 kwietnia 1994 roku w przegranym 1:3 towarzyskim meczu z Danią. W swojej karierze grał w eliminacjach do MŚ 1998, a także na Igrzyskach Olimpijskich w Atlancie. W kadrze narodowej od 1994 do 2000 roku rozegrał 11 meczów.

</doc>
<doc id="2384512" url="https://pl.wikipedia.org/wiki?curid=2384512" title="Tamas Sandor">
Tamas Sandor



</doc>
<doc id="2384514" url="https://pl.wikipedia.org/wiki?curid=2384514" title="Teddy Wilson">
Teddy Wilson

Theodore „Teddy” Shaw Wilson (ur. 24 listopada 1912 w Austin, zm. 31 lipca 1986 w New Britain) – amerykański pianista jazzowy, przedstawiciel stylu swing, którego wirtuozowską grę cechowały elegancja i komunikatywność. Był także popularyzatorem i nauczycielem jazzu. W 1986 został uhonorowany NEA Jazz Masters Award.
Biografia i kariera.
Urodził się w Teksasie. Jego rodzicami byli nauczyciele, którzy w 1918 przeprowadzili się do Alabamy, aby objąć stanowiska wykładowców w prestiżowym Tuskegee College (obecnie: Tuskegee University), jednej z pierwszych uczelni wyższych dla czarnych Amerykanów. Teddy przez krótki okres studiował muzykę – w klasach fortepianu i skrzypiec – w Tuskegee oraz Talladega College.
Karierę zawodowego muzyka rozpoczął w 1929, grając w Detroit i Toledo w zespołach Lawrence’a „Speeda” Webba i Miltona Seniora. Następnie przeniósł się do Chicago, gdzie jako młody talent fortepianu występował u boku takich liderów hot jazzu jak Erskine Tate, Eddie Mallory, Clarence Moore, Jimmie Noone, a przede wszystkim Louis Armstrong. W tym czasie często bywał na koncertach Earla Hinesa, występującego w Chicago z jego Grand Terrace Cafe Orchestra. Pianistyka Hinesa miała duży wpływ na grę Wilsona w początkach jego kariery.
W 1933 Wilson przeniósł się do Nowego Jorku, aby dołączyć do „orkiestry muzyków” Benny’ego Cartera, The Chocolate Dandies. Mimo dobrych recenzji big-band nie odniósł sukcesu komercyjnego i w 1934 został rozwiązany. Wilson dołączył wówczas do zespołu wibrafonisty, Reda Norvo, a następnie do orkiestry Williego Bryanta. Grał w niej do 1935, kiedy poznał Benny’ego Goodmana, który zaprosił go do swojego tria (Goodman, Wilson, Krupa). Trio występowało podczas przerw w koncertach big-bandu „Króla Swingu”, a grający w nim Wilson stał się pierwszym czarnym muzykiem, z którym Goodman występował dla publiczności. W powiększonym o Lionela Hamptona składzie, combo koncertowało wkrótce jako The Benny Goodman Quartet.
Gra Wilsona bardzo zainteresowała producenta płytowego i cenionego krytyka jazzowego, Johna Hammonda. Dzięki niemu pianista w 1935 podpisał kontrakt z wytwórnią Brunswick Records i zaczął nagrywać płyty z popularnymi utworami swingowymi, przeznaczonymi głównie na szybko rozwijający się wówczas rynek szaf grających. Wilson wziął udział w nagraniu ponad 50. przebojowych płyt, akompaniując m.in. takim wokalistkom jak Lena Horne, Helen Ward, Billie Holiday i Ella Fitzgerald. Jednocześnie – nie zaprzestając pracy z Goodmanem – nagrywał jako lider własnych, małych zespołów oraz jako sideman. Jego ówczesne nagrania z Royem Eldridge’em, Lesterem Youngiem, Charliem Shaversem, Redem Norvo i Benem Websterem ustanowiły kanon swingowy w zakresie jazzowego comba. Ponadto wpływowi Wilsona „nie oparł się w latach 30. niemal nikt, kto grał wtedy na fortepianie”.
W 1939 Wilson odszedł z zespołu Goodmana i założył własny big-band, którego wokalistką była Thelma Carpenter, a wśród instrumentalistów znajdowali się m.in. Doc Cheatham i Ben Webster. „Subtelne” brzmienie orkiestry nie przypadło do gustu słuchaczom, uznającym je za „zbyt białe”, i po roku Wilson rozwiązał zespół. Niemal natychmiast jednak sformował sekstet, z którym z powodzeniem występował w nowojorskiej „Café Society” do 1946.
W latach 1946–1950 występował i nagrywał głównie solo i z własnym triem. Pracował także jako stały muzyk sesyjny w orkiestrze radiowej koncernu CBS. Założył także szkołę muzyczną oraz dokonał – jako producent i wykonawca – serii nagrań, opatrzonych wspólnym tytułem: "Teddy Wilson School for Pianists", prezentujących różnorakie elementy pianistyki jazzowej.
Na początku lat 50. został wykładowcą w Juilliard School of Music, będąc jednym z pierwszych jazzmenów nauczających w tej uczelni. Do kadry jej wykładowców należał siedem lat. W dziesięcioleciu tym także dokonał jako lider wielu nagrań dla wytwórni Columbia oraz przyczynił się do powstania kilku klasycznych obecnie płyt, które zarejestrował z zespołami Benny’ego Cartera i Lestera Younga. W 1955 wystąpił ponadto w fabularnym filmie biograficznym, "The Benny Goodman Story", grając w epizodycznej roli samego siebie.
W latach 60. Teddy Wilson stał się aktywnym popularyzatorem jazzu na scenie światowej. Był współpomysłodawcą, a potem uczestnikiem zagranicznych występów Benny’ego Goodmana, łącznie z jego słynnym tournée po Związku Radzieckim, zorganizowanym w 1962 pod egidą Departamentu Stanu. Już jako samodzielna gwiazda jazzu amerykańskiego współpracował potem z wieloma muzykami ze wszystkich stron świata. Odbył kilka dużych tras koncertowych z duńskim The Swing College Band. W latach 70. regularnie nagrywał z miejscowymi jazzmenami w Nicei, Kopenhadze, Monachium, Londynie i Tokio.
Wilson pozostał aktywnym muzykiem niemal do końca życia. Często występował z weteranami ery swingu, a w ostatnich latach przed śmiercią – ze swoimi synami: kontrabasistą Theodorem i perkusistą Stevenem. Zmarł 31 lipca 1986 w New Britain. Spoczął na tamtejszym cmentarzu Fairview.
Marksistowski Mozart.
Howard „Stretch” Johnson (1915-2000), czarny tancerz z „Cotton Clubu” i „Apollo Theater” (występował m.in. z orkiestrą Duke’a Ellingtona) oraz aktywista komunistyczny nazwał Wilsona „marksistowskim Mozartem”. W latach 40. bowiem Wilson był związany ze środowiskiem czarnych komunistów amerykańskich. Występował na koncertach charytatywnych, z których dochód był przeznaczany na dofinansowanie lewicowego periodyku „New Masses” oraz fundusz pomocy dla walczącej Rosji (ang. "Russian War Relief"). Wilson przewodniczył także komitetowi artystów popierających czarnego prawnika i komunistę, Benjamina J. Davisa, w wyborach do rady miejskiej Nowego Jorku.
Dyskografia.
Jako sideman.
Z Billie Holiday
Z Bennym Goodmanem
Z Bennym Carterem
Z Marian McPartland
Z Artiem Shawem

</doc>
<doc id="2384527" url="https://pl.wikipedia.org/wiki?curid=2384527" title="Olga Bondarenko">
Olga Bondarenko



</doc>
<doc id="2384532" url="https://pl.wikipedia.org/wiki?curid=2384532" title="Hang">
Hang

Hang (wymowa [haŋ]) – instrument muzyczny z klasy idiofonów, stworzony w Szwajcarii w roku 2000 przez Felixa Rohnera i Sabinę Schärer (PANArt Hangbau AG). 
Składa się z dwóch odpowiednio wyprofilowanych i połączonych ze sobą stalowych półkul, a swoim kształtem przypomina „UFO”. Podczas gry hang spoczywa zazwyczaj na kolanach muzyka. Gra się gołymi dłońmi i palcami. Poszczególne fragmenty powierzchni wydają dźwięki o określonej lub nieokreślonej wysokości. Możliwe jest również pomieszanie alikwotów wchodzących w skład różnych dźwięków, co daje imitację współbrzmień wydobywanych pojedynczym uderzeniem.
Zobacz też.
Steel pan

</doc>
<doc id="2384533" url="https://pl.wikipedia.org/wiki?curid=2384533" title="Olesia Syrjewa">
Olesia Syrjewa



</doc>
<doc id="2384535" url="https://pl.wikipedia.org/wiki?curid=2384535" title="Premier League (2011/2012)/Wyniki spotkań">
Premier League (2011/2012)/Wyniki spotkań



</doc>
<doc id="2384560" url="https://pl.wikipedia.org/wiki?curid=2384560" title="(48443) 1990 HY5">
(48443) 1990 HY5

(48443) 1990 HY5 – planetoida z pasa głównego asteroid okrążająca Słońce w ciągu 3 lat i 263 dni w średniej odległości 2,4 j.a. Została odkryta 29 kwietnia 1990 roku w Obserwatorium Siding Spring przez Michaela Irwina i Annę Żytkow. Nazwa planetoidy jest oznaczeniem tymczasowym.

</doc>
<doc id="2384568" url="https://pl.wikipedia.org/wiki?curid=2384568" title="James Schureman">
James Schureman

James Schureman (ur. 12 lutego 1756 w New Brunswick, New Jersey, zm. 22 stycznia 1824 w New Brunswick, New Jersey) – amerykański przedsiębiorca i polityk.
Podczas wojny o niepodległość Stanów Zjednoczonych służył w armii amerykańskiej.
W latach 1786 i 1787 uczestniczył w obradach Kongresu Kontynentalnego jako delegat New Jersey.
W latach 1789–1791, podczas pierwszej kadencji Kongresu Stanów Zjednoczonych, reprezentował stan New Jersey w Izbie Reprezentantów Stanów Zjednoczonych.
W 1792 roku pełnił funkcję prezydenta rodzinnego miasta New Brunswick w stanie New Jersey.
W latach 1797–1799, podczas piątej kadencji Kongresu Stanów Zjednoczonych, powrócił do Izby Reprezentantów Stanów Zjednoczonych jako przedstawiciel stanu New Jersey. Przed ukończeniem kadencji został wybrany do Senatu Stanów Zjednoczonych na wakat powstały po ustąpieniu Johna Rutherfurda, ostatecznie jednak postanowił dokończyć kadencję w Izbie Reprezentantów.
W latach 1799–1801, podczas szóstej kadencji Kongresu Stanów Zjednoczonych, reprezentował stan New Jersey w Senacie Stanów Zjednoczonych.
W latach 1801-1813 pełnił funkcję burmistrza rodzinnego miasta New Brunswick w stanie New Jersey.
W latach 1813–1815, podczas trzynastej kadencji Kongresu Stanów Zjednoczonych, ponownie był przedstawicielem stanu New Jersey w Izbie Reprezentantów Stanów Zjednoczonych.
Od 1821 roku aż do śmierci w 1824 roku ponownie pełnił funkcję burmistrza miasta New Brunswick w stanie New Jersey.

</doc>
<doc id="2384576" url="https://pl.wikipedia.org/wiki?curid=2384576" title="Przełęcz Prislop (Rumunia)">
Przełęcz Prislop (Rumunia)

 
Przełęcz Prislop (rum. "Pasul Prislop") (1413 m n.p.m.) – przełęcz górska w Karpatach Wschodnich, na terytorium Rumunii. Oddziela Karpaty Marmaroskie na północy od Gór Rodniańskich na południu. Łączy Kotlinę Marmaroską na zachodzie z doliną Bystrzycy na wschodzie. Przez przełęcz biegnie droga krajowa DN18, łącząca miasta Borșa w Marmaroszu i Kimpulung Mołdawski w rumuńskim okręgu Suczawa (w obrębie krainy historycznej Mołdawia).

</doc>
<doc id="2384579" url="https://pl.wikipedia.org/wiki?curid=2384579" title="Marios Schinis">
Marios Schinis

Marios Schinis, gr. Μάριος Σχοινής (ur. 6 maja 1954) – cypryjski szachista i sędzia szachowy.
Kariera szachowa.
W latach 80. i 90. XX wieku należał do ścisłej czołówki cypryjskich szachistów. Trzykrotnie (1986, 1990, 1992) zdobył złote medale indywidualnych mistrzostw kraju. Pomiędzy 1982 a 1998 r. ośmiokrotnie reprezentował narodowe barwy na szachowych olimpiadach (w tym raz na I szachownicy), największy sukces odnosząc w 1984 r. w Salonikach, gdzie zdobył złoty medal za indywidualny wynik na VI szachownicy. Jest jednym z dwóch cypryjskich szachistów (obok Costasa Perdikisa), którzy zdobyli medale szachowych olimpiadach, ale jednym w historii medalistą złotym. Po raz 9. w karierze w składzie olimpijskiej reprezentacji znalazł się w 2004 r., ale w turnieju nie rozegrał żadnej partii. W 1989 r. był również uczestnikiem drużynowych mistrzostw Europy, rozegranych w Hajfie.
Najwyższy ranking w karierze osiągnął 1 stycznia 1989 r., z wynikiem 2230 punktów zajmował wówczas 2. miejsce (za Alkisem Martidisem) wśród cypryjskich szachistów. Od 1999 r. nie uczestniczy w turniejach klasyfikowanych przez Międzynarodową Federację Szachową.

</doc>
<doc id="2384597" url="https://pl.wikipedia.org/wiki?curid=2384597" title="André Franquin">
André Franquin

André Franquin (ur. 3 stycznia 1924, zm. 5 stycznia 1997) – belgijski rysownik i scenarzysta komiksów. Jego najbardziej znana seria, "Gaston", powstała w 1957.

</doc>
<doc id="2384608" url="https://pl.wikipedia.org/wiki?curid=2384608" title="Lloyd Knibb">
Lloyd Knibb

Lloyd Knibb, często niepoprawnie Knibbs (ur. 8 marca 1931 w Kingston, zm. 12 maja 2011 tamże) – jamajski perkusista, muzyk sesyjny Studia One Clementa "Sir Coxsone'a" Dodda, współzałożyciel i wieloletni członek zespołu The Skatalites; jeden z prekursorów muzyki ska i rocksteady.
Życiorys.
Urodził się i dorastał przy 116 West Street w Kingston (choć niektóre źródła jako miejsce jego urodzenia podają region Portland). Już jako dziecko skonstruował sobie własny zestaw perkusyjny z drewnianych pudełek i puszek po farbie. Jednocześnie w wolnych chwilach podglądał koncertujące w okolicy jazzowe big bandy; jego pierwszym idolem został Donald Jarrett, perkusista i lider grupy The Jump Sultans Orchestra, która swoje miejsce prób miała w budynku nieopodal rodzinnego domu młodego Lloyda. Innym źródłem inspiracji byli dla niego rastafariańscy bębniarze, przygrywający na rogach ulic na pokrytych koźlą skórą kotłach. Okazją do obserwowania ich występów była dorywcza praca Lloyda, który pomagał swojej cioci w sprzedaży jedzenia domowej roboty w różnych miejscach stolicy.
Pierwszy profesjonalny angaż udało mu się zdobyć dzięki zaprzyjaźnionemu trębaczowi z jazz bandu saksofonisty Vala Bennetta. Knibbs występował z Val Bennett Orchestra przez sześć lat, grając z takimi osobowościami jak Ernest Ranglin czy Jerome "Jah Jerry" Haynes. Po rozpadzie grupy w roku 1952 przeprowadził się do wschodniej części miasta. Od tej pory stał się częstym bywalcem organizowanych w Wareika Hills przez Counta Ossiego rastafariańskich sesji bębniarsko-jazzowych, w czasie których akompaniował charyzmatycznemu rasta, Samowi Brownowi; poznał tam także puzonistę Dona Drummonda i saksofonistę Tommy’ego McCooka, przyszłych kolegów z zespołu. Przede wszystkim jednak miał w czasie owych spotkań okazję poznać z bliska rastafariańską technikę gry na bębnach, znaną jako "burru" lub też "nyabinghi", która wkrótce stała się dla niego inspiracją do zrewolucjonizowania jamajskich brzmień.
Na przełomie lat 1953/54 dołączył do innego jazz bandu, prowadzonego przez Erica Deansa. Tam szlifował swoje umiejętności, grywając w hotelach i nocnych klubach na Karaibach z takimi muzykami jak wspomniani wcześniej Ranglin, Drummond i McCook, a także Rico Rodriguez, Lloyd Brevett, Oswald "Baba" Brooks, Roland Alphonso czy też Lester "Ska" Sterling. Wszyscy oni, włącznie z samym Knibbem, byli regularnie angażowani przez Clementa "Sir Coxsone'a" Dodda jako muzycy sesyjni najpierw w wynajmowanym od Kena Khouriego Federal Studio, zaś od roku 1962 w jego własnym Studiu One. To właśnie Dodd wpadł na pomysł stworzenia mającej je wesprzeć supergrupy, do której zaprosił najwybitniejszych spośród pracujących dla niego wykonawców. Jednocześnie udało mu się namówić perkusistę, by ten zagrał jakiś zupełnie nowy, świeży takt. Mając w pamięci charakterystyczne brzmienia rastamańskich bębnów, a także będąc pod wrażeniem zasłyszanego w radiu amerykańskiego R&amp;B, Knibb zaczął grać akcentując na drugim i czwartym uderzeniu, stając się w ten sposób pomysłodawcą znaku rozpoznawczego muzyki ska. Wkrótce potem udało mu się przekonać początkowo niechętnego saksofonistę McCooka by został liderem całej formacji, i tak późną wiosną 1964 roku narodzili się The Skatalites – najsłynniejszy zespół ska wszech czasów, który mimo iż istniał tylko przez niewiele ponad rok, zdołał w tym czasie zrewolucjonizować całą muzykę jamajską.
Po rozłamie do jakiego z różnych przyczyn doszło w sierpniu 1965 roku, The Skatalites podzielili się na dwie formacje, z których jednej przewodził Alphonso (The Soul Brothers, później The Soul Vendors), drugiej zaś McCook (The Supersonics). Knibb zdecydował się dołączyć do zespołu tworzonego przez McCooka, w którego brzmieniu dominowało już wówczas nieco wolniejsze rocksteady. Jeszcze przez jakiś czas grywał także dla Coxsone'a, jednak wraz z nadejściem ery reggae zdecydował się zawiesić karierę i przez sześć lat pracował, grając na "Star Water" i "The Bahama Star", dwóch wielkich statkach wycieczkowych kursujących po wyspach karaibskich. Po powrocie na scenę współpracował z dwójką dawnych przyjaciół ze Studia One: najpierw przez dwanaście lat z pianistą jazzowym Cecilem Lloydem, a przez kolejnych siedem lat z wibrafonistą Lenem Hibbertem w Ocho Rios. W międzyczasie, w roku 1975, większość dawnych członków założycieli The Skatalites, a wśród nich Knibb, zebrało się na pierwszej od niemal dekady wspólnej sesji, której efekty usłyszeć możemy na "solowym" albumie Brevetta "African Roots". Była to niejako zapowiedź reaktywacji zespołu, do której faktycznie doszło wstępnie na przełomie czerwca i lipca 1983 roku (pamiętny koncert na festiwalu Reggae Sunsplash w Montego Bay), a na stałe w roku 1986. Knibb, który w międzyczasie osiedlił się w miasteczku Hull w amerykańskim stanie Massachusetts, również dołączył do składu reaktywowanej grupy. Z niewielkimi przerwami The Skatalites okazjonalnie nagrywają i koncertują do dziś, mimo iż w roku 1998 zmarli zarówno Alphonso, jak i McCook.
Po raz ostatni Knibb wystąpił z The Skatalites w kwietniu 2011 roku, podczas koncertu w Limie w Peru. W związku ze nowotworem złośliwym wątroby zdecydował się podjąć leczenie w USA. Dowiedziawszy się jednak od amerykańskich lekarzy w Bostonie, że zostało mu jedynie kilka dni życia, poprosił aby pozwolono mu odejść na Jamajce, wśród rodziny i przyjaciół. Zmarł 12 maja 2011 roku w swoim rodzinnym domu w dzielnicy Harbour View w Kingston. Pozostawił żonę Enid (byli małżeństwem ponad 50 lat), z którą miał czwórkę dzieci: Merricka, Donna, Claudię i Dion, a także dwóch synów z poprzedniego małżeństwa, Marka i Conrada. Jego pogrzeb odbył się 28 maja na lokalnym cmentarzu przy kościele pod wezwaniem św. Piotra i Pawła przy Old Hope Road. W ceremonii udział wzięło wielu znanych muzyków (m.in. perkusista Sly Dunbar), zaś mowy pogrzebowe połączone ze wspomnieniem artysty wygłosili dyrektor Jamaica Music Museum Herbie Miller oraz minister kultury Olivia Grange.

</doc>
<doc id="2384612" url="https://pl.wikipedia.org/wiki?curid=2384612" title="Jacques Augustin Thierry">
Jacques Augustin Thierry

Jacques Augustin Thierry (wym. []; ur. 10 maja 1795 w Blois, zm. 22 maja 1856 w Paryżu) – francuski historyk, uczeń i sekretarz Henriego de Saint-Simona. Prawdziwą historię stanowić miały według niego dzieje "przodków stanu trzeciego". Istniejące nierówności społeczne, które przerodziły się w walkę klasową, wywodził z podbojów, które miały miejsce w średniowiecznej Europie. Napisał pracę "Essai sur l’histoire de la formation et des progres du Tiers Etat".

</doc>
<doc id="2384636" url="https://pl.wikipedia.org/wiki?curid=2384636" title="Belga">
Belga

Belga – belgijska agencja prasowa, z siedzibą w Schaarbeek (Bruksela).
Założona w sierpniu 1920 roku przez Pierre-Marie Oliviera i Maurice Travailleura.

</doc>
<doc id="2384644" url="https://pl.wikipedia.org/wiki?curid=2384644" title="Flaga Nienieckiego Okręgu Autonomicznego">
Flaga Nienieckiego Okręgu Autonomicznego

Flaga Nienieckiego Okręgu Autonomicznego (NHR:1326) zatwierdzona 25 września 2003 – prostokątny materiał o proporcjach (szerokość do długości) 2:3, rozdzielony na trzy nierówne horyzontalne pasy: biały, niebieski i zielony. Na górze niebieskiego pasa jest umieszczony charakterystyczny dla kultury narodów Północy wzór "rogi jelenia (renifera)". Na fladze ornament ten składa się z prawidłowo ułożonych (białych) i odwróconych (niebieskich) krokwi, rozmieszczonych względem siebie pod kątem 90 stopni. Pole jednostkowego elementu ornamentu, mającego postać rąbu wynosi 1/2500 części całości materiału. Jednakowy wzór ornamentu powtarza się na całej długości flagi 8 razy i składa się z 25 równych rombów.
Wysokość niebieskiego pasa wynosi 1/5, wysokość ornamentu 2/25, a wysokość pasa zielonego 3/25 szerokości materiału.
Biały (srebrny) kolor symbolizuje hojność, szczerość, czystość, niewinność i uczciwość; niebieski (lazurowy) – wielkoduszność, prawość, wierność i uczciwość, lub po prostu – niebo; zielony – nadzieję, bogactwo, wolność i radość, albo po prostu trawę łąk.

</doc>
<doc id="2384657" url="https://pl.wikipedia.org/wiki?curid=2384657" title="Typhlops obtusus">
Typhlops obtusus

Typhlops obtusus – gatunek węża z rodziny ślepuchowatych.
Gatunek ten osiąga maksymalnie wielkość 37 cm. Ciało na grzbiecie jest koloru ciemnobrązowego.
Występuje na terenie Zimbabwe, Malawi i Mozambiku w Afryce Południowej.

</doc>
<doc id="2384669" url="https://pl.wikipedia.org/wiki?curid=2384669" title="Mistrzostwa Ameryki Północnej, Środkowej i Karaibów w Piłce Siatkowej Kobiet 2011">
Mistrzostwa Ameryki Północnej, Środkowej i Karaibów w Piłce Siatkowej Kobiet 2011

Mistrzostwa Ameryki Północnej, Środkowej i Karaibów w Piłce Siatkowej Kobiet 2011 - 22 edycja mistrzostw rozegrana zostanie w dniach 12 września - 19 września 2011 roku w portorykańskim miejscowości Caguas. Dwa najlepsze zespoły zakwalifikują się do Pucharu Świata rozgrywanego w Japonii. W rozgrywkach wystartuje 9 reprezentacji narodowych.

</doc>
<doc id="2384677" url="https://pl.wikipedia.org/wiki?curid=2384677" title="Matthew Tindal">
Matthew Tindal

Matthew Tindal (1656-1733) – brytyjski filozof. Był jednym z głównych przedstawicieli deizmu. Napisał traktat "Christianity as Old as the Creation...", zwany biblią deistów. Propagował erastianizm. Jego prace były bardzo popularne w okresie oświecenia.

</doc>
<doc id="2384680" url="https://pl.wikipedia.org/wiki?curid=2384680" title="Lina Aristodimu">
Lina Aristodimu

Lina Aristodimu (Λινα Αριστοδήμου, ur. 30 marca 1965 w Nikozji) – cypryjska narciarka alpejska. Dwukrotnie wystąpiła na Igrzyskach Olimpijskich – w 1980 w Lake Placid i w 1984. Najlepszym jej wynikiem było 21. miejsce w slalomie w Sarajewie. Jej bratem jest Sokratis Aristodimu.

</doc>
<doc id="2384681" url="https://pl.wikipedia.org/wiki?curid=2384681" title="Dian Petkow">
Dian Petkow



</doc>
<doc id="2384700" url="https://pl.wikipedia.org/wiki?curid=2384700" title="Ücker">
Ücker



</doc>
<doc id="2384727" url="https://pl.wikipedia.org/wiki?curid=2384727" title="Paradoks łysego">
Paradoks łysego



</doc>
<doc id="2384732" url="https://pl.wikipedia.org/wiki?curid=2384732" title="Unusual You">
Unusual You

Unusual You – utwór amerykańskiej piosenkarki Britney Spears, z jej szóstego studyjnego albumu "Circus". Singel został wydany w dniu 15 września 2009, jako piąty i ostatni singiel z albumu w Australii i Nowej Zelandii. „Unusual You” to piosenka electropop o miłości przypominająca muzykę Janet Jackson i Gwen Stefani. W piosence występują słowa, które kieruje doświadczona kobieta o znalezieniu nieoczekiwanej miłości. Kompozycja otrzymała w większości pozytywne recenzje od krytyków, którzy pochwalili ją za odejście od reszty albumu. Po wydaniu albumu "Circus", piosenka uplasował się na 80. miejscu notowania Billboard Pop 100 ze względu na dobre wyniki ze sprzedaży cyfrowej.
Tło.
„Unusual You” została napisana przez Christiana Karlssona i Pontusa Winnberga z Bloodshy &amp; Avant, a także Kasię Livingston i Henrika Jonbacka, a wyprodukowana przez Bloodshy &amp; Avant. Piosenka została nagrana w Spears w Conway Studios w Los Angeles w Kalifornii, a później została zmiksowana przez Andersa Hvenare i Bloodshy i Avant w Robotberget w Sztokholmie w Szwecji. Piosenka została wydana w dniu 15 września 2009 roku w Australii i Nowej Zelandii.
Kompozycja.
„Unusual You” to piosenka electropop, która została opisana przez Nekesa Mumbi Moody z Associated Press jako „synth-centric”. John Murphy z musicOMH stwierdził, że wokal Spears przypomina „cichy wokal Gwen Stefani”. Powers Ann z Los Angeles Times powiedział, że „Unusual You” niesie „nastrój lśniącego wodospadu”. Według Chrisa Richardsa z The Washington Post, wokal Spears w utworze jest przekształcany w „a spectral coo”. Lirycznie, „Unusual You” opowiada o doświadczonej kobiecie, która znalazła nieoczekiwaną miłość. Spears wyraźanie śpiewa „Czy ktoś powiedział, że twym zadaniem jest złamanie mojego serca?/ spodziewam się tego/ więc dlaczego nie?”.
Recepcja.
„Unusual You” otrzymał dość pozytywne recenzje od krytyków. Ann Powers z Los Angeles Times zauważył, że utwór został nagrany na płytę Circus, ponieważ nie malował „Britney jako manekina, obiekt seksualny, ofiarę paparazzi i odzianą w skórę kochankę”, podobnie jak inne utwory z albumu. Caryn Ganz z Rolling Stone za to jako „melodyjny [i] świecący.” Chris Willman z Entertainment Weekly nazwał „Unusual You” jako utwór „standout” z płyty Circus i dodał: „Spears nadal prezentuje się jako obiekt fantazji, ale to może być jej własna fantazja -... prawdziwej akceptacji następnym razem, Britney, olśniewaj nas więcej. Chris Richards z The Washington Post opisał utwór jako jeden z „kamieni” z albumu, wraz z piosenką „Womanizer” John Murphy z musicOMH opisał wokal Spears jako „sound extraordinarily world-weary for a 27 year old” i dodał, że „daje wskaźnik do ciekawych nowym kierunkom.” Jim Farber z Daily News nazywa piosenkę „może pierwszą naprawdę ładną melodią Spears”. Pareles Jon z The New York Times stwierdził, że „Unusual You” i dwie inne ballady w albumie, jako „tylko próby ciepła”.
Cosyns Poppy z The Sun skrytykował podkład do „Unusual You”: „to brzmi jakby odkryto osady z potencjalnych końców lat dziewięćdziesiątych”. Cameron Adams z Herald Sun opisał piosenkę „Unusual You” jako „momentami zaskakującą, subtelną i skuteczną”. Steve Jones z USA Today opisał piosenkę jako „saccharin”, dodając, że „ona (Spears) brzmi znacznie lepiej w dance”. Jim DeRogatis z Chicago Sun-Times skrytykował „Unusual You” jako „bezwstydne naśladowanie Madonny”. Nekesa Mumbi Moody z Associated Press powiedział, że album Spears „Circus” jest najbardziej osobistym i emocjonalnym”, a także pochwalił wolniejsze utwory, zwłaszcza w „Unusual You” Po wydaniu Circus w grudniu 2008 roku, „Unusual You” otrzymał miejsce osiemdziesiąte na liście Billboard Pop 100 ze względu na wysokie wyniki ze sprzedaży cyfrowej.

</doc>
<doc id="2384740" url="https://pl.wikipedia.org/wiki?curid=2384740" title="Eubulides z Miletu">
Eubulides z Miletu



</doc>
<doc id="2384742" url="https://pl.wikipedia.org/wiki?curid=2384742" title="Longtian (meteoryt)">
Longtian (meteoryt)

 
Longtian – meteoryt żelazny należący do oktaedrytów średnioziarnistych, klasyfikowany też jako III AB, znaleziony 5 marca 1991 roku w chińskiej prowincji Kuejczou. Meteoryt Longtian został wykopany przez wieśniaków podczas rekultywacji gleby. Meteoryt wykopano z głębokości około 30 cm. Miał kształt stożka i ważył 350 kg. Głównym jego składnikiem jest kamacyt (6,2–7,4%).

</doc>
<doc id="2384744" url="https://pl.wikipedia.org/wiki?curid=2384744" title="Pot of Gold">
Pot of Gold

Pot of Gold – drugi singel amerykańskiego rapera Game’a, który promował jego czwarty solowy album pt. "The R.E.D. Album". Gościnnie wystąpił piosenkarz Chris Brown.
Do singla powstał teledysk. Reżyserem został Bryan Barber, który już wcześniej pracował z raperem. Klip kręcony był we wschodnim Los Angeles. Oficjalna premiera teledysku odbyła się 25 lipca 2011 roku.

</doc>
<doc id="2384746" url="https://pl.wikipedia.org/wiki?curid=2384746" title="Fokker 100">
Fokker 100

Fokker 100 – holenderski dwusilnikowy odrzutowy samolot pasażerski regionalnego zasięgu, skonstruowany w biurze konstrukcyjnym Fokkera. Dzięki niewielkiej konkurencji i niskim kosztom eksploatacji samolot bardzo dobrze się sprzedawał pod koniec lat 80. Ostatecznie produkcję zakończono w 1997, kiedy to z fabryki wyjechał ostatni 283. egzemplarz.
Historia.
Geneza.
Holenderska wytwórnia, wraz z wprowadzeniem na rynek maszyn Fokker F27 i Fokker F28, odniosła duży sukces na rynku regionalnych samolotów komunikacyjnych krótkiego i średniego zasięgu. Obydwa samoloty cieszyły się opinią maszyn niezawodnych, ekonomicznych i łatwych w eksploatacji. Opinia ta przełożyła się na dużą sprzedaż obydwu modeli samolotów. Tym niemniej rynek rozwijał się i oblatany w 1955 roku, turbośmigłowy F27 oraz w 1967 roku odrzutowy F28 wymagały znalezienia następców. W 1983 roku Fokker przedstawił plan wprowadzenia dwóch nowych modeli mających podtrzymać i wzmocnić opinię na temat holenderskiego wytwórcy, jako producenta innowacyjnych, niezawodnych i popularnych modeli samolotów. Nowe maszyny oznaczone jako Fokker 50 i Fokker 100, miały bazować na wcześniejszych konstrukcjach odpowiednio F27 i F28. Największym z samolotów pasażerskich wyprodukowanych dotychczas przez Fokkera został model 100.
Projekt.
Program Fokker F28 Mk 100 został zapoczątkowany w 1983 jako następca popularnego samolotu Fokker F28. Projektowany samolot pod nazwą Fokker 1000 został oparty na samolocie F 28, ale zostaje wyposażony w nową awionikę, nowoczesne silniki turbowentylatorowe Rolls-Royce Tay. W nowym samolocie przeprojektowane zostały również skrzydła. Zwiększona została liczba miejsc w kadłubie z 65 do 107 w jednej klasie. Skrzydła podczas lotu mają być wydajniejsze o 30% zachowując swoją prostotę. W kokpicie wykorzystano elektronikę Rockwell Collins DU-1000 EFIS. Podobnie jak u poprzednika, w Fokkerze 100 silniki zostają zamontowane w tylnej części kadłuba, oraz usterzenie w kształcie litery T.
Produkcja.
Zbudowano dwa prototypy. Pierwszy (PH-MKH) wzbił się w powietrze 30 listopada 1986. Drugi (PH-MKC) został oblatany 25 lutego 1987. Pierwszy samolot wyposażony w silniki Tay 620-15 został dostarczony do linii Swissair w lutym 1988. Następnie zamówienia złożyły linie:
Linie te były głównymi klientami na samolot Fokker 100. Samoloty te były napędzane przez mocniejsze silniki Tay 650-15.
W 1991 Fokker wyprodukował 70 samolotów Fokker 100 oraz posiadał zamówienia na 230 samolotów. W 1993 projektowano większy model o dłuższym zasięgu, który posiadał dodatkowe zbiorniki paliwa w skrzydłach. W tym samym roku wprowadzono również krótszą wersję znaną jako Fokker 70. W 1994 projektowano wersję Quick-Change, która opierała się na szybkim przekonfigurowaniu kabiny pasażerskiej na towarową. Jednak nie kontynuowano prac nad nowymi wersjami.
Mimo że projekt okazał się sukcesem na rynku, Fokker nadal tracił pieniądze ze względu na złe zarządzanie. W 1996 Fokker wpadł w kryzys i w 1997 produkcję przerwano.
W 1999 grupa Rekkof Restart wynegocjowała wznowienie montażu samolotów Fokker 100 i Fokker 70, jednak porozumienie nie doszło do skutku.
W następnych latach szansa na wznowienie produkcji była coraz mniejsza ze względu na silną konkurencję ze strony Embraera oraz Bombardiera.
Konstrukcja.
Dwusilnikowy dolnopłat o konstrukcji całkowicie metalowej z usterzeniem w układzie T. Silniki umieszczone w tylnej części kadłuba. Podwozie trójpodporowe, chowane w locie.

</doc>
<doc id="2384752" url="https://pl.wikipedia.org/wiki?curid=2384752" title="Mistrzostwa Europy w Łyżwiarstwie Szybkim w Wieloboju 1986">
Mistrzostwa Europy w Łyżwiarstwie Szybkim w Wieloboju 1986

83. mistrzostwa Europy w łyżwiarstwie szybkim w wieloboju odbyły się w dniach 25–26 stycznia 1986 roku w Oslo, w Norwegii. Zawodnicy startowali na czterech dystansach: 500 m, 1500 m, 5000 m i 10000 m. Do biegu na 10000 m awansowało tylko najlepsza 16 po trzech dystansach. Tytuł mistrza kontynentu obronił Holender Hein Vergeer.
Uczestnicy.
W zawodach wzięło udział 30 łyżwiarzy z 13 krajów. Sklasyfikowanych zostało 29.

</doc>
<doc id="2384755" url="https://pl.wikipedia.org/wiki?curid=2384755" title="R5 (silnik)">
R5 (silnik)

R5 – (oznaczany także jako I5) – silnik spalinowy wyposażony w pięć cylindrów ustawionych wzdłuż wału korbowego w jednym rzędzie. Jest on kompromisem pomiędzy małymi jednostkami R4 a większymi R6 - dzięki niewiele większej długości niż R4 może być montowany poprzecznie z przodu pojazdu. 
W wydaniu czterosuwowym kąt obrotu wału korbowego po którym następuje zapłon wynosi 144°, kolejność zapłonu to 1-2-4-5-3. Drgania pierwszego i drugiego rzędu są dobrze wyrównoważone, silnik generuje jednak drgania które można zminimalizować poprzez zastosowanie pojedynczego wałka wyrównoważającego pracującego z prędkością obrotową silnika.
Zastosowanie.
Stosuje się go stosunkowo rzadko, konfiguracji tej używają lub używali m.in.: Alfa Romeo (Alfa Romeo 156, 159, 166), Audi (Audi 80, 90, 100, S2 Coupé, S4/ S6 (C4), TT-RS,RS3 / RSQ3), Ford Motor Company (Ford Focus ST/RS), Renault (Safrane Phase II), Volkswagen (VW Jetta, Passat B7 NMS, Crafter), Fiat (Fiat Coupé, Fiat Bravo, Fiat Marea), Honda (Acura TL), General Motors (Chevrolet Colorado), Volvo Car Corporation (Volvo 850, S40/V50/C30/C70, S60, S70/V70, S80) czy też Mercedes-Benz (W123, W124,W202,W210, W211).

</doc>
<doc id="2384765" url="https://pl.wikipedia.org/wiki?curid=2384765" title="Lorenzo Povegliano">
Lorenzo Povegliano

Lorenzo Povegliano (ur. 11 listopada 1984) – włoski lekkoatleta specjalizujący się w rzucie młotem.
Mistrz Europy juniorów z 2003 roku. Tuż za podium – na czwartym miejscu – ukończył rywalizację podczas młodzieżowych mistrzostw Europy w Erfurcie (2005). W 2007 był szósty na uniwersjadzie, a cztery lata później zdobył brąz tej imprezy. Medalista mistrzostw Włoch.
Rekord życiowy: 79,08 (12 maja 2012, Codroipo). 

</doc>
<doc id="2384779" url="https://pl.wikipedia.org/wiki?curid=2384779" title="Qingzhen (meteoryt)">
Qingzhen (meteoryt)

 
Qingzhen – meteoryt kamienny należący do chondrytów enstatytowych EH 3, spadły 13 września 1976 roku o godzinie 16:40 w chińskiej prowincji Kuejczou. Przed upadkiem meteorytu widziany był jego przelot w postaci bolidu. Poszukiwany był przez 744 ochotników. Znaleziono tylko dwa fragmenty meteorytu o łącznej masie 2,6 kg.

</doc>
<doc id="2384781" url="https://pl.wikipedia.org/wiki?curid=2384781" title="John Thornycroft">
John Thornycroft

John Isaac Thornycroft (1843-1928) – brytyjski inżynier, specjalista w zakresie budownictwa okrętowego. W 1877 roku zbudował dla marynarki brytyjskiej pierwszy torpedowiec. Udoskonalił torpedę. Założył firmę "John I. Thornycroft &amp; Company Limited" (nazywaną popularnie "Thornycroft") produkującą okręty.
Posiadał tytuł szlachecki "Sir".

</doc>
<doc id="2384792" url="https://pl.wikipedia.org/wiki?curid=2384792" title="Mistrzostwa Europy w Łyżwiarstwie Szybkim w Wieloboju 1987">
Mistrzostwa Europy w Łyżwiarstwie Szybkim w Wieloboju 1987

84. mistrzostwa Europy w łyżwiarstwie szybkim w wieloboju odbyły się w dniach 24–25 stycznia 1987 roku w Trondheim, w Norwegii. Zawodnicy startowali na czterech dystansach: 500 m, 1500 m, 5000 m i 10000 m. Do biegu na 10000 m awansowało tylko najlepsza 16 po trzech dystansach. Najlepszy rezultat osiągnął radziecki panczenista Nikołaj Guljajew.
Uczestnicy.
W zawodach wzięło udział 30 łyżwiarzy z 13 krajów. Sklasyfikowanych zostało 29.

</doc>
<doc id="2384822" url="https://pl.wikipedia.org/wiki?curid=2384822" title="Guram Kaszia">
Guram Kaszia

Guram Kaszia (gruz. გურამ კაშია, ur. 4 lipca 1987 w Tbilisi) – piłkarz gruziński grający na pozycji prawego lub środkowego obrońcy. Od 2010 roku jest piłkarzem klubu SBV Vitesse. Jest młodszym bratem Szoty Kaszii, także piłkarza i zawodnika klubu Dinamo Tbilisi.
Kariera klubowa.
Karierę piłkarską Kaszia rozpoczął w klubie Dinamo Tbilisi. W 2003 roku zaczął grać w rezerwach tego klubu, a w 2006 roku awansował do kadry pierwszej drużyny Dinama i w sezonie 2006/2007 zadebiutował w pierwszej lidze gruzińskiej. W 2008 roku wywalczył z Dinamem swój pierwszy w karierze tytuł mistrza kraju, a latem 2008 zdobył Superpuchar Gruzji. Z kolei w 2009 roku sięgnął z Dinamem po Puchar Gruzji. W Dinamie grał do lata 2010.
Kolejnym klubem w karierze gruzińskiego piłkarza stał się holenderski SBV Vitesse. W Eredivisie zadebiutował 18 września 2010 w zremisowanym 0:0 domowym meczu z NAC Breda. Z kolei 26 lutego 2011 w przegranym 1:6 wyjazdowym spotkaniu z Heraclesem Almelo strzelił swojego pierwszego gola w lidze holenderskiej. W sezonie 2011/2012 pełni funkcję kapitana Vitesse.
Kariera reprezentacyjna.
W latach 2007-2009 Kaszia grał w reprezentacji Gruzji U-21. W dorosłej reprezentacji zadebiutował 1 kwietnia 2009 w zremisowanym 0:0 meczu eliminacji do MŚ 2010 z Czarnogórą.

</doc>
<doc id="2384824" url="https://pl.wikipedia.org/wiki?curid=2384824" title="École nationale de l’aviation civile">
École nationale de l’aviation civile

École nationale de l'aviation civile ("ENAC Tuluza") – jedna z francuskich politechnik zaliczanych do Grandes Écoles. Została założona w 1949, w odpowiedzi na rosnące zapotrzebowanie na specjalistyczny personel lotniczy. Pierwsza siedziba leżała na terenie lotniska Orly w Paryżu i była planowana jako tymczasowa. Dopiero we wrześniu 1968 rozpoczęły się zajęcia w nowych budynkach – zlokalizowanych w uniwersyteckiej części Tuluzy.
Uczelnia kształci na 31 kierunkach około 3000 studentów i prowadzi działalność badawczą. Prowadzi również kursy dokształcające. École nationale de l'aviation civile dysponuje flotą 116 samolotów, symulatorami lotu i kontroli ruchu lotniczego. Poza Tuluzą ośrodki są zlokalizowane w okolicach lotnisk w Biscarrosse, Carcassonne, Castelnaudary, Grenoble, Montpellier, Melun, Muret i Saint-Yan.
Absolwentów reprezentuje stowarzyszenie ENAC Alumni.

</doc>
<doc id="2384827" url="https://pl.wikipedia.org/wiki?curid=2384827" title="Mistrzostwa Ameryki Północnej, Środkowej i Karaibów w Piłce Siatkowej Mężczyzn 2011">
Mistrzostwa Ameryki Północnej, Środkowej i Karaibów w Piłce Siatkowej Mężczyzn 2011

Mistrzostwa Ameryki Północnej, Środkowej i Karaibów w Piłce Siatkowej Mężczyzn 2011 - 22 edycja mistrzostw rozegrana zostanie w dniach 29 sierpnia - 3 września 2011 roku w portorykańskim miejscowości Mayagüez. Dwa najlepsze zespoły zakwalifikują się do Pucharu Świata rozgrywanego w Japonii. W rozgrywkach wystartuje 8 reprezentacji narodowych.
Faza grupowa.
W fazie grupowej został wprowadzony system punktowania, który przedstawia się następująco:
Faza finałowa.
Finał.
 

</doc>
<doc id="2384829" url="https://pl.wikipedia.org/wiki?curid=2384829" title="Cypr na Letnich Igrzyskach Olimpijskich 1984">
Cypr na Letnich Igrzyskach Olimpijskich 1984

Cypr na Letnich Igrzyskach Olimpijskich 1984 w Los Angeles reprezentowało 10 zawodników, wyłącznie mężczyzn. Najmłodszym olimpijczykiem był kolarz Spiros Agrotis (22 lat 267 dni), a najstarszym strzelec Dimitrios Papachrisostomu (43 lat 277 dni)
Był to drugi start reprezentacji Cypru na letnich igrzyskach olimpijskich.
Judo.
Mężczyźni
Kolarstwo.
Mężczyźni
Lekkoatletyka.
Mężczyźni
Strzelectwo.
Mężczyźni

</doc>
<doc id="2384831" url="https://pl.wikipedia.org/wiki?curid=2384831" title="Siwa legenda">
Siwa legenda

Siwa legenda – polsko-radziecki film fantasy z 1991 roku. Film jest adaptacją powieści Władimira Korotkiewicza o takim samym tytule.
Treść.
Akcja toczy się w XVII wieku na wschodnich kresach Rzeczypospolitej w okolicach Kamieńca Podolskiego, gdzie żyją obok siebie Polacy, Litwini i Rusini. Główną bohaterką jest piękna Lubka, która darzy przyjaźnią dwóch mężczyzn: Romana z Rakutowicz oraz kniazia litewskiego – Kizgajłę. Cała trójka znała się od dzieciństwa. Jako dzieci wzięli udział w wyprawie po ptaka szczęścia, którego jednak Kizgajło, w przypływie zazdrości zabił z łuku. Od tej pory nad ich losem wisi klątwa.

</doc>
<doc id="2384837" url="https://pl.wikipedia.org/wiki?curid=2384837" title="Institut polytechnique des sciences avancées">
Institut polytechnique des sciences avancées

Institut polytechnique des sciences avancées ("IPSA Paris, Lyon, Marsylia i Tuluza") – jedna z francuskich politechnik zaliczanych do kategorii Grande école. Założona w 1961.
Absolwentem szkoły jest Éric Boullier (1999) – francuski inżynier i menedżer, szef zespołu McLaren w Formule 1, Nicolas Tenoux (2007) – francuski pilot linii lotniczych, inżynier i kierownik ds. lotnictwa, Julien Simon-Chautemps (2002) – francuskim inżynier specjalizującym się w sportach motorowych.

</doc>
<doc id="2384839" url="https://pl.wikipedia.org/wiki?curid=2384839" title="John Toland">
John Toland

John Toland (ur. 30 listopada 1670 w Ardagh, zm. 11 marca 1722 w Londynie) – irlandzki filozof, teolog, wolnomyśliciel, panteista, zwolennik wolności słowa i obrońca ofiar prześladowań religijnych. 
Życiorys.
Toland urodził się w Irlandii. Studiował na Uniwersytecie w Glasgow, Uniwersytecie Edynburskim, Uniwersytecie w Lejdzie oraz Uniwersytecie Oksfordzkim. Pozostawał pod silnym wpływem filozofii Johna Locke'a. Pisał liczne prace na temat filozofii, polityki oraz religii. Był radykalnym orędownikiem wolności. Po odejściu od katolicyzmu został zwolennikiem racjonalistycznej interpretacji Biblii. Jest autorem deistycznej liturgii "Pantheisticon". Zmarł w Putney w dzielnicy Londynu.
Twórczość.
Jego najbardziej znaczącymi pracami są: 

</doc>
<doc id="2384842" url="https://pl.wikipedia.org/wiki?curid=2384842" title="BM Huesca">
BM Huesca

BM Huesca (pełna nazwa:Balonmano Huesca) – męski klub piłki ręcznej z Hiszpanii, powstał w 1995 roku w Huesca. Klub występuje w hiszpańskiej Lidze ASOBAL, w której po raz pierwszy w historii zagra w sezonie 2011/12.

</doc>
<doc id="2384852" url="https://pl.wikipedia.org/wiki?curid=2384852" title="SD Octavio Vigo">
SD Octavio Vigo

SD Octavio Vigo (pełna nazwa:Sociedad Deportiva Octavio Vigo), męski klub piłki ręcznej z Hiszpanii, powstał w 1966 roku w Vigo. Klub występuje w hiszpańskiej Lidze ASOBAL pod nazwą Octavio Pilotes Posada.

</doc>
<doc id="2384856" url="https://pl.wikipedia.org/wiki?curid=2384856" title="Culatra">
Culatra

Culatra – wyspa w Portugalii, położona w Algarve niedaleko Faro i Olhão. Podzielona jest na trzy części: Farol, Hângares i Culatra. Ma aktualnie około 7 km długości; w przeszłości była krótsza, ale w latach 1873–1973 "wydłużyła się" o 2,9 km. Od 1942 wyspa zdążyła się "przesunąć" o około 600 metrów na wschód. Znajduje się na niej latarnia morska o wysokości 45 metrów. W sezonie letnim populacja wyspy sięga 3000 ludzi. Stanowi część laguny Ria Formosa.

</doc>
<doc id="2384858" url="https://pl.wikipedia.org/wiki?curid=2384858" title="Niszczyciele typu River (E)">
Niszczyciele typu River (E)

Niszczyciele typu E, nazywanego wcześniej River – seria niszczycieli (kontrtorpedowców) zbudowana dla Royal Navy na początku XX wieku. Typ E powstał w odpowiedzi na niemieckie okręty typu S 90 i uważany jest za pierwszy prawdziwie udany typ brytyjskich niszczycieli i pierwszy na świecie prawdziwy pełnomorski (oceaniczny) typ niszczycieli. W odróżnieniu od wcześniejszych typów niszczycieli brytyjskich, w typie E położono nacisk na dużą dzielność morską w każdych warunkach pogodowych kosztem prędkości maksymalnej.
W porównaniu ze wcześniejszymi typami poprawiono także komfort zakwaterowania i pracy załogi. Pomimo większej wyporności w porównaniu z typami B/C/D, miały takie samo uzbrojenie jak typ D, były jednak od nich ok. 40% droższe.
Nazwy wszystkich okrętów tego typu pochodziły od nazw rzek angielskich – stąd początkowa nazwa typu - "River" („rzeka”). Brały udział w I wojnie światowej. W latach 1919-20 zostały zezłomowane.
Tło historyczne.
Pierwsze serie brytyjskich niszczycieli torpedowców (typy A, B, C i D) pokazały, że nawet te stosunkowo niewielkie, ale szybkie „łodzie” były w stanie przechwycić mniejsze od nich torpedowce w każdych warunkach pogodowych - co było ich podstawowym zadaniem - oraz że w odpowiednich warunkach same mogły być użyte do przeprowadzenia ataków torpedowych na większe okręty nieprzyjaciela.
W miarę rozwoju techniki morskiej, a szczególnie coraz lepszych torped, rola niszczycieli ulegała szybkiej zmianie. Pierwsze torpedy były stosunkowo prymitywną bronią o niewielkim zasięgu i prędkości, dlatego przewidywano, że zadaniem torpedowców miało być zaskoczenie wroga w jego własnych bazach. Kolejne coraz szybsze i większe generacje torped pokazały, że skuteczne ataki torpedowe mogą być także przeprowadzone na pełnym morzu. Ówczesne niszczyciele niezbyt nadawały się do działań pełnomorskich, do których były po prostu zbyt małe, a maksymalną prędkość mogły rozwinąć tylko w bardzo dobrych warunkach pogodowych i przy małej fali.
Po stracie , w 1901 Admiralicja ustanowiła Committee on TBD (dosłownie: Komitet ds. Niszczycieli Torpedowców), którego zadaniem było opracowanie nowych, większych typów kontrtorpedowców o silniejszych kadłubach, zwiększonym zasięgu i większej dzielności morskiej. Przy wyborze napędu dla nowego typu kontrtorpedowców zdecydowano powrócić do używanych wcześniej tłokowych maszyn parowych, co było związane z mniejszym zużyciem węgla. Nowością w specyfikacjach nowych okrętów było wprowadzenie zastrzeżenia, że prędkość maksymalna ma być testowana w realistycznych warunkach, z pełnym uzbrojeniem i zapasem bunkru. Wcześniejsze typy osiągały maksymalną prędkość 27 czy 30 węzłów jedynie przy minimalnym obciążeniu, w praktyce ich maksymalna prędkość nie była osiągalna.
Pierwsze próby stworzenia pełnomorskich kontrtorpedowców miały jednak miejsce w Stanach Zjednoczonych () i Niemczech (S 90). Admiralicja brytyjska przyglądała się ze szczególnym zainteresowaniem postępom w niemieckim budownictwie okrętowym i niektóre rozwiązania z S.90 zostały użyte przy projektowaniu i budowaniu typu "River".
Brytyjscy marynarze, którzy widzieli niemieckie kontrtorpedowce, wypowiadali się o nich bardzo pozytywnie. Były to z reguły konstrukcje większe od odpowiadających im jednostek brytyjskich, ze znacznie lepszą dzielnością morską, którą zawdzięczały przede wszystkim podniesionemu pokładowi dziobowemu (wcześniejsze angielskie konstrukcje miały niski, zaokrąglony pokład dziobowy typu "turtle back", dosłownie "skorupa żółwia"). Chwalono stosunkowo wysoki komfort zakwaterowania na niemieckich łodziach. We flocie brytyjskiej filozofia "hard living" (dosłownie „trudnego życia”) była niemalże religią. Wszystkie wcześniejsze kontrtorpedowce brytyjskie miały bardzo prymitywne pomieszczenia dla załogi, z nagimi stalowymi ścianami, na których zbierała się para wodna, często bez wewnętrznego oświetlenia i podstawowych nawet warunków do utrzymania higieny osobistej. W porównaniu z okrętami brytyjskimi, niemieckie okręty z wykładanymi drewnem ścianami kabin, parowym ogrzewaniem, oświetleniem elektrycznym i innymi udogodnieniami, wydawały się wręcz „luksusowe”.
Opis konstrukcji.
Kontrtorpedowce typu "River" (E) były brytyjską odpowiedzią na niemiecki typ S 90. W odróżnieniu od wcześniejszych typów brytyjskich niszczycieli, „Rivery” miały wysoki pokład dziobowy i prawdziwy mostek zamiast wcześniejszego kiosku. Były także większe, o szerszych kadłubach i nieco większym zanurzeniu. Przy ich projektowaniu maksymalny nacisk położono na ich dużą dzielność morską i zasięg, poświęcając kilka węzłów prędkości maksymalnej. Większość „Riverów” napędzana była maszynami parowymi potrójnego rozprężania (tylko cztery okręty miały turbiny parowe), wszystkie były opalane węglem. Z powodu stosunkowo niskiej mocy maszyn (ok. 7000 koni parowych), przy małej fali „Rivery” były wolniejsze od wszystkich wcześniejszych typów kontrtorpedowców brytyjskich, ale w przeciwieństwie od nich mogły rozwijać prędkość zbliżoną do maksymalnej także na pełnym morzu i przy dużej fali. Wysoki pokład dziobowy pozwał na korzystanie z umieszczonych tam armat nawet przy dużej fali, co było niemożliwe na wcześniejszych kontrtorpedowcach z bardzo mokrymi, ciągle zalewanymi podkładami typu "turtle back". Wybór tłokowych maszyn parowych zamiast użytych już wcześniej turbin był świadomym krokiem w celu zwiększenia zasięgu okrętów.
Wszystkie okręty miały po dwa wały śrubowe, okręty z maszynami parowymi miały po jednej śrubie na wale, trzy okręty napędzane turbinami miały po trzy śruby na każdym wale.
Okręty tego typu budowane były w sześciu różnych stoczniach i pomimo podobnych wymiarów i osiągów, różniły się wyglądem. W zależności od użytego typu kotłów miały dwa lub cztery (po dwa w dwóch grupach) kominy różnych wielkości. Różniły się także rozmieszczeniem części uzbrojenia artyleryjskiego – na niektórych z nich część armat była umieszczona bezpośrednio na pokładzie dziobowym, na innych armaty znajdowały się w burtowych platformach ("sponsonach") z wycięciem do przodu tak, aby umożliwiać strzelanie w kierunku dziobu.
W porównaniu z wcześniejszymi typami brytyjskich kontrtorpedowców, bardzo podniesiono komfort zakwaterowania całej załogi. W kabinie kapitańskiej zainstalowano niespotykany wcześniej „luksus”, jakim był węglowy piecyk (tzw. „koza”), a wszyscy oficerowie mieli swoje własne, osobne kabiny. W kabinach zainstalowano niewielkie składane wanny ("hip bath") lub składane umywalki. Zwiększono także powierzchnię kabiny przypadającą na każdego marynarza – wszyscy mieli zagwarantowane 20 cali miejsca do siedzenia, a większość miała 18 cali zarezerwowanych na hamak (niektórzy marynarze musieli spać na korkowych materacach rozkładanych na szafkach).
Uzbrojenie i wyposażenie.
Początkowo „Rivery” były uzbrojone tak samo jak wcześniejsze kontrtorpedowce typu „D”, w jedną armatę 12-funtową (kaliber 3 cale, 76,2 mm) na podstawie P I (maksymalny kąt podniesienia lufy 30°, maksymalny zasięg 9500 yardów) i pięć armat 6-funtowych (57 mm, podstawa Mark I*, maksymalny kąt podniesienia lufy 30°, ale celownika tylko do 25°, zasięg maksymalny 4000 yardów).
Począwszy od 1906 roku pięć armat 6-funtowych zostało zastąpionych przez trzy skuteczniejsze armaty 12-funtowe. W czasie wojny z niektórych niszczycieli zdjęto dwie armaty w celu uzbrojenia ich w bomby głębinowe. Do 1920 roku jedna armata 12-funtowa została zamieniona na szybkostrzelną, uniwersalną (QF HA/LA) armatę 12-funtową zdolną do prowadzenia ognia do celów powietrznych.
Uzbrojenie torpedowe stanowiły dwie pojedyncze wyrzutnie 18-calowe, jedna umieszczona pomiędzy kominami na śródokręciu, jedna na rufie. Około 1909 roku „Rivery” zostały wyposażone w urządzenia do ładowania torped 18-calowych, a niektóre, zapewne z myślą o przyszłości, w ładowarki dla wówczas testowanych torped 21-calowych. W 1916 wszystkie okręty tego typu uzbrojone były jednak w torpedy 18-calowe Mark VII. Niektóre okręty tego typu zostały wyposażone urządzenie Fore Bridge Firing Gear służące do odpalania torped z mostku.
Na pokładzie okrętów znajdował się jeden welbot, jedna szalupa i jedna łódź składana typu Berthon.
Lista okrętów.
Pierwsze 34 okręty zostały zamówione w latach 1901-02, osiem następnych w latach 1902-03 (jeden dodatkowy okręt z napędem turbinowym został zbudowany z własnej inicjatywy stoczni i zakupiony przez Royal Navy), ostatnie 15 okrętów zostało zamówiono w latach 1903-04. Dwa ostatnie „Rivery” zbudowane z własnej inicjatywy stoczni zostały zakupione w 1909, aby pokryć stratę dwóch wcześniejszych niszczycieli.
Okręty były budowane w różnych stoczniach. Różniły się ilością, rozmieszczeniem i wielkością kominów, a także w niektórych przypadkach rozmieszczeniem uzbrojenia.
Podtyp „Derwent” budowany w stoczni Hawthorn Leslie w Newcastle upon Tyne. 540-555 ton. Dwa krótkie kominy„Eden” napędzany był turbiną parową. „Derwent”, „Eden” i „Waveny” miały zamontowane armaty na "sponsonach", inne okręty tego podtypu na pokładzie dziobowym.
Podtyp „Erne” budowany w stoczni Palmers Shipbuilding and Iron Company w Jarrow. 550 ton. Cztery kominy w grupach po dwa znajdujące się bliżej siebie niż okręty budowane w stoczniach Yarrow.
Podtyp „Ribble” budowany w stoczniach Yarrow Shipbuilders w Londynie. Wyporność 590-605 ton. „Gary” miał nieco inny kształt kadłuba dający mu większą prędkość maksymalną. Na „Gala” i „Gary” armaty umieszczono na pokładzie dziobowym, przed mostkiem, na innych okrętach umieszczone były na "sponsonach" przy burtach. Wszystkie okręty miały cztery kominy w grupach po dwa ustawione szerzej niż w przypadku okrętów budowanych w stoczni Palmera .
Podtyp „Foyle”, budowany w stoczniach Cammell Laird w Birkenhead. 550 ton. Dwa średnie kominy. Pierwsze cztery okręty miały armaty umieszczone w "sponsonach" burtowych, ostatnie trzy przenosiły je na pokładzie dziobowym.
Podtyp „Kennet”, budowany w stocznia J I Thornycroft w Chiswick. 550 ton. Dwa wysokie, charakterystyczne kominy, pierwsze kontrtorpedowce wybudowane w stoczniach Thornycroft ze stali o dużej wytrzymałości na rozciąganie ("high tensile steel"). „Chelmer” i „Colne” miały armaty na pokładzie dziobowym, dwa pozostałe okręty miały uzbrojenie umieszczone w burtowych "sponsonach".
Podtyp „Ness”, budowany w stoczniach J. Samuel White w Cowes. 555 ton.
Podtyp „Stour”. 570 ton. 2 okręty wybudowane z prywatnej inicjatywy stoczni Cammell Laird and Company i zakupione przez Royal Navy w 1909, obydwa miały napęd turbinowy.
Ocena konstrukcji.
Typ „River” oceniony był jako bardzo udany, uważany jest za pierwszy prawdziwy typ kontrtorpedowców brytyjskich i pierwszy na świecie udany typ pełnomorskich kontrtorpedowców. Większy kadłub poprawił nie tylko dzielność morską okrętów, ale pozwolił także na składowanie większej ilości węgla, podnosząc zasięg okrętów do ok. 2000 mil morskich. Począwszy od około 1904 roku praktycznie wszystkie wówczas powstające na świecie kontrtorpedowce w mniejszym czy większym stopniu kopiowały rozwiązania użyte w „Riverach”. Po raz pierwszy od powstania klasy kontrtorpedowców nie podporządkowano wszystkiego osiągnięciu maksymalnej prędkości, dzięki czemu powstały pierwsze pełnowartościowe jednostki, mogące służyć nie tylko jako szybkie torpedowce, ale także będące w stanie służyć jako prawdziwe okręty eskortowe dla głównych sił floty.
Służący na okrętach tego typu marynarze brytyjscy bardzo chwalili „suchy” pokład, który nie był ciągle zalewany przez fale i umożliwiał praktyczne korzystanie z okrętu nawet w trudnych warunkach pogodowych. Chwalono także mocniejszą konstrukcję kadłubów – dwa „Rivery” przeszły przez cyklon w drodze do Chin bez większych uszkodzeń. Jedynym mankamentem wysokiej burty było trudne manewrowanie i cumowanie w porcie przy silnym wietrze. „Rivery” były czasami krytykowane za stosunkowo słabe uzbrojenie: nawet po przezbrojeniu w cztery armaty 12-funtowe, były one ok. 40% droższe od poprzedniego, tak samo uzbrojonego typu niszczycieli. Ich projektanci nie zdecydowali się jednak na ich większe obciążenie silniejszym uzbrojeniem, by nie pogarszać dzielności morskiej i nie przeciążać kadłuba.

</doc>
<doc id="2384860" url="https://pl.wikipedia.org/wiki?curid=2384860" title="Afrotyphlops fornasinii">
Afrotyphlops fornasinii

Afrotyphlops fornasinii – endemiczny gatunek węża z podrodziny Afrotyphlopinae w rodzinie ślepuchowatych (Typhlopidae).
Opisał go Giovanni Giuseppe Bianconi pod nazwą "Typhlops fornasinii". W 2009 roku gatunek został przeniesiony do nowo utworzonego rodzaju "Afrotyphlops".
Gatunek ten osiąga maksymalnie wielkość 18 cm. Ciało na grzbiecie jest koloru szarego do czarnego.
Występuje na terenie RPA w Zululandzie oraz w Zimbabwe i Mozambiku w Afryce Południowej.

</doc>
<doc id="2384870" url="https://pl.wikipedia.org/wiki?curid=2384870" title="Lawina (film 2008)">
Lawina (film 2008)

Lawina (niem. "Die Jahrhundertlawine") – polsko-niemiecko-austriacko-francuski dramat katastroficzny z 2008 roku. Film jest koprodukcją międzynarodową. Z polskiej strony koproducentem była telewizja TVN.
Fabuła.
Marc jest ratownikiem górskim, mieszkającym w małym miasteczku u podnóża Alp. Podczas jednej z akcji usiłuje uratować życie Michelowi, bratu swojej narzeczonej Anne. Jednak Michel ginie. Marc jest zdruzgotany, tym bardziej, że Anne obwinia go o śmierć brata i zrywa zaręczyny. Decyduje się opuścić miasteczko i wyjeżdża do Paryża. Osiem lat później dowiaduje się z telewizji o wydobyciu zwłok w górskim regionie w pobliżu miejscowości Vent. Ponieważ jest przekonany, że to zwłoki Michela, decyduje się pojechać na pogrzeb. W rodzinnym miasteczku wszyscy witają go ciepło, z wyjątkiem Anne, która nadal go nienawidzi. Marc decyduje się odjechać następnego dnia. Nieoczekiwanie jednak z gór schodzi groźna lawina, która odcina ich od świata i zagraża miastu.

</doc>
<doc id="2384871" url="https://pl.wikipedia.org/wiki?curid=2384871" title="Gołębiarze">
Gołębiarze

Gołębiarze – przydomek nadany niemieckim strzelcom wyborowym w trakcie powstania warszawskiego 1944.
Etymologia nazwy.
Przydomek miał swoje źródło w gwarze warszawskiej, w której określano w ten sposób złodziei kradnących ubrania i bieliznę suszone na dachach i strychach. „Gołębiarze” przekradali się i ukrywali na strychach, zaś złapani tłumaczyli się, że przyszli obejrzeć lub nakarmić gołębie. W czasie powstania ich miejsce zajęli niemieccy strzelcy wyborowi.
Pochodzenie i taktyka „gołębiarzy”.
„Gołębiarze” dzielili się na dwie kategorie. Pierwszą stanowili umundurowani członkowie niemieckich formacji wojskowych i policyjnych. Do drugiej zaliczano cywilów przebywających w Warszawie w momencie wybuchu powstania. Cywilni „gołębiarze” byli zazwyczaj Niemcami ("Reichsdeutschami" lub "Volksdeutschami"), lecz zdarzali się wśród nich także Ukraińcy lub kolaboranci innych narodowości (w tym Polacy). Istnieją relacje mówiące, że znajdowały się wśród nich kobiety.
Niemieckie plany obrony Warszawy zawierały szczegółowe zasady postępowania niemieckich cywilów i wojskowych na wypadek wybuchu polskiego powstania. Większość zamieszkujących w mieście Niemców uzbrojono i zobowiązano do udziału w czynnej walce z ewentualnym powstaniem. Z tego względu cywilni „gołębiarze” działali wewnątrz terenu kontrolowanego przez powstańców – zazwyczaj w willowych dzielnicach licznie zasiedlonych przez Niemców (na przykład na Mokotowie lub Powiślu) – gdyż tam zastało ich powstanie. Do grona cywilnych „gołębiarzy” można także zaliczyć wyszkolonych dywersantów, którzy już po rozpoczęciu walk przeniknęli w cywilnych ubraniach na teren kontrolowany przez Polaków, aby siać tam strach i chaos.
Stanowiska cywilnych „gołębiarzy” mieściły się zwykle na dachach, strychach i najwyższych piętrach kamienic. Umundurowani „gołębiarze” chętnie prowadzili także ostrzał z wyższych kondygnacji budynków znajdujących się w niemieckich rękach (na przykład gmach PAST-y, gmach BGK, wieże Pawiaka, wieżyczki mostu Poniatowskiego). Dotkliwie dawali się we znaki polskim powstańcom, stwarzając zwłaszcza szczególne niebezpieczeństwo dla powstańczych łączniczek. Paraliżowali ruch i wyłączali z powstańczej komunikacji odcinki ulic. „Gołębiarze” nie ograniczali się jednak do zwalczania powstańców, gdyż wbrew regułom prawa wojennego otwierali ogień do każdego przechodnia znajdującego się w zasięgu wzroku – w tym do kobiet i dzieci. Istnieją relacje mówiące, że używali oni amunicji dum-dum. Z tych względów wśród polskich żołnierzy i cywilów wybuchała nierzadko swoista psychoza na punkcie „gołębiarzy” i dywersantów. Wspomina o tym oficer Armii Krajowej Zenon Tarasiewicz ps. „Kłos”, który na początku sierpnia w okolicach cmentarza żydowskiego spotkał grupę obrońców cmentarzy wolskich ze Zgrupowania „Radosław”, wracających z wypadu w kierunku ulicy Młynarskiej. Prowadzili ze sobą starszego mężczyznę bez panterki ale z biało-czerwoną opaską: 

</doc>
<doc id="2384880" url="https://pl.wikipedia.org/wiki?curid=2384880" title="Panikos Rimis">
Panikos Rimis

Panikos Rimis, gr. Πανίκος Ριμής (ur. 4 grudnia 1938) – cypryjski sportowiec, specjalizujący się w windsurfingu, uczestnik Letnich Igrzysk Olimpijskich 1980.
Na LIO 1980 zajął ostatnie 21. miejsce.

</doc>
<doc id="2384889" url="https://pl.wikipedia.org/wiki?curid=2384889" title="Basil Thompson">
Basil Thompson

Basil Thompson (ur. 24 listopada 1934 w Rangunie, zm. 13 marca 2011 w Deer Park) – birmański pięściarz. Reprezentant kraju podczas igrzysk olimpijskich w 1952 w Helsinkach. Na igrzyskach wziął udział w turnieju w wadze muszej. W pierwszej rundzie przegrał przez nokaut z reprezentantem Filipin Alem Asuncionem.

</doc>
<doc id="2384892" url="https://pl.wikipedia.org/wiki?curid=2384892" title="Tramwaj w Krzywym Rogu">
Tramwaj w Krzywym Rogu



</doc>
<doc id="2384903" url="https://pl.wikipedia.org/wiki?curid=2384903" title="Teatr Muzyczny Capitol we Wrocławiu">
Teatr Muzyczny Capitol we Wrocławiu



</doc>
<doc id="2384912" url="https://pl.wikipedia.org/wiki?curid=2384912" title="Stanisław Skwira">
Stanisław Skwira

Stanisław Skwira (ur. 16 sierpnia 1951 w Ciepielowie) – polski pięcioboista nowoczesny, żołnierz, olimpijczyk z Monachium 1972.
Karierę sportową rozpoczynał od pływania w klubie Pronit Pionki. w roku 1970 po raz pierwszy wystartował w mistrzostwach Polski w pięcioboju nowoczesnym zajmując 10. miejsce.
W roku 1971 zdobył tytuł indywidualnego wicemistrza Polski w pięcioboju nowoczesnym reprezentując klub Lotnik Warszawa.
Na igrzyskach olimpijskich w 1972 zajął 40. miejsce indywidualnie oraz 8. miejsce w drużynie (partnerami byli: Ryszard Wach, Janusz Pyciak-Peciak).

</doc>
<doc id="2384918" url="https://pl.wikipedia.org/wiki?curid=2384918" title="Józefa Obórko">
Józefa Obórko

Józefa Obórko pseud. Józia (ur. 23 grudnia 1906 w Kęszycach w powiecie łowickim, zm. 17 grudnia 1943 w Oświęcimiu) – chłopska działaczka komunistyczna.
Życiorys.
Córka stolarza Antoniego (członka KPP) i Małgorzaty z Wójcików. W 1919 ukończyła szkołę powszechną. W 1922 jej rodzice osiedlili się we wsi Wojenna w powiecie sochaczewskim. Działaczka KZMP, a od 1926 KPP. Od 1927 uczyła się w Żeńskiej Szkole Rolniczej w Jeżewie (pow. brzeziński), a po jej ukończeniu wróciła do Wojennej. 1 maja 1929 na czele grupy młodzieży wiejskiej wzięła udział w pochodzie w Sochaczewie, za co została aresztowana i na miesiąc uwięziona w Łowiczu. W sierpniu 1929 wraz z delegacją robotniczo-chłopską wyjechała nielegalnie na trzy miesiące do ZSRR. Po powrocie ukrywała się przed policją.
Wraz z ojcem brała udział w przygotowywaniu Europejskiego Kongresu Chłopskiego. 5 stycznia 1930 uczestniczyła w drugiej sesji ogólnopolskiego chłopskiego Komitetu Kongresowego w Warszawie i została wydelegowana do Berlina w składzie polskiej reprezentacji na Europejski Kongres Chłopski odbywający się 27–29 marca 1930, na którym wygłosiła przemówienie, a w trzecim dniu obrad została aresztowana przez niemiecką policję za brak paszportu. Po powrocie do kraju 5 sierpnia 1930 została aresztowana i 12 sierpnia 1931 skazana przez warszawski Sąd Okręgowy na 5 lat ciężkiego więzienia. Karę odbywała w Łowiczu (gdzie w styczniu 1931 urodziła córkę Wandę), na Pawiaku i w Fordonie. W 1932 dzięki apelacji wniesionej przez obrońcę Teodora Duracza zmniejszono jej wyrok na 3 lata. Po wyjściu z więzienia nadal prowadziła działalność w Łowiczu, Sochaczewie i Błoniu jako członkini Komitetu Okręgowego KPP. W marcu 1935 została ponownie aresztowana i 8 czerwca 1936 skazana przez warszawski SO na sesji wyjazdowej w Sochaczewie na 6 lat ciężkiego więzienia. Więziona w Łowiczu, Piotrkowie i Fordonie. Z więzienia wydostała się podczas działań wojennych we wrześniu 1939.
W okresie okupacji działała w ZWW, a od 1942 organizowała PPR w Sochaczewskiem i Łowickiem. Na zebraniu partyjnym w Mizerce została wybrana na sekretarz miejscowej organizacji. Organizowała pomoc dla zbiegłych z obozów jeńców sowieckich i dla ludności żydowskiej. 19 lutego 1943 w Wojennej została aresztowana wraz z bratem Stanisławem (również działaczem PPR) i osadzona na Pawiaku. Torturowana w gestapo przy al. Szucha. 26 marca 1943, przewożona z Alei Szucha na Pawiak wraz z Janem Bytnarem "Rudym", została uwolniona w akcji pod Arsenałem, jednak w czasie strzelaniny została ranna i ponownie schwytana. Umieszczona początkowo w szpitalu więziennym, 13 maja 1943 została przewieziona do Auschwitz, gdzie 17 grudnia została zamordowana.

</doc>
<doc id="2384921" url="https://pl.wikipedia.org/wiki?curid=2384921" title="Tablut">
Tablut

Tablut – ludowa gra planszowa Lapończyków przeznaczona dla dwóch graczy. Została opisana po raz pierwszy przez szwedzkiego botanika i zoologa Karola Linneusza w 1732 roku. Należy do najlepiej udokumentowanych gier z grupy tafl, popularnych w obszarze wpływów wikingów, Celtów i Germanów.
Do gry służy kwadratowa plansza podzielona na 81 pól (9x9) oraz zestaw pionów: 16 czarnych i 9 białych, wśród których jeden, specjalnie oznaczony, jest zwany królem. Czarne piony tworzą zwykłą armię, natomiast białe tak zwaną armię królewską. W rozstawieniu początkowym król jest umieszczany na środkowym polu, zwanym w języku lapońskim "konakis" – „tron”. Dookoła króla są stawiane piony armii królewskiej, po dwa w rzędzie i kolumnie sąsiadujących z jego tronem. Czarne piony zajmują miejsca przy brzegach planszy.
Reguły.
Gracze wykonują ruchy na przemian, grę rozpoczyna grający pionami białymi. Ruch polega na przesunięciu swojego piona w dowolną stronę, w rzędzie lub kolumnie, o dowolną liczbę wolnych pól. Piony nie mogą poruszać się po skosie. Bicie pionów polega na pojmaniu ich, to znaczy ustawieniu własnych pionów po dwóch stronach piona przeciwnika. Piony zbija się w ruchu atakującym – można w tym celu wejść pomiędzy piony przeciwnika, co nie skutkuje pojmaniem atakującego piona. Na środkowe pole nie ma wstępu żaden pion, także król nie może na nie powrócić, z chwilą gdy raz je opuścił. Pojmanie króla wymaga otoczenia go czterema pionami. W przypadku, gdy stoi tuż obok pola tronowego, na które nie może powrócić, wystarcza otoczenie trzema pionami. 
Piony białe wygrywają, gdy królowi uda się uciec, to znaczy dotrzeć do jakiegokolwiek pola na brzegu planszy, natomiast dla czarnych zwycięstwem jest pojmanie króla, co oznacza unieruchomienie go.
W zapiskach Linneusza znajduje się informacja, że zwyczajem Lapończyków było powiadamianie partnera gry o sytuacji zagrażającej jego przegraną w następnym ruchu.

</doc>
<doc id="2384924" url="https://pl.wikipedia.org/wiki?curid=2384924" title="Filipos Ksenofondos">
Filipos Ksenofondos

Filipos Ksenofondos (ur. 17 października 1953) – cypryjski narciarz alpejski.
Wziął udział na Zimowych Igrzyskach Olimpijskich 1980. Wystartował w slalomie i slalomie gigancie. Zajął odpowiednio: 36 i 54. miejsce.

</doc>
<doc id="2384925" url="https://pl.wikipedia.org/wiki?curid=2384925" title="Al Asuncion">
Al Asuncion

Al Asuncion (właśc. Alfredo Asuncion) (ur. 2 października 1929, zm. 2 maja 2006 w General Tinio) – filipiński pięściarz. 
Reprezentant kraju podczas igrzysk olimpijskich w 1952 w Helsinkach. Na igrzyskach wziął udział w turnieju w wadze muszej. W pierwszej rundzie wygrał przez nokaut z reprezentantem Birmy Basilem Thompsonem, w drugiej przegrał 2:1 z Willie Toweelem z Związku Południowej Afryki.

</doc>
<doc id="2384928" url="https://pl.wikipedia.org/wiki?curid=2384928" title="Postsekularyzm">
Postsekularyzm

Postsekularyzm – dziedzina zajmująca się badaniem relacji między religią a nowoczesną filozofią, kulturą i społeczeństwem. 
Myśl postsekularna jest multidyscyplinarna, znajduje się na pograniczu wielu dziedzin takich jak filozofia, kulturoznawstwo, politologia, religioznawstwo, socjologia, teologia czy nawet teoria literatury. 
Formalnie myśl postsekularną można podzielić na premodernistyczną (nowoczesność zasłoniła istotę religii), modernistyczną (nowoczesność ujawniła istotę religii) oraz postmodernistyczną (nowoczesność odsłaniając jednocześnie zasłoniła istotę religii). W większości opracowań premoderniści jako odrzucający w ten czy inny sposób nowoczesny projekt, nie uchodzą za postsekularystów. Takie odrzucenie wynika ze zdefiniowania postsekularyzmu jako perspektywy w której nowoczesność jest dana jako problem do rozwiązania, a nie do zniszczenia. Faktycznie jednak niewielu teoretyków przyznaje się do zarzucanego premodernizmu, przekonując o własnym postmodernizmie. Tak postępuje na przykład najbardziej licząca się grupa tego nurtu, to znaczy Radykalna Ortodoksja.
Historia.
Jako pierwszy terminem tym posłużył się Franz Rosenzweig, sama perspektywa postsekularna była również silnie obecna w Szkole frankfurckiej, w szczególności u Waltera Benjamina, którego Tezy o historii przez część komentatorów określane są jako tekst założycielski dla myśli postsekularnej. Te pierwsze próby postsekularne polegały na pokazaniu jak bardzo rzekomo świecka filozofia uwikłana jest w mit oraz teologię. Choć w XX wieku nie brakowało teoretyków o podobnych poglądach to sam termin powraca na filozoficzne salony dopiero wraz z tekstami napisanymi po atakach z 11 września przez byłego frankfurtczyka Jürgena Habermasa. 
Na terenie socjologii pionierskie prace dotyczące krytyki powiązania rozwoju społeczeństw wraz z ich stopniowym zeświecczeniem przeprowadzali w latach 60. i 70. XX wieku Thomas Luckmann oraz Peter L. Berger. Pokazali między innymi, że gdy badania przeprowadzać nie w kontekście zinstytucjonalizowanej religii, tylko definiując religię nieco szerzej, okazuje się, że wcale nie mamy do czynienia z jej zanikaniem w społeczeństwach Zachodu.
Prądy.
Myśl postsekularną można podzielić, na wykluczające się podejścia czy strategię. 
Tym samym, wyostrzając sam podział, mamy dwie grupy:
Pierwsza grupa będzie starała się bronić religii wobec oświeceniowych zarzutów o heteronomię oraz postmodernistycznych o absolutyzm. Innymi słowy będzie próbowała udowodnić czy pokazać racjonalność religii, nie definiując wcale, jak to często czyniono, racjonalności na swój sposób, ale pokazując, że w ramach oświeceniowego pojęcia racjonalności jest również, a może przede wszystkim, miejsce także dla religii. W ramach tej grupy pracują tacy filozofowie jak Charles Taylor, Gianni Vattimo, Jean-Luc Marion, Emanuel Levinas. 
Druga grupa będzie starała się pokazać, że religię należy obronić przed nią samą, że istotą religii jest zrezygnowanie z jakiś transcendentnych czy metafizycznych roszczeń i wprzęgnięcie tego (tak poddanego immanentyzacji) dyskursu do pracy społecznej. Tę grupę zasilą głównie nazwiska lewicowo zaangażowanych teoretyków, jak Alain Badiou, Slavoj Žižek, czy katolik Terry Eagleton, ale także mniej zaangażowani, ale ateistyczni Jacques Derrida czy Jean-Luc Nancy.
Wątki myślenia postsekularnego obecne są także w studiach genderowych i literackich, czego dowodem są teksty najważniejszych współczesnych feministek, jak Judith Butler, Lucy Irigaray, Monique Wittig, Julija Krystewa czy Hélène Cixous, poświęcone tej problematyce.
Postsekularyzm w Polsce.
Pierwszym środowiskiem mocno zaangażowaniem w popularyzację myśli postsekularnej była Krytyka Polityczna. Wydawnictwo Krytyki Politycznej wespół z krakowskich Ha!artem wydało fundamentalną dla tej problematyki książkę Alana Badiou "Święty Paweł. Ustanowienie uniwersalizmu" potem także postsekularne teksty Žižka czy Gilles Kepela. Środowisko to także we współpracy z Pracownią Pytań Granicznych Uniwersytetu im. Adama Mickiewicza w Poznaniu organizowało w latach 2008-2009 Projekt Agamben związany z postacią jednego z najbardziej wpływowych żyjących filozofów.
W roku akademickim 2011/2012 Wydział Filozoficzny Uniwersytetu Papieskiego w Krakowie otwiera pierwsze studia w Polsce poświęcone myśli postsekularnej.

</doc>
<doc id="2384933" url="https://pl.wikipedia.org/wiki?curid=2384933" title="Ryszard Seruga">
Ryszard Seruga

Ryszard Seruga (ur. 31 marca 1953 w Nowym Sączu) – polski kajakarz górski, przedsiębiorca, działacz sportowy, olimpijczyk z Monachium 1972.
kanadyjkarz. Podczas kariery sportowej reprezentował kluby: Dunajec Nowy Sącz, AZS Wrocław i Gerlach Drzewica.
W latach 1971–1980 jedenastokrotnie zdobywał tytuł mistrza Polski w konkurencjach C-2 slalom, C-2 zjazd, C-2 x 3 slalom drużynowo, C-2 x 3 zjazd drużynowo. 
Medalista mistrzostw świata :
Finalista mistrzostw świata w kajakarstwie:
Na igrzyskach olimpijskich w Monachium wystartował w konkurencji C-2 slalom (partnerem był:Jan Frączek). Polska osada zajęła 5. miejsce.
Po zakończeniu kariery sportowej otworzył własną wytwórnię kajaków "Plastex Composite". Jednocześnie był działaczem Polskiego Związku Kajakowego.

</doc>
<doc id="2384937" url="https://pl.wikipedia.org/wiki?curid=2384937" title="Antoine Changuion">
Antoine Changuion

Antoine Nicolaas Ernst Changuion (ur. 1803, zm. 1881) – holenderski pedagog, dziennikarz i pisarz związany z Afryką Południową.
Do Kapsztadu przybył w 1831. Objął stanowisko wykładowcy języków klasycznych w Zuid Afrikaansche Athenaeum (w okresie późniejszym wykształcił się z niego Uniwersytet Kapsztadzki). Złożył dymisję ze względu na problemy finansowe i postępującą anglicyzację placówki w 1842. W tym samym roku doprowadził do utworzenia dwujęzycznego "Białego Domu". Szkoła ta cieszyła się znaczną popularnością, a jednym z jej absolwentów był prezydent Wolnego Państwa Orania Johannes Henricus Brand. 
Changuion napisał jeden z pierwszych podręczników szkolnych wydanych w Południowej Afryce ("Pierwsza książka z ćwiczeniami do użytku na lekcjach niderlandzkiego...", 1843), publikował tłumaczenia z francuskiego (m.in. "Historia francuskiego wychodźstwa protestanckiego od odwołania edyktu nantejskiego po czasy współczesne", 1854), zamieszczał również swoje teksty na łamach "Het Nederduitsch Zuid-Afrikaansche Tijdschrift". W 1865 wydał tom wierszy "Echa".
Angażował się w działalność społeczną, w 1833 był jednym z założycieli Towarzystwa Krzewienia Kultury i Literatury. Wspierał niderlandzki w Kolonii Przylądkowej. Napisał (1840) "Odczyt zachęcający do uprawiania języka i literatury niderlandzkiej w Afryce Południowej", a także (1844) "Język niderlandzki w Afryce Południowej odnowiony, czyli przyczynek do znajomości języka, zmienionego stosownie do potrzeb kraju". Aneks do drugiego wydania (1848) tej ostatniej publikacji ("Próbka dialektu przylądkowego") jest uznawana za jedną z pierwszych prób opisania różnic między niderlandzkim a afrikaans.
W 1865 wyjechał z Afryki, mieszkał i nauczał w Niemczech i Szwajcarii.

</doc>
<doc id="2384943" url="https://pl.wikipedia.org/wiki?curid=2384943" title="Jerzy Tadeusz Wróbel">
Jerzy Tadeusz Wróbel

Jerzy Tadeusz Wróbel (ur. 29 kwietnia 1923 w Warszawie, zm. 10 sierpnia 2011 tamże) – polski chemik, profesor nauk chemicznych o specjalności alkaloidy, chemia organiczna, chemia połączeń naturalnych, związki heterocykliczne, członek rzeczywisty Polskiej Akademii Nauk.
Biografia.
Ukończył Gimnazjum im. Tadeusza Reytana w Warszawie i w 1941 uzyskał w nim maturę na tajnych kompletach. Od września 1946 do kwietnia 1953 pracował w Katedrze Chemii Organicznej Politechniki Łódzkiej. W maju 1953 został służbowo przeniesiony do Warszawy i rozpoczął pracę w Katedrze Chemii Organicznej na Wydziale Matematyki, Fizyki i Chemii Uniwersytetu Warszawskiego. W 1957 uzyskał stopień doktora, a w 1960 na podstawie pracy „Struktura i przeobrażenia chemiczne niektórych alkaloidów indolowych” habilitację. W 1968 nadano mu tytuł profesora nadzwyczajnego, a w 1975 został profesorem zwyczajnym. Był członkiem PZPR. W latach 1965–1969 był prodziekanem Wydziału Chemii UW i dziekanem w latach 1969–1972. Od 1968 do 1972 był dyrektorem Instytutu Podstawowych Problemów Chemii UW. Od 1973 członek korespondent, od 1980 członek rzeczywisty Polskiej Akademii Nauk. Wcześniej pracował na Politechnice Łódzkiej i w jednostkach Polskiej Akademii Nauk oraz był radcą w Ministerstwie Szkolnictwa Wyższego. W latach 1984–1989 pełnił funkcję przewodniczącego Komitetu Nauk Chemicznych PAN.
Był odznaczony między innymi Krzyżem Kawalerskim Orderu Odrodzenia Polski w 1973, Krzyżem Oficerskim Orderu Odrodzenia Polski w 1984 i Medalem 10-lecia Polski Ludowej.
Pochowany na cmentarzu Powązki Wojskowe w Warszawie (kwatera D24-5-5).

</doc>
<doc id="2384946" url="https://pl.wikipedia.org/wiki?curid=2384946" title="Jerzy Stanuch">
Jerzy Stanuch

Jerzy Stanuch (ur. 17 maja 1953 w Nowym Sączu) – polski kajakarz górski, trener, olimpijczyk z Monachium 1972.
Podczas kariery sportowej w latach 1967–1987 reprezentował kluby: Start Nowy Sącz, Dunajec Nowy Sącz oraz AZS Wrocław.
W latach 1973–1976 zdobywał tytuł mistrza Polski w konkurencji K-1 slalom oraz K-1 × 3 slalom.
Uczestnik i medalista mistrzostw świata w:
Na igrzyskach olimpijskich w roku 1972 w Monachium wystartował w konkurencji K-1 slalom zajmując 14. miejsce.
Ojciec olimpijki Agnieszki Stanuch.

</doc>
<doc id="2384949" url="https://pl.wikipedia.org/wiki?curid=2384949" title="Andreas Pilawakis">
Andreas Pilawakis

Andreas Pilawakis (ur. 15 lutego 1959) – cypryjski narciarz alpejski.
Wziął udział w Zimowych Igrzyskach Olimpijskich 1980. Wystartował w slalomie i slalomie gigancie. W slalomie zajął 37. miejsce, a w gigancie został zdyskwalifikowany.

</doc>
<doc id="2384953" url="https://pl.wikipedia.org/wiki?curid=2384953" title="Inter-Fragrances">
Inter-Fragrances

Zakład Produktów Aromatycznych, Zapachowych i Kosmetycznych Inter-Fragrances – w latach 80. największa w Polsce tzw. firma polonijna. Założona w 1978 w Poznaniu przez Ignacego Zenona Soszyńskiego. Oficjalnie zarejestrowana 20 grudnia 1978 r. jako „Zakłady Produktów Aromatycznych i Kosmetycznych Inter-Fragrances-Reunis”, wówczas pierwsza tego typu firma w Poznaniu, a 12. w Polsce.
Przygotowania do założenia firmy odbywały się od 1977 roku w Polsce, a 20 grudnia 1978 r. uzyskała zezwolenie na wykonywanie rzemiosła przez osobę zagraniczną, wydane przez Urząd Wojewódzki w Poznaniu. Przedsiębiorstwo rozpoczęło działalność gospodarczą jako firma polonijna 1 stycznia 1980 roku, jako Inter Fragrances. Pierwszą siedzibą firmy został Bazar Poznański. Firma produkowała w tym okresie przeszło 250 rodzajów wyrobów, w tym artykuły spożywcze (cukiernicze, przetwory owocowo-warzywne, zioła), kosmetyki, chemię gospodarczą i wyroby drewniane. Następnie była producentem środków do kuracji i pielęgnacji włosów oraz skóry głowy pod marką Seboradin.
Do 1987 r. firmą zarządzał Ignacy Zenon Soszyński, a od 1987 jego dzieci, Sylwia Pawluśkiewicz i Wojciech Soszyński. Od 2000 roku firmą zarządzają Edyta i Filip Pawluśkiewicz, wnuk Ignacego Zenona Soszyńskiego.
W dniu 26 maja 2017 Sąd Rejonowy Poznań – Stare Miasto w Poznaniu ogłosił upadłość spółki Przedsiębiorstwo Zagraniczne „Inter-Fragrances” Sp. z o.o., obejmującą likwidację jej majątku.

</doc>
<doc id="2384955" url="https://pl.wikipedia.org/wiki?curid=2384955" title="Into You (singel Fabolousa)">
Into You (singel Fabolousa)

Into You - trzeci singel amerykańskiego rapera Fabolousa promujący jego album pt "Street Dreams". Jest to również singiel promujący album piosenkarki Tamii. Do utworu powstał teledysk.

</doc>
<doc id="2384959" url="https://pl.wikipedia.org/wiki?curid=2384959" title="Józef Nowak (komunista)">
Józef Nowak (komunista)

Józef Nowak pseud. "Stary" (ur. 8 lutego 1884 w Kadzicach w powiecie miechowskim, zm. 2 czerwca 1943 w Mysłowicach) – robotnik, działacz komunistyczny.
Życiorys.
Syn Jakuba i Rozalii z Rojewskich. Nie uczęszczał do szkoły; był samoukiem. Terminował u kowala, a następnie przybył do Zagłębia Dąbrowskiego w poszukiwaniu pracy. Początkowo pracował w prywatnym warsztacie kowalskim w Będzinie, a później w kamieniołomach w Sosnowcu. Od 1 kwietnia 1920 do 6 sierpnia 1932 pracował w walcowni „Renard” w Sosnowcu jako kowal. Prawdopodobnie w 1922 wstąpił do KPP. Wkrótce został sekretarzem komórki partyjnej, a następnie członkiem Komitetu Dzielnicowego (KD) KPP w Sosnowcu. Był również przewodniczącym Oddziału Związku Robotników Przemysłu Metalowego (ZRPM) przy Walcowni i przez pewien czas był członkiem Zarządu Okręgu ZRPM. 6 sierpnia 1932 został zwolniony z Walcowni za organizowanie strajku okupacyjnego, którym kierował jako przewodniczący Komitetu Strajkowego, a następnie doraźnie aresztowany za działalność komunistyczną. Przez następnych 5 lat pozostawał bez pracy. Wchodził w skład Komitetu Okręgowego (KO) KPP i był członkiem Robotniczej Spółdzielni Spożywców Zagłębia Dąbrowskiego, w której wchodził w skład rady nadzorczej i był skarbnikiem zarządu. W sierpniu 1937 otrzymał pracę w Hucie Milowice; w KPP działał do jej rozwiązania w 1938, a w ZRPM do wybuchu wojny w 1939.
Po zajęciu Sosnowca przez Niemców do stycznia 1940 przerwał pracę. Był jednym z pierwszych organizatorów konspiracyjnych grup komunistycznych w Sosnowcu, współtwórcą Stowarzyszenia Przyjaciół ZSRR w Zagłębiu Dąbrowskim i członkiem jego Komitetu Okręgowego. Zorganizował komórkę organizacji w Hucie Milowice. Po nawiązaniu kontaktu z wysłannikiem KC PPR Romanem Śliwą był współzałożycielem PPR w Zagłębiu i członkiem Komitetu Okręgowego PPR. Należał do najaktywniejszych działaczy PPR, organizując i obsługując organizacje partyjne w Sosnowcu. Aresztowany 11 marca 1943, początkowo był więziony w Sosnowcu, a od 5 maja w Mysłowicach. 2 czerwca 1943 skazany na śmierć i w tym samym dniu rozstrzelany.

</doc>
<doc id="2384960" url="https://pl.wikipedia.org/wiki?curid=2384960" title="Grzegorz Strouhal">
Grzegorz Strouhal

Grzegorz Strouhal (ur. 31 grudnia 1942 w Kawnie, zm. 15 stycznia 2016 we Wrocławiu) – polski strzelec sportowy, żołnierz, trener, olimpijczyk z Monachium 1972.
W trakcie kariery sportowej reprezentował Śląsk Wrocław. Specjalista w strzelaniu do rzutków (trap). Czterokrotny mistrz Polski w tej konkurencji.
Srebrny medalista mistrzostw Europy z 1972 w konkurencji trap 150 drużynowo (partnerami byli: Adam Smelczyński, Janusz Kobyliński, Witold Komorowski).
Na igrzyskach olimpijskich w 1972 roku w Monachium wystartował w strzelaniu do rzutków trap zajmując 35. miejsce.

</doc>
<doc id="2384969" url="https://pl.wikipedia.org/wiki?curid=2384969" title="Józef Nowak (1884-1943)">
Józef Nowak (1884-1943)



</doc>
<doc id="2384971" url="https://pl.wikipedia.org/wiki?curid=2384971" title="Biblioteca Medicea Laurenziana">
Biblioteca Medicea Laurenziana



</doc>
<doc id="2384975" url="https://pl.wikipedia.org/wiki?curid=2384975" title="Józef Wybieralski">
Józef Wybieralski

Józef Wybieralski (ur. 9 marca 1946 w Poznaniu) – polski, hokeista na trawie, trener, olimpijczyk z Monachium 1972.
Życiorys.
Jeden z trzech braci (Jerzy, Andrzej) uprawiających hokej na trawie. Grał na pozycji napastnika. Przez całą karierę sportową reprezentował Wartę Poznań, z którą to drużyną zdobył mistrzostwo Polski na otwartych boiskach w latach 1965, 1976-1973, 1980) oraz w hali w latach 1967, 1969-1971, 1973, 1975-1976, 1979, 1982.
W reprezentacji Polski rozegrał 138 spotkań zdobywając w nich 29 bramek.
Uczestnik mistrzostw świata w roku 1975 rozegranych w Kuala Lumpur podczas których Polska zajęła 10. miejsce, oraz w roku 1978 rozegranych w Buenos Aires, podczas których Polska zajęła 9. miejsce.
Trzykrotnie wraz z reprezentacją Polski uczestniczył w mistrzostwach Europy:
Na igrzyskach olimpijskich w 1972 roku był członkiem drużyny, która zajęła w turnieju 11. miejsce.
W roku 1975 został powołany do reprezentacji Europy na mecz z Francją.
Po zakończeniu kariery sportowej trener oraz sędzia sportowy. W lutym 2020 został uhonorowany przez kapitułę Poznańskiej Gali Sportu tytułem "Superseniora Poznańskiego Sportu".
Rodzina.
Jest ojcem olimpijczyków: Krzysztofa i Łukasza.

</doc>
<doc id="2384980" url="https://pl.wikipedia.org/wiki?curid=2384980" title="Spiros Agrotis">
Spiros Agrotis

Spiros Agrotis, gr. Σπύρος Αγρότης (ur. 5 listopada 1961) – cypryjski kolarz, uczestnik Letnich Igrzysk Olimpijskich 1984.
Wystartował w jeździe indywidualnej (nie ukończył wyścigu).

</doc>
<doc id="2384985" url="https://pl.wikipedia.org/wiki?curid=2384985" title="Jarosław Kopaczewski">
Jarosław Kopaczewski

Jarosław Kopaczewski (ur. 12 lutego 1956 w Warszawie) – polski aktor filmowy i teatralny oraz kompozytor.
Życiorys.
W 1978 ukończył studia na wydziale aktorskim PWSFTviT w Łodzi. W latach 1978–1980 był aktorem Teatru im. Wojciecha Bogusławskiego w Kaliszu, w latach 1980–1981 Teatru Śląskiego im. Stanisława Wyspiańskiego w Katowicach, a w latach 1981–1997 występował w Teatrze Ateneum w Warszawie. Pierwszą ważną kreację stworzył w 1979, grając główną rolę w serialu telewizyjnym Sylwestra Szyszki "W słońcu i w deszczu". Ma na swoim koncie kilkadziesiąt ról w filmach i serialach.
Filmografia.
Filmy:
Seriale telewizyjne:

</doc>
<doc id="2384995" url="https://pl.wikipedia.org/wiki?curid=2384995" title="Cyryl II (arcybiskup Cypru)">
Cyryl II (arcybiskup Cypru)

Cyryl II, nazwisko świeckie Papadopoulos (ur. 1845 w Prodromos, zm. 1916) – zwierzchnik Cypryjskiego Kościoła Prawosławnego w latach 1909–1916.
Życiorys.
Wybrany na arcybiskupa Nowej Justyniany i całego Cypru po dziewięcioletnim wakacie na urzędzie po śmierci Sofroniusza III. Wybór arcybiskupa nastąpił po tak znacznej przerwie z powodu zażartej rywalizacji o sukcesję po Sofroniuszu III między Cyrylem, ówcześnie metropolitą Kition, a noszącym to samo imię metropolitą Kirenii. Między zwolennikami obydwu hierarchów dochodziło nawet do walk ulicznych, a w 1908 Brytyjczycy wprowadzili z tego powodu stan wyjątkowy na Cyprze. Cyryl (Papadopoulos), zwany z powodu postury Wielkim Cyrylem, był zwolennikiem enosis i miał większe poparcie wiernych, jego kontrkandydata wspierała cypryjska elita intelektualna, za jego kandydaturę opowiedział się również patriarcha Konstantynopola, poproszony o rozstrzygnięcie sporu. Wierni uniemożliwili jednak intronizację metropolity Kirenii i ostatecznie to Cyryl (Papadopoulos) objął urząd arcybiskupi i pozostał na nim do śmierci.
Jako zwierzchnik Cypryjskiego Kościoła Prawosławnego w szczególności opiekował się świątyniami Kościoła, organizując budowę wielu nowych obiektów sakralnych. Dbał również o szkoły prowadzone przez Kościół.
W okresie sprawowania przezeń urzędu, w 1914, został opracowany najstarszy statut wewnętrzny Kościoła.
Pochowany w Nikozji. W 2010 jego grób, podobnie jak sąsiadujące nagrobki arcybiskupów Sofroniusza III i Cyryla III, stał się przedmiotem aktu wandalizmu.

</doc>
<doc id="2385002" url="https://pl.wikipedia.org/wiki?curid=2385002" title="Shiokara">
Shiokara

 - potrawa kuchni japońskiej - marynowane w soli wnętrzności ryb i mięczaków. Do najpopularniejszych należy "shiokara" z kalmara, zaś do najbardziej wyszukanych, zaliczanych do chinmi - konowata (trepanga, ślimaka morskiego).

</doc>
<doc id="2385010" url="https://pl.wikipedia.org/wiki?curid=2385010" title="RY23">
RY23



</doc>
<doc id="2385011" url="https://pl.wikipedia.org/wiki?curid=2385011" title="Bolesław Skowroński">
Bolesław Skowroński

Bolesław Skowroński, pseud. "Bogdan", "Bolek", "Długi Wojtek", "Duży Wojtek", "Olek", "Wojtek" (ur. 4 lipca 1907 w Goszczynie w powiecie grójeckim, zm. 14 marca 1944 w Radomiu) – polski działacz komunistyczny.
Życiorys.
Syn Jana i Marianny z Pietrusińskich. W 1927 ukończył seminarium nauczycielskie w Mogielnicy, jednak bez uzyskania dyplomu, przez co nie mógł podjąć pracy pedagogicznej. Pracował w gospodarstwie rolnym ojca w Goszczynie. W 1929 wstąpił do KZMP i KPP. 29 kwietnia 1929 został aresztowany w związku z likwidacją przez policję struktur Komitetu Dzielnicowego (KD) KZMP w Grójcu, jednak nie wytoczono mu procesu sądowego. W połowie 1933 zorganizował w Goszczynie komórkę KPP i został jej sekretarzem. Wchodził też w skład KD KPP w Grójcu, a od 1935 również w skład Komitetu Okręgowego (KO) Warszawa-Lewa Podmiejska. Przez pewien czas mieszkał w Warszawie, a jego mieszkanie wykorzystywano jako tzw. przyjazdówkę KPP.
Podczas okupacji niemieckiej 1940-1941 organizował w powiecie grójeckim Rewolucyjne Rady Robotniczo-Chłopskie "Młot i Sierp". Po powstaniu PPR już w styczniu 1942 utworzył jej komórkę, a w czerwcu 1942 KD w Grójcu. W lutym lub marcu 1942 został członkiem KO PPR Warszawa-Lewa Podmiejska. 1942-1943 tworzył struktury organizacyjne PPR w Okręgu. Był jednym z organizatorów oddziału partyzanckiego GL im. L. Waryńskiego. Od maja do grudnia 1943 był sekretarzem Częstochowsko-Piotrkowskiego KO PPR. Odbudował rozbite przez gestapo w marcu 1943 struktury PPR i GL, wykazując przy tym duże zdolności organizacyjne. Powołał KO PPR, sztab okręgu GL, doprowadził do konsolidacji rozproszonych komórek partyjnych w terenie, współuczestniczył w powstaniu grup bojowych GL i oddziału partyzanckiego im. Stefana Czarnieckiego.
W połowie grudnia 1943 został mianowany przez KC PPR sekretarzem Komitetu Obwodowego Radomsko-Kieleckiego PPR. Rozpoczął działalność od nawiązywania zerwanych nici organizacyjnych wśród członków PPR, głównie w okręgu Radom. Przystąpił też do organizowania konspiracyjnych rad narodowych, co szło opornie ze względu na nastroje ludności i widoczną słabość PPR. Mimo to udało mu się utworzyć kilka rad, m.in. w Ostrowcu, gdzie przez pewien czas mieszkał. Sfinalizował też przejście do PPR i AL Rewolucyjnej Grupy Inteligenckiej Grupy Wiejskiej "Świt". 14 marca 1944 w Halinowie podczas zebrania członków PPR i AL został ciężko postrzelony przez dwóch z uczestników (Boryczkę i Korycińskiego), według źródeł komunistycznych agentów gestapo, a faktycznie członków wywiadu NSZ. Zmarł w szpitalu w Radomiu.

</doc>
<doc id="2385014" url="https://pl.wikipedia.org/wiki?curid=2385014" title="Konowata">
Konowata

 - potrawa kuchni japońskiej; marynowane w soli wnętrzności ślimaka (ogórka) morskiego, zwanego "namako". Serwowana zazwyczaj jako zakąska do alkoholu, z dodatkiem tartej skórki yuzu lub rzodkwi daikon. W okresie Edo była zaliczana do trzech najbardziej wyszukanych specjałów, zwanych chinmi.

</doc>
<doc id="2385015" url="https://pl.wikipedia.org/wiki?curid=2385015" title="200 ton">
200 ton

200 ton – pierwszy solowy album polskiego rapera Rafiego. Został wydany 29 lipca, 2011 roku nakładem wytwórni Szpadyzor Records. Gościnnie występują między innymi: DonGURALesko, Shellerini, RY23, Słoń, Waldemar Kasta, Grubson i Sobota. Płytę promowały teledyski zrealizowane do utworów „Hip hop kręci nas”, „Robimy hity” oraz „Serce”.
Lista utworów.
Opracowano na podstawie źródła

</doc>
<doc id="2385018" url="https://pl.wikipedia.org/wiki?curid=2385018" title="Audżila">
Audżila

Audżila (arab. اوجلة, "Awjilah") – miasto we wschodniej Libii, w gminie Al-Wahat, położone w oazie na Pustyni Libijskiej. W 2010 roku miasto liczyło 4756 mieszkańców.

</doc>
<doc id="2385022" url="https://pl.wikipedia.org/wiki?curid=2385022" title="Grody">
Grody

Grody – tradycyjna czeska gra planszowa przeznaczona dla dwóch osób.
Rozgrywana jest na planszy podzielonej na rzędy i kolumny (19x19) przy pomocy szesnastu pionów (8 białych i 8 czarnych). Pola planszy dzielą się na dwa rodzaje – wśród zwykłych, nieoznaczonych, pól znajdują się specjalnie oznaczone pola, które stanowią mury dwu leżących naprzeciw siebie grodów. Na nich w rozstawieniu początkowym ustawione są piony obydwu graczy. Ponadto specjalnymi polami są także tak zwane rynki grodów.
Reguły.
Gracze wykonują ruchy na przemian, zaczyna grający pionami białymi. Ruch polega na przesunięciu piona o dowolną liczbę wolnych pól planszy w dowolną stronę poziomo lub pionowo (nigdy na ukos) w strefie, w której znajduje się pion w chwili rozpoczęcia ruchu (na murze albo poza nim).
Wejście lub zejście z muru dokonuje się w wyniku przesunięcia piona tylko o jedno pole (w związku z tym można wejść na mur tylko z pola z nim sąsiadującego). W tej samej kolejce nie można wykonać już innego ruchu.
Bicie pionów polega na zajęciu pola, na którym stoi pion przeciwnika. Celem gry jest zdobycie rynku grodu przeciwnika, to jest umieszczenie na nim swojego piona, lub zbicie wszystkich pionów przeciwnika.
Warianty gry.
Gra jest czasem zmieniana, przy zachowaniu wszystkich zasad, przez zwiększenie liczby pionów.

</doc>
<doc id="2385024" url="https://pl.wikipedia.org/wiki?curid=2385024" title="Międzynarodowa Federacja Bobslei i Skeletonu">
Międzynarodowa Federacja Bobslei i Skeletonu

Międzynarodowa Federacja Bobslei i Skeletonu (ang. "IBSF – International Bobsleigh and Skeleton Federation"), do 2015 roku znana pod nazwą Międzynarodowa Federacja Bobslei i Toboganu (fr. "FIBT – Fédération Internationale de Bobsleigh et de Tobogganing") – organizacja mająca za zadanie dbanie o rozwój bobslei i skeletonu na świecie, organizowanie zawodów, formalizowanie przepisów i precyzowanie zasad. Została założona w 1923 roku w Paryżu i obecnie zrzesza 14 związków krajowych. Siedziba IBSF znajduje się w Mediolanie w północnych Włoszech.
IBSF nadzoruje zawody w bobslejach i skeletonie rozgrywanych na mistrzostwach Europy, mistrzostwach świata, Pucharze Świata oraz igrzyskach olimpijskich.
Historia - bobsleje.
Pierwszy klub bobslejowy założony został w 1897 roku w szwajcarskim Sankt Moritz. W 1914 roku odbywały się już zawody na naturalnych torach. Wzrost zainteresowania tym sportem był przyczyną powstania FIBT w 1923 roku. Już w 1924 roku bobsleje znalazły się w programie Zimowych Igrzysk Olimpijskich w Chamonix, gdzie rozegrano zawody w czwórkach mężczyzn. W 1930 roku odbyły się pierwsze Mistrzostwa Świata FIBT w Caux-sur-Montreux, gdzie również rywalizowali tylko mężczyźni w czwórkach. Rok później, na Mistrzostwach Świata w Oberhofie po raz pierwszy rozegrano zawody w dwójkach mężczyzn, a podczas Igrzysk w Lake Placid w 1932 roku konkurencja ta miała swój olimpijki debiut. W 1935 roku Internationaler Schlittensportsverband (ISSV - Międzynarodowa Federacja Sporów Saneczkowych, poprzedniczka Międzynarodowej Federacji Saneczkarskiej (FIL) została wchłonięta przez FIBT. Nowo powstała sekcja saneczkarstwa została zlikwidowana w 1957 roku, wraz z powstaniem FIL.
Z powodu narastających kłopotów z ciężarem na Igrzyskach w Oslo w 1952 roku wprowadzono limity wagowe. Od tego czasu konfiguracja torów oraz samych bobslei jest regulowana, by zwiększyć bezpieczeństwo zawodów. Bobsleje wypadły z programu olimpijskiego Igrzysk w Squaw Valley w 1960 roku, ponieważ koszty budowy toru były zbyt duże. Opracowanie technologii sztucznego chłodzenia torów w latach 60 i 70 XX wieku znacznie zwiększyło prędkość bobslei. W latach 1984-1985 odbyła się pierwsza, nieoficjalna edycja Pucharu Świata w bobslejach. Zawody Pucharu Świata kobiet po raz pierwszy odbyły się dekadę później. O medale kobiety po raz pierwszy rywalizowały na Mistrzostwach Świata w Winterbergu w 2000 roku, a dwa lata później, podczas Igrzysk w Salt Lake City zawody kobiet pierwszy raz pojawiły się na igrzyskach.
Historia - skeleton.
Skeleton narodził się w Szwajcarii w 1884 roku na torze Cresta Run. Był to wyłącznie szwajcarski sport aż do 1906 roku, kiedy to zorganizowano zawody w skeletonie w Austro-Węgrzech. Na światowym kongresie FIBT w 1926 roku skeleton został konkurencją olimpijską. Po raz pierwszy rozegrano go na Igrzyskach Olimpijskich w Sankt Moritz w 1928 roku, wystartowało tam dziesięciu zawodników z sześciu państw. Kolejne olimpijskie zawody w skeletonie odbyły się dopiero 20 lat później, podczas Igrzysk w 1948 roku, które także organizowało Sankt Moritz. 
Podczas kongresu Międzynarodowego Komitetu Olimpijskiego w 1954 roku skeleton został zastąpiony w programie olimpijskim przez saneczkarstwo. Spowodowało to spadek zainteresowania skeletonem do czasu pojawienia się skeletonu bobslejowego w 1970 roku, na którym można było zjeżdżać po torach bobslejowych. Pojawienie się sztucznych torów również pomogło w popularyzacji tego sportu.
W 1986 roku FIBT zaczęła wspomagać rozwój skeletonu i powstawanie szkół na całym świecie. Rok później odbyły się pierwsze Mistrzostwa Europy. W 1989 roku wprowadzono skeleton do programu mistrzostw Świta FIBT, a zawody kobiet zadebiutowały na Mistrzostwach Świata w Igls w 2000 roku. Na igrzyskach w Salt Lake City skeleton powrócił do programu olimpijskiego, rozegrano zarówno zawody kobiet jak i mężczyzn. Od tej pory skeleton jest stałym punktem zimowych igrzysk olimpijskich.

</doc>
<doc id="2385025" url="https://pl.wikipedia.org/wiki?curid=2385025" title="FIBT">
FIBT



</doc>
