<doc id="2385030" url="https://pl.wikipedia.org/wiki?curid=2385030" title="Nicolai Jørgensen">
Nicolai Jørgensen

Nicolai Jørgensen (ur. 15 stycznia 1991 w Ballerup) – piłkarz duński grający na pozycji napastnika. Od 2022 roku jest piłkarzem duńskiego klubu FC København.
Kariera klubowa.
Karierę piłkarską Jørgensen rozpoczął w klubie Skovlunde IF. Trenował też w juniorach Brøndby IF, a następnie w Akademisk BK. W 2009 roku awansował do kadry pierwszej drużyny Akademisk BK, w sezonie 2008/2009 zadebiutował w jego barwach w duńskiej 1. Division. W sezonie 2009/2010 był podstawowym zawodnikiem klubu.
W lipcu 2010 roku Jørgensen podpisał 5-letni kontrakt z niemieckim Bayerem 04 Leverkusen. W Bundeslidze zadebiutował 29 sierpnia 2010 roku w przegranym 3:6 domowym meczu z Borussią Mönchengladbach, gdy w 63. minucie zmienił Tranquilla Barnettę. W sezonie 2010/2011 rozegrał w Bundeslidze 9 meczów. Wiosną 2012 był wypożyczony do 1. FC Kaiserslautern.
Latem 2012 roku Jørgensen przeszedł do FC København. Zadebiutował w tym zespole 15 lipca 2012 w wygranym 4:2 domowym meczu z FC Midtjylland. W sezonach 2012/2013 oraz 2015/2016 wywalczył mistrzostwo Danii, a w sezonach 2014/2015 i 2015/2016 puchar kraju.
W letnim okienku transferowym w 2016 roku przeszedł za 3,5 miliona euro do holenderskiego klubu Feyenoord podpisując 5-letni kontrakt. W lidze holenderskiej zadebiutował 7 sierpnia 2016 roku w wygranym 5:0 spotkaniu z FC Groningen. W tym meczu zdobył również jedną z bramek. W sezonie 2016/2017 został mistrzem Holandii oraz królem strzelców Eredivisie z wynikiem 21 goli, natomiast w 2018 roku zdobył puchar i superpuchar kraju.
24 lipca 2021 roku został zawodnikiem tureckiego zespołu Kasımpaşa SK. W Süper Lig swój pierwszy mecz rozegrał 14 sierpnia 2021 roku z Hatayspor (1:1). 31 stycznia 2022 roku powrócił do FC København.
Kariera reprezentacyjna.
W latach 2009–2010 Jørgensen grał w reprezentacji Danii U-18 i reprezentacji Danii U-19. W 2010 roku zaczął występować w kadrze U-21. W 2011 roku zagrał z nią na Mistrzostwach Europy U-21, których Dania była gospodarzem. Na tym turnieju strzelił 1 gola, w grupowym meczu z Białorusią (2:0).
11 listopada 2011 Jørgensen zadebiutował w dorosłej reprezentacji w wygranym 2:0 towarzyskim meczu ze Szwecją. W 2018 został powołany na Mistrzostwa Świata, na których wystąpił w trzech spotkaniach.

</doc>
<doc id="2385032" url="https://pl.wikipedia.org/wiki?curid=2385032" title="8 Samodzielna Brygada Kawalerii">
8 Samodzielna Brygada Kawalerii

8 Samodzielna Brygada Kawalerii (8 SBK) – wielka jednostka kawalerii Wojska Polskiego II RP.
Powstała w kwietniu 1926 roku w wyniku pokojowej reorganizacji wielkich jednostek jazdy w latach 1924–1929. Powstanie brygady i reforma kawalerii związane było z planem sformowania jednostki pancerno-motorowej, której zaczątkiem miały być dwa bataliony piechoty przewożone na samochodach oraz dwa pułki kawalerii. Plany sformowania tego typu jednostki jednak się nie powiodły z powodu trudności finansowych i braku odpowiedniego sprzętu. W związku z powstaniem 8 SBK dotychczas istniejącą VIII Brygada Kawalerii została przemianowana na XVIII Brygadę Kawalerii. 
Dowództwo 8 SBK stacjonowało w Starogardzie. W skład brygady włączono 2 pułk Szwoleżerów Rokitniańskich, który w maju 1926 roku został dyslokowany z Bielska, Bochni i Pszczyny do Starogardu.
6 maja 1926 roku na stanowisko dowódcy brygady został wyznaczony generał brygady Eugeniusz Ślaski. Wymieniony oficer z dniem 30 kwietnia 1927 roku został przeniesiony w stan spoczynku. Po przeniesieniu generała Ślaskiego na emeryturę stanowisko dowódcy brygady nie zostało obsadzone.
W marcu 1929 roku, w ramach II fazy reorganizacji kawalerii, brygada została zlikwidowana. 2 pułk Szwoleżerów Rokitniańskich został podporządkowany dowódcy nowo powstałej Brygady Kawalerii „Toruń”. 1 batalion strzelców został włączony w skład 15 Wielkopolskiej Dywizji Piechoty, natomiast 2 batalion strzelców w skład 16 Pomorskiej Dywizji Piechoty.

</doc>
<doc id="2385033" url="https://pl.wikipedia.org/wiki?curid=2385033" title="Chinmi">
Chinmi

 – potrawa kuchni japońskiej o delikatnym wyrafinowanym smaku, zaliczana do szczególnie rzadkich, najbardziej wyszukanych lub będących specjałami kuchni lokalnych. Trzy najwyżej cenione w Japonii tego rodzaju przysmaki to marynaty z: ikry jeżowca, ikry cefala i sfermentowanych wnętrzności trepanga (ogórka morskiego konowata).

</doc>
<doc id="2385035" url="https://pl.wikipedia.org/wiki?curid=2385035" title="Nicolai Joergensen">
Nicolai Joergensen



</doc>
<doc id="2385038" url="https://pl.wikipedia.org/wiki?curid=2385038" title="Oklahoma Sooners">
Oklahoma Sooners

Oklahoma Sooners – nazwa drużyn sportowych Uniwersytetu Oklahomy, biorących udział w akademickich rozgrywkach organizowanych przez National Collegiate Athletic Association.
Futbol akademicki.
Najbardziej popularnym sportem na uniwersytecie jest futbol akademicki. Początki drużyny sięgają 1895 roku. Od tego czasu futboliści zdobyli 7 razy mistrzostwo NCAA, ostatnio w 2000 roku. Pięciu zawodników drużyny zdobyło najbardziej prestiżową nagrodę indywidualną Heisman Trophy, przyznawaną co roku najlepszym akademickim graczom futbolowym. Dwóch byłych zawodników Sooners zostało przyjętych do Pro Football Hall of Fame.
Mistrzostwa.
Najbardziej utytułowaną drużyną jest drużyna futbolowa.
Linki zewnętrzne.
Witryna internetowa Oklahoma Sooners

</doc>
<doc id="2385053" url="https://pl.wikipedia.org/wiki?curid=2385053" title="Powstanie na Cyprze (1931)">
Powstanie na Cyprze (1931)

Powstanie na Cyprze w 1931, zamieszki na Cyprze – wystąpienie Greków cypryjskich przeciwko kolonialnej brytyjskiej administracji wyspy pod hasłami zmniejszenia podatków i unii cypryjsko-greckiej ("enosis").
12 lipca 1878 Cypr przeszedł spod panowania tureckiego pod rządy Wielkiej Brytanii, zaś 1 maja 1925 uzyskał status kolonii.
Powstanie antybrytyjskie w październiku 1931 wybuchło z powodu złej sytuacji ekonomicznej na Cyprze na przełomie lat 20. i 30. XX wieku, wywołanej ogólnoświatowym kryzysem gospodarczym, oraz pod głoszonym przez Greków cypryjskich hasłem "enosis" - przyłączenia Cypru do Grecji. 21 października 1931 greccy deputowani do Rady Ustawodawczej wyspy złożyli swoje mandaty, pragnąc zademonstrować niezadowolenie w odniesieniu do brytyjskiej polityki wobec Cypru. Tego samego dnia na ulicach większych miast wyspy wybuchły gwałtowne demonstracje. Do najgwałtowniejszych zajść doszło w Nikozji, gdzie manifestanci, wznosząc hasło "enosis", spalili pałac gubernatorski. Sam gubernator Roland Storrs zdołał zbiec, ogłaszając stan wojenny na całej wyspie i sprowadzając w celu zaprowadzenia porządku wojsko z baz brytyjskich w Egipcie. Brytyjczycy oskarżyli o sprowokowanie zajść dyplomację grecką, w szczególności konsula na Cyprze Aleksandrosa Kyrou. Zarzut współorganizacji zamieszek postawiono również hierarchom Cypryjskiego Kościoła Prawosławnego - metropolicie Kition Nikodemowi i metropolicie Pafos Makaremu. 
23 października 1931 premier Grecji Elefterios Wenizelos zaprzeczył, jakoby jego rząd popierał wystąpienia na Cyprze i stwierdził, że sytuacja na wyspie jest wewnętrzną sprawą Wielkiej Brytanii. W społeczeństwie greckim poparcie dla "enosis" było jednak silne: w czasie powstania 45 osób związanych z Greckim Kościołem Prawosławnym, kręgami politycznymi i kulturalnymi opublikowało prasowy manifest poparcia dla uczestników walk.
W wyniku zamieszek zginęło sześć osób, zaś ponad trzydzieści zostało rannych. Pragnąc zmusić Greków cypryjskich do posłuszeństwa, 16 listopada 1931 gubernator Storrs zlikwidował Radę Ustawodawczą, wprowadził cenzurę wydawnictw i zakazał publicznej ekspozycji flag greckiej oraz tureckiej. Zdelegalizowane zostały wszelkie manifestacje narodowe, zaś szkolny program nauczania historii Grecji lub Turcji poważnie okrojono.

</doc>
<doc id="2385058" url="https://pl.wikipedia.org/wiki?curid=2385058" title="Wazzan">
Wazzan

Wazzan (arab. وزان, "Wazzān"; fr. "Ouezzane") – miasto w północnym Maroku, w regionie Tanger-Tetuan-Al-Husajma, położone w południowo-zachodnim skraju pasma górskiego Rif, ok. 100 km na północny zachód od Fezu, siedziba administracyjna prowincji Wazzan. W 2014 roku miasto liczyło ok. 60 tys. mieszkańców.
Założone w 1727 roku miasto jest lokalnym ośrodkiem handlowym. W okolicy rozwinęła się uprawa zbóż i hodowla bydła.

</doc>
<doc id="2385063" url="https://pl.wikipedia.org/wiki?curid=2385063" title="Ouezzane">
Ouezzane



</doc>
<doc id="2385071" url="https://pl.wikipedia.org/wiki?curid=2385071" title="Sweetest Ass In The World">
Sweetest Ass In The World



</doc>
<doc id="2385072" url="https://pl.wikipedia.org/wiki?curid=2385072" title="You Have Got The Sweetest Ass In The World">
You Have Got The Sweetest Ass In The World



</doc>
<doc id="2385074" url="https://pl.wikipedia.org/wiki?curid=2385074" title="Tienes El Culo Mas Bello Del Mundo">
Tienes El Culo Mas Bello Del Mundo



</doc>
<doc id="2385077" url="https://pl.wikipedia.org/wiki?curid=2385077" title="Mosty (gra)">
Mosty (gra)

Mosty – tradycyjna czeska gra planszowa. W Stanach Zjednoczonych znana jako Gale, od nazwiska matematyka Davida Gale'a. 
Rozgrywana jest na specjalnej planszy, składającej się z 30 pól białych i 30 czarnych, przy pomocy 24 pionów w postaci wydłużonego klocka (12 białych, 12 czarnych). Gracze wykonują ruchy na zmianę, zaczyna grający białymi pionami. W pierwszym etapie gracze ustawiają kolejno swoje piony tak, aby połączyć ze sobą pola odpowiedniego koloru. W drugim etapie, gdy już wszystkie piony są na planszy, gracze na zmianę wybierają jeden klocek i przekładają w inne miejsce planszy. Celem gry jest zbudowanie linii ciągłej ze swoich klocków pomiędzy dwoma brzegami planszy. 

</doc>
<doc id="2385086" url="https://pl.wikipedia.org/wiki?curid=2385086" title="Cyryl III (arcybiskup Cypru)">
Cyryl III (arcybiskup Cypru)

Cyryl III (ur. 1859 w Prastio, zm. 1933) – zwierzchnik Cypryjskiego Kościoła Prawosławnego w latach 1916–1933.
Życiorys.
Był jednym z najpoważniejszych kandydatów na arcybiskupa Cypru po śmierci Sofroniusza III, uzyskał poparcie cypryjskiej greckojęzycznej elity intelektualnej. O urząd rywalizował z metropolitą Kition Cyrylem. Między zwolennikami obydwu hierarchów dochodziło nawet do walk ulicznych, a w 1908 Brytyjczycy wprowadzili z tego powodu stan wyjątkowy na Cyprze. Metropolita Kirenii reprezentował, w odróżnieniu od kontrkandydata, umiarkowane poglądy polityczne. Za jego kandydaturą opowiedział się również patriarcha Konstantynopola, poproszony o rozstrzygnięcie sporu. Wierni uniemożliwili jednak intronizację metropolity Kirenii i ostatecznie to Cyryl (Papadopoulos) objął urząd arcybiskupi i pozostał na nim do śmierci. Jego rywal objął urząd jako jego następca.
Kontynuował politykę Cyryla II w zarządzaniu Kościołem. Obok działalności typowo religijnej angażował się w ruch narodowy Greków cypryjskich, szczególnie troszczył się o rozwój szkół prowadzonych przez Kościół.
W czasie sprawowania przezeń urzędu w 1931 wybuchło powstanie pod hasłem unii Cypru z Grecją ("enosis"). O jego współorganizację zostali oskarżeni metropolici Kition i Kirenii, Nikodem i Makary. Hierarchowie ci zostali następnie wygnani z wyspy, przez co niemożliwą stała się praca Świętego Synodu Kościoła. W rezultacie po śmierci Cyryla III w 1933 wybór jego następcy miał miejsce dopiero w 1947.
Pochowany w Nikozji. W 2010 jego grób stał się przedmiotem aktu wandalizmu.

</doc>
<doc id="2385092" url="https://pl.wikipedia.org/wiki?curid=2385092" title="Ginyr">
Ginyr

Ginyr (amhar. "Gīnīr") – miasto w południowej Etiopii, w regionie Oromia. W 2010 roku miasto liczyło 25 886 mieszkańców.

</doc>
<doc id="2385098" url="https://pl.wikipedia.org/wiki?curid=2385098" title="Networld">
Networld

Networld – nieistniejący już (ostatnie wydanie 9/2015) miesięcznik profesjonalistów IT, ukazywał się od 1994 roku, zaś tematyka pisma obejmowała sieci komputerowe, bezpieczeństwo systemów informatycznych, budowę i zarządzanie infrastrukturą, technologie bezprzewodowe, mobilne i VoIP. Wydawany przez wydawnictwo IDG Poland SA. Jednocześnie portal wiedzy związany z informatyką. 

</doc>
<doc id="2385101" url="https://pl.wikipedia.org/wiki?curid=2385101" title="Kleszczów (jezioro)">
Kleszczów (jezioro)

Kleszczów – jezioro położone we wschodniej Polsce, na obszarze Pojezierza Łęczyńsko-Włodawskiego, w gminie Ostrów Lubelski i Uścimów, w powiecie lubartowskim. Długość linii brzegowej jeziora wynosi 3042 m. Jezioro otoczone jest lasem sosnowym od wschodu i torfowiskami z pozostałych stron, oddzielonych od jeziora pasem zarośli łozowych. Z roślinności dominują przedstawiciele rodziny żabiściekowatych – moczarka kanadyjska i osoka aloesowata, występują także m.in. oczeret jeziorny, ponikło błotne i skrzyp bagienny. Z ptaków występują pokląskwa i potrzeszcz, a na pobliskich torfowiskach trznadel, makolągwa i gąsiorek. Nad jeziorem znajduje się stanica harcerska prowadzona przez Ks. Salezjanów, a także pole namiotowe.

</doc>
<doc id="2385116" url="https://pl.wikipedia.org/wiki?curid=2385116" title="Aaglander">
Aaglander

Aaglander – marka niemieckich samochodów w stylu retro, z początku XX wieku, wzorowanych na pierwszych modelach samochodów, produkowanych przez Aagland'sche Kutschhalterei GmbH &amp; Co. KG. Została założona w 2003 roku, a produkcję rozpoczęto w 2004 roku.
W ofercie są dwa modele – dwumiejscowy Aaglander Duc i czteromiejscowy Aaglander Mylord. W obu wykorzystywane są elementy konstrukcji bryczki, np. koła, na których zamiast zwykłych opon są bandaże odlewanej gumy.

</doc>
<doc id="2385119" url="https://pl.wikipedia.org/wiki?curid=2385119" title="Bazyli (Karajiannis)">
Bazyli (Karajiannis)

Bazyli, nazwisko świeckie Karajiannis (ur. 1 marca 1948 w Mandres) – cypryjski biskup prawosławny.
Życiorys.
W wieku dwunastu lat, po ukończeniu szkoły podstawowej, wstąpił do klasztoru św. Barnaby, gdzie przebywał do inwazji tureckiej na Cypr w lipcu 1974. Wcześniej, w latach 1967–1970, był słuchaczem seminarium św. Barnaby w Nikozji, przyjmując w 1970 święcenia diakońskie, a następnie ukończył I gimnazjum w Ammochostos (1974). W latach 1974–1978 studiował teologię na uniwersytecie w Atenach. Studia w Grecji łączył z pracą duszpasterską diakona.
Po ukończeniu studiów udał się do Fryburgu, gdzie odbył dwuletnie podyplomowe studia socjologiczne oraz kontynuował studia teologiczne, zakończone obroną pracy doktorskiej napisanej w języku francuskim i poświęconej zagadnieniom wszechwiedzy boskiej oraz ontologicznej różnicy między substancją i energią w nauczaniu św. Maksyma Wyznawcy. W Szwajcarii pełnił obowiązki diakona w prowadzonym przez Patriarchat Konstantynopolitański centrum w Genewie.
W 1981 wrócił na Cypr. Został wyświęcony na kapłana, po czym otrzymał godność archimandryty. Jeszcze w tym samym roku wrócił do Genewy, by objąć obowiązki proboszcza w etnicznie greckiej parafii prawosławnej. W 1991 ponownie udał się na Cypr i objął kierownictwo biura stosunków międzykościelnych Cypryjskiego Kościoła Prawosławnego. 7 lutego 1996 otrzymał nominację biskupią, zaś 28 kwietnia 1996 przyjął chirotonię z tytułem biskupa Trimothous.
11 maja 2007 zjazd duchowieństwa i świeckich eparchii Konstancji i Ammochostos wybrał go na jej ordynariusza.
Reprezentował Kościół Cypru w dialogu ekumenicznym z Kościołem katolickim i Kościołem Anglii. Autor szeregu artykułów publikowanych m.in. w prasie greckiej. Zasiada w organach zarządzających Światowej Rady Kościołów.

</doc>
<doc id="2385126" url="https://pl.wikipedia.org/wiki?curid=2385126" title="Gheorghe Lichiardopol">
Gheorghe Lichiardopol

Gheorghe Lichiardopol (ur. 2 sierpnia 1913, zm. w 1991) – rumuński strzelec, dwukrotny olimpijczyk (Helsinki 1952 i Melbourne 1956). Dwukrotny brązowy medalista w strzeleniu z pistoletu szybkostrzelnego.

</doc>
<doc id="2385131" url="https://pl.wikipedia.org/wiki?curid=2385131" title="Fanorona">
Fanorona

Fanorona – tradycyjna malgaska gra planszowa. 
Rozgrywana jest na planszy podzielonej liniami, które wyznaczają w miejscach przecięcia 45 pól. Do gry potrzebny jest zestaw 44 pionów (22 czarne, 22 białe). W rozstawieniu początkowym środkowe pole zostaje puste.
Gracze wykonują ruchy na przemian, zaczyna grający pionami białymi. Ruch polega na przesunięciu piona na sąsiadujące połączone linią wolne pole. Bicie pionów odbywa się w dwojaki sposób: przez odejście lub podejście. Bicie przez odejście może być dokonane gdy piony przeciwników stoją na sąsiednich polach. Gracz przesuwa swój pion tak, że przestaje on być pionem sąsiednim, zbijając w ten sposób nie tylko pion, od którego odszedł, ale także wszystkie piony znajdujące się za nim na linii odejścia. Bicie przez podejście odbywa się w analogiczny sposób – zbijane są wszystkie piony znajdujące się na linii podejścia pionu gracza na pole sąsiadujące z pionem przeciwnika. 
Jeśli w wyniku jednego ruchu można zbić więcej niż jedną grupę pionów, grający musi wybrać którą z nich zbije. Po zbiciu jednego lub grupy pionów gracz wykonuje kolejne ruchy, dopóki bije piony przeciwnika. Wyjątek stanowi otwarcie gry – wtedy mimo bicia pionów, gracze wykonują po jednym ruchu. Bicie jest obowiązkowe.

</doc>
<doc id="2385134" url="https://pl.wikipedia.org/wiki?curid=2385134" title="Tramwaje w Krzywym Rogu">
Tramwaje w Krzywym Rogu

Tramwaje w Krzywym Rogu – system komunikacji tramwajowej działający w ukraińskim mieście Krzywy Róg. Od 25 listopada 2022 r. w związku z inwazją Rosji na Ukrainę tramwaje nie kursują; od 30 listopada 2022 r. czynna jest tylko linia szybkiego tramwaju.
Tramwaje w mieście uruchomiono w 1935.
Szybki tramwaj.
Budowę szybkiego tramwaju w Krzywym Rogu rozpoczęto w 1974 roku. 26 grudnia 1986 r. otwarto trasę szybkiego tramwaju, którą obsługują dwie linie. Podstawowa trasa o długości 16 kilometrów ma 11 stacji i była oddawana do eksploatacji w trzech etapach (1986, 1989, 1999 r.). Początkowo planowano w mieście budowę metra w związku z prognozowanym dynamicznym rozwojem Krzywego Rogu i wzrostem potoków pasażerskich. Prowizorycznie zdecydowano o uruchomieniu systemu w formie premetra i obsługi taborem tramwajowym – ten stan utrzymywał się do lat 2010. w związku z brakiem środków na rozbudowę. Na fragmencie linii ruch prowadzi się lewostronnie, by jednokierunkowe wagony mogły obsłużyć perony wyspowe w tunelu premetra. W XXI wieku rozpoczęto proces integracji szybkiego tramwaju i tramwaju konwencjonalnego. W 2012 r. powstało odgałęzienie linii premetra, a w 2015 łącznik do systemu tramwajowego. Jednocześnie uruchomiono nową linię 4, kursującą częściowo po sieci premetra i sieci konwencjonalnej.
Zajezdnie.
W mieście działają dwie zajezdnie tramwajowe, z czego jedna zajezdnia obsługuje trasę szybkiego tramwaju która obsługuje 69 tramwajów.
Tabor.
Podstawę taboru tramwajowego w Krzywym Rogu stanowią wagony KTM-5. 
Tabor eksploatowany liniowo według stanu z 6 stycznia 2020 r.:
Tabor techniczny składa się w sumie z 20 wagonów (10 obsługuje sieć zwykłego tramwaju, 10 sieć szybkiego tramwaju).

</doc>
<doc id="2385137" url="https://pl.wikipedia.org/wiki?curid=2385137" title="Izajasz (Kykkotis)">
Izajasz (Kykkotis)

Izajasz, nazwisko świeckie Kykkotis (ur. w 1971 w Strowolos) – cypryjski biskup prawosławny.
Życiorys.
Po ukończeniu szkoły średniej i odbyciu służby wojskowej wstąpił w 1990 do seminarium duchownego św. Barnaby w Nikozji. Wstąpił również jako posłusznik do klasztoru Kykkos.
W 1992 przełożony klasztoru, archimandryta Nikifor, skierował go na studia teologiczne do Rosji. W 1993 został wyświęcony na diakona. W 1997 ukończył z wyróżnieniem Moskiewską Akademię Duchowną. Rok później ukończył w niej studia podyplomowe, broniąc pracę poświęconą św. Neofitowi Pustelnikowi. Następnie odbył trzyletnie specjalistyczne studia na Uniwersytecie Narodowym w Atenach ze specjalizacją archeologia kościelna. W 2000, po powrocie na Cypr, przyjął święcenia kapłańskie i został podniesiony do godności archimandryty.
W 2003 obronił w Moskiewskiej Akademii Duchownej pracę doktorską w dziedzinie teologii prawosławnej.
Pracował w wydziale pomocy humanitarnej przy klasztorze Kikos, organizując pomoc w wielu krajach dotkniętych katastrofami naturalnymi lub konfliktami zbrojnymi.
11 czerwca 2007 przyjął chirotonię biskupią i tytuł metropolity Tamassos i Oreini, na mocy wydanej dwa dni wcześniej decyzji zjazdu duchowieństwa i świeckich.

</doc>
<doc id="2385138" url="https://pl.wikipedia.org/wiki?curid=2385138" title="Immaculée Ilibagiza">
Immaculée Ilibagiza

Immaculée Ilibagiza (ur. 1972) – rwandyjska pisarka katolicka. Pochodzi z plemienia Tutsi. Jej pierwsza i najsłynniejsza książka, "Ocalona, aby mówić" (2006), jest autobiograficzną pracą wspominającą okoliczności przetrwania w czasie ludobójstwa w 1994 roku.
Książka opowiada o 91 dniach z życia autorki, która wraz z siedmioma innymi kobietami podczas ludobójstwa w Rwandzie ukrywała się w łazience o wymiarach ok. 1 x 1,2 m, w domu znajomego pastora. Prawie cała rodzina Ilibagizy została w tym czasie zamordowana (matka, ojciec, dwóch braci), z wyjątkiem jej najstarszego brata, Aimable'a.
Po wojnie Ilibagiza podjęła pracę w ramach lokalnych struktur ONZ. Od tego czasu występuje publicznie w wielu krajach świata. Jest laureatką "Nagrody Pojednania i Pokoju im. Mahatmy Gandhiego" za 2007 rok. Angażuje się też w szerzenie kultu i orędzi Matki Bożej z Kibeho.
W czerwcu 2011 r. pojawiła się informacja, że na podstawie pierwszej książki Immaculée Ilibagizy powstanie film fabularny z Rutiną Wesley w roli głównej.
W 2013 otrzymała amerykańskie obywatelstwo.

</doc>
<doc id="2385146" url="https://pl.wikipedia.org/wiki?curid=2385146" title="Sōichirō">
Sōichirō

 – męskie imię japońskie.
Możliwa pisownia.
Do zapisania „sō” używa się różnych znaków, o różnym znaczeniu (np. 宗 „pochodzenie”, 総 „zbierać”, 草 „trawa”). Znaki użyte do zapisania „ichirō” (一郎) znaczą „pierwszy, syn”. Mogą to być także samodzielne imiona.

</doc>
<doc id="2385153" url="https://pl.wikipedia.org/wiki?curid=2385153" title="Kutiepow">
Kutiepow

Kutepow, Kutiepow:

</doc>
<doc id="2385159" url="https://pl.wikipedia.org/wiki?curid=2385159" title="Kutepow">
Kutepow



</doc>
<doc id="2385168" url="https://pl.wikipedia.org/wiki?curid=2385168" title="Onychocephalus trilobus">
Onychocephalus trilobus



</doc>
<doc id="2385171" url="https://pl.wikipedia.org/wiki?curid=2385171" title="Onychocephalus mossambicus">
Onychocephalus mossambicus



</doc>
<doc id="2385172" url="https://pl.wikipedia.org/wiki?curid=2385172" title="Tsambika">
Tsambika

Tsambika – plaża, naturalnie uformowana, ok. 25 km od miasta Rodos i 1,5km od głównej trasy Rodos – Lindos. Oferuje odwiedzającym ją krystalicznie czystą wodę i zmieszany z drobnymi kamykami jasny piasek. 
Nad nią monaster o tej samej nazwie – można podjechać autem, jednak końcowy odcinek trasy trzeba pokonać na piechotę. W środku święta ikona z XI w. z Maryją Dziewicą. Znalazła ją w górach bezdzietna para, której później urodził się syn. Od tego czasu 18 sierpnia każdego roku do świątyni pielgrzymują kobiety, prosząc o potomstwo. Wchodzą do klasztoru na kolanach po prawie 300 stopniach. Gdy po 9 miesiącach przychodzi na świat dziecko, zgodnie z miejscowym zwyczajem otrzymuje imię: Tsambika (dziewczynka) lub Tsambikos (chłopiec). W podzięce za wysłuchanie próśb przynosi się do klasztoru zdjęcie nowo narodzonego potomka.

</doc>
<doc id="2385175" url="https://pl.wikipedia.org/wiki?curid=2385175" title="Onychocephalus tettensis">
Onychocephalus tettensis



</doc>
<doc id="2385177" url="https://pl.wikipedia.org/wiki?curid=2385177" title="Typhlops bianconii">
Typhlops bianconii



</doc>
<doc id="2385178" url="https://pl.wikipedia.org/wiki?curid=2385178" title="Typhlops mossambicus">
Typhlops mossambicus



</doc>
<doc id="2385181" url="https://pl.wikipedia.org/wiki?curid=2385181" title="Typhlops tettensis">
Typhlops tettensis



</doc>
<doc id="2385184" url="https://pl.wikipedia.org/wiki?curid=2385184" title="Zajezdnia Ryen">
Zajezdnia Ryen

Zajezdnia Ryen – główna zajezdnia metra w Oslo położona w Oslo w dzielnicy Ryen. Otwarta w roku 1966. Zajezdnia ma powierzchnię 19 tys. m2 na których znajdują się budynki, przestrzeń postojowa dla 120 pociągów, warsztat i sala kontroli oraz hala magazynowa.
Obsługa.
Zajezdnia położona jest wzdłuż trasy linii metra Lambertseterbanen, pomiędzy tą linią a drogą europejską E6. Zajezdnia zajmuje obszar o powierzchni 6,2 ha. Główny budynek zajmuje powierzchnię 10 tys. m2. Na terenie stacji technicznej jest dziesięć torów postojowych z miejscami na 120 wagonów. Na północ od głównej hali jest warsztat o powierzchni 9 tys. m2, z czego 3,8 tys. m2 obejmuje sala kontroli. Sala kontroli wykorzystywana jest do mniejszych napraw i prac prewencyjnych zaś główny warsztat służy do większych napraw takich jak prace mechaniczne i elektryczne na wózkach jezdniowych i silnikach. Obsługiwane linie metra to: 2, 3 i 5.
Historia.
Według pierwotnych planów chciano zbudować cztery mniejsze zajezdnie i centralny warsztat zarówno dla tramwajów jak i pociągów metra w Etterstad w pobliżu stacji metra Helsfyr. Po roku 1960 w którym to podjęto decyzję o likwidacji komunikacji tramwajowej postanowiono wybudować jedną wspólną zajezdnię zamiast czterech w tym celu zakupiono teren w dzielnicy Ryen. Zajezdnia została zbudowana w roku 1966 w tym samym roku w którym linię tramwajową Lambertseterbanen zakończono przebudowywać na linię metra. W roku 1971 oddano do użytku zajezdnię na Etterstad w której stacjonowały przez tramwaje obsługujące linie szybkiego tramwaju Lilleakerbanen i Ekebergbanen i pociągi metra. W 1980 roku niektóre pociągi metra garażowały w tunelach na końcach linii Furusetbanen i Grorudbanen.

</doc>
<doc id="2385186" url="https://pl.wikipedia.org/wiki?curid=2385186" title="Kevin Martin (bokser)">
Kevin Martin (bokser)

Kevin Martin (ur. 25 grudnia 1925 w Dublinie, zm. 23 listopada 1983 w Sydney) – irlandzki pięściarz. Reprezentant kraju podczas igrzysk olimpijskich w 1948 w Londynie i igrzysk olimpijskich w 1952 w Helsinkach. Na igrzyskach w Londynie wziął udział w turnieju w wadze piórkowej. W pierwszej rundzie wygrał z reprezentantem Holandii Moos Linnemanem, w drugiej przegrał z Ernesto Formenti z Włochy, który zdobył złoty medal. W Helsinkach wystąpił w turnieju wagi lekkiej. Najpierw wygrał z Marcelem Van De Keere z Belgii a następnie przegrał z Gheorghe Fiatem z Rumunii.

</doc>
<doc id="2385189" url="https://pl.wikipedia.org/wiki?curid=2385189" title="Handbook of the Birds of the World">
Handbook of the Birds of the World

Handbook of the Birds of the World (w skrócie HBW) – wielotomowa seria opracowań książkowych opublikowanych przez hiszpańskie wydawnictwo Lynx Edicions. Jest to pierwszy podręcznik opisujący wszystkie znane gatunki ptaków. Seria jest redagowana przez Josepa del Hoyo, Andrew Elliota, Jordiego Sargatala i Davida Christie.
Opublikowanych zostało 16 tomów oraz suplement „Special Volume: New Species and Global Index”. Kolejne woluminy były wydawane w odstępach rocznych, a seria została skompletowana wraz z wydaniem 16 tomu w 2011 roku. Po opublikowaniu tomu 16, ptaki, jako pierwsza gromada zwierząt zostały w tak szczegółowy sposób przedstawione w jednym wydaniu książkowym. Suplement wydany w 2013 roku zawiera opis 84 gatunków nowo odkrytych lub opisanych na nowo.
Materiał w każdym woluminie został pogrupowany w pierwszej kolejności według rodzin ptaków. Każdy gatunek jest prezentowany według ustalonego schematu, tj. systematyka, podgatunki, występowanie geograficzne, ogólny opis, zajmowane siedliska, preferowany pokarm, migracje, metody ochrony gatunku oraz bibliografia. Ponadto, wszystkie tomy z wyjątkiem pierwszego i drugiego, zawierają szczegółowy opis konkretnego ornitologicznego tematu. Dotychczas w tym projekcie wzięło udział ponad 200 wybitnych specjalistów z dziedziny ornitologii i 35 ilustratorów z ponad 40 krajów, a także 834 fotografów z całego świata.
Pierwszy tom ukazał się w 1992 roku. Seria otrzymała wiele międzynarodowych nagród. Pierwszy tom został wybrany książką roku z dziedziny ornitologii przez magazyny „Birdwatch” i „British Birds”. Natomiast piąty tom został uznany za najlepszy tytuł naukowy przez „Choice Magazine” i Stowarzyszenie Bibliotek Amerykańskich. Siódmy tom, został wyróżniony przez magazyny „Birdwatch” i „British Birds” w 2002 roku, jako książka roku o ptakach. Identyczne wyróżnienie przyznano także tomowi 8 rok później – w 2003 roku.
Rozmiary poszczególnych tomów to 32 na 25 cm o wadze od 4,0 do 4,6 kg.
Uzupełnieniem "Handbook of the Birds of the World" i ostatecznym celem jest upowszechnianie wiedzy o świecie ptaków. W 2002 roku Lynx Edicions rozpoczął projekt Internet Bird Collection (IBC). Jest to wolny dostęp do audiowizualnej biblioteki on-line, na której zamieszczone są opisy poszczególnych gatunków, zdjęcia, filmy wideo i zapisy wydawanych przez ptaki dźwięków. IBC zgromadził ponad 300 000 zdjęć reprezentujących ponad 96% gatunków ptaków istniejących na całym świecie, ponad 20 000 nagrań audio oraz ponad 100 000 filmów reprezentujących około 85% gatunków ptaków. Na początku 2020 roku IBC stał się częścią Macaulay Library prowadzonej przez Cornell Lab of Ornithology – placówkę Uniwersytetu Cornella.
Kontynuacją "Handbook of the Birds of the World", opracowaną również przez Lynx Edicions, jest seria dotycząca ssaków – "Handbook of the Mammals of the World".
Tomy opublikowane.
Lista tomów "Handbook of the Birds of the World":
Tom 1: Ostrich to Ducks.
Tom opublikowany w 1992 roku. W przeciwieństwie do następnych tomów nie zawiera opisu wstępnego.
Tom 2: New World Vultures to Guineafowl.
Tom wydany w 1994 roku.
Tom 3: Hoatzin to Auks.
Tom wydany w 1996 roku.
Tom 4: Sandgrouse to Cuckoos.
Tom wydany w 1997 roku.
Tom 5: Barn-Owls to Hummingbirds.
Tom wydany w 1999 roku.
Tom 6: Mousebirds to Hornbills.
Tom wydany w 2001 roku.
Tom 7: Jacamars to Woodpeckers.
Tom wydany w 2002 roku.
Tom 8: Broadbills to Tapaculos.
Tom wydany w 2003 roku.
Tom 9: Cotingas to Pipits And Wagtails.
Tom wydany w 2004 roku.
Tom 10: Cuckoo-shrikes to Thrushes.
Tom wydany w 2005 roku.
Tom 11: Old World Flycatchers to Old World Warblers.
Tom wydany w 2006 roku.
Tom 12: Picathartes to Tits and Chickadees.
Tom wydany w 2007 roku.
Tom 13: Penduline-tits to Shrikes.
Tom wydany w 2008 roku.
Tom 14: Bush-shrikes to Old World Sparrows.
Tom wydany w 2009 roku.
Tom 15: Weavers to New World Warblers.
Tom wydany w 2010 roku.
Tom 16: Cardinals to New World Blackbirds.
Tom wydany w 2011 roku.
Special Volume: New Species and Global Index.
Tom wydany 20 czerwca 2013. Zawiera opis 84 nowo opisanych lub nowo odkrytych gatunków.
HBW and BirdLife International Illustrated Checklist of the Birds of the World: Non passerines.
Tom wydany w lipcu 2014 roku. Zawiera zestawienie (rysunki i mapy występowania) wszystkich gatunków ptaków, poza wróblokształtnymi.
HBW and BirdLife International Illustrated Checklist of the Birds of the World: Passerines.
Tom wydany w grudniu 2016 roku. Zawiera zestawienie (rysunki i mapy występowania) wszystkich gatunków wróblokształtnych.

</doc>
<doc id="2385193" url="https://pl.wikipedia.org/wiki?curid=2385193" title="Albumy numer jeden w roku 1968 (USA)">
Albumy numer jeden w roku 1968 (USA)

Lista najlepiej sprzedających się albumów w Stanach Zjednoczonych w 1968 tworzona przez magazyn Billboard na podstawie Billboard 200.

</doc>
<doc id="2385195" url="https://pl.wikipedia.org/wiki?curid=2385195" title="Lancia Voyager">
Lancia Voyager

Lancia Voyager – samochód osobowy typu minivan klasy średniej produkowany przez włoską markę Lancia w latach 2011–2016. 
Historia i opis modelu.
Voyager to jeden z 6 nowych modeli Lancii i jeden z 4 odpowiedników modeli Chryslera, których debiut miał miejsce podczas Geneva Motor Show 2011. Samochód jest następcą modelu Phedra, który początkowo nie miał otrzymać następcy. Z przyczyn marketingowych na mocy mariażu FIATa z Chryslerem modele tej amerykańskiej marki będą sprzedawane w Europie jako modele Lancii, na razie taki los spotkał model Grand Voyager, który właśnie przemianuje się na model pod podobną nazwą, tyle, że bez przedrostka Grand. Voyager pod skrzydłami Lancii różni się od modelu spod znaku Chrysler nieco innym grillem, poprawionym zawieszeniem, bogatszym wyposażeniem standardowym i znacznie lepszą jakością materiałów wykończeniowych. 
W palecie jednostek napędowych znajdują się benzynowa V6 3.6 oraz diesel R4 2.8. Obie jednostki współpracują z automatyczną 6-biegową skrzynią biegów. W aucie pozostawiono charakterystyczne dla Grand Voyagera elementy jak system Stow'n'Go, elektrycznie otwierane/zamykane boczne drzwi i klapa bagażnika, podgrzewana kierownica, uchylne szyby 3 rzędu. Lancia Voyager weszła do sprzedaży w 2011 roku. Debiut tego modelu oznacza też, że projekt Eurovan przestanie istnieć. "Fiatowski" odpowiednik pod nazwą Fiat Ulysse zastąpi zupełnie inny model, także odpowiednik z portfolio koncernu Chryslera, a dokładniej Dodge'a - model Fiat Freemont.
W 2013 roku pojazd przeszedł bardzo delikatną modernizację. Nieco zmodernizowano silnik diesla, wprowadzono system kontroli stabilności przyczepy, oraz wprowadzono nowe kolory lakierów. 
W 2016 roku w Kanadzie zakończyła się produkcja modelu Chrysler Town &amp; Country / Voyager na rzecz nowego modelu, który jednak nie będzie oferowany w Europie. Oznacza to, że produkcja dużego vana Lancii z amerykańskim rodowodem kończy się bez następcy. Dodatkowo - gama Lancii została z rokiem 2016 okrojona wyłącznie do modelu Ypsilon na mocy działania nowej polityki koncernu FCA.
Wersje wyposażenia.
Standardowe wyposażenie podstawowej wersji Silver obejmuje m.in. systemy ABS i ESP, 6 poduszek powietrznych, skórzaną tapicerkę, trzy strefową automatyczną klimatyzację, elektrycznie regulowane szyby przednie i tylne, tempomat, czujniki ciśnienia w oponach, centralny zamek z pilotem, radio z CD, MP3 i AUX, komputer pokładowy, system Stow&amp;Go, koło dojazdowe, 17 calowe felgi aluminiowe, oraz elektrycznie składane i podgrzewane lusterka boczne.
Bogatsza wersja Gold dodatkowo wyposażona jest w m.in. podgrzewane fotele 1. i 2. rzędu siedzeń, elektrycznie regulowane fotele przednie, kierownicę i gałkę zmiany biegów obszyte skórą, elektrycznie zamykaną klapę bagażnika, elektrycznie regulowane pedały, czujniki cofania, system bezprzewodowej komunikacji (Uconnect), światła przeciwmgielne i relingi dachowe.
Topowa odmiana Platinum została wyposażona dodatkowo w m.in. elektrycznie składaną kanapę trzeciego rzędu siedzeń, system bez kluczykowego otwierania i uruchamiania pojazdu, reflektory ksenonowe ze spryskiwaczami i samopoziomowaniem, nawigację satelitarną, radio z systemem audio o mocy 506 w (9 głośników z subwooferem) i system poziomowania tylnego zawieszenia.

</doc>
<doc id="2385197" url="https://pl.wikipedia.org/wiki?curid=2385197" title="Price Waterhouse">
Price Waterhouse



</doc>
<doc id="2385201" url="https://pl.wikipedia.org/wiki?curid=2385201" title="Polsko-Kanadyjska Izba Handlowa">
Polsko-Kanadyjska Izba Handlowa



</doc>
<doc id="2385203" url="https://pl.wikipedia.org/wiki?curid=2385203" title="Wybuchowa dekompresja">
Wybuchowa dekompresja



</doc>
<doc id="2385210" url="https://pl.wikipedia.org/wiki?curid=2385210" title="Ulica Tadeusza Płoskiego w Olsztynie">
Ulica Tadeusza Płoskiego w Olsztynie

Ulica Tadeusza Płoskiego – jedna z głównych, wylotowych ulic Olsztyna. Rozciąga się od skrzyżowania al. gen. W. Sikorskiego z ul. Wilczyńskiego. Stanowi granicę pomiędzy dwoma południowymi osiedlami Generałów i Jaroty.
Patronem ulicy został tragicznie zmarły w 2010 r. w katastrofie lotniczej pod Smoleńskiem ks. bp. Tadeusz Płoski.
Dane drogi.
Droga stanowi przedłużenie al. gen. W. Sikorskiego. Została wybudowana dopiero w 2010 r., choć zaprojektowana została już w latach 80. XX w.. Została wybudowana głównie w celu przejęcia ruchu samochodowego z wąskiej ul. Jarockiej, z której przeniesiono na ul. Płoskiego wyjazd z Olsztyna.
Ulica Płoskiego jest drogą posiadającą dwie jezdnie, oddzielone pasem zieleni, po dwa pasy ruchu w każdym kierunku.
Na trasie ulicy zainstalowane są 2 sygnalizacje świetlne:
Od 2015 r. wzdłuż ulicy na odcinku od al. Sikorskiego do ul. Witosa przebiega torowisko tramwajowe, po którym kursują linie 1 i 2.

</doc>
<doc id="2385215" url="https://pl.wikipedia.org/wiki?curid=2385215" title="Lancia Delta (2008)">
Lancia Delta (2008)

Lancia Delta – samochód osobowy klasy kompaktowej produkowany pod włoską marką Lancia w latach 2008 – 2014.
Historia i opis modelu.
Pojazd został zapoczątkowany prototypem o nazwie Lancia Delta HPE zaprezentowanym podczas targów samochodowych w Paryżu w 2006 roku. Na Salonie w Genewie w 2008 roku Lancia wskrzesiła nazwę Delta i wprowadziła do produkcji seryjną wersję swojego nowego kompaktowego modelu bazującego na podzespołach najnowszej generacji Fiata Bravo. Wszystkie stosowane jednostki napędowe mają turbodoładowanie z doładowaniem jedno lub dwustopniowym. Oprócz standardowych ręcznych skrzyń 6-biegowych w połączeniu z silnikiem 1.6 MutliJet 120KM dostępna jest zautomatyzowana skrzynia Selectronic. 
Dla silnika 1.75 TBi 200 KM seryjna była automatyczna skrzynia 6-stopniowa (Sportronic). Z przodu stosowane są reflektory biksenonowe (opcjonalnie) i światła do jazdy dziennej typu LED, z tyłu światła całkowicie w technologii LED. Seryjna wersja została zaprezentowana w 2008 roku na Międzynarodowej Wystawie Samochodowej w Genewie.
Delta, zaprojektowana przez Centrum Stylistyczne Lancii, odznacza się dużą atrapą chłodnicy, będącej symbolem marki oraz dynamicznym i masywnym przodem auta. Z boku pojazdu zastosowano wysoką linią pasa oraz tylny słupek w kształcie trapezu, naturalnie podtrzymującym dach („flying bridge” inspirowany konstrukcją jachtów). Z tyłu natomiast elegancje mają podkreślać pionowe lekko skośne światła LED, podkreślające elegancję Lancii Delty.
Lancia Delta posiada również elektronicznie sterowany układ zawieszenia o zmiennym stopniu tłumienia (Reactive Suspension System). Według producenta ma on nie tylko poprawiać znacząco komfort jazdy, zwiększając przede wszystkim tłumienie drgań na nierównej nawierzchni, ale także dodatkowo podkreślać przyjemność jazdy, poprawiając skuteczność prowadzenia w każdych warunkach (system reguluje automatycznie układ zawieszenia zależnie od rodzaju drogi i drgań).
Lifting.
Podczas Geneva Motor Show w marcu 2011 roku Lancia koło swoich 6 nowości wraz z nową generacją miejskiego Ypsilona zaprezentowała Deltę po faceliftingu, który objął m.in. nową atrapę chłodnicy, bogatsze wyposażenie standardowe jak i opcjonalną, zmianę nazw wersji wyposażenia, oraz nowy silnik 1.6 MultiJet o mocy 105 km. Samochód trafił do sprzedaży w Polsce w kwietniu 2011 roku.
Wielka Brytania.
W 2011 roku Lancia Delta po modernizacji trafiła do sprzedaży także w Wielkiej Brytanii i Irlandii pod marką Chrysler jako Chrysler Delta. Pod tą nazwą samochód oferowano tam przez kolejne 3 lata, do 2014 roku.
Koniec produkcji.
Pod koniec maja 2014 roku szefostwo FIATa poinformowało, iż do końca b.r. produkcja Delty zostanie zakończona. Był to początek procesu okrajania oferty tej marki i usuwania jej z europejskiego rynku, który zakończył się wiosną 2017 roku. Wtedy oferta marki została ograniczona tylko do modelu Ypsilon i przeznaczona została wyłącznie na rynek włoski. W pozostałych europejskich krajach obecność Lancii przeszła do historii.

</doc>
<doc id="2385218" url="https://pl.wikipedia.org/wiki?curid=2385218" title="A Whole New World (album)">
A Whole New World (album)

A Whole New World jest piątym studyjnym albumem wydanym przez australijskiego piosenkarza i tekściarza Petera Andre, w duecie z jego ex-żoną Katie Price.

</doc>
<doc id="2385230" url="https://pl.wikipedia.org/wiki?curid=2385230" title="Prowincja (kawiarnia)">
Prowincja (kawiarnia)

Prowincja, Nowa Prowincja – kawiarnie działające w Krakowie w Kamienicy Gostkowskich
przy ulicy Brackiej 3–5. Pierwsza Prowincja, tzw. „Stara” Prowincja, działała w latach 2000–2011. Swoją działalność kontynuuje w sąsiednim lokalu otwarta w 2004 roku Nowa Prowincja.
Prowincja powstała jako miejsce spotkań dla osób związanych z Krakowem. Odwiedzały ją osoby związane ze środowiskami literackimi, artystycznymi, naukowymi oraz studenckimi. Przez cały okres działalności Prowincja i Nowa Prowincja były miejscem wernisaży, spotkań poetyckich, koncertów, dyskusji i festiwali. Nową Prowincję odwiedzali m.in. Wisława Szymborska, Michał Rusinek, Joanna Olczak-Ronikier, Bronisław Maj, Ewa Lipska i Adam Zagajewski.
„Stara” Prowincja.
Prowincja rozpoczęła działalność w 2000 roku. Jej założycielami byli Paweł Szczęśniak i Anna Bistroń, właściciele działającej wówczas przy Brackiej, oddalonej o kilkadziesiąt metrów restauracji Guliwer. Kawiarnia i restauracja miały tworzyć wspólnie przestrzeń do spotkań i integracji dla różnych środowisk funkcjonujących w mieście, przede wszystkim pisarzy i krytyków literackich związanych z Uniwersytetem Jagiellońskim, artystów związanych z Akademią Sztuk Pięknych, naukowców, studentów. Anna Bistroń wspominała w nawiązaniu do nazwy kawiarni, że „miało to być miejsce trochę prowincjonalne, ponieważ Kraków w gruncie rzeczy, mimo że jest dość duży, ma charakter jak najbardziej miasta prowincjonalnego. Wszyscy wszystkich znają, każdy coś o kimś wie, to nie jest tak, jak w Warszawie, że jednak w większości ludzie są anonimowi. Nasz „Krakówek” jest inny i to ma swoje dobre strony”.
Prowincja sprzedawała m.in. oryginalnie wytwarzaną, gęstą gorącą czekoladę. Kawiarnię opisywał jeden z lokalnych portali internetowych: „Dwupoziomowa, ale przytulna «Prowincja». Rano można tu zjeść całkiem dobre śniadanie i napić się dobrej kawy, a nieco później podają tu lekkie posiłki jak tarta z brokułami, że nie wspomnę o pysznych ciastach własnego wyrobu. Nie bez przyczyny «Prowincja» ma stałą i wierną klientelę!”.
„Stara” Prowincja zamknęła działalność w 2011 roku, o czym informowały lokalne media. Według wyjaśnień właścicieli kawiarni, likwidacja nie wynikała z problemów finansowych. Do zamknięcia właściciele zostali zmuszeni sądownie mimo współwłasności kamienicy. Współwłaścicielka Anna Bistroń mówiła wtedy: „Jesteśmy wszyscy rozgoryczeni. We Francji taka sytuacja byłaby nie do pomyślenia. Tam się szanuje miejsca, które mają swoją tradycję. W Polsce niestety ze względu na swoje wymagania można zniszczyć 11 lat ciężkiej pracy i... wspomnień”.
W lokalu po Starej Prowincji powstała inna kawiarnia.
Nowa Prowincja.
Nowa Prowincja została założona w 2004 roku. Budynek, w którym działa kawiarnia, należy do najstarszych murowanych kamienic w Krakowie. W XV i XVI w. mieściła się w nim bursa żaków węgierskich. Pomieszczenie, w którym umiejscowiono bar, było wcześniej warsztatem stolarskim, a w większej sali obok funkcjonował zakład fotograficzny. W grupie, która założyła Nową Prowincję byli: Paweł Szczęśniak, Anna Bistroń oraz Grzegorz i Maryna Turnau. We wnętrzu kawiarni znajdują się stare drewniane stoły, a na ścianach wiszą zdjęcia (m.in. przedstawiające Wisławę Szymborską), a także stare fotografie i obrazy.
Początkowo „Stara”, a potem także Nowa Prowincja uczęszczana była przez krakowskich literatów i literatki, a także przez osoby związane z Uniwersytetem Jagiellońskim. Regularnie odwiedzali ją m.in. Wisława Szymborska, Michał Rusinek, Joanna Olczak-Ronikier, Adam Boniecki, Bronisław Maj, Ewa Lipska i Adam Zagajewski, bywali w niej również Jan Błoński, Czesław Miłosz, Leonard Neuger, Włodzimierz Ptak i Jerzy Vetulani. Szymborska niektóre swoje limeryki publikowała w czasopiśmie "Głos Nowej Prowincji", w kawiarni spotykała się z przyjaciółmi. Bronisław Maj wystawiał w Nowej Prowincji swoje jednoaktowe dramaty, w których występowali m.in. Krzysztof Globisz i Iwona Bielska.
W 2005 roku poeci zgromadzeni wokół Nowej Prowincji wydali tomik poetycki "Epitafia dla bywalców i niebywalców Nowej Prowincji". Ilustracje do tomiku wykonał Sebastian Kudas.
Prowincja stała się miejscem akcji powieści Michała Rusinka i Antoniny Turnau "Prowincjonalne zagadki kryminalne" oraz powieści Jakuba Żulczyka "Instytut", której bohaterka udaje się do Prowincji, by tam omówić sprawy: „Wsiadłyśmy w tramwaj i pojechałyśmy do kawiarni na Brackiej, tej należącej do znanego polskiego piosenkarza, który również mieszka na Brackiej i którego piosenki o deszczu na Brackiej zawsze wywracały mi żołądek na drugą stronę. W kawiarni panował równie zatęchły nastrój jak w kompozycjach piosenkarza”.
W Nowej Prowincji odbywały się zabawy literacko-muzyczne, wieczory autorskie, również autorów i autorek młodszego pokolenia, m.in. Małgorzaty Lebdy, Natalii de Barbaro i Anny Grochowskiej, akcje charytatywne i dyskusje, m.in. wydarzenia krakowskiej Nocy Poezji oraz wydarzenia towarzyszące Dni Tischnerowskich.
W marcu 2014 przy wejściu do kawiarni zainstalowano "Domofon poezji". Po naciśnięciu przycisku na domofonie można usłyszeć poetów, m.in. Wisławę Szymborską, Bronisława Maja, Ewę Lipską, Adama Zagajewskiego, Czesława Miłosza, Ryszarda Krynickiego i Julię Hartwig, czytających swoje wiersze. Instalacja, przygotowana we współpracy z Wydawnictwem a5 oraz Krakowskim Biurem Festiwalowym, miała przypomnieć o fakcie, że Kraków otrzymał tytuł Miasta Literatury UNESCO.
Na portalu "Gali" pojawiła się ocena, że w kawiarni panuje „krakowska, niezobowiazujaca atmosfera”. Małgorzata Bożek w portalu news.krakow.pl pisała, że Nowa Prowincja to „kwintesencja Krakowa z jego powolnością i magią, (...) wyjątkowa kawiarnia na wyjątkowej ulicy, na której nie zawsze – jak w piosence – pada deszcz”. Kawiarnia była określana jako „malownicza”. Amelia Sarnowska w Onecie nazwała Nową Prowincję „legendarną”, napisała, że to „klimatyczne, przytulne miejsce” do spotkań.

</doc>
<doc id="2385247" url="https://pl.wikipedia.org/wiki?curid=2385247" title="Albumy numer jeden w roku 1969 (USA)">
Albumy numer jeden w roku 1969 (USA)

Lista najlepiej sprzedających się albumów w Stanach Zjednoczonych w 1969 tworzona przez magazyn Billboard na podstawie Billboard 200.

</doc>
<doc id="2385249" url="https://pl.wikipedia.org/wiki?curid=2385249" title="Port lotniczy Birmingham-Shuttlesworth">
Port lotniczy Birmingham-Shuttlesworth

Port lotniczy Birmingham-Shuttlesworth (IATA: BHM, ICAO: KBHM) – regionalny port lotniczy położony 8 km na północny wschód od centrum Birmingham, największego miasta w stanie Alabama, w Stanach Zjednoczonych.

</doc>
<doc id="2385251" url="https://pl.wikipedia.org/wiki?curid=2385251" title="Zapalenie pępka">
Zapalenie pępka

Zapalenie pępka (łac. "omphalitis") – zakażenie rozwijające się w obrębie kikuta pępowiny u noworodków. Objawia się silnym zaczerwienieniem, wydzieliną ropną z nieprzyjemnym zapachem, obrzękiem oraz lokalną tkliwością. W krajach rozwiniętych jest chorobą rzadko spotykaną dzięki sprawnemu systemowi opieki sanitarnej; na terenach uboższych wciąż występuje często i może wiązać się z poważnymi komplikacjami. Zbliżone objawy sporadycznie bywały stwierdzane u osób dorosłych.
Patofizjologia.
Kikut pępowiny odpada zwykle w ciągu dwóch pierwszych tygodni życia dziecka. Uschnięcie i oddzielenie się przewodu zostaje zapoczątkowane przez skurcz naczyń krwionośnych, prowadzący do wykrzepienia się krwi w ich świetle. Granulocyty obojętnochłonne (będące komórkami żernymi) oddzielają martwą tkankę, nie dopuszczając zarazem do nadmiernego rozwoju drobnoustrojów. Z powyższych względów opóźnione odpadanie pępowiny może świadczyć o zaburzonej czynności układu immunologicznego albo o początkowym stadium infekcji. Bakterie zasiedlające okolice pępka noworodka mają wówczas łatwy dostęp do krążenia układowego. Atakując tkankę podskórną mogą doprowadzić do martwicy, martwiczego zapalenia powięzi lub martwicy mięśni (ang. "myonecrosis") przedniej ściany jamy brzusznej.
Mikrobiologia.
Zapalenie pępka jest powodowane praktycznie wyłącznie przez bakterie. W trzech na cztery przypadki technikami mikrobiologicznymi identyfikuje się więcej niż jeden gatunek. Do najczęściej występujących bakterii tlenowych należą gronkowiec złocisty, paciorkowce grupy A, pałeczka okrężnicy, pałeczka zapalenia płuc i "Proteus mirabilis". Przy zastosowaniu metod hodowli w warunkach beztlenowych u 1/3–2/3 pacjentów uzyskuje się wynik dodatni. Przeważają "Bacteroides fragilis" (powodujący również zapalenie owodni u ciężarnych), "Peptostreptococcus spp." i "Clostridium perfringens". "Clostridium tetani" jest przyczyną tężca noworodków, nadal występującego w państwach rozwijających się; notowano również przypadki zakażeń "Clostridium sordellii". Generalnie spotykana flora ściśle zależy od panujących standardów sanitarnych i intensywności użycia preparatów bakteriobójczych. Zakażeniom w krajach tropikalnych sprzyjają lokalne praktyki obrzędowe, takie jak posypywanie pępowiny popiołem tytoniowym lub zanurzanie jej w krowim łajnie.
Epidemiologia.
W krajach rozwiniętych zapalenie pępka występuje z częstością około 0,5–0,7% rocznie. W uboższych regionach świata ryzyko infekcji wzrasta nawet powyżej 6%. Najbardziej narażone są dzieci z porodu przedłużającego się, odbieranego w warunkach niesterylnych, powikłanego przez wcześniejsze pęknięcie błon płodowych lub chorobę zakaźną matki. Do narażonych należą także wcześniaki, noworodki o niskiej masie urodzeniowej. Częściej chorują także dzieci z założonym cewnikiem pępkowym oraz z upośledzonym układem odporności (np. zespół LAD, zaburzeniami produkcji interferonu).
Prognoza jest dobra w wypadku zakażeń niepowikłanych, ograniczonych tylko do przedniej ściany jamy brzusznej. Biorąc jednak pod uwagę wszystkie przypadki, śmiertelność dochodzi do 7–15%, gdyż niektóre komplikacje, szczególnie martwicze zapalenie powięzi i zgorzel gazowa, mają złe rokowanie.
Badanie kliniczne.
Zakażenie rozwija się w ciągu pierwszych dwóch tygodni życia (średnio 5–9 dzień, szybciej u wcześniaków). Najważniejszymi objawami lokalnego stanu zapalnego są zaczerwienienie, opuchlizna i bolesność samego pępka. Z kikuta może sączyć się ropa, krew lub inna ciecz o nieprzyjemnym zapachu. Dalsze szerzenie się infekcji wzdłuż ścian jamy brzusznej przejawia się w postaci wybroczyn, pęcherzy, obrazem skórki pomarańczy (fr. "peau d'orange") itp. Układowa reakcja na zaawansowane zakażenie obejmuje gorączkę (ponad 38 °C), lub hipotermię (&lt;36 °C), tachykardię, spadek ciśnienia tętniczego, bezdech lub wzmożone oddychanie, często z widocznymi oznakami duszności, senność i zanik odruchów wrodzonych. Perystaltyka staje się leniwa lub znika całkowicie; przy zajęciu wątroby może pojawić się żółtaczka.
Wydzielina z niewielkim zaczerwienieniem wokół nasady kikuta nie świadczy automatycznie o postępującej chorobie. Czasem takie objawy pojawiają się u zdrowych dzieci w związku ze stopniowym usychaniem kikuta. Podrażnienie może wywołać również przyżeganie ziarninowej blizny azotanem srebra. W wypadku wątpliwości o rozpoznaniu decyduje stan ogólny noworodka i wyniki badań laboratoryjnych: morfologii, posiewu mikrobiologicznego, OB/CRP oraz tych bardziej specjalistycznych, zleconych pod kątem konkretnych powikłań.
Komplikacje.
Groźne powikłania są przyczyną wyższej śmiertelności wśród chorych noworodków. Najważniejsze z nich przedstawiono poniżej.
Terapia.
Leczenie polega na antybiotykoterapii skierowanej przeciwko wykrytym patogenom. W uzasadnionym wypadku aplikuje się środki zapobiegające przejściu w stan wstrząsu lub niewydolności oddechowej. Do typowo stosowanych leków należą: penicyliny przeciwgronkowcowe, aminoglikozydy (na bakterie Gram-(–)), metronidazol lub klindamycyna (przeciw beztlenowcom), ampicylina i wankomycyna w uzasadnionych przypadkach. Rola terapii hiperbarycznej jest dyskusyjna; pomimo mocnych argumentów uzasadniających jej celowość nie powinna ona opóźniać wdrożenia konwencjonalnych metod leczenia. Hospitalizacja trwa przeciętnie dwa tygodnie; stosowanie dużych dawek preparatów wymaga założenia wkłucia centralnego. Pokarm jest podawany pozajelitowo.
Zapobieganie.
Prawidłowa pielęgnacja kikuta pępowiny powinna przebiegać według wskazówek placówki medycznej, w której odbywał się poród. Reguły te różnią się zależnie od sytuacji epidemiologicznej, systemu opieki położniczej oraz tempa wdrażania najnowszych zaleceń z tej dziedziny. Nie stwierdzono w sposób jednoznaczny potrzeby pielęgnacji kikuta specjalnymi środkami; zwykle wystarcza czyszczenie go za pomocą wody i mydła. Do tego celu używa się czasem roztworu gencjany (ang. "triple dye") lub octeniseptu; przeciwwskazany jest spirytus oraz substancje zawierające jod.

</doc>
<doc id="2385252" url="https://pl.wikipedia.org/wiki?curid=2385252" title="Guan Daosheng">
Guan Daosheng

Guan Daosheng (; ur. 1262, zm. 1319) – chińska malarka, kaligraf i poetka z czasów dynastii Yuan.
Pochodziła z Huzhou w prowincji Zhejiang. Była żoną słynnego malarza Zhao Mengfu. Ich syn, Zhao Yong, również poszedł w ślady rodziców.
Znana jest głównie jako malarka bambusów, choć tworzyła też m.in. murale w buddyjskich świątyniach. Wielkim miłośnikiem jej twórczości był cesarz Renzong (pan. 1311-1320).

</doc>
<doc id="2385255" url="https://pl.wikipedia.org/wiki?curid=2385255" title="Omphalitis">
Omphalitis



</doc>
<doc id="2385263" url="https://pl.wikipedia.org/wiki?curid=2385263" title="Gmina Union (Hrabstwo Calhoun)">
Gmina Union (Hrabstwo Calhoun)



</doc>
<doc id="2385266" url="https://pl.wikipedia.org/wiki?curid=2385266" title="Port lotniczy Dothan">
Port lotniczy Dothan

Port lotniczy Dothan (IATA: DHN, ICAO: KDHN) – port lotniczy położony 9 km na północny wschód od centrum Dothan, w stanie Alabama, w Stanach Zjednoczonych.

</doc>
<doc id="2385269" url="https://pl.wikipedia.org/wiki?curid=2385269" title="Malowane kościoły w regionie Troodos">
Malowane kościoły w regionie Troodos



</doc>
<doc id="2385272" url="https://pl.wikipedia.org/wiki?curid=2385272" title="Holandia na Letnich Igrzyskach Olimpijskich 1952">
Holandia na Letnich Igrzyskach Olimpijskich 1952

Holandię na XV Letnich Igrzyskach Olimpijskich w Helsinkach reprezentowało 104 zawodników i zawodniczek.

</doc>
<doc id="2385280" url="https://pl.wikipedia.org/wiki?curid=2385280" title="Klasztor Kykkos">
Klasztor Kykkos

Klasztor Kikos – stauropigialny prawosławny męski klasztor położony na górze o tej samej nazwie, w paśmie gór Trodos. Jego patronką jest Matka Boża. Obecnie (2011) przełożonym wspólnoty jest Nikifor (Kykkotis), noszący tytuł metropolity Kykkos i Tyllirii.
Klasztor powstał z fundacji Aleksego I Komnena pod koniec XI wieku.
Według tradycji pierwszym mnichem, który zamieszkał na górze Kikos, był pustelnik o imieniu Izajasz. Pewnego dnia w okolicach jego pustelni-jaskini polował Manuel Voutomites, bizantyjski zarządca Cypru. Zgubiwszy się w lesie, zapytał on zakonnika o drogę, a gdy Izajasz, niezajmujący się sprawami ziemskimi, nie odpowiedział mu na pytanie, obraził go, a następnie pobił. Po powrocie do swojej rezydencji Voutomites ciężko zapadł na zdrowiu. Wówczas zrozumiał, że został w ten sposób ukarany za zaatakowanie mnicha. Po modlitwie wyzdrowiał i postanowił osobiście prosić duchownego o przebaczenie. W momencie ich spotkania Izajasz, zgodnie z przekazanym mu wcześniej w czasie bożego objawienia poleceniem, poprosił go o przewiezienie na Cypr ikony Matki Bożej napisanej przez ewangelistę Łukasza. Wizerunek ten przechowywany był w pałacu cesarskim i został przekazany Izajaszowi przez cesarza Aleksego Komnena, gdy Matka Boża objawiła mu się we śnie, polecając mu skierować ikonę na Cypr.
Współcześnie klasztor pozostaje czynną wspólnotą, w części jego zabudowań istnieje ponadto muzeum gromadzące zabytki wczesnochrześcijańskiej oraz prawosławnej sztuki sakralnej (ikony, freski, rzeźby w drewnie), rękopisy i księgi oraz zabytki okresu starożytności.
Na terytorium klasztoru znajduje się grób Makariosa III – zwierzchnika Cypryjskiego Kościoła Prawosławnego w latach 1950–1977 oraz prezydenta Republiki Cypru od 1960 do 1977.

</doc>
<doc id="2385291" url="https://pl.wikipedia.org/wiki?curid=2385291" title="STANAG">
STANAG

STANAG (Standardization Agreement, Umowa Standaryzacyjna) – umowa międzynarodowa, która określa procesy, procedury, pojęcia i warunki dla wspólnych wojskowych lub technicznych procedur i wyposażenia dla krajów członkowskich NATO. Każdy członek NATO ratyfikuje STANAG i wprowadza go w swojej własnej armii. Celem jest zapewnienie wspólnych operacyjnych i administracyjnych procedur oraz logistyki, tak by armia jednego państwa zrzeszonego mogła korzystać z zasobów i wsparcia armii innego państwa zrzeszonego. Umowy STANAG tworzą też podstawę technicznej zgodności dla różnorodnych systemów komunikacyjnych i informacyjnych (CIS), niezbędnych dla NATO i prowadzonych wspólnie operacji.
Normy STANAG są publikowane po angielsku i francusku, czyli w dwóch oficjalnych językach NATO, przez Agencję Standaryzacyjną NATO w Brukseli.
Wśród setek umów standaryzacyjnych (obecnie jest ich około 1300) część dotyczy kalibrów broni ręcznej, amunicji, oznaczeń na mapach, procedur komunikacyjnych, a także klasyfikacji mostów.

</doc>
<doc id="2385295" url="https://pl.wikipedia.org/wiki?curid=2385295" title="Port lotniczy Northwest Arkansas">
Port lotniczy Northwest Arkansas

Port lotniczy Northwest Arkansas (IATA: XNA, ICAO: KXNA) – port lotniczy położony w Highfill, w stanie Arkansas, w Stanach Zjednoczonych.

</doc>
<doc id="2385298" url="https://pl.wikipedia.org/wiki?curid=2385298" title="Dimitrios Papachrisostomu">
Dimitrios Papachrisostomu

Dimitrios Papachrisostomu, (ur. 26 października 1940) – cypryjski strzelec, uczestnik Letnich Igrzysk Olimpijskich 1984.
Wystartował w trapie, którego ukończył na 35 miejscu z wynikiem 176 na 200 możliwych punktów.

</doc>
<doc id="2385303" url="https://pl.wikipedia.org/wiki?curid=2385303" title="Port lotniczy Fort Smith">
Port lotniczy Fort Smith

Port lotniczy Fort Smith (IATA: FSM, ICAO: KFSM) – port lotniczy położony w Fort Smith, w stanie Arkansas, w Stanach Zjednoczonych.

</doc>
<doc id="2385306" url="https://pl.wikipedia.org/wiki?curid=2385306" title="Ludwik Berger">
Ludwik Berger

Ludwik Berger ps. „Goliat”, „Michał”, „Hardy” (ur. 13 stycznia 1911 w Zakopanem, zm. 22 listopada 1943 w Warszawie) – aktor i reżyser związany ze środowiskiem „Reduty”, harcerz, współtwórca oddziału konspiracyjnego, który stał się zalążkiem batalionu, późniejszego pułku AK „Baszta”.
Życiorys.
Ludwik Berger urodził się 13 stycznia 1911 roku w Zakopanem w rodzinie robotniczej. Ojciec Adolf Kazimierz Berger i matka Michalina z domu Solecka związani byli z Polską Partią Socjalistyczną. Ludwik wzrastał w duchu niepodległościowo-socjalistycznym. Po ukończeniu szkoły średniej we Lwowie w 1928 roku, trafił pod opiekę zaprzyjaźnionego z rodziną Juliusza Osterwy. Związał się z Instytutem Reduty, w którym pełnił różne funkcje od gońca, poprzez inspicjenta po aktora i reżysera.
Był znany jako doskonały organizator, uczestniczył w pracach szkolnego teatru Reduty organizowanego przy niektórych warszawskich liceach. Szkolnymi teatrami kierowały Maria Dulęba i Ewa Kunina. Berger w 1937 został opiekunem i reżyserem kółka teatralnego przy Liceum im. Józefa Poniatowskiego.
„Poza teatrem jego pasją było harcerstwo. Należał do tej organizacji już w czasie swego pobytu we Lwowie. Z dumą nosił w klapie krzyż harcerski. Miał stopień podharcmistrza, sympatyzował z lewicowym nurtem tej organizacji, skupionym w KIMB (Koło Instruktorów imienia Mieczysława Bema)”.
Po klęsce wrześniowej, pierwsze komórki konspiracji, organizujące harcerzy z 71 i 14 WDH utworzył Berger już w październiku 1939 roku. 8 listopada 1939 r. nawiązał kontakt z Komendą Główną Służby Zwycięstwu Polski. Oddział Bergera nabrał charakteru wojskowego i szybko się powiększał. Formalnie dowództwo objął Henryk Mitak – harcmistrz, przed wojną komendant hufca na Żoliborzu. Jeszcze w 1939 roku, „na Sylwestra, złożyli przysięgę na ręce Bergera wychowawcy i podopieczni „Dziadka” Kazimierza Lisieckiego z „Ogniska” przy ul. Długiej 13. Przewodził im ppor. rez. art. z 28 palu Jan Werda ps. „Fater”. Było to jego przezwisko, jakie nadali mu bursiści Lisieckiego, świadczące o ich uczuciach. Grupa liczyła 3 oficerów rezerwy i 20 chłopców, najmłodszy, Jerzy Kuziński ps. „Jeż”, miał zaledwie 14 lat”.
22 listopada 1943 roku Berger wraz z Jerzym Ukleją ps. „Lenin” zostali zaskoczeni przez łapankę przy zjeździe tramwaju z wiaduktu nad Dworcem Gdańskim, przy ul. Zajączka. Postanowili uciekać. Kula ścigających go Niemców trafiła Bergera. Zaatakował gołymi rękami najbliższego Niemca, ale został zastrzelony przez innego żandarma. Ciało Bergera zawieziono do Zakładu Medycyny Sądowej i następnie pochowano na cmentarzu Powązkowskim. W 1958 roku jego szczątki ekshumowano i złożono w kwaterze „Baszty” na cmentarzu Wojskowym na Powązkach (kwatera 26A-11-13).
Jednym z żołnierzy Ludwika Bergera był Julian Eugeniusz Kulski, który dla uczczenia swojego opiekuna, dowódcy i przyjaciela przejął po jego śmierci pseudonim „Goliat”.
Życie prywatne.
W 1933 roku ożenił się z Ireną Rogowską. W roku 1935 urodził się ich syn Marek. Małżeństwo przetrwało kilka lat.
Odznaczenia.
Pośmiertnie odznaczony Krzyżem Srebrnym Orderu Wojennego Virtuti Militari oraz Krzyżem Walecznych.
Upamiętnienie.
W listopadzie 1983 na budynku przy ul. Śmiałej 5/7 odsłonięto tablicę upamiętniającą Ludwika Bergera. Od września 2011 jest on patronem skweru u zbiegu ulic gen. Zajączka, Śmiałej i Mickiewicza na Żoliborzu.

</doc>
<doc id="2385314" url="https://pl.wikipedia.org/wiki?curid=2385314" title="Ievan Polokka">
Ievan Polokka



</doc>
<doc id="2385318" url="https://pl.wikipedia.org/wiki?curid=2385318" title="Zhao Yong">
Zhao Yong

Zhao Yong (; ur. 1289, zm. 1362) – chiński malarz z czasów dynastii Yuan, syn Zhao Mengfu i Guan Daosheng.
Był niższym urzędnikiem i piastował urząd gubernatora Huzhou. Wzorował się na stylu malarskim ojca i podobnie jak on malował krajobrazy oraz postaci ludzkie. Zasłynął tworzonymi przez siebie wizerunkami koni.

</doc>
<doc id="2385319" url="https://pl.wikipedia.org/wiki?curid=2385319" title="Anastasios Lordos">
Anastasios Lordos

Anastasios Lordos, gr. Αναστάσιος Λόρδος (ur. 17 grudnia 1949) – cypryjski strzelec, uczestnik Letnich Igrzysk Olimpijskich 1984.
Wystartował w trapie, którego ukończył na 47 miejscu z wynikiem 173 na 200 możliwych punktów.

</doc>
<doc id="2385322" url="https://pl.wikipedia.org/wiki?curid=2385322" title="Port lotniczy Aberdeen (Dakota Południowa)">
Port lotniczy Aberdeen (Dakota Południowa)

Port lotniczy Aberdeen (Dakota Południowa) (IATA: ABR, ICAO: KABR) – port lotniczy położony w Aberdeen, w stanie Dakota Południowa, w Stanach Zjednoczonych.

</doc>
<doc id="2385328" url="https://pl.wikipedia.org/wiki?curid=2385328" title="Jak Ali Harvey">
Jak Ali Harvey

Jak Ali Harvey, dawniej: Jacques Harvey (ur. 5 kwietnia 1989) – turecki lekkoatleta urodzony na Jamajce, specjalizujący się w biegach sprinterskich.
W 2011 zdobył złoty medal uniwersjady w biegu na 100 metrów.
Do 24 lipca 2014 reprezentował Jamajkę.
W 2016 został wicemistrzem Europy w tej samej konkurencji. Półfinalista światowego czempionatu w Londynie (2017). Brązowy medalista lekkoatletycznych Mistrzostw Europy w 2018 w Berlinie w kategorii bieg na 100 metrów mężczyzn.

</doc>
<doc id="2385332" url="https://pl.wikipedia.org/wiki?curid=2385332" title="Port lotniczy Pierre">
Port lotniczy Pierre

Port lotniczy Pierre (IATA: PIR, ICAO: KPIR) – port lotniczy położony w Pierre, w stanie Dakota Południowa, w Stanach Zjednoczonych.

</doc>
<doc id="2385341" url="https://pl.wikipedia.org/wiki?curid=2385341" title="Gmina Franklin (hrabstwo Warren w stanie Ohio)">
Gmina Franklin (hrabstwo Warren w stanie Ohio)



</doc>
<doc id="2385347" url="https://pl.wikipedia.org/wiki?curid=2385347" title="Helperus Ritzema van Lier">
Helperus Ritzema van Lier

Helperus Ritzema van Lier (ur. 1764, zm. 1793) – holenderski duchowny i teolog protestancki związany z Afryką Południową. Brat Cathariny Allegondy.
Był doktorem filozofii. Do Kapsztadu przybył w 1786. Pracował jako pastor i nauczyciel. Doprowadził do utworzenia nowych parafii w Graaff-Reinet i Swellendam. Prowadził działania mające na celu chrystianizację Hotentotów i Koloredów. Zainicjował również powstanie "szkoły łacińskiej" (1793), której zadaniem było kształcenie kandydatów na studia w Holandii.
Autor napisanych po niderlandzku "Prostych Kazań do stołecznej parafii Przylądka Dobrej Nadziei" (dwa tomy, 1796 i 1806) oraz "Rozpraw" (1792, 1793). Wydano również jego korespondencję z angielskim duchownym Johnem Newtonem ("Siła Łaski", zilustrowana sześcioma przykładami, 1793).

</doc>
<doc id="2385349" url="https://pl.wikipedia.org/wiki?curid=2385349" title="Gmina Lincoln (Hrabstwo Audubon)">
Gmina Lincoln (Hrabstwo Audubon)



</doc>
<doc id="2385350" url="https://pl.wikipedia.org/wiki?curid=2385350" title="Ulica 3 Maja w Chorzowie">
Ulica 3 Maja w Chorzowie

Ulica 3 Maja w Chorzowie − jedna z ulic w chorzowskiej dzielnicy Chorzów II. Biegnie od ul. Katowickiej (DK 79) do granicy ze Świętochłowicami. Wzdłuż ulicy prowadzą tory tramwajowe linii nr 11. Droga przed I wojną światową nosiła nazwę "Kronprinzenstrasse" (a jeszcze wcześniej Gleiwitzer Straße), a w czasach Polski Ludowej − "ul. Józefa Wieczorka".
Przy ulicy znajdują się następujące historyczne obiekty:
Przy ul. 3 Maja swoją siedzibę mają: Zespół Szkół Specjalnych nr 3 (ul. 3 Maja 16), parafia św. Barbary w Chorzowie (ul. 3 Maja 18), firmy i przedsiębiorstwa handlowo-usługowe, Szkoła Podstawowa nr 15 (ul. 3 Maja 78), Zespół Szkół Ogólnokształcących nr 1 (ul. 3 Maja 22). Ulicą kursują autobusy oraz tramwaje ZTM.
Od 2019 trwa generalny remont ulicy, wraz z wymianą torowiska tramwajowego.

</doc>
<doc id="2385353" url="https://pl.wikipedia.org/wiki?curid=2385353" title="Giennadij Tunik">
Giennadij Tunik

Giennadij Tunik, ros. Геннадий Исаевич Туник (ur. 27 maja 1953 w Magadanie) – rosyjski szachista, arcymistrz od 2002 roku.
Kariera szachowa.
W 1984 r. zdobył w Briańsku tytuł mistrza Rosyjskiej Republiki Radzieckiej, natomiast w Ułan Bator podzielił I m. (wspólnie z Jewgienijem Pigusowem). W 1989 r. zwyciężył w Soczi (turniej B), w 1991 r. zwyciężył (wspólnie z Germanem Titowem) w otwartym turnieju w Katowicach, w 1992 r. zajął II m. (za Władimirem Niewostrujewem) w memoriale Aleksandra Alechina w Moskwie, natomiast w 1993 r. zwyciężył w Mińsku oraz podzielił I m. (wspólnie z m.in. Michałem Krasenkowem i Zbynkiem Hrackiem) w Pardubicach. W kolejnych latach nie odnosił już tak licznych sukcesów, m.in. w latach 2003 i 2006 dwukrotnie zwyciężył w Beer Szewie, w 2005 r. podzielił I m. (wspólnie z Wieniaminem Sztyrenkowem) w Ałuszcie, natomiast w 2011 r. podzielił II m. (za Dmitrijem Kokariewem, wspólnie z m.in. Aleksiejem Aleksandrowem, Szaposznikowem i Siemionem Dwojrisem) w Woroneżu.
Najwyższy ranking w karierze osiągnął 1 stycznia 1995 r., z wynikiem 2530 punktów dzielił wówczas 44-46. miejsce wśród rosyjskich szachistów.

</doc>
<doc id="2385354" url="https://pl.wikipedia.org/wiki?curid=2385354" title="Gmina Lincoln (Hrabstwo Calhoun)">
Gmina Lincoln (Hrabstwo Calhoun)



</doc>
<doc id="2385359" url="https://pl.wikipedia.org/wiki?curid=2385359" title="Carrie Russell">
Carrie Russell

Carrie Russell (ur. 18 października 1990) – jamajska lekkoatletka specjalizująca się w biegach sprinterskich, a następnie bobsleistka. 
Życiorys.
Lekkoatletyka.
W 2006 zdobyła dwa brązowe medale (w biegu na 100 metrów oraz sztafecie 4 x 100 metrów) podczas mistrzostw świata juniorów. Złota medalistka uniwersjady w 2011. W 2013 zdobyła złoto mistrzostw świata w sztafecie 4 x 100 metrów. Srebrna medalistka IAAF World Relays (2014). Stawała na podium CARIFTA Games.
Rekordy życiowe: bieg na 100 metrów – 10,98 (29 sierpnia 2013, Zurych); bieg na 200 metrów – 22,62 (8 września 2013, Rieti). 
Bobsleje.
W listopadzie 2016 zadebiutowała w zawodach międzynarodowych w bobslejowych dwójkach. W styczniu 2017, wspólnie z Jazmine Fenlator-Victorian, w konkurencji tej po raz pierwszy stanęła na podium Pucharu Północnoamerykańskiego (North American Cup). 9 grudnia 2017, także z Fenlator-Victorian, zadebiutowała w Pucharze Świata, zajmując w Winterbergu 7. pozycję w rywalizacji kobiecych dwójek.

</doc>
<doc id="2385362" url="https://pl.wikipedia.org/wiki?curid=2385362" title="Port lotniczy Summit">
Port lotniczy Summit

Port lotniczy Summit (IATA: EVY, ICAO: KEVY) – port lotniczy położony w Middletown, w stanie Delaware, w Stanach Zjednoczonych.

</doc>
<doc id="2385367" url="https://pl.wikipedia.org/wiki?curid=2385367" title="Port lotniczy Hrabstwo Sussex">
Port lotniczy Hrabstwo Sussex

Port lotniczy Hrabstwo Sussex (IATA: GED, ICAO: KGED) – port lotniczy położony w Georgetown, w stanie Delaware, w Stanach Zjednoczonych.

</doc>
<doc id="2385371" url="https://pl.wikipedia.org/wiki?curid=2385371" title="Elie Ferzli">
Elie Ferzli

Elie Nadżib Ferzli (ur. 22 listopada 1949 w Zahli) – libański polityk, prawnik i dziennikarz, prawosławny chrześcijanin. W 1991 r. został mianowany deputowanym libańskiego parlamentu z okręgu Zahla. Był wybierany również w wyborach patrlamentarnych w latach 1992, 1996 oraz 2000, reprezentując okręg Zachodnie Bekaa-Raszaja. W latach 1992–2004 pełnił funkcję wiceprzewodniczącego Zgromadzenia Narodowego. W 2004 r. wszedł w skład rządu Omara Karamiego jako minister informacji.

</doc>
<doc id="2385375" url="https://pl.wikipedia.org/wiki?curid=2385375" title="Albumy numer jeden w roku 1970 (USA)">
Albumy numer jeden w roku 1970 (USA)

Lista najlepiej sprzedających się albumów w Stanach Zjednoczonych w 1970 tworzona przez magazyn Billboard na podstawie Billboard 200.

</doc>
<doc id="2385386" url="https://pl.wikipedia.org/wiki?curid=2385386" title="Marcel Lomnický">
Marcel Lomnický

Marcel Lomnický (ur. 6 lipca 1987 w Nitrze) – słowacki lekkoatleta specjalizujący się w rzucie młotem.
W 2004 odpadł w eliminacjach mistrzostw świata juniorów, a rok później był ósmy na juniorskich mistrzostwach Europy. Ustanawiając rekord Słowacji juniorów zdobył w Pekinie brąz mistrzostw świata juniorów (2006). Na mistrzostwach Europy do lat 23 w 2007 był trzeci, a na imprezie tej rangi dwa lata później zajął szóstą lokatę. Ósmy młociarz uniwersjady (2009). Nie udało mu się awansować do finału mistrzostw Europy w Barcelonie. Wicemistrz uniwersjady w Shenzhen w 2011. Złoty medalista (w drużynie) igrzysk europejskich (2015) – indywidualnie zwyciężył w rzucie młotem z wynikiem 75,41. Piąty zawodnik konkursu olimpijskiego w Rio de Janeiro (2016). Medalista mistrzostw Słowacji oraz mistrzostw NCAA.
Jego siostra – Nikola także uprawia rzut młotem.

</doc>
<doc id="2385397" url="https://pl.wikipedia.org/wiki?curid=2385397" title="Albumy numer jeden w roku 1971 (USA)">
Albumy numer jeden w roku 1971 (USA)

Lista najlepiej sprzedających się albumów w Stanach Zjednoczonych w 1971 tworzona przez magazyn Billboard na podstawie Billboard 200.

</doc>
<doc id="2385401" url="https://pl.wikipedia.org/wiki?curid=2385401" title="Port lotniczy Charleston">
Port lotniczy Charleston

Port lotniczy Charleston (IATA: CHS, ICAO: KCHS) – port lotniczy położony w North Charleston, w stanie Karolina Południowa, w Stanach Zjednoczonych.

</doc>
<doc id="2385406" url="https://pl.wikipedia.org/wiki?curid=2385406" title="Marie-Claire Alain">
Marie-Claire Alain

Marie-Claire Geneviève Alain (ur. 10 sierpnia 1926 w Saint-Germain-en-Laye, zm. 26 lutego 2013 w Le Pecq) – francuska organistka, pedagog, znana z obszernego dorobku nagrań płytowych.
Życiorys.
Urodziła się w muzycznej rodzinie. Jej ojciec, Albert Alain był organistą i kompozytorem, podobnie jak jej bracia Jehan i Olivier. Studiowała w Konserwatorium Paryskim w klasie organów Marcela Dupré, gdzie uzyskała 4 pierwsze nagrody.
W 1980 została laureatką prestiżowej duńskiej Nagrody Fundacji Muzycznej Léonie Sonning.
Dorobek płytowy.
Trzykrotnie nagrała wszystkie dzieła Bacha, a także komplety dzieł wielu innych kompozytorów organowych. Jej dorobek to ponad 260 płyt.
Uczniowie.
Wśród jej uczniów znajdują się m.in.: George C. Baker, Diane Bish, Guy Bovet, James David Christie, Monique Gendron, Gerre Hancock, Marcus Huxley, Wolfgang Karius, Jon Laukvik, Michael Matthes, Helga Schauerte, Daniel Roth, Wolfgang Rübsam, Dong-ill Shin, Marina Tchebourkina, Thomas Trotter, Fritz Werner.

</doc>
<doc id="2385408" url="https://pl.wikipedia.org/wiki?curid=2385408" title="Austria na Mistrzostwach Świata w Lekkoatletyce 2011">
Austria na Mistrzostwach Świata w Lekkoatletyce 2011

Austria na Mistrzostwach Świata w Lekkoatletyce 2011 – reprezentacja Austrii podczas czempionatu w Daegu liczyła 4 zawodników.

</doc>
<doc id="2385410" url="https://pl.wikipedia.org/wiki?curid=2385410" title="Roman Bogucki">
Roman Bogucki

Roman Bogucki pseud. "Suchy", "Roman" (ur. 24 grudnia 1904 w Warszawie, zm. 14 lutego 1943 tamże) – działacz komunistyczny, oficer GL.
Życiorys.
Studiował na Wydziale Pedagogicznym Uniwersytetu Warszawskiego, jednak w 1926 za radykalne poglądy został usunięty z uczelni i powołany do wojska. Służył w 44 pułku piechoty Strzelców Kresowych w Równem, gdzie otrzymał stopień podporucznika. W 1927 wstąpił do KPP. Wkrótce za działalność komunistyczną został zwolniony z wojska i przeniósł się na Wołyń, gdzie był nauczycielem.
W 1934 wrócił do Warszawy i otrzymał posadę w Szkole Robotniczej Towarzystwa Przyjaciół Dzieci. Nadal działał w KPP, za co był kilkakrotnie aresztowany i więziony. W 1940 był współzałożycielem Stowarzyszenia Przyjaciół ZSRR. Członek PPR od momentu jej powstania. Skierowany do pracy w warszawskim sztabie GL jako instruktor wojskowy, prowadził wykłady i ćwiczenia w szkole GL w Chylicach pod Warszawą, gdzie przygotowywano żołnierzy pierwszego oddziału partyzanckiego GL. Od połowy 1942 członek warszawskiego sztabu GL. Niedługo potem wszedł w skład spec-grupy Sztabu Głównego GL i brał udział w akcjach bojowych. 24 października 1942 na czele trzyosobowej grupy dokonał zamachu na przeznaczoną dla Niemców kawiarnię Café Club, wrzucając do lokalu wiązkę granatów. Od jesieni 1942 był kierownikiem centralnej „techniki” GL. 14 lutego 1943 został osaczony przez hitlerowców w restauracji na Starym Mieście. Początkowo ostrzeliwał się, a kiedy stwierdził, że sytuacja jest bez wyjścia, popełnił samobójstwo.
Został pochowany na cmentarzu Wojskowym na Powązkach w Warszawie (kwatera 6B-9-19).
Upamiętnienie.
Od 24 listopada 1961 do 18 czerwca 1998 ulica w Warszawie na terenie dzielnicy Żoliborz nosiła nazwę ulicy Romana Boguckiego. Obecnie jest to ulica imienia Witolda Lutosławskiego.

</doc>
<doc id="2385415" url="https://pl.wikipedia.org/wiki?curid=2385415" title="Barnaba (Stawrowuniotis)">
Barnaba (Stawrowuniotis)

Barnaba, nazwisko świeckie Stawrowuniotis (ur. 10 stycznia 1958 w Limassol) – cypryjski biskup prawosławny.
Życiorys.
W 1980 ukończył studia teologiczne na uniwersytecie w Salonikach. W roku następnym wstąpił do klasztoru Stawrowouni. Tam też w 1983 złożył wieczyste śluby mnisze, po czym przyjął święcenia diakońskie. W 1985 został wyświęcony na kapłana.
21 lipca 2007, na mocy wydanej dzień wcześniej decyzji zjazdu duchowieństwa i świeckich, został konsekrowany na ordynariusza eparchii Trimithous.

</doc>
<doc id="2385416" url="https://pl.wikipedia.org/wiki?curid=2385416" title="Janowski (herb szlachecki)">
Janowski (herb szlachecki)

Janowski (Janewitz, Jannewitz, Janwicz, Bawola Głowa odmienny, Wieniawa odmienny) − kaszubski herb szlachecki, według Przemysława Pragerta odmiana herbu Wieniawa bądź Bawola Głowa.
Opis herbu.
Herb znany przynajmniej w czterech wariantach. Opisy z wykorzystaniem zasad blazonowania, zaproponowanych przez Alfreda Znamierowskiego:
Janowski I (Janewitz, Jannewitz, Janwicz, Bawola Głowa odmienny, Wieniawa odmienny): "W polu czerwonym głowa bawola czarna, z pierścieniem złotym (także srebrnym) w nozdrzach. Klejnot: nad hełmem bez korony pięć piór cietrzewich (bądź czaplich) czarnych: trzy z prawej, dwa z lewej. Labry czarne, podbite czerwienią (bądź odwrotnie)."
Janowski Ia (Janewitz, Jannewitz, Janwicz, Janwitz, Bawola Głowa odmienny, albo Wieniawa odmienny): Pole błękitne, pierścień srebrny, w klejnocie ogon koguci czarny (po pięć piór na stronę), labry podbite błękitnym.
Janowski Ib (Janewitz, Jannewitz, Jannewitz, Jannewyz, Janwicz, Janwitz, Bawola Głowa odmienny albo Wieniawa odmienny): Pole srebrne, klejnot w koronie, która dodatkowo na zawoju czarno-srebrnym, klejnotem jest ogon cietrzewi czarny.
Janowski Ic (Jannewitz): Barwy nieznane, godłem jest głowa bawola w prawo, z szyją, wychodząca z lewej strony tarczy, z wywieszonym językiem. Klejnot w koronie: pióra prawdopodobnie czaple, trzy z prawej, dwa z lewej.
Najwcześniejsze wzmianki.
Wariant podstawowy najwcześniej pojawił się na mapie Pomorza Lubinusa z 1618 (ale bez barw i w klejnocie trzy pióra strusie). Herb ten wymieniają także Bagmihl ("Pommersches Wappenbuch"), Ledebur ("Adelslexikon der preussichen Monarchie von...") oraz "Nowy Siebmacher". Wariant Ia znany jest "Siebmacherowi" i Bagmihlowi, wariant Ib przytacza Dzięcielski ("Rodzina von Jannewitz"), zaś Ic ∼ Bagmihl (jest to wizerunek z pieczęci Paula Jannewitza z 1574).
Rodzina Janowskich.
Istniało ponad dwadzieścia rodzin szlacheckich tego nazwiska, z czego kilka na Pomorzu i Kaszubach. Herbu własnego z głową bawołu używała rodzina Janowskich z ziemi lęborskiej, wywodząca się ze wsi Janowice. Protoplastą rodu mógł być wzmiankowany w 1284 Stefan z Jenowic. Kolejne wzmianki o członkach rodu pochodzą z lat 1286 (Cotzat von Janevitz), 1300 (Jaśko z Janowic), 1354 (Wierzchosław i Jaśko z Janowic w Kębłowie), 1398 (we wsi Janowiczki). Potwierdzenie lenna na Janowice i Janowiczki otrzymywali członkowie rodziny w latach 1516, 1528, 1543, 1548, 1575, 1601. Heinrich von Jannewitz i Mathias von Jannewitz założyli w XV dwie linie rodu. Wnukiem pierwszego był Paul von Jannewitz, radca księcia Brunszwiku. Otrzymał on wraz z kuzynem Clausem potwierdzenie lenna na Janowicach i Janowiczkach w 1528. Marcus von Jannewitz (zm. przed 1587), syn Paula był starostą lęborskim 1556, 1564 oraz admirałem w służbie duńskiej. Jego potomkami byli: Paul von Jannewitz (ur. ok. 1540), ławnik ziemski lęborski, Ewald von Jannewitz (ur. ok. 1570), ławnik lęborski w 1604, Ewald Friedrich von Jannewitz (ok. 1640-1702), major w służbie polskiej, marszałek sejmiku ziemskiego w Lęborku w 1681, poseł na sejmy w latach 1672-1699, ostatni właściciel Janowic. Wśród potomków tej linii jest też Georg von Jannewitz (zm. ok. 1700), regent grodzki i pisarz sądu ziemskiego lęborsko-bytowskiego w 1683-94. Jednym z synów admirała Marcusa był Jozue von Jannewitz (zm. 1603), właściciel działów we wsiach: Bolszewo, Robakowo, Zbychowo, Ustarbowo, ławnik ziemski pucki w 1576-78, sędzia ziemski pucki w 1578-99. Jozue, nabywając Bolszewo, założył nowy ośrodek gniazdowy rodziny, zaś jej linia tutaj osiadła, używała czasem nazwiska podwójnego Janowic-Bolszewski albo tylko Bolszewski. Przedstawiciele linii bolszewskiej to m.in. ławnicy puccy: Marcus III von Jannewitz (w latach 1610-14), Kacper Ernest (w latach 1624-27), Ewald (w roku 1652), Jan Fryderyk (w latach 1676-1704). Z linii pochodzącej od Mathiasa zachowały się wzmianki o Janie Fryderyku (1725-1808), dziedzicu we wsiach: Bolszewo, Donimierz, Gościno, Robakowo, Orle, Zielony Dwór oraz Lewino, a także o jego synach: Ewaldzie Bogislawie (1753-1827), pułkowniku pruskim, Michaelu Ernście (1752-1826), dziedzicu wymienionych włości, Christopherze Ludwigu (1756-1819), wojskowym. Synowie ci byli ostatnimi przedstawicielami męskimi tej rodziny. Ostatnia z rodu była córka Michaela Ernsta, Charlotta Ernstina Johanna Abigail von Jannewitz (1794-1844). Polscy heraldycy nie znają tej rodziny, być może celowo pomijają ich ze względu na szerzenie przez nich protestantyzmu (sędzia Jozue był jego gorącym zwolennikiem i krzewił go kontrowersyjnymi jak na owe czasy metodami).
Herbowni.
Janowski (Janevitz, Janewitz, Jannewitz, Janowic, Janowicz, Janowsky, Janwic, Janwicz, Janwitz, Jenowitz, błędnie Jankowski, Janownicki). Jedna linia używała czasami nazwiska odmiejscowego Bolszewski.
Rodzinie tej przypisywano też podobny herb, zwany Bawola Głowa, a także Wieniawę (ten drugi bezzasadnie). Istnieli też na Pomorzu inni Janowscy, używający herbów Janowski II (Prawdzic odmienny) i Janowski III.

</doc>
<doc id="2385418" url="https://pl.wikipedia.org/wiki?curid=2385418" title="Samuel Honrubia">
Samuel Honrubia

Samuel Honrubia (ur. 5 lipca 1986 roku w Béziers), francuski piłkarz ręczny, reprezentant kraju, lewoskrzydłowy. Obecnie występuje w Division 1, w drużynie Paris Saint-Germain Handball.
W 2011 r. został mistrzem Świata. Turniej odbywał się w Szwecji.

</doc>
<doc id="2385422" url="https://pl.wikipedia.org/wiki?curid=2385422" title="Port lotniczy Columbia">
Port lotniczy Columbia

Port lotniczy Columbia (IATA: CAE, ICAO: KCAE) – port lotniczy położony w Columbii, w stanie Karolina Południowa, w Stanach Zjednoczonych.

</doc>
<doc id="2385424" url="https://pl.wikipedia.org/wiki?curid=2385424" title="Trawel Fly">
Trawel Fly

Trawel Fly – włoska linia lotnicza z siedzibą w Orio al Serio. 
Kierunki lotów.
Trawel Fly wykonuje loty do następujących portów lotniczych (stan na sierpień 2011):
Flota.
Flota Trawel Fly składa się z następujących samolotów (stan na sierpień 2011):

</doc>
<doc id="2385432" url="https://pl.wikipedia.org/wiki?curid=2385432" title="Chorwacja na Mistrzostwach Świata w Lekkoatletyce 2011">
Chorwacja na Mistrzostwach Świata w Lekkoatletyce 2011

Chorwacja na Mistrzostwach Świata w Lekkoatletyce 2011 była reprezentowana przez 6 zawodników – 3 kobiety i 3 mężczyzn. Chorwacki Związek Lekkoatletyczny ostateczny skład reprezentacji ogłosił 5 sierpnia 2011 roku w Zagrzebiu, niespełna tydzień po zakończeniu mistrzostw kraju, które były jednymi z ostatnich zawodów, na jakich chorwaccy lekkoatleci mogli uzyskać kwalifikację na mistrzostwa świata.

</doc>
<doc id="2385439" url="https://pl.wikipedia.org/wiki?curid=2385439" title="Andreas Krasas">
Andreas Krasas

Andreas Krasas (gr. Ανδρέας Κρασσάς; ur. 7 grudnia 1990 w Larnace) – cypryjski judoka, złoty medalista igrzysk małych państw Europy w 2011 w wadze półlekkiej. Występował m.in. na MŚ 2010 (65. pozycja w wadze półlekkiej) oraz ME Juniorów w 2009 (7. pozycja w wadze ekstralekkiej).
Posiada czarny pas w judo. Trenuje od 2005 roku.

</doc>
<doc id="2385444" url="https://pl.wikipedia.org/wiki?curid=2385444" title="Albumy numer jeden w roku 1972 (USA)">
Albumy numer jeden w roku 1972 (USA)

Lista najlepiej sprzedających się albumów w Stanach Zjednoczonych w 1972 tworzona przez magazyn Billboard na podstawie Billboard 200.

</doc>
<doc id="2385446" url="https://pl.wikipedia.org/wiki?curid=2385446" title="Radiografia">
Radiografia



</doc>
<doc id="2385449" url="https://pl.wikipedia.org/wiki?curid=2385449" title="AXN Sci Fi">
AXN Sci Fi



</doc>
<doc id="2385450" url="https://pl.wikipedia.org/wiki?curid=2385450" title="Kirsty Balfour">
Kirsty Balfour

Kirsty Balfour (ur. 21 lutego 1984 r. w Edynburgu) – brytyjska pływaczka, specjalizująca się w stylu klasycznym, medalistka mistrzostw Świata i Europy.
7 grudnia 2008 r. zdecydowała się zakończyć karierę pływacką.

</doc>
<doc id="2385455" url="https://pl.wikipedia.org/wiki?curid=2385455" title="Port lotniczy Bangor">
Port lotniczy Bangor

Port lotniczy Bangor (IATA: BGR, ICAO: KBGR) – port lotniczy położony w Bangor, w stanie Maine, w Stanach Zjednoczonych.

</doc>
<doc id="2385458" url="https://pl.wikipedia.org/wiki?curid=2385458" title="Diane Bish">
Diane Bish

Diane Joyce Bish (ur. 25 maja 1941 w Wichita) – amerykańska organistka i kompozytorka; producent programu telewizyjnego "Joy of Music".
Życiorys.
Gry na organach uczyła się pod kierunkiem Dorothy Addy i Mildred Andrews. Następnie otrzymała stypendium Fulbrighta oraz stypendium rządu Francji na studia w Amsterdamie, gdzie jej nauczycielem był Gustav Leonhardt; oraz w Paryżu pod kierunkiem Nadii Boulanger i Marie-Claire Alain.
Na początku lat 70. została organistką Coral Ridge Presbyterian Church w Fort Lauderdale na Florydzie, gdzie zaprojektowała 117-głosowe organy zbudowane przez firmę Fratelli Ruffatti. Na początku lat 80. zaczęła prowadzić cotygodniowy program telewizyjny "Joy of Music". Wraz z ekipą tego programu odwiedziła wiele miejsc na całym świecie, gdzie grała na znanych instrumentach. Do 2009 roku wyprodukowano ponad 500 odcinków
Dyskografia.
Nagrała ponad 30 płyt na wielu znanych organach, np. w Haarlem, Canterbury, Paryżu.
Twórczość.
Jest autorem 7 książek i licznych kompozycji organowych, m.in.:

</doc>
<doc id="2385464" url="https://pl.wikipedia.org/wiki?curid=2385464" title="Port lotniczy Hrabstwo Hancock-Bar Harbor">
Port lotniczy Hrabstwo Hancock-Bar Harbor

Port lotniczy Hrabstwo Hancock-Bar Harbor (IATA: BHB, ICAO: KBHB) – port lotniczy położony w Trenton, w stanie Maine, w Stanach Zjednoczonych.

</doc>
<doc id="2385467" url="https://pl.wikipedia.org/wiki?curid=2385467" title="Nektariusz (Spyrou)">
Nektariusz (Spyrou)

Nektariusz, nazwisko świeckie Spyrou (ur. 15 stycznia 1969 w Larnace) – cypryjski biskup prawosławny.
Życiorys.
Ukończył studia teologiczne na uniwersytecie w Salonikach. W 1996 został wyświęcony na diakona przez metropolitę Kition Chryzostoma. W tym samym roku złożył wieczyste śluby mnisze w klasztorze św. Jerzego w Mawrowounio. Dwa lata później w tymże klasztorze został wyświęcony na hieromnicha przez tego samego hierarchę.
W 2005 wyjechał do Londynu na studia podyplomowe. Przez dwa kolejne lata był proboszczem etnicznie greckiej parafii przy katedrze Krzyża Świętego i św. Michała Archanioła w Londynie. W 2005 arcybiskup Tiatyry (zwierzchnik struktur Patriarchatu Konstantynopolitańskiego w Wielkiej Brytanii) Grzegorz nadał mu godność archimandryty.
W 2008 wrócił na Cypr. We wrześniu tego roku, dzięki rekomendacji metropolity Pafos Jerzego został wybrany przez Święty Synod na biskupa Arsinoe. 14 września 2008 przyjął chirotonię biskupią.
W czerwcu 2016 r. był członkiem delegacji Kościoła Cypru na Święty i Wielki Sobór Kościoła Prawosławnego.
30 lipca 2019 r. został ordynariuszem metropolii Kition.

</doc>
<doc id="2385469" url="https://pl.wikipedia.org/wiki?curid=2385469" title="Stanisław Dąbrowski (komunista)">
Stanisław Dąbrowski (komunista)

Stanisław Dąbrowski ps. „Brzoza”, „Stasiek”, „Witold” (ur. 20 kwietnia 1899 w Mińsku Mazowieckim, zm. 2 maja 1964 w Warszawie) – działacz komunistyczny, organizator PPR i GL w Okręgu Warszawa-Prawa Podmiejska, major Armii Ludowej i sekretarz okręgowy PPR w Siedlcach.
Życiorys.
Od 1915 pracował w fabryce K. Rudzki i S-ka w Mińsku Mazowieckim, w latach 1919–1922 służył w wojsku. W 1923 wstąpił do KPP, był aktywistą Związku Zawodowego Metalowców w Mińsku Maz. W 1923 wstąpił do Komunistycznej Partii Robotniczej Polski, rok później założył zakładową komórkę partyjną oraz sekretarzem Komitetu Miejskiego (KM) Komunistycznej Partii Polski, a od 1926 sekretarzem Komitetu Dzielnicowego (KD) i członek Komitetu Okręgowego (KO) Warszawa-Prawa Podmiejska. W 1927 za działalność wywrotową został zwolniony z pracy, w tym samym roku został radnym miejskim z ramienia Jedności Robotniczej. Organizował komitety bezrobotnych, w 1931 zorganizował marsz głodnych. 25 kwietnia 1931 został aresztowany za kolportaż nielegalnej prasy i osadzony w areszcie na ulicy Daniłłowiczowskiej w Warszawie, 1 lutego 1932 skazany przez Sąd Okręgowy (SO) w Warszawie na 2 lata więzienia. 22 maja wyszedł na wolność uniewinniony przez sąd apelacyjny. Ponownie aresztowany w 1935 w Ostrowi Mazowieckiej za agitację komunistyczną, wypuszczony po roku. W 1937 został sekretarzem Komitetu Okręgowego KPP w Łomży, ponownie aresztowany za organizację demonstracji robotniczej do wybuchu wojny w 1939 odsiadywał karę w więzieniach w Łomży i Płocku. Po wydostaniu się z więzienia w Płocku we wrześniu 1939 przeszedł na tereny zajęte przez ZSRR i włączył się w organizowanie komunistycznego aparatu administracyjnego; m.in. przez pewien czas był zastępcą burmistrza Łomży.
Po wybuchu wojny niemiecko-sowieckiej w czerwcu 1941 rozpoczął działalność konspiracyjną na Podlasiu i okolicach Mińska Mazowieckiego. Na początku 1942 wraz z innym działaczem komunistycznym, Władysławem Skowrońskim „Młotem”, zaczął tworzyć na tym terenie komórki PPR i GL. Był współtwórcą dowództwa powiatowego GL, Komitetu Powiatowego PPR i oddziału partyzanckiego GL, w skład którego wszedł i brał udział w akcjach bojowych. Od początku 1943 był sekretarzem PPR Okręgu Siedlce. Współpracował z garnizonami i placówkami Batalionów Chłopskich i Armii Krajowej. M.in. wspólnie z plutonem AK Jana Korzeniowskiego zaatakował posterunek żandarmerii w Broszkowie (zginęło 2 żandarmów, a 2 innych zostało rannych); całością sił dowodził „Brzoza”. Okresowo dowodził oddziałem partyzanckim GL, Gestapo wyznaczyło nagrodę za schwytanie Stanisława Dąbrowskiego w wysokości 100 tysięcy marek. Organizował oddziały Gwardii Ludowej pod dowództwem Piotra Finansowa "Piotra" i Jana Nalazka "Waśka". Od grudnia 1942 do czerwca 1943 był sekretarzem KO PPR w Siedlcach, następnie członkiem sztabu GL Warszawa-Miasto, a następnie sekretarzem Podokręgu Siedlce. 25 września 1943 awansowany do stopnia porucznika zaangażował się w organizowanie oddziału partyzanckiego GL-AL im. Juliusza Słowackiego, a następnie oddziału im. Feliksa Dzierżyńskiego. Razem z Armią Czerwoną wkroczył do Siedlec jako organizator władzy ludowej, powierzono mu funkcję sekretarza Komitetu Powiatowego PPR. Od sierpnia 1944 pełnił taką samą funkcję w Mińsku Mazowieckim, miesiąc później został członkiem pierwszej egzekutywy Komitetu Wojewódzkiego PPR na wyzwolone powiaty województwa warszawskiego oraz członkiem Wojewódzkiej Rady Narodowej.
W grudniu 1945 był delegatem na I Zjazd PPR, a w 1948 na Zjazd Zjednoczeniowy PPR i PPS. Od 1949 sekretarz Komitetu Powiatowego PPR w Ostrowi Mazowieckiej, a od 1950 sekretarz Komitetu Zakładowego PPR w Fabryce Urządzeń Dźwigowych w Mińsku Mazowieckim. W 1956 ze względu a postępującą chorobę przeszedł na emeryturę. Został pochowany na Cmentarzu Wojskowym na Powązkach (kw. 2C-9-16).
Odznaczenia.
Został odznaczony m.in.

</doc>
<doc id="2385477" url="https://pl.wikipedia.org/wiki?curid=2385477" title="Stanisław Dąbrowski (1899-1964)">
Stanisław Dąbrowski (1899-1964)



</doc>
<doc id="2385480" url="https://pl.wikipedia.org/wiki?curid=2385480" title="Albumy numer jeden w roku 1973 (USA)">
Albumy numer jeden w roku 1973 (USA)

Lista najlepiej sprzedających się albumów w Stanach Zjednoczonych w 1973 tworzona przez magazyn Billboard na podstawie Billboard 200.

</doc>
<doc id="2385484" url="https://pl.wikipedia.org/wiki?curid=2385484" title="Port lotniczy Golden Triangle">
Port lotniczy Golden Triangle

Port lotniczy Golden Triangle (IATA: GTR, ICAO: KGTR) – port lotniczy położony w Golden Triangle (Missisipi), w stanie Missisipi, w Stanach Zjednoczonych.

</doc>
<doc id="2385485" url="https://pl.wikipedia.org/wiki?curid=2385485" title="Janowski II">
Janowski II

Janowski II "(Prawdzic odmienny)" – kaszubski herb szlachecki, według Przemysława Pragerta odmiana herbu Prawdzic.
Opis herbu.
Herb znany przynajmniej w trzech wariantach. Opisy z wykorzystaniem zasad blazonowania, zaproponowanych przez Alfreda Znamierowskiego:
Janowski II "(Prawdzic odmienny)": "W polu błękitnym mur czerwony, zza którego pół lwa złotego, wspiętego. Klejnot: nad hełmem w koronie skrzydło czarne w lewo, przeszyte strzałą złotą w lewo. Labry błękitne, podbite złotem."
Janowski IIa "(Prawdzic odmienny albo Zaremba odmienny)": Na murze są trzy owale (kamienie) złote (2 i 1), w klejnocie trzy pióra strusie.
Janowski IIb "(Prawdzic odmienny)": Na murze trzy romby (kamienie) złote (2 i 1), lew kroczący, mur z trzema blankami, w klejnocie trzy pióra strusie.
Najwcześniejsze wzmianki.
Herb znany z pieczęci z Michała Janowskiego z 1699 (wariant podstawowy), Karola Janowskiego z 1722-32 (wariant IIa), Antona Josepha von Janowsky z 1802 (wariant IIb).
Rodzina Janowskich.
Istniało ponad dwadzieścia rodzin szlacheckich tego nazwiska, z czego kilka na Pomorzu i Kaszubach. Herbu własnego z lwem używali Janowscy z ziemi puckiej i mirachowskiej. Wskazówki, że Janowscy z Kaszub mogą także używać herbu z lwem dostarcza wzmianka z 18 lutego 1615, która mówi, że Stephanus Janowski (Prawdzic) wstawił się za uwięzionymi w Gdańsku Radzickim, Rogowskim i Czermtwskim (Czerniewskim?). Kolejnym członkiem rodziny mógł być Stanisław Janowski w Nieżywięciu, wzmiankowany w 1628. Od połowy XVII wieku rodzina notowana w powiecie mirachowskim. Przedstawicielami na tym terenie byli: Kazimierz Janowski (zm. 1689), wójt dóbr klasztornych Kartuzów w 1670-89, dzierżawca w Sławkach, właściciel działu w Puzdrowie (od 1684), jego synowie: Michał Kazimierz (zm. 1724), dziedzic we wsiach: Sławki, Somonino, wójt klasztorny kartuski, starosta biskupi w Chełmie Gdańskim, Tomasz (zm. po 1725), dzierżawca wsi Wielgie, Karol Ignacy (zm. 1733), proboszcz lignowski w 1716-33, dziekan gniewski od 1720. Syn Michała Kazimierza, Antoni Franciszek (zm. 1762), właściciel w Kłaninie, jego synowie: Jan Krzysztof (zm. 1802), Karol Michał (zm. 1788). Ostatnim Janowskim w Kłaninie był Ignacy Ksawery Jan (zm. 1817), syn Karola, bratanek Jana. Istnieje hipoteza, postawiona przez badacza dziejów Janowskich, Siegfrieda Johanna von Janowski, że Janowscy herbu Prawdzic odmienny są katolicką gałęzią Janowskich herbu Bawola Głowa odmienny. Przeczyć tej tezie może zupełna odmienność herbów obu rodzin.
Herbowni.
Janowski (Janowsky).
Istnieli też na Pomorzu inni Janowscy, używający herbów Janowski i Janowski III.

</doc>
<doc id="2385491" url="https://pl.wikipedia.org/wiki?curid=2385491" title="Porfiry (Mahairiotis)">
Porfiry (Mahairiotis)

Porfiry, nazwisko świeckie Mahairiotis (ur. 16 kwietnia 1966 w Pera Orinis) – cypryjski biskup prawosławny.
Życiorys.
W 1984 ukończył liceum w Strowolos, następnie odbył dwuletnią służbę wojskową. W 1990 ukończył na uniwersytecie w Atenach studia na kierunku archeologia. Następnie do 1994 studiował teologię na uniwersytecie w Salonikach. Po powrocie na Cypr podjął pracę wykładowcy w seminarium duchownym św. Barnaby w Nikozji. We wrześniu 1995 wstąpił do klasztoru Machaira. 15 sierpnia 1998 metropolita Konstancji Bazyli wyświęcił go na diakona.
W 1999, gdy dotychczasowy przełożony klasztoru Machaira Atanazy (Nikolaou) został wybrany na metropolitę Limassol, hierodiakon Porfiry przeniósł się razem z nim do Limassol i prowadził odtąd pracę duszpasterską w różnych cerkwiach w tym mieście. W 1999 został wyświęcony na kapłana, zaś w 2000 otrzymał godność archimandryty.
5 października 2007, z rekomendacji arcybiskupa Nowej Justyniany i całego Cypru Chryzostoma II, został jego biskupem pomocniczym z tytułem biskupa Neapolis. Jego chirotonia biskupa miała miejsce 27 października tego samego roku. Biskup Porfiry jest oficjalnym przedstawicielem Cypryjskiego Kościoła Prawosławnego przy instytucjach Unii Europejskiej.

</doc>
<doc id="2385496" url="https://pl.wikipedia.org/wiki?curid=2385496" title="Port lotniczy Gulfport-Biloxi">
Port lotniczy Gulfport-Biloxi

Port lotniczy Gulfport-Biloxi (IATA: GPT, ICAO: KGPT) – port lotniczy położony w Gulfport, w stanie Missisipi, w Stanach Zjednoczonych.

</doc>
<doc id="2385500" url="https://pl.wikipedia.org/wiki?curid=2385500" title="World Extreme Cagefighting">
World Extreme Cagefighting

World Extreme Cagefighting (WEC) − nieistniejąca już amerykańska organizacja mieszanych sztuk walki (MMA). Właścicielem WEC była amerykańska korporacja Zuffa. W 2011 roku World Extreme Cagefighting zostało wchłonięte przez Ultimate Fighting Championship.
Historia.
Organizacja wystartowała po raz pierwszy w 2001 roku. Założycielami byli Scott Adams i Reed Harris. W latach 2001-2006 głównym miejscem organizowania gal było Lemoore w Kalifornii. Gale były transmitowane przez telewizję HDNet.
W grudniu 2006 roku amerykańska korporacja Zuffa (właściciele m.in. UFC) kupiła World Extreme Cagefighting. Po wykupieniu organizacja kontynuowała swoją pracę (w przeciwieństwie do japońskiego PRIDE FC, który w ciągu roku został kupiony i rozwiązany).
Nowi właściciele wprowadzili szereg zmian w WEC, m.in. zastąpienie wcześniejszej klatki na oktagon z UFC. Zrezygnowano z kategorii ciężkiej i superciężkiej. Głównymi kategoriami wagowymi była kogucia, piórkowa, średnia, półśrednia oraz półciężka. Została także zmieniona lokalizacja gal z Lemoore na Las Vegas w Nevadzie.
W 2008 roku zlikwidowano dywizje średnią oraz półciężką, a w 2009 roku półśrednią, przenosząc jej zawodników do UFC i zastępując wagą muszą.
24 kwietnia 2010 roku gale WEC przeszły całkowicie na odbiór i płatność pay-par view.
28 października 2010 roku prezydent UFC Dana White zapowiedział połączenie World Extreme Cagefighting z Ultimate Fighting Championship.
Równy rok później Dana White potwierdził wchłonięcie WEC przez UFC. Wszyscy zawodnicy posiadający ważny kontrakt z WEC zostali automatycznie przeniesieni do UFC, a mistrzowie poszczególnych kategorii zostali mistrzami UFC. Jedynym Polakiem, mającym okazję walczyć w amerykańskiej organizacji, był Maciej Jewtuszko, który zanotował tamże jeden zwycięski pojedynek, po czym został przeniesiony do UFC. W WEC występowali również mający polskie korzenie Chris Horodecki oraz Bart Palaszewski.
Zasady.
Zasady i reguły były taki same co w UFC (po wykupieniu WEC przez ZUFFA – właściciela UFC)
Sposoby wyłonienia zwycięzcy:
Akcje zabronione:
Kategorie wagowe.
Początkowo od 2001 do 2006 obowiązywał podział na 8 kategorii:
W latach 2009-2011 funkcjonowały 4 kategorie:

</doc>
<doc id="2385506" url="https://pl.wikipedia.org/wiki?curid=2385506" title="Zatoki szczękowe">
Zatoki szczękowe



</doc>
<doc id="2385510" url="https://pl.wikipedia.org/wiki?curid=2385510" title="Wafaa Dika Hamze">
Wafaa Dika Hamze

Wafaa Dika Hamze, Wafaa Diqah Hamzé (ur. w 1937 r. w Baalbek) - libańska działaczka społeczna, feministyczna i polityczna, szyitka. Ukończyła nauki rolnicze na Uniwersytecie Amerykańskim w Bejrucie. Pracowała w libańskim ministerstwie rolnictwa. Była też przedstawicielką FAO w Libanie. W latach 2004-2005 pełniła stanowisko sekretarza stanu ds. parlamentarnych w rządzie Omara Karamiego. Wafaa Dika Hamze i Leila as-Sulh Hamade były pierwszymi kobietami, będącymi członkami rady ministrów Republiki Libańskiej.

</doc>
<doc id="2385512" url="https://pl.wikipedia.org/wiki?curid=2385512" title="Albumy numer jeden w roku 1974 (USA)">
Albumy numer jeden w roku 1974 (USA)

Lista najlepiej sprzedających się albumów w Stanach Zjednoczonych w 1957 tworzona przez magazyn Billboard na podstawie Billboard 200.

</doc>
<doc id="2385518" url="https://pl.wikipedia.org/wiki?curid=2385518" title="Port lotniczy Billings Logan">
Port lotniczy Billings Logan

Port lotniczy Billings Logan (IATA: BIL, ICAO: KBIL) – port lotniczy położony w Billings, w stanie Montana, w Stanach Zjednoczonych.

</doc>
<doc id="2385526" url="https://pl.wikipedia.org/wiki?curid=2385526" title="Edward Moran (1829–1901)">
Edward Moran (1829–1901)

Edward Moran (ur. 1829, zm. 1901) – amerykański malarz pochodzenia brytyjskiego.
Wyemigrował wraz z rodziną do USA w wieku 15 lat, zamieszkał w Filadelfii, gdzie nauczył się od ojca zawodu tkacza. Był następnie uczniem Jamesa Hamiltona i Paula Webera. W 1862 roku został uczniem w Royal Academy of Arts w Londynie. W późniejszym okresie założył pracownię w Nowym Jorku (1872), a od 1877 roku przez wiele lat żył w Paryżu. W swej twórczości malarskiej zajmował się marynistyką, tworzył też obrazy poświęcone historii żeglarstwa w Ameryce. Namalował cykl obrazów obejmujący okres od czasów Leifa Erikssona do wyprawy George’a Deweya z Filipin w 1899 roku.
Jego synowie Edward Percy i Leon oraz bracia Peter i Thomas byli także uznanymi artystami.

</doc>
<doc id="2385530" url="https://pl.wikipedia.org/wiki?curid=2385530" title="Edward Moran">
Edward Moran



</doc>
<doc id="2385535" url="https://pl.wikipedia.org/wiki?curid=2385535" title="Port lotniczy Gallatin Field">
Port lotniczy Gallatin Field

Port lotniczy Gallatin Field (IATA: BZN, ICAO: KBZN) – port lotniczy położony w Belgrade, w stanie Montana, w Stanach Zjednoczonych.

</doc>
<doc id="2385536" url="https://pl.wikipedia.org/wiki?curid=2385536" title="Polsko-Rumuńska Izba Gospodarcza">
Polsko-Rumuńska Izba Gospodarcza

Polsko-Rumuńska Izba Gospodarcza (rum. "Camera de Comerţ Polono-Româna") – prywatna inicjatywa o charakterze bilateralnym, której celem jest promowanie stosunków gospodarczych i przemysłowych między Polską a Rumunią.
Izba Gospodarcza oferuje przedsiębiorcom pomoc w nawiązaniu kontaktów komercyjnych, wsparcie prawne, rozpowszechnianie informacji o możliwościach rozwoju firmy, znajdowanie potencjalnych partnerów biznesowych, jak również organizację podróży służbowych, seminariów i konferencji.
Wśród członków znajdują się główne firmy, które już utrzymują stosunki biznesowe na rynku rumuńskim.
Historia.
W okresie międzywojennym, od 1929, działała w Warszawie Polsko-Rumuńska Izba Handlowa ("Camera de Comerţ Polono-Româna"), z siedzibą przy ul. Matejki 4 (1930), w kamienicy Zofii Kiersnowskiej z 1900 przy ul. Brackiej 18 (1930-1932), następnie przy ul. Smolnej 25 (1934-1939). Skupiała 86 członków oraz utrzymywała oddział w Gdyni i kilka przedstawicielstw w Rumunii.
Siedziba.
Siedziba izby mieściła się do 2012 przy ul. Trębackiej 4.

</doc>
<doc id="2385543" url="https://pl.wikipedia.org/wiki?curid=2385543" title="Suguru Ōsako">
Suguru Ōsako

 – japoński lekkoatleta, specjalizujący się w biegach długich. 
W biegu na 10 000 metrów był ósmy na mistrzostwach świata juniorów (2010) oraz zdobył złoty medal uniwersjady (2011). Srebrny medalista igrzysk azjatyckich w Incheon (2014). Wielokrotny medalista mistrzostw Japonii.

</doc>
<doc id="2385554" url="https://pl.wikipedia.org/wiki?curid=2385554" title="Wiersz, w którym autor grzecznie, ale stanowczo uprasza liczne zastępy bliźnich, aby go w dupę pocałowali">
Wiersz, w którym autor grzecznie, ale stanowczo uprasza liczne zastępy bliźnich, aby go w dupę pocałowali

Wiersz, w którym autor grzecznie, ale stanowczo uprasza liczne zastępy bliźnich, aby go w dupę pocałowali – satyryczny wiersz Juliana Tuwima, wydany w 1937 roku.
O utworze.
Wiersz ten znany jest również pod tytułami "Absztyfikanci Grubej Berty" (od pierwszych słów wiersza) i "Całujcie mnie wszyscy w dupę" (od wersu kończącego każdą zwrotkę). Jest przede wszystkim satyrycznym opisem przedwojennego społeczeństwa polskiego, zawiera inwektywy wymierzone w poszczególne grupy społeczne, jak również konkretne osoby (np. prof. Stanisława Cywińskiego). Cechą szczególną utworu jest wzmocnienie przekazu poprzez użycie potocznego i wulgarnego słownictwa.
Utwór został wydany prywatnie w 1937 w Poznaniu przez Andrzeja Piwowarczyka (ówczesnego praktykanta w małej drukarni) w dwóch wydaniach, o nakładach odpowiednio 30 i 5 egzemplarzy.
Wykorzystanie wiersza w piosenkach.
Utwór ze względu na swój charakter oraz pewną ponadczasowość jest wykorzystywany nadal przez różnych artystów, czasami jednak ze skrótami.
Piosenki z tekstem opartym na tym wierszu wykonują między innymi:
Rzeźba „Dupa Tuwima”.
Na początku 2013 w kinie Charlie w Łodzi, w związku z obchodami Roku Juliana Tuwima, odsłonięta została nawiązująca do wiersza rzeźba „Dupa Tuwima” autorstwa grupy artystycznej B.I.E.D.A. Następnie twórcy przenieśli ją na podwórko kamienicy Jakuba Hofmana (ul. Piotrkowska 101), a w 2017 trafiła na kratę okienną galerii i kawiarni Surindustrialle mieszczącą się w podwórku kamienicy Juliusza Szulca (ul. Piotrkowska 118), co było spowodowane przeprowadzaniem remontu w poprzedniej lokalizacji. Rzeźba miała powrócić po kilku tygodniach na stare miejsce, ale została na podwórku ul. Piotrkowskiej 118.

</doc>
<doc id="2385559" url="https://pl.wikipedia.org/wiki?curid=2385559" title="Turf maze">
Turf maze

Turf maze – labirynt utworzony w ziemi lub wycięty w murawie. 
Tego typu labirynty tworzone były co najmniej od XII wieku. Były popularne m.in. w Anglii. Znajdowały się zazwyczaj na łące lub placu jarmarcznym przeznaczonym do zabaw i uroczystości. Jednym z zastosowań labiryntów łąkowych była rozrywka. Wspomina o nich William Szekspir w utworze "Sen nocy letniej": "the quaint mazes in the wanton green" (w tłumaczeniu Józefa Ignacego Kraszewskiego: "powikłane na łąkach chodniki").

</doc>
<doc id="2385562" url="https://pl.wikipedia.org/wiki?curid=2385562" title="Port lotniczy Manchester-Boston">
Port lotniczy Manchester-Boston

Port lotniczy Manchester-Boston (IATA: MHT, ICAO: KMHT) – port lotniczy położony w Manchester, w stanie New Hampshire, w Stanach Zjednoczonych.

</doc>
<doc id="2385565" url="https://pl.wikipedia.org/wiki?curid=2385565" title="Rytis Sakalauskas">
Rytis Sakalauskas

Rytis Sakalauskas (ur. 27 czerwca 1987 w Olicie) – litewski lekkoatleta specjalizujący się w biegach sprinterskich.
W 2009 był czwarty na mistrzostwach Europy do lat 23 oraz piąty podczas uniwersjady. Na półfinale zakończył udział w halowych mistrzostwach Europy w Paryżu (2011). Wicemistrz uniwersjady w biegu na 100 metrów z 2011 roku. Uczestnik mistrzostw Europy w Amsterdamie (2016).
Wiele razy w zawodach międzynarodowych startował w litewskiej sztafecie 4 × 100 metrów.
Medalista mistrzostw Litwy oraz reprezentant kraju w drużynowych mistrzostwach Europy.

</doc>
<doc id="2385570" url="https://pl.wikipedia.org/wiki?curid=2385570" title="Port lotniczy Portsmouth">
Port lotniczy Portsmouth

Port lotniczy Portsmouth (IATA: PSM, ICAO: KPSM) – port lotniczy położony w Portsouth, w stanie New Hampshire, w Stanach Zjednoczonych.

</doc>
<doc id="2385575" url="https://pl.wikipedia.org/wiki?curid=2385575" title="Andreas Wasili">
Andreas Wasili

Andreas Wasili (Ανδρέας Βασίλη, ur. 19 października 1971) – cypryjski narciarz alpejski. Uczestnik Zimowych Igrzysk Olimpijskich 1992 w Albertville i Igrzysk 1998 w Nagano.

</doc>
<doc id="2385592" url="https://pl.wikipedia.org/wiki?curid=2385592" title="Port lotniczy Albuquerque">
Port lotniczy Albuquerque

Port lotniczy Albuquerque (IATA: ABQ, ICAO: KABQ) – port lotniczy położony w Albuquerque, w stanie Nowy Meksyk, w Stanach Zjednoczonych.

</doc>
<doc id="2385598" url="https://pl.wikipedia.org/wiki?curid=2385598" title="Maria Pia Mastena">
Maria Pia Mastena

Maria Pia Mastena, również Teresa Maria Pia Mastena lub Passitea od Dzieciątka Jezus (ur. 7 grudnia 1881 w Bovolone k. Werony, zm. 28 czerwca 1951 w Rzymie) – włoska cysterka, założycielka Instytutu Sióstr Świętego Oblicza (SSV), błogosławiona Kościoła rzymskokatolickiego.
Była najstarszym z pięciorga dzieci Giulio Mastena i Marii Antoni Casarotti. Pierwszą Komunię Świętą przyjęła 19 marca 1891. Mając 14 lat próbowała wstąpić do klasztoru, ale nie przyjęto jej z powodu młodego wieku. Dopiero w 1901 przyjęto ją do Zgromadzenia Sióstr Miłosierdzia w Weronie, gdzie 24 października 1903 złożyła śluby zakonne i przyjęła imię Passitea od Dzieciątka Jezus. Pracowała w różnych rejonach Włoch jako nauczycielka. W Miane spędziła 19 lat. Nauczała i opiekowała się chorymi oraz niepełnosprawnymi. 15 kwietnia 1927, za zgodą przełożonych i Stolicy Apostolskiej, wstąpiła do cysterek, jednak po kilku miesiącach opuściła je powracając do nauczania. W 1930 założyła w San Fior własne zgromadzenie Sióstr Świętego Oblicza (wł. "Suore del Santo Volto"), zajmujące się posługą ubogim, chorym i cierpiącym, szerząc kult Świętego Oblicza. Kanoniczne erygowanie Zgromadzenia miało miejsce w 1936, a w 1947 roku zatwierdzenie przez Stolicę Apostolską.
Maria Pia Mastena zmarła w opinii świętości mając 69 lat. Została pochowana w kaplicy klasztoru Instytutu.
Heroiczność jej cnót ogłosił Jan Paweł II 5 lipca 2002, a beatyfikował ją papież Benedykt XVI w dniu 13 listopada 2005 roku.

</doc>
<doc id="2385603" url="https://pl.wikipedia.org/wiki?curid=2385603" title="Port lotniczy Four Corners">
Port lotniczy Four Corners

Port lotniczy Four Corners (IATA: FMN, ICAO: KFMN) – port lotniczy położony w Farmington, w stanie Nowy Meksyk, w Stanach Zjednoczonych.

</doc>
<doc id="2385606" url="https://pl.wikipedia.org/wiki?curid=2385606" title="Stephen Mokoka">
Stephen Mokoka

Stephen Mokoka (ur. 1 kwietnia 1985 w Mahikeng) – południowoafrykański lekkoatleta, specjalizujący się w biegach długich.
Złoty medalista mistrzostw Afryki na dystansie 10 000 metrów (2016).
W 2007, 2011 i 2013 zdobywał medale uniwersjady w biegu na 10 000 metrów.
Trzykrotny uczestnik mistrzostw świata w półmaratonie. Bez większych osiągnięć uczestniczył w czterech edycjach przełajowych mistrzostw świata. Ma w dorobku srebrny medal w rywalizacji drużynowej z mistrzostw Afryki w przełajach (2011).
Złoty medalista mistrzostw RPA na różnych dystansach.
Rekordy życiowe: bieg na 5000 metrów – 13:11,44 (18 kwietnia 2015, Stellenbosch) rekord Południowej Afryki, bieg na 10 000 metrów – 27:40,73 (12 kwietnia 2012, Port Elizabeth), półmaraton – 59:36 (17 października 2020, Gdynia) rekord Południowej Afryki, maraton – 2:07:40 (8 listopada 2015, Szanghaj).

</doc>
<doc id="2385619" url="https://pl.wikipedia.org/wiki?curid=2385619" title="Kartusz (architektura)">
Kartusz (architektura)



</doc>
<doc id="2385624" url="https://pl.wikipedia.org/wiki?curid=2385624" title="Renée Taylor">
Renée Taylor

Renée Taylor, właściwie Renée Wexler-Bologna (ur. 19 marca 1933 w Nowym Jorku) – amerykańska aktorka teatralna i filmowa, reżyserka i scenarzystka.
Życiorys.
Renée Taylor urodziła się w nowojorskim Bronksie, jako córka Charlesa Wexlera i Fridy Silverstein, żydowskich emigrantów z Europy Środkowej.
Karierę sceniczną rozpoczęła w 1958 roku jako artystka kabaretowa w nocnym klubie "Bon Soir" w Nowym Jorku, występując m.in. z Barbrą Streisand. W 1970 została nominowana do Oscara w kategorii najlepszy scenariusz adaptowany za scenariusz na podstawie swojej sztuki "Zakochani i inni".
W latach 90. występowała w popularnych sitcomach telewizyjnych, m.in. "Życie jak sen", "Pomoc domowa" czy "Daddy Dearest". W 2004 roku wzięła udział w programie telewizyjnym "The Nanny: Reunion", a w 2010 roku wystąpiła wraz z Ann Guilbert w "The Fran Drescher Show". W latach 2011–2012 występowała w serialu "Szczęśliwi rozwodnicy", produkowanym przez Fran Drescher.
Była żoną aktora Josepha Bologny (od 1965 roku do jego śmierci w 2017 roku). Miała z nim syna Gabriela, również aktora.

</doc>
<doc id="2385625" url="https://pl.wikipedia.org/wiki?curid=2385625" title="Battlestar Galactica Online">
Battlestar Galactica Online

Battlestar Galactica Online – gra przeglądarkowa oparta na remake’u serialu "Battlestar Galactica". Wersja beta gry została udostępniona 8 lutego 2011 roku przez Bigpoint. Przez pierwszy kwartał zarejestrowało się ponad 2 miliony użytkowników. 31 stycznia 2019 zamknięto grę.
Fabuła i rozgrywka.
Fabuła gry oparta jest na tym samym schemacie, co fabuła serialu:
Cyloni to inteligentne maszyny stworzone przez ludzi. Wyewoluowali. Zbuntowali się.
Przez 40 lat od zakończenia pierwszej wojny z ludźmi nie było żadnych informacji o Cylonach. Po czterech dekadach inteligentne maszyny powróciły by w nagłym ataku z użyciem broni jądrowej zniszczyć życie na 12 zamieszkiwanych przez ludzi planetach. Zwycięstwo ułatwiło im przybranie ludzkiej formy (jest 12 modeli Cylonów wyglądających jak ludzie) i zdobycie dzięki temu dostępu do komputerów systemów obronnych Dwunastu Kolonii. Niespodziewany atak zmusił komandora Williama Adamę do przywrócenia do gotowości bojowej kosmicznego okrętu wojennego Battlestar "Galactica" który po wieloletniej służbie miał zostać zezłomowany. Wraz z pilotami myśliwców i innych mniejszych statków stacjonujących na Battlestarze rozpoczyna on walkę z Cylonami o ocalenie kilkudziesięciu tysięcy ludzi, wraz z którymi zamierza odnaleźć legendarną trzynastą kolonię – planetę zwaną Ziemią.
Gra zaczyna się gdy po kontrataku ludzi pod dowództwem komandora Adamy Cyloni przystępują do decydującego uderzenia na kolonialną flotę. Zmuszeni do nagłej ucieczki ludzie w jednym momencie aktywują napęd nadświetlny FTL na wszystkich swoich statkach, co doprowadza do jego przeciążenia. W efekcie obie floty dokonują niekontrolowanego skoku nadświetlnego w odległy i nieznany rejon galaktyki. Okręty obu stron zostają poważnie uszkodzone i w większości niezdolne do walki.
Gracz wciela się w pilota jednej ze stron konfliktu. Od swoich przełożonych dostaje rozkaz poszukiwania surowców niezbędnych do życia (woda), naprawy statków (tytan) i kontynuowania podróży (tylium, które pełni rolę zarówno paliwa jak i waluty). Ograniczony do kilkudziesięciu systemów obszar działań zmusza obie strony do walki o surowce.

</doc>
<doc id="2385628" url="https://pl.wikipedia.org/wiki?curid=2385628" title="Eleni Mawru">
Eleni Mawru

Eleni Mawru, gr. Ελένη Μαύρου (ur. 2 lutego 1961 w Kirenii) – cypryjska polityk, działaczka Postępowej Partii Ludzi Pracy (AKEL), deputowana do Izby Reprezentantów, deputowana do Parlamentu Europejskiego V kadencji (2004), w latach 2007–2011 burmistrz Nikozji, od 2012 do 2013 minister spraw wewnętrznych.
Życiorys.
Eleni Mawru urodziła się w miejscowości Kirenia na północy Cypru, gdzie mieszkała aż do 1974. Po inwazji na Cypr dokonanej przez wojska tureckie, podobnie jak wielu cypryjskich Greków, wraz ze swoją rodziną wyjechała z tej części kraju, zamieszkując w Nikozji.
Studiowała inżynierię lądową w stołecznym wyższym instytucie technicznym (ATI), po czym wyjechała do Wielkiej Brytanii. Kształciła się tam w zakresie politologii i stosunków międzynarodowych na University of London, uzyskując stopień Bachelor of Science. W Londynie działała w tamtejszym środowisku Cypryjczyków i w organizacjach studenckich.
Zaangażowała się w działalność polityczną w ramach komunistycznej Postępowej Partii Ludzi Pracy. Była sekretarzem generalnym jej organizacji młodzieżowej EDON. Została później członkinią komitetu centralnego partii AKEL. W latach 1986–1996 przez dwie kadencje była członkinią rady miejskiej stolicy Cypru.
W maju 2001 uzyskała mandat posłanki do Izby Reprezentantów z dystryktu Nikozja, w maju 2006 z powodzeniem ubiegała się o reelekcję. Była m.in. wiceprzewodniczącą komisji ds. środowiska, reprezentowała cypryjski parlament w Konwencie Europejskim. W 2003 Izba Reprezentantów mianowała ją obserwatorem przy Parlamencie Europejskim. 1 maja 2004 została eurodeputowaną V kadencji w ramach delegacji krajowej w związku z wstąpieniem Cypru do Unii Europejskiej. Mandat ten wykonywała do lipca tegoż roku, gdy w PE kolejnej kadencji zasiedli europarlamentarzyści wybrani w wyborach powszechnych. W Europarlamencie pracowała w Komisji Ochrony Środowiska, Zdrowia i Ochrony Konsumentów.
W wyborach na burmistrza Nikozji z 17 grudnia 2006 wystartowała z ramienia koalicji tworzonej przez Postępową Partię Ludzi Pracy, Partię Demokratyczną i Ruch na rzecz Socjaldemokracji. Zwyciężyła w tym głosowaniu, obejmując stanowisko burmistrza 1 stycznia 2007 jako pierwsza kobieta w historii. W konsekwencji złożyła mandat poselski.
W 2011 nie uzyskała reelekcji w wyborach na burmistrza, przegrywając z niezależnym kandydatem wspieranym przez centroprawicę. Zakończyła urzędowanie z końcem tegoż roku. W marcu 2012 powołana na stanowisko ministra spraw wewnętrznych. Urząd ten sprawowała przez okres roku, odeszła wraz z początkiem prezydentury Nikosa Anastasiadisa. W wyniku wyborów w 2016 powróciła do Izby Reprezentantów.

</doc>
<doc id="2385630" url="https://pl.wikipedia.org/wiki?curid=2385630" title="Ahmed Tamri">
Ahmed Tamri

Ahmed Tamri (ur. 8 lutego 1985) – marokański lekkoatleta, specjalizujący się w biegach długich.
W 2009 na uniwersjadzie był szósty w biegu na 5000 metrów, a dwa lata później podczas kolejnej edycji tej imprezy zdobył brązowy medal w biegu na 10 000 metrów i złoty półmaratonie. 
Rekordy życiowe: bieg na 5000 metrów – 13:59,49 (10 lipca 2009, Belgrad). 

</doc>
<doc id="2385635" url="https://pl.wikipedia.org/wiki?curid=2385635" title="Karolina Fotiadu">
Karolina Fotiadu

Karolina Fotiadu, (ur. 10 sierpnia 1970) – cypryjska narciarka alpejska. Uczestniczka Zimowych Igrzysk Olimpijskich 1988 w Calgary, Igrzysk 1992 w Albertville i Igrzysk 1994 w Lillehammer.

</doc>
<doc id="2385637" url="https://pl.wikipedia.org/wiki?curid=2385637" title="Maria del Transito od Jezusa Sakramentalnego">
Maria del Transito od Jezusa Sakramentalnego

Maria del Transito od Jezusa Sakramentalnego, właśc. hiszp. "María del Tránsido Cabanillas del Santísimo Sacramento" (ur. 15 sierpnia 1821 w Santa Leocadia w Argentynie, zm. 25 sierpnia 1885 w Córdobie) – tercjarka franciszkańska (OFS), dziewica konsekrowana, założycielka Zgromadzenia Sióstr Tercjarek Misjonarek Franciszkanek Argentyńskich, błogosławiona Kościoła rzymskokatolickiego.
Maria pochodziła z licznej rodziny. Jej ojcem był Felipe Cabanillas Toranzo. Nauki pobierała w domu i w kolegium św. Teresy w Córdobie). Po śmierci matki w 1858 wstąpiła do Trzeciego Zakonu św. Franciszka. W 1859 złożyła śluby zakonne i ślub dozgonnego dziewictwa. Od 19 marca 1873 do kwietnia 1874 roku przebywała w klasztorze karmelitanek w Buenos Aires, a następnie do 1875 roku u wizytek w Montevideo. Z uwagi na stan zdrowia opuściła klasztor. 8 grudnia 1878 roku, wraz z dwiema towarzyszkami, założyła własne zgromadzenie zakonne. Regułę opracowała sama z pomocą franciszkanina o. Porreca. W nowym zgromadzeniu profesję zakonną złożyła 2 lutego 1879 roku. Rok później zgromadzenie przyłączono do rodziny franciszkańskiej.
Maria del Transito zmarła mając 64 lata w opinii świętości.
Została beatyfikowana przez papieża Jana Pawła II w dniu 14 kwietnia 2002 roku.

</doc>
<doc id="2385648" url="https://pl.wikipedia.org/wiki?curid=2385648" title="Mistrzostwa Świata w Lekkoatletyce 2011 – bieg na 5000 m mężczyzn">
Mistrzostwa Świata w Lekkoatletyce 2011 – bieg na 5000 m mężczyzn

Bieg na 5000 metrów mężczyzn – jedna z konkurencji rozgrywanych podczas lekkoatletycznych mistrzostw świata na Daegu Stadium w Daegu.
Obrońcą tytułu mistrzowskiego z 2009 roku był Etiopczyk Kenenisa Bekele – wycofał się on jednak z rywalizacji z powodu kontuzji.
Rekordy.
Tabela prezentuje rekord świata, rekordy poszczególnych kontynentów, mistrzostw świata, a także najlepszy rezultat na świecie w sezonie 2011 przed rozpoczęciem mistrzostw.
Rezultaty.
Eliminacje.
Biegi eliminacyjne odbyły się 1 września. Wystartowało w nich 41 zawodników. Bezpośrednio do półfinałów awansowało pięciu najlepszych zawodników każdego z dwóch biegów (Q) oraz pięciu zawodników z najlepszymi czasami (q).

</doc>
<doc id="2385667" url="https://pl.wikipedia.org/wiki?curid=2385667" title="TS Liskowiak Lisków">
TS Liskowiak Lisków

TS „Liskowiak” Lisków – wielosekcyjny klub sportowy z siedzibą w Liskowie. Członek Polskiej Federacji Pétanque. Zdobywca tytułu mistrza Polski w petanque w roku 2011, 2013, 
W klubie działają sekcje sportowe: 

</doc>
<doc id="2385670" url="https://pl.wikipedia.org/wiki?curid=2385670" title="Dystrykt Güzelyurt">
Dystrykt Güzelyurt

Dystrykt Güzelyurt (tr. "Güzelyurt İlçesi") – jeden z 6 dystryktów Cypru Północnego. Znajduje się on w granicach ustalonego przez południowy Cypr Dystryktu Nikozja. Stolicą dystryktu jest Morfu. W 2006 dystrykt zamieszkiwało 29264 osób. Kajmakam dystryktu jest Menteş Gündüz.
Zgodnie z prawem Republiki Cypru obszar północnocypryjskiego dystryktu Güzelyurt wchodzi w skład cypryjskiego dystryktu Nikozja.

</doc>
<doc id="2385672" url="https://pl.wikipedia.org/wiki?curid=2385672" title="Kfar Azza">
Kfar Azza



</doc>
<doc id="2385676" url="https://pl.wikipedia.org/wiki?curid=2385676" title="Maria Romero Meneses">
Maria Romero Meneses

Maria Romero Meneses, właśc. "María Romero Meneses" (ur. 13 stycznia 1902 w Granadzie w Nikaragui, zm. 7 lipca 1977 w Las Peñitas) – nikaraguańska salezjanka (FMA), apostołka Kostaryki, błogosławiona Kościoła rzymskokatolickiego.
Pochodziła z wielodzietnej rodziny. Jej rodzicami byli Félix Romero Arana i Ana Meneses Blandón. Ojciec był państwowym urzędnikiem, m.in. ministrem finansów w rządzie José Santos Zelaya.
Maria Romero w wieku 12 lat zachorowała na gorączkę reumatyczną i jej wyzdrowienie było uważane za cud. Wstąpiła do Zgromadzenia Córek Maryi Wspomożycielki Wiernych a mając 21 lat, po odbyciu nowicjatu, złożyła śluby zakonne w San Salvadorze. Profesję zakonną złożyła 6 lat później w Nikaragui. W 1931 roku została wysłana do San José w Kostaryce. Tam opiekowała się ubogimi dziewczętami i uczyła dzieci katechizmu. Założyła specjalną wioskę dla najuboższych rodzin, zapewniając każdej z nich własny dom, a dzięki jej staraniom w mieście wybudowano kościół ku czci Najświętszej Maryi Pannie.
2 lipca 1977 udała się do sióstr w rodzinne strony, gdzie zmarła na zawał serca, w wieku 75 lat. W tydzień później ciało zostało sprowadzone do Kostaryki i tu pochowane.
Rząd Kostaryki ogłosił ją honorową obywatelką swego kraju, a rada miasta San José jej imieniem nazwała jedną z ulic.
Maria Romero Meness została beatyfikowana przez papieża Jana Pawła II w dniu 14 kwietnia 2002 roku.

</doc>
<doc id="2385679" url="https://pl.wikipedia.org/wiki?curid=2385679" title="Edward Percy Moran">
Edward Percy Moran

Edward Percy Moran (ur. 1862 w Filadelfii, zm. 1935 w Nowym Jorku) – amerykański malarz brytyjskiego pochodzenia.
Studiował malarstwo najpierw u swojego ojca Edwarda, a następnie na Pennsylvania Academy of Fine Arts i w National Academy of Design. Moran malował głównie obrazy związane z historią USA.
Jego ojciec Edward, brat Leon oraz stryjowie Peter i Thomas byli także uznanymi artystami.

</doc>
<doc id="2385689" url="https://pl.wikipedia.org/wiki?curid=2385689" title="Johann Gottfried Tulla">
Johann Gottfried Tulla

Johann Gottfried Tulla (1770-1828) – niemiecki inżynier, specjalizujący się w inżynierii budowlanej. Był autorem prac z dziedziny hydromechaniki stosowanej i hydrotechniki. W 1807 roku założył jedną z pierwszych wyższych szkół technicznych - Szkołę Inżynierską w Karlsruhe, przekształconą w 1825 roku w Szkołę Politechniczną.
Tulla zajmował się planowaniem regulacji Renu, jednej z najdłuższych rzek w Europie.

</doc>
<doc id="2385697" url="https://pl.wikipedia.org/wiki?curid=2385697" title="Melanie Bauschke">
Melanie Bauschke

Melanie Bauschke (ur. 14 lipca 1988 w Berlinie) – niemiecka lekkoatletka specjalizująca się w skoku w dal. 
W 2006 odpadła w eliminacjach mistrzostw świata juniorów, a w kolejnym sezonie była siódma na mistrzostwach Europy juniorów. Młodzieżowa mistrzyni Europy z 2009. W 2011 zdobyła brązowy medal uniwersjady. Szósta zawodniczka mistrzostw Europy w Zurychu (2014).
Okazjonalnie występuje w innych konkurencjach lekkoatletycznych – w 2009 została wicemistrzynią Europy młodzieżowców w skoku wzwyż.
Medalistka mistrzostw Niemiec.
Rekordy życiowe w skoku w dal: stadion – 6,83 (19 lipca 2009, Kowno); hala – 6,68 (2 lutego 2013, Karlsruhe). 

</doc>
<doc id="2385702" url="https://pl.wikipedia.org/wiki?curid=2385702" title="Klasztor Stawrowouni">
Klasztor Stawrowouni

Stawrowouni (dosł. "Góra Krzyża Świętego") – prawosławny klasztor na górze o tej samej nazwie, w dystrykcie Larnaka, na Cyprze.
Według tradycji Cypryjskiego Kościoła Prawosławnego, założycielką klasztoru była cesarzowa bizantyjska Helena. Miała ona odnaleźć relikwie krzyża, na którym zmarł Jezus Chrystus, oraz krzyży dwóch ukrzyżowanych razem z nim łotrów. W czasie podróży statkiem do Konstantynopola sztorm zmusił ją do zatrzymania się na Cyprze, gdzie też miała pozostawić jeden z trzech krzyży, fundując zarazem klasztor dla oddawania mu czci.
Źródła pisane potwierdzają istnienie wspólnoty mniszej i jej istotne znaczenie dla życia religijnego na wyspie w IV stuleciu, co czyni z klasztoru najstarszą tego typu wspólnotę Cypru. W 1106 na wyspie przebywał ruski igumen Daniel, który opisał monaster z przechowywanymi w nim relikwiami Świętego Krzyża. Kolejne relacje dotyczące klasztoru pozostawili w XIII i XIV w. podróżnicy z zachodu Europy. Relikwie krzyża zostały wywiezione z tego miejsca przed końcem XVI w. przez Turków, a ich dalsze losy nie są znane. Z kolei wielki pożar w 1888 niemal całkowicie zniszczył starsze zabudowania kompleksu klasztornego.
W XX wieku klasztor został odremontowany. Jeden z zamieszkujących go zakonników, Kallinik, odnowił zachowane freski i ikony. Kompozycje na ścianach kompleksu obiektów nawiązują do legendarnych początków wspólnoty.
Mnichów klasztoru obowiązuje reguła opracowania przez Dionizego, pierwszego przełożonego wspólnoty. Jest to jedyny klasztor prawosławny na Cyprze, w którym obowiązuje zakaz wstępu kobiet. Najważniejszym obiektem kultu w Stawrowouni jest srebrny relikwiarz w kształcie krzyża z niewielką cząstką Świętego Krzyża.

</doc>
<doc id="2385705" url="https://pl.wikipedia.org/wiki?curid=2385705" title="Wiam Wahhab">
Wiam Wahhab

Wiam Wahhab (ur. w 1964) – polityk libański i dziennikarz, druz. Od 1991 do 2000 r. był doradcą politycznym Talala Arslana. W latach 2004-2005 sprawował stanowisko ministra środowiska w drugim rządzie Omara Karamiego. W 2006 r. założył partię Ruch Zjednoczenia ("Tayyar al-Tawhid"), przemianowaną w 2011 r. na Arabską Partię Zjednoczenia, wspierającą Sojusz 8 Marca.

</doc>
<doc id="2385709" url="https://pl.wikipedia.org/wiki?curid=2385709" title="Ulica Wincentego Witosa w Olsztynie">
Ulica Wincentego Witosa w Olsztynie

Ulica Wincentego Witosa – jedna z głównych ulic olsztyńskiego osiedla Jaroty. Rozciąga się od skrzyżowania z ul. T. Płoskiego do skrzyżowania z ulicami Kubusia Puchatka i ul. I. Krasickiego. Drogą główną stała się dopiero w 2010 r. po dobudowaniu drugiej, większej części jezdni i połączeniu jej z ul. Płoskiego, stanowiącą przedłużenie al. gen. W. Sikorskiego.
Patronem ulicy jest Wincenty Witos.
Historia ulicy.
Ulice Witosa i przedłużenie al. Sikorskiego (obecnie ul. T. Płoskiego) zostały zaprojektowane jako główne arterie południowych Jarot jeszcze w latach 80. XX w. Jednak obie te ulice zostały wybudowane jednocześnie dopiero w latach 2010-2011 (z wyłączeniem krótkiego odcinka ul. Witosa od skrzyżowania z ul. Kanta do ul. Krasickiego, który powstał wcześniej).
Przedłużenie ulicy Witosa do Płoskiego było podzielone na trzy etapy. Pierwszy: przedłużenie ul. Sikorskiego od skrzyżowania z ul. Wilczyńskiego do ul. Jarockiej. Drugi: budowa ul. Witosa od ul. Kanta do ul. Janowicza. Trzeci: budowa ul. Witosa od ul. Janowicza do jej połączenia z ul. Sikorskiego. Obie drogi tworzą miejską miniobwodnicę Jarot.
Od czasu dobudowania nowej części drogi, ulica ta stała się główną ulicą południowej części osiedla Jaroty i przejęła część ruchu z ul. Wilczyńskiego, która nie była nigdy projektowana jako droga główna.
Dane drogi.
Droga stanowi łącznik pomiędzy ulicami Płoskiego i Krasickiego. Jest to droga dwujezdniowa (z pasem zieleni pośrodku) o dwóch pasach ruchu w każdym kierunku. Przez ulicę przebiega 6 skrzyżowań, w tym na dwóch z nich: z ulicą Kanta oraz z ulicami Płoskiego i Bukowskiego, ustawiona została sygnalizacja świetlna. 
Przez ulicę przebiega kilka tras linii autobusowych: 127, 205, 303 i sezonowo 307. Od 2015 r., przez ulicę przebiega torowisko tramwajowe, po którym kursują linie nr 1 i 2, mające krańcówkę przy skrzyżowaniu z ul. Kanta.

</doc>
<doc id="2385712" url="https://pl.wikipedia.org/wiki?curid=2385712" title="Tramwaje w Czerniowcach">
Tramwaje w Czerniowcach

Tramwaje w Czerniowcach − zlikwidowany system komunikacji tramwajowej w ukraińskim mieście Czerniowce.
Historia.
Tramwaje w Czerniowcach uruchomiono 18 lipca 1897. W mieście działała tylko jedna linia tramwajowa o długości 8 km, którą zlikwidowano 20 marca 1967. Szerokość toru wynosiła 1000 mm.
Tabor.
W Czerniowcach eksploatowano tramwaje:

</doc>
<doc id="2385725" url="https://pl.wikipedia.org/wiki?curid=2385725" title="Mistrzostwa Świata w Lekkoatletyce 2011 – bieg na 10 000 m mężczyzn">
Mistrzostwa Świata w Lekkoatletyce 2011 – bieg na 10 000 m mężczyzn

Bieg na 10 000 m mężczyzn – jedna z konkurencji rozgrywanych podczas lekkoatletycznych mistrzostw świata na Daegu Stadium w Daegu.
Obrońcą tytułu mistrzowskiego z 2009 roku jest Etiopczyk Kenenisa Bekele.
Rekordy.
Tabela prezentuje rekord świata, rekordy poszczególnych kontynentów, mistrzostw świata, a także najlepszy rezultat na świecie w sezonie 2011 przed rozpoczęciem mistrzostw.

</doc>
<doc id="2385735" url="https://pl.wikipedia.org/wiki?curid=2385735" title="Aleksandrina od Balazar">
Aleksandrina od Balazar

Aleksandrina Maria da Costa, właśc. port. "Alexandrina Maria da Costa" (ur. 30 marca 1904 w Balazar, gmina Póvoa de Varzim, zm. 13 października 1955 tamże) – portugalska mistyczka, świecka salezjanka współpracownica, błogosławiona Kościoła katolickiego.
Życiorys.
Pochodziła z biednej i religijnej rodziny. W wieku 19 lat, została napadnięta w domu, podczas przygotowywania obiadu. Trzech mężczyzn usiłowało ją wówczas zgwałcić, czemu zapobiegła wyskakując przez okno z wysokości około czterech metrów. Upadek był przyczyną urazu kręgosłupa i paraliżu. Resztę życia spędziła leżąc w łóżku. Po wahaniach nastrojów, popadła w rozpacz i depresję, co zapoczątkowało jej intensywne życie wewnętrzne. 
Nie jest znany dokładny termin wystąpienia jej pierwszych wizji i ekstaz, ale według jej biografa, Domenico Mondrone, miały już miejsce w 1933 i były wówczas częste. W tym samym roku podyktowała biografowi słowa, które wyrzekł do niej Chrystus: "Daj mi swoje ręce, bo chcę je ukrzyżować; daj mi stopy, chcę wbić w nie gwoździe; daj mi głowę, chcę ukoronować ją cierniem, tak jak to Mnie uczyniono; daj mi serce, chcę przebić je włócznią, jak Mnie przebili". Słowa te usłyszała jeszcze 6 oraz 18 września 1934 i zgodziła się przyjąć te obciążenia, jednak nigdy nie miała stygmatów. Duchowo współuczestniczyła w Męce Pańskiej. 2 października 1938 zanotowała kolejne przesłanie Jezusa, że "przejdzie przez całą Jego Mękę, od Ogrójca do Kalwarii, lecz nie dojdzie do momentu śmierci, do "consummatum est"". Od tego czasu przeżywała eksatazy Męki Pańskiej trwające około 3,5 godziny, które zakończyły się 27 marca 1942. Podczas trwania ekstaz była głucha i ślepa na otoczenie, chwilowo traciła oddech, a podczas biczowania Chrystusa traciła przytomność z bólu doświadczając uderzeń. Bardzo realistycznie przeżywała proces ukrzyżowania, robiąc wrażenie naprawdę krzyżowanej, m.in. spazmatycznie kurczyła palce i dotykała przegubów, a nie dłoni, na około pięćdziesiąt lat przed odkryciem, że gwoździe nie były wbijane w dłonie. 29 sierpnia 1941, podczas ekstazy, upadła z łóżka, a obecny w pokoju ksiądz nie mógł jej udźwignąć i podnieść, mimo że ważyła wówczas około czterdzieści kilogramów. Zapytana o wagę krzyża, który dźwiga odparła: "Mój krzyż ma wagę całego świata".
W trakcie Wielkiego Tygodnia 1942 usłyszała od Jezusa słowa: "Od tej pory nie będziesz się odżywiać pokarmem ziemskim, twoim pokarmem będzie Moje ciało. Twoja krew jest moją krwią, a Twoje życie - Moim". Od tej daty przestała przyjmować pokarmy. Początkowo, próbując przełykać drobne porcje, krztusiła się i doznawała torsji, w związku z czym przestała podejmować takie próby i od tego momentu jej zdrowie się poprawiło. 
Za radą kierownika duchowego (salezjanina), złożyła przyrzeczenia jako świecka salezjanka współpracownica, i postanowiła ofiarowywać swoje cierpienia za zbawienie młodzieży. 
Podejrzewając fałszerstwa, była podczas ekstaz – a zwłaszcza po podjęciu decyzji o zaprzestaniu przyjmowania pokarmów i napojów – obserwowana przez księży i lekarzy. Z czasem obserwacja przyjęła postać stałej i szczegółowej kontroli jej życia, czemu się nie sprzeciwiała. 27 maja 1943 przewieziono ją do szpitala, gdzie została zamknięta na klucz w separatce i była pilnowana przez strażników. Zamknięcie trwało czterdzieści dni, a na jego koniec sporządzono notatkę podpisana przez naukowców z Uniwersytetu w Porto: "zaświadczamy, że chora pozostawała od 10 czerwca do 20 lipca 1943 pod opieką dr Gomeza de Araujo oraz pod nadzorem osób pragnących skrupulatnie dojść prawdy; stwierdzamy też, że podczas całego tego okresu chora absolutnie nic nie jadła i nic nie piła. Stwierdzamy, że mimo to zachowała niezmienioną wagę, temperaturę, oddech, ciśnienie, puls; że jej władze umysłowe pozostawały najzupełniej normalne, jasne i niezachwiane oraz że przez owe czterdzieści dni nie załatwiała potrzeb naturalnych". Badania krwi nie wykazały odchyleń od stanu sprzed zamknięcia. 
Po powrocie do domu stała się popularna i zaczęły ją odwiedzać tłumy wiernych. Jedyną jej inicjatywą adresowaną do świata zewnętrznego było wystąpienie do papieża Piusa XII o poświęcenie świata Matce Syna Bożego.
Została beatyfikowana przez papieża Jana Pawła II 25 kwietnia 2004.

</doc>
<doc id="2385741" url="https://pl.wikipedia.org/wiki?curid=2385741" title="Klasztor Świętego Neofita">
Klasztor Świętego Neofita

Klasztor Świętego Neofita (gr. "Μονή Αγίου Νεοφύτου") – prawosławny męski klasztor na Cyprze, w odległości 9 km na północ od Pafos.
Według tradycji pierwszym mnichem, który osiedlił się na miejscu dzisiejszego klasztoru, był święty Neofit, który urządził swoją celę oraz kaplicę Krzyża Świętego w naturalnych jaskiniach, po ich poszerzeniu, następnie zaś wykonał na ich ścianach dekorację malarską (ok. 1170). Jego freski dokończył po 1183 mnich Teodor. Współcześnie istniejący kompleks budynków klasztornych powstał ok. 1500. 
Klasztor podzielony jest na część górną i dolną. W części dolnej znajduje się cela św. Neofita oraz świątynia. Ściany obydwu pomieszczeń w pełni pokrywa dekoracja malarska, wykonana przez Teodora w tradycyjnym dworskim stylu bizantyjskim oraz przez anonimowego mnicha w stylu typowym dla prawosławnych klasztorów. Za najcenniejszy element dekoracji uważa się monumentalny przedstawiający scenę Zmartwychwstania. 
Przy klasztorze działa muzeum prawosławnej sztuki sakralnej.

</doc>
<doc id="2385744" url="https://pl.wikipedia.org/wiki?curid=2385744" title="Port lotniczy Will Rogers">
Port lotniczy Will Rogers

Port lotniczy Will Rogers (IATA: OKC, ICAO: KOKC) – port lotniczy położony w Oklahoma City, w stanie Oklahoma, w Stanach Zjednoczonych.

</doc>
<doc id="2385745" url="https://pl.wikipedia.org/wiki?curid=2385745" title="Sri Lanka na Mistrzostwach Świata w Lekkoatletyce 2011">
Sri Lanka na Mistrzostwach Świata w Lekkoatletyce 2011

Sri Lanka na Mistrzostwach Świata w Lekkoatletyce 2011 – reprezentacja Sri Lanki podczas czempionatu w Daegu będzie liczyła 2 zawodników.

</doc>
<doc id="2385759" url="https://pl.wikipedia.org/wiki?curid=2385759" title="Port lotniczy Lawton-Fort Sill">
Port lotniczy Lawton-Fort Sill

Port lotniczy Lawton-Fort Sill (IATA: LAW, ICAO: KLAW) – port lotniczy położony w Lawton, w stanie Oklahoma, w Stanach Zjednoczonych.

</doc>
<doc id="2385765" url="https://pl.wikipedia.org/wiki?curid=2385765" title="PJN">
PJN



</doc>
<doc id="2385767" url="https://pl.wikipedia.org/wiki?curid=2385767" title="Zinaida Sendriūtė">
Zinaida Sendriūtė

Zinaida Sendriūtė (ur. 10 czerwca 1984 w Szkudach) – litewska lekkoatletka specjalizująca się w rzucie dyskiem.
W 2003 zajęła siódmą lokatę na mistrzostwach Europy juniorów, a dwa lata później była szósta podczas młodzieżowych mistrzostw Europy. Bez powodzenia – odpadała w eliminacjach – startowała w mistrzostwach Europy w Göteborgu (2006), igrzyskach olimpijskich w Pekinie (2008) oraz mistrzostwach świata w Berlinie (2009). Siódma zawodniczka uniwersjady w 2009 oraz piąta mistrzostw Europy w 2010. Wicemistrzyni uniwersjady z Shenzhen (2011). Wielokrotna medalistka mistrzostw Litwy oraz reprezentantka kraju w meczach międzypaństwowych, pucharze Europy, drużynowych mistrzostwach Europy i pucharze Europy w rzutach.
Rekord życiowy: 65,97 (31 maja 2013, Kowno).

</doc>
<doc id="2385774" url="https://pl.wikipedia.org/wiki?curid=2385774" title="Anthem (ujednoznacznienie)">
Anthem (ujednoznacznienie)

Zobacz też: Anthems

</doc>
<doc id="2385800" url="https://pl.wikipedia.org/wiki?curid=2385800" title="Frederick Jackson Turner">
Frederick Jackson Turner

Frederick Jackson Turner (1861-1932) – amerykański historyk. Stworzył dwie teorie historiozoficzne będące interpretacją historii Stanów Zjednoczonych. Podkreślał rolę makroregionów i pogranicza w kształtowaniu się amerykańskiego państwa oraz jego dziejów.
Turner jest autorem wpływowej pracy "The Significance of the Frontier in American History".

</doc>
<doc id="2385807" url="https://pl.wikipedia.org/wiki?curid=2385807" title="Port lotniczy T. F. Green">
Port lotniczy T. F. Green

Port lotniczy T. F. Green (IATA: PVD, ICAO: KPVD) – port lotniczy położony w Wawick, w stanie Rhode Island, w Stanach Zjednoczonych.

</doc>
<doc id="2385808" url="https://pl.wikipedia.org/wiki?curid=2385808" title="Music is the Key">
Music is the Key



</doc>
<doc id="2385813" url="https://pl.wikipedia.org/wiki?curid=2385813" title="Swietłana Sajkina">
Swietłana Sajkina

Swietłana Władimirowna Sajkina (z domu Iwanowa) (ros. Светлана Владимировна Сайкина, урождённая Иванова; ur. 10 lipca 1985) – rosyjska lekkoatletka specjalizująca się w rzucie dyskiem.
W 2004 była piąta na mistrzostwach świata juniorów, a w 2007 zdobyła brązowy medal młodzieżowych mistrzostw Europy. Nie udało jej się wywalczyć awansu do finału podczas igrzysk olimpijskich w Pekinie (2008) i mistrzostwach świata w Berlinie (2009). W 2010 była dziesiąta na mistrzostwach Europy, a w 2011 zdobyła brązowy medal uniwersjady. Medalistka mistrzostw Rosji i reprezentantka kraju w pucharze Europy.
Rekord życiowy: 63,42 (6 lipca 2008, Tuła).

</doc>
<doc id="2385814" url="https://pl.wikipedia.org/wiki?curid=2385814" title="Swietłana Iwanowa">
Swietłana Iwanowa



</doc>
<doc id="2385820" url="https://pl.wikipedia.org/wiki?curid=2385820" title="Port lotniczy Block Island">
Port lotniczy Block Island

Port lotniczy Block Island (IATA: BID, ICAO: KBID) – port lotniczy położony na wyspie Block Island, w stanie Rhode Island, w Stanach Zjednoczonych.

</doc>
<doc id="2385823" url="https://pl.wikipedia.org/wiki?curid=2385823" title="Edimo Ferreira Campos">
Edimo Ferreira Campos

Edinho, właśc. Edimo Ferreira Campos (ur. 15 stycznia 1983 w Niterói) – brazylijski piłkarz, występujący na pozycji defensywnego pomocnika.
Kariera klubowa.
Edinho rozpoczął piłkarską karierę w klubie Boavista Saquarema, którego jest wychowankiem w 2001. Dobra gra zaowocowała transferem do pierwszoligowego SC Internacional. W Internacionalu 19 października 2003 w przegranym -04 meczu z Paraną Kurytyba Edinho zadebiutował w lidze brazylijskiej. 
Z Internacionalem Edinho czterokrotnie zdobył mistrzostwo stanu Rio Grande do Sul - Campeonato Gaúcho w 2003, 2004, 2005, 2008, Copa Libertadores 2006 (wystąpił w obu meczach finałowych), Klubowy Puchar Świata 2006 (wystąpił w finale), Recopa Sudamericana 2007 oraz Copa Sudamericana 2008. Ogółem w latach 2003-2008 Edinho wystąpił w barwach Internacionalu w 286 spotkaniach, w których strzelił 6 bramek.
Na początku 2009 Edinho przeszedł do włoskiego US Lecce. W Serie A zadebiutował 1 lutego 2009 w wygranym 2-1 wyjazdowym meczu z AC Siena. Z Lecce Edinho spadł z Serie A w 2009, by po roku do niej powrócić. W 2010 Edinho powrócił do Brazylii i został zawodnikiem SE Palmeiras. 
W styczniu 2011 został zawodnikiem aktualnego mistrza Brazylii Fluminense Rio de Janeiro. W barwach Flu zadebiutował 27 stycznia 2011 w wygranym 3-1 meczu ligi stanowej z Macaé Esporte Futebol Clube.
Dotychczas w lidze brazylijskiej Edinho rozegrał 232 spotkań, w których strzelił 3 bramki.

</doc>
<doc id="2385830" url="https://pl.wikipedia.org/wiki?curid=2385830" title="Przedstawicielstwo Komisji Europejskiej w Polsce">
Przedstawicielstwo Komisji Europejskiej w Polsce

Przedstawicielstwo Komisji Europejskiej w Polsce (ang. "The European Commission Representation in Poland") – placówka dyplomatyczna struktur europejskich mieszcząca się w Warszawie.
Siedziba.
Stosunki z ówczesną Wspólnotą Europejską Polska nawiązała w 1988. Jej przedstawicielstwo ("Delegation of the European Union to Poland") mieściło się przy ul. Koszykowej 63 (1991), w pałacu Pod Karczochem w Warszawie w Al. Ujazdowskich 14 (1992–2002), następnie w Warszawskim Centrum Finansowym przy ul. Emilii Plater 53 (2003), obecnie w Centrum Jasna przy ul. Jasnej 14/16a. 
Przedstawicielstwo posiada także biuro regionalne przy ul. Widok 10 we Wrocławiu.

</doc>
<doc id="2385839" url="https://pl.wikipedia.org/wiki?curid=2385839" title="Pismo Gurmukhi">
Pismo Gurmukhi



</doc>
<doc id="2385841" url="https://pl.wikipedia.org/wiki?curid=2385841" title="Chrystyna Stuj">
Chrystyna Stuj

Chrystyna Stuj, ukr. Христина Петрівна Стуй (ur. 3 lutego 1988 w Iwano-Frankiwsk) – ukraińska lekkoatletka specjalizująca się w biegach sprinterskich. 
W biegu rozstawnym 4 × 100 metrów była ósma na mistrzostwach Europy młodzieżowców w 2009. Podczas halowych mistrzostw Europy w 2011 była piąta w biegu na 60 metrów. Dwukrotna medalistka uniwersjady w 2011 (złoto w sztafecie 4 × 100 metrów i srebro w biegu na 100 metrów). Kilka tygodni po tej imprezie zdobyła brąz w biegu rozstawnym na mistrzostwach świata. W 2012 zdobyła srebrny medal w biegu na 200 metrów podczas mistrzostw Europy. W tym samym roku zdobyła brązowy medal igrzysk olimpijskich w Londynie w sztafecie 4 × 100 m. Reprezentantka kraju w drużynowych mistrzostwach Europy. Złota medalistka mistrzostw kraju.

</doc>
<doc id="2385842" url="https://pl.wikipedia.org/wiki?curid=2385842" title="Hrystyna Stuy">
Hrystyna Stuy



</doc>
<doc id="2385844" url="https://pl.wikipedia.org/wiki?curid=2385844" title="Cyprian (arcybiskup Cypru)">
Cyprian (arcybiskup Cypru)

Cyprian (ur. w 1756 w Strowolos, zm. w 1821 w Nikozji) – zwierzchnik Cypryjskiego Kościoła Prawosławnego w latach 1810–1821.
Życiorys.
We wczesnej młodości wstąpił do klasztoru Machaira, gdzie odebrał podstawowe wykształcenie. Następnie służył w placówce klasztoru w Strowolos i został wyświęcony na diakona. W 1783 razem z przełożonym wspólnoty wyjechał do księstw naddunajskich w celu przeprowadzenia zbiórki funduszy na klasztor. W Jassach został wyświęcony na kapłana i służył w miejscowej cerkwi. Równocześnie uczęszczał do greckojęzycznej szkoły. Najprawdopodobniej przyczynił się do uzyskania od księcia Michała Soutsosa dorocznego wsparcia pieniężnego dla klasztoru, a także przywileju dla wspólnoty od patriarchy konstantynopolitańskiego Gerazyma III. 
W 1802 wrócił na Cypr i ponownie zamieszkał w filii klasztoru Machaira w Strowolos. W 1810, po śmierci arcybiskupa Chryzanta, został nowym zwierzchnikiem Kościoła Cypru.
Jako arcybiskup Nowej Justyniany i całego Cypru podjął reformy wewnętrzne w Kościele, działając na rzecz podniesienia poziomu wykształcenia duchowieństwa oraz poprawy sytuacji materialnej Kościoła Cypru. W 1812 założył w Nikozji i w Limassol Szkołę Grecką. Działalność religijną łączył z uczestnictwem w ruchu narodowowyzwoleńczym Greków cypryjskich.
Po wybuchu powstania w Grecji został uwięziony i stracony (razem z metropolitami Pafos Chryzantem, Kition Melecjuszem i Kirenii Laurentym) na polecenie tureckich władz wyspy, obawiających się rozprzestrzenienia walk także na Cypr.

</doc>
<doc id="2385845" url="https://pl.wikipedia.org/wiki?curid=2385845" title="Hrysytna Stuy">
Hrysytna Stuy



</doc>
<doc id="2385853" url="https://pl.wikipedia.org/wiki?curid=2385853" title="Sekretarz rejkomu">
Sekretarz rejkomu

Sekretarz rejkomu (ros. "Секретарь райкома") – radziecki dramat wojenny z 1942 roku w reżyserii Iwana Pyrjewa.
Opis fabuły.
Akcja filmu rozgrywa się w pierwszym roku wielkiej wojny ojczyźnianej. Sekretarz komitetu rejonowego partii (rejkomu) Koczet kieruje ewakuacją i nadzoruje niszczenie wszystkiego, czego nie można wywieźć. Po wkroczeniu Niemców Koczet organizuje ruch oporu. Partyzanci uwalniają z niewoli niemieckiej czołgistę Orłowa, który okazuje się niemieckim szpiegiem. Orłow próbuje zawiadomić Niemców o działalności oddziału partyzanckiego.
W 1945 film był jednym z najczęściej wyświetlanych w Polsce filmów radzieckich.

</doc>
<doc id="2385858" url="https://pl.wikipedia.org/wiki?curid=2385858" title="Maria Sawinowa">
Maria Sawinowa



</doc>
<doc id="2385860" url="https://pl.wikipedia.org/wiki?curid=2385860" title="D.E.B.S.">
D.E.B.S.

D.E.B.S. – amerykański film komediowy z 2004 roku w reżyserii Angeli Robinson. Film powstał na podstawie mającego rok wcześniej premierę krótkometrażowego filmu o tym samym tytule, wyreżyserowanego również przez Robinson. 
Opis fabuły.
D.E.B.S. to grupa do zadań specjalnych. Max (Meagan Good), Janet (Jill Ritchie), Dominique (Devon Aoki) i Amy (Sara Foster) są świetnie wyszkolone i muszą sobie radzić z najgroźniejszymi przestępcami. Właśnie mają schwytać przebiegłą Lucy Diamond (Jordana Brewster). Podczas akcji ich lojalność zostaje wystawiona na próbę.

</doc>
<doc id="2385861" url="https://pl.wikipedia.org/wiki?curid=2385861" title="Port lotniczy Burlington">
Port lotniczy Burlington

Port lotniczy Burlington (IATA: BTV, ICAO: KBTV) – port lotniczy położony w South Burlington, w stanie Vermont, w Stanach Zjednoczonych.

</doc>
<doc id="2385870" url="https://pl.wikipedia.org/wiki?curid=2385870" title="Port lotniczy Rutland Południowy Vermont">
Port lotniczy Rutland Południowy Vermont

Port lotniczy Rutland Południowy Vermont (IATA: RUT, ICAO: KRUT) – port lotniczy położony w North Clarendon, w stanie Vermont, w Stanach Zjednoczonych.

</doc>
<doc id="2385876" url="https://pl.wikipedia.org/wiki?curid=2385876" title="Petros Kiritsis">
Petros Kiritsis

Petros Kiritsis, gr. Πέτρος Κυρίτσης (ur. 15 października 1953) – cypryjski strzelec, uczestnik Letnich Igrzysk Olimpijskich 1984.
Wystartował w skecie, którego ukończył na 13. miejscu z wynikiem 192 na 200 możliwych punktów.

</doc>
<doc id="2385882" url="https://pl.wikipedia.org/wiki?curid=2385882" title="Tatiana Andrianowa">
Tatiana Andrianowa



</doc>
<doc id="2385891" url="https://pl.wikipedia.org/wiki?curid=2385891" title="Michalakis Timwios">
Michalakis Timwios

Michalakis Timwios, (ur. 15 grudnia 1948) – cypryjski strzelec, uczestnik Letnich Igrzysk Olimpijskich 1984 i Letnich Igrzysk Olimpijskich 1988.
W Los Angeles wystartował w skecie, którego ukończył na 69 miejscu z wynikiem 96 na 200 możliwych punktów. Cztery lata później w Seulu zdobył 194 punkty i zajął 20. miejsce.

</doc>
<doc id="2385895" url="https://pl.wikipedia.org/wiki?curid=2385895" title="Paweł Gierasimow">
Paweł Gierasimow



</doc>
<doc id="2385897" url="https://pl.wikipedia.org/wiki?curid=2385897" title="Mistrzostwa Świata w Lekkoatletyce 2011 – rzut młotem kobiet">
Mistrzostwa Świata w Lekkoatletyce 2011 – rzut młotem kobiet

Rzut młotem kobiet – jedna z konkurencji rozgrywanych podczas lekkoatletycznych mistrzostw świata na Daegu Stadium w Daegu. 
Obrończynią tytułu mistrzowskiego z 2009 roku była Polka Anita Włodarczyk, która podczas zawodów Berlinie wynikiem 77,96 ustanowiła rekord świata. Ustalone przez IAAF minima kwalifikacyjne do mistrzostw wynosiły 71,50 (minimum A) oraz 69,00 (minimum B).
Rekordy.
Tabela prezentuje rekord świata, rekordy poszczególnych kontynentów, mistrzostw świata, a także najlepszy rezultat na świecie w sezonie 2011 przed rozpoczęciem mistrzostw.

</doc>
<doc id="2385900" url="https://pl.wikipedia.org/wiki?curid=2385900" title="Port lotniczy Yeager">
Port lotniczy Yeager

Port lotniczy Yeager (IATA: CRW, ICAO: KCRW) – port lotniczy położony w Charleston, w stanie Wirginia Zachodnia, w Stanach Zjednoczonych.

</doc>
<doc id="2385902" url="https://pl.wikipedia.org/wiki?curid=2385902" title="Ulica Wojciecha Kętrzyńskiego w Olsztynie">
Ulica Wojciecha Kętrzyńskiego w Olsztynie

Ulica Wojciecha Kętrzyńskiego – jedna z głównych arterii komunikacyjnych osiedla Kętrzyńskiego w Olsztynie. Rozciąga się od skrzyżowania o ruchu okrężnym pl. J. Bema do ronda Ofiar Katynia.
Dane ulicy.
Do roku 1945, nazwa ulicy brzmiała Luisen-Straße (ulica Luizy). Główna ulica osiedla Kętrzyńskiego, będąc również drogą tranzytową ruchu z Grudziądza, Warszawy i Gdańska w kierunek przejścia granicznego w Bezledach. We wschodniej części jest to ulica dwujezdniowa z pasem zielonym oddzielającym, natomiast w części zachodniej (od skrzyżowania z ul. Kościuszki) pasy jezdni są ułożone obok siebie bez pasa zieleni. Ulica ta łączy skrzyżowanie ulic Dworcowej i Towarowej z placem Bema.
Nazwa ulicy zawdzięcza Wojciechowi Kętrzyńskiemu, historykowi, wieloletniemu dyrektorowi Zakładu Narodowego im. Ossolińskich we Lwowie.

</doc>
<doc id="2385904" url="https://pl.wikipedia.org/wiki?curid=2385904" title="Kościół Matki Bożej Zwycięskiej w Krakowie">
Kościół Matki Bożej Zwycięskiej w Krakowie

Kościół Matki Bożej Zwycięskiej – parafialny kościół rzymskokatolicki, znajdujący się w Krakowie, w Dzielnicy IX na Górze Borkowskiej przy ul. Zakopiańskiej 86.
Historia.
Parafianie do 1947 roku korzystali z kościoła baraku zbudowanego przez ks. Adama Gałuszkiewicza w latach 1920-1922. Ponieważ rosła liczba wiernych w 1936 roku podjęto decyzję o budowie nowego kościoła. Inicjatorem budowy był ks. Adolf Zagrodzki, a przewodniczącym Komitetu budowy został Franciszek Wadas. Modernistyczny budynek z żelbetu i cegły zaprojektował inż. Tadeusz Ruttie. Kamień węgielny wmurowano 14 listopada 1937 roku, a do 1939 roku kościół stał w stanie surowym. 
Wybuch II wojny światowej spowodował przerwanie prac. Niemcy urządzili w budynku magazyn amunicji oraz wykorzystywali go jako przejściowy obóz segregacyjny podczas łapanek. Proboszcz ks. Mączyński i prefekt ks. Dercz zostali na początku wojny aresztowani i zginęli w obozie. 
Po wojnie przywrócono budowli funkcje sakralne. 1 stycznia 1947 roku proboszcz Władysław Ryba kontynuował prace wykończeniowe oraz przy urządzaniu wnętrza. Budowę ukończono w 1947 roku, a 15 sierpnia kościół poświęcił ks. biskup Rospond.
Konsekrował kościół, w dniu 26 października 1975 r. kardynał Karol Wojtyła.
Świątynia to jednonawowy, orientowany, budynek z dwuspadowym dachem. Prezbiterium trójbocznie zamknięte. Przed fasadą znajduje się wolno stojąca wieża-dzwonnica z ażurowym szczytem.
W ołtarzu głównym, zaprojektowanym przez Jana Budziłę a wykonanym w 1978 przez Antoniego Oremusa, znajduje się kamienna figura Matki Bożej, dzieło rzeźbiarza Konstantego Laszczki z 1916 roku, podarowana parafii przez metropolitę krakowskiego Adama Sapiehę. W oknach prezbiterium i nawy znajdują się witraże projektu Wacława Taranczewskiego, powstałe w latach 60. XX wieku.

</doc>
<doc id="2385906" url="https://pl.wikipedia.org/wiki?curid=2385906" title="Tramwaje w Ust´-Katawie">
Tramwaje w Ust´-Katawie

Tramwaje w Ust'-Katawie − służbowy system transportu tramwajowego w rosyjskim mieście Ust´-Kataw.
Historia.
Tramwaje w Ust'-Katawie uruchomiono w 1973. Do 1997 na linii przewożono głównie pracowników zakładów UKWZ. Obecnie linia służy testowaniu tramwajów wyprodukowanych przez UKWZ. Linia tramwajowa ma długość 4 km i szerokość toru 1524 mm. 
Linia.
Linia rozpoczyna się na terenie zakładów UKWZ i kończy się w Paraninie.

</doc>
<doc id="2385909" url="https://pl.wikipedia.org/wiki?curid=2385909" title="Nataliya Belinskaya">
Nataliya Belinskaya



</doc>
<doc id="2385912" url="https://pl.wikipedia.org/wiki?curid=2385912" title="Port lotniczy Północno-Środkowa Wirginia Zachodnia">
Port lotniczy Północno-Środkowa Wirginia Zachodnia

Port lotniczy Północno-Środkowa Wirginia Zachodnia (IATA: CKB, ICAO: KCKB) – port lotniczy położony w Bridgeport, w stanie Wirginia Zachodnia, w Stanach Zjednoczonych.

</doc>
<doc id="2385914" url="https://pl.wikipedia.org/wiki?curid=2385914" title="Tatiana Połnowa">
Tatiana Połnowa



</doc>
<doc id="2385916" url="https://pl.wikipedia.org/wiki?curid=2385916" title="Tomasz Budyta">
Tomasz Budyta

Tomasz Wojciech Budyta (ur. 9 sierpnia 1957 w Warszawie) – polski aktor teatralny i filmowy.
Życiorys.
Absolwent Liceum Ogólnokształcącego pw. św. Augustyna w 1976. W 1980 ukończył studia na Wydziale Aktorskim PWSFTviT w Łodzi.

</doc>
<doc id="2385938" url="https://pl.wikipedia.org/wiki?curid=2385938" title="Port lotniczy Casper/Hrabstwo Natrona">
Port lotniczy Casper/Hrabstwo Natrona

Port lotniczy Casper/Hrabstwo Natrona (IATA: CPR, ICAO: KCPR) – port lotniczy położony w Casper, w stanie Wyoming, w Stanach Zjednoczonych.

</doc>
<doc id="2385945" url="https://pl.wikipedia.org/wiki?curid=2385945" title="Nelson Andrade">
Nelson Andrade

Nelson Andrade (ur. 18 kwietnia 1933 w Botucatu, zm. 16 marca 1981) – brazylijski pięściarz. Reprezentant kraju podczas igrzysk olimpijskich w 1952 w Helsinkach. Na igrzyskach w Helsinkach wystąpił w turnieju wagi średniej. Najpierw wygrał z Mátyás Plachy z Węgier, a następnie przegrał z Vasile Tiţă z Rumunii.

</doc>
<doc id="2385950" url="https://pl.wikipedia.org/wiki?curid=2385950" title="Port lotniczy Cheyenne">
Port lotniczy Cheyenne

Port lotniczy Cheyenne (IATA: CYS, ICAO: KCYS) – port lotniczy położony w Cheyenne, w stanie Wyoming, w Stanach Zjednoczonych.

</doc>
<doc id="2385957" url="https://pl.wikipedia.org/wiki?curid=2385957" title="Teofryd z Saluzzo">
Teofryd z Saluzzo

Teofryd z Saluzzo, wł. "Teofredo, Chiaffredo, Jafredo" (zm. ok. 286 w Crissolo w Alpach Kotyjskich) – rzymski żołnierz legendarnej Legii Tebańskiej, towarzysz Konstancjusza, męczennik chrześcijański i święty Kościoła katolickiego.
Śmierć męczeńską, za wyznawanie wiary chrześcijańskiej, poniósł w czasach panowania Dioklecjana i Maksymiana.
Po decymacji Legionu w Agaunum, dzisiejsze Saint-Maurice (Szwajcaria), przez Maksymiana niewielu żołnierzom udało się zbiec z miejsca pogromu.
Konstancjusz z towarzyszami schronili się w Val Maira (dzisiejsze Villar San Costanzo w prow. Cuneo). Wcześniej zostali straceni "Costantino, Dalmazzo, Desiderio, Isidoro, Olimpio, Ponzio, Vittore" oraz Magnus i Teofryd. Wszystkich pochował św. Konstancjusz, potem sam stracił życie.
Święty Teofryd jest patronem Crissolo, gdzie wybudowano sanktuarium na jego grobie. Wraz ze św. Konstancjuszem jest również patronem diecezji Saluzzo
Jego wspomnienie liturgiczne obchodzone jest 7 września.
Nie należy mylić go z innym św. Teofrydem (Chiaffredo) z VIII wieku, opatem monasteru "Monastier-St-Chaffrez" (dzisiejsze Le Monastier-sur-Gazeille we Francji) wspominanym 18 listopada.

</doc>
<doc id="2385971" url="https://pl.wikipedia.org/wiki?curid=2385971" title="Wybory parlamentarne na Cyprze w 2011 roku">
Wybory parlamentarne na Cyprze w 2011 roku

Wybory parlamentarne na Cyprze w 2011 roku odbyły się 22 maja 2011. W ich wyniku wyłoniono 56 posłów do Izby Reprezentantów, trzy pozostałe miejsca w parlamencie zarezerwowane pozostały dla przedstawicieli mniejszości religijnych.
W wyborach zwyciężyło centroprawicowe Zgromadzenie Demokratyczne (DISY), pozostające w opozycji do rządu prezydenta Dimitrisa Christofiasa i jego komunistycznej Postępowej Partii Ludzi Pracy (AKEL). Miejsca w parlamencie uzyskały wyłącznie ugrupowania reprezentowane w poprzedniej kadencji, różnice w liczbie uzyskanych mandatów w porównaniu do poprzednich wyborów wynosiły od 0 do 2.

</doc>
<doc id="2385980" url="https://pl.wikipedia.org/wiki?curid=2385980" title="Dyskografia Kida Cudiego">
Dyskografia Kida Cudiego

Dyskografia amerykańskiego rapera Kida Cudiego składa się z sześciu albumów studyjnych, jednego mixtape’u i dwudziestu dziewięciu singli.

</doc>
<doc id="2385987" url="https://pl.wikipedia.org/wiki?curid=2385987" title="Bronisław Colonna-Czosnowski">
Bronisław Colonna-Czosnowski

Bronisław Władysław Tadeusz Colonna-Czosnowski (ur. 27 października 1873 w Warszawie, zm. 11 sierpnia 1949 w Sopocie) – polski architekt, inżynier budownictwa.
Życiorys.
Urodził się w rodzinie Władysława Czosnowskiego i Karoliny z Paulów, jego młodszym bratem był Tadeusz Józef Czosnowski. Po ukończeniu gimnazjum opuścił Warszawę aby rozpocząć studia na wydziale architektury Politechniki w Dreźnie, które ukończył uzyskując dyplom architekta w 1898 roku. Od 1915 do 1917 służył w wojsku rosyjskim w stopniu kapitana, w 1918 osiadł w Rzeżycy, gdzie był członkiem Polskiego Komitetu Obywatelskiego i wydawał pismo Towarzystwa Przyjaciół Rzeżycy. Uwięziony przez władze sowieckie uciekł z więzienia. Po wejściu do miasta wojsk niemieckich otrzymał funkcję wiceburmistrza i architekta miejskiego. Wycofujący się Niemcy aresztowali Bronisława Colonnę-Czosnowskiego, uwolniono go 11 listopada 1918. Wkrótce przeniósł się do Warszawy, gdzie otrzymał funkcję prezesa Organizacji Inteligencji Polskiej oraz prezesa Koła Wychowanków Politechniki Drezdeńskiej. 22 kwietnia 1922 poślubił Ludwikę z Odyniec-Omylińskich. Do 1939 mieszkał w przez siebie zaprojektowanej kamienicy na warszawskiej Ochocie. Po 1945 zamieszkał w Sopocie, gdzie zmarł. Spoczywa na cmentarzu katolickim w Sopocie (kwatera F2-19-12).
Twórczość.
Był architektem o ogromnym dorobku, projektował zarówno budynki mieszkalne, użyteczności publicznej i obiekty sakralne, jak również obiekty inżynieryjne. Wiele obiektów jest dziełami Bronisława Colonny-Czosnowskiego lub są przypisywane jego autorstwu, znajdują się one zarówno w Polsce jak i w Niemczech, Austrii i Rosji.
Sprostowanie.
W licznych opracowaniach znajdują się mylne informacje dotyczące autora projektu. Zamiast Bronisława Colonny-Czosnowskiego podaje się błędnie imię Bolesław, a jako nazwisko Colonna-Walewski.

</doc>
<doc id="2386003" url="https://pl.wikipedia.org/wiki?curid=2386003" title="Ranuccio II Farnese">
Ranuccio II Farnese

Ranuccio II Farnese (ur. 17 września 1630, zm. 11 grudnia 1694 w Parmie) – od 1646 do śmierci książę Parmy i Piacenzy, w latach 1646-1649 również książę Castro.
Urodził się jako najstarszy syn księcia Parmy, Piacenzy i Castro Edwarda I i jego żony księżnej Małgorzaty di Medici. Po śmierci ojca 11 września 1646 wstąpił na tron.
Ranuccio II był trzykrotnie żonaty. Po jego śmierci następcą został syn Franciszek.

</doc>
<doc id="2386020" url="https://pl.wikipedia.org/wiki?curid=2386020" title="Aggar (ujednoznacznienie)">
Aggar (ujednoznacznienie)



</doc>
<doc id="2386021" url="https://pl.wikipedia.org/wiki?curid=2386021" title="Aggar">
Aggar

Aggar: Passion, Betrayal, Terror – indyjski thriller, melodramat i musical wyreżyserowany w 2007 roku przez Ananta Mahadevana. W rolach głównych występują Tusshar Kapoor, Udita Goswami i Shreyas Talpade. Tematem filmu są tytułowe "obsesja, zdrada i strach".
Opis fabuły.
Dr Aditya Merchant (Shreyas Talpade) jest znanym psychiatrą. Poślubił Jhanvi (Udita Goswami), której życie z pozoru układa się idealnie. Jednak stosunki między małżonkami zaczynają się psuć. W szpitalu psychiatrycznym Aditya opiekuje się porywczym Aryanem (Tusshar Kapoor) odpowiedzialnym za zabicie swojej dziewczyny. Doktor coraz bardziej angażuje się w pomoc dla oskarżonego. Tymczasem między żoną lekarza a pacjentem dochodzi do romansu. Jhanvi zbyt późno przekonuje się, że dla Aryana związek ten stał się niebezpieczną obsesją, która może mieć prowadzić do tragedii.

</doc>
<doc id="2386053" url="https://pl.wikipedia.org/wiki?curid=2386053" title="Lia Wisi">
Lia Wisi

Ewangelia (Lia) Wisi, gr. Λία Βίσση (ur. 15 maja 1955 w Larnace) – cypryjska piosenkarka (Greczynka cypryjska), wykonawczyni muzyki jazzowej. Siostra wokalistki Any Wisi.
Życiorys.
Lia Wisi ukończyła konserwatorium greckie w Atenach, następnie w tej szkole zaczęła uczyć gry na fortepianie. Zajęła się także indywidualną karierą muzyczną jako autorka tekstów, wokalistka i producentka. Wydała kilka własnych płyt, pisze też muzykę do produkcji telewizyjnych i sztuk teatralnych.
Trzykrotnie brała udział w Konkursie Piosenki Eurowizji. W 1979 i 1980 była w zespołach towarzyszących reprezentującym Grecję wokalistom – odpowiednio Elpidzie i Anie Wisi. W 1985 została oficjalną reprezentantką Cypru w tym konkursie. Zaśpiewała piosenkę „To katalawa arga”, zajmując 16. miejsce wśród 19 krajowych przedstawicieli.
W wyborach w 2006 Lia Wisi kandydowała bez powodzenia do Izby Reprezentantów w Larnace z ramienia Zgromadzenia Demokratycznego.

</doc>
<doc id="2386064" url="https://pl.wikipedia.org/wiki?curid=2386064" title="Klucz angielski">
Klucz angielski



</doc>
<doc id="2386069" url="https://pl.wikipedia.org/wiki?curid=2386069" title="Charles Etienne Boniface">
Charles Etienne Boniface

Charles Etienne Boniface (ur. 2 lutego 1787, zm. 2 grudnia 1853) – południowoafrykański dramatopisarz, aktor, dziennikarz, nauczyciel i prawnik.
Urodził się w Paryżu, do Afryki Południowej przybył w 1807. Szybko zdobył uznanie w kapsztadzkim środowisku teatralnym, wystawiając balety i pantomimy. Ciepło została przyjęta również jego, stworzona w języku francuskim, sztuka "Szalony" (1807). W 1832 napisał komedię "Nowy Zakon Rycerski albo Temperantyści" (De nieuwe ridderorde of De Temperantisten), pierwszą sztukę zawierającą cztery sceny w afrikaans. Dwa lata później opublikował "Nadszarpniętą reputację albo komedię biletu loteryjnego", w której atakował jednego ze swoich wrogów, de Limę.
Zajmował się również dziennikarstwem. Swoje teksty zamieszczał początkowo na łamach "Południowoafrykańczyka", którego był redaktorem (do października 1830). Jego działalność na tym stanowisku wzbudzała jednak tak wielkie kontrowersje (Boniface często w swoich artykułach atakował niechętnych sobie intelektualistów), że właściciel pisma zwolnił wręczył mu wymówienie. W późniejszym okresie działał również w efemerycznym "De Mediator".

</doc>
<doc id="2386100" url="https://pl.wikipedia.org/wiki?curid=2386100" title="35 Pułk Lotnictwa Bombowego">
35 Pułk Lotnictwa Bombowego

35 Pułk Lotnictwa Bombowego (35 plb) – oddział lotnictwa bombowego ludowego Wojska Polskiego.
Historia pułku.
Pułk został sformowany w 1952 r. na lotnisku w Bydgoszczy, w składzie 15 Dywizji Lotnictwa Bombowego. Jednostka została zorganizowana według etatu Nr 6/131 o stanie 260 wojskowych i 2 pracowników kontraktowych. 1 października 1952 r. kapitan pilot Kazimierz Wierzbicki podpisał pierwszy rozkaz dzienny, a cztery dni później pułk przebazował się do Inowrocławia. Na stanie jednostki znajdowało się wówczas siedemnaście samolotów, w tym dziesięć bombowych Pe-2FT, trzy bombowe Tu-2, dwa szkolno-bojowe UPe-2 i dwa szkolno-treningowe Po-2.
We wrześniu 1953 r. pułk został przeniesiony do Przasnysza.
W dniach 20-22 maja 1954 r. pułk został przebazowany na lotnisko w Modlinie i tam przezbrojony w samoloty odrzutowe Ił-28.
W okresie od maja do września 1955 r. została sformowana trzecia eskadra lotnicza. W 1957 r. pułk zmienił przeznaczenie z bombowego na szkolno-bojowy.
12 października 1957 r. generał brygady Eugeniusz Kuszko wręczył dowódcy pułku sztandar ufundowany przez Radę Państwa. 8 czerwca 1958 r. odbyła się ceremonia pożegnania sztandaru. 15 czerwca 1958 r. pułk został rozformowany.

</doc>
<doc id="2386120" url="https://pl.wikipedia.org/wiki?curid=2386120" title="Labirynt ogrodowy">
Labirynt ogrodowy

Labirynt ogrodowy – labirynt stworzony z roślin. Najczęściej występuje w jednym z trzech typów: niskiego wzoru z kwiatów, szpalerów niskich krzewów lub roślinnych murów i korytarzy przewyższających człowieka. Stały się popularne wraz z rozwojem sztuki ogrodniczej pod koniec XVI wieku. 
Tego typu labirynty opisywał Thomas Hill w swej książce "The Gardener's Labyrinth". W Anglii labirynty ogrodowe można zobaczyć np. w Theobalds w Herefordshire oraz w ogrodach zamkowych Hampton Court. W ogrodnictwie francuskim przykładami są labirynty w ogrodzie pałacu wersalskiego, w parku w Villandry, Ogrodzie Luksemburskim, w ogrodzie w Tuileries. We Włoszech w ogrodach pałacowych – m.in. Villa d'Altieri, Villa Pisani, Villa Thiere. W Hiszpanii przykład stanowi labirynt przy Alkazar w Sewilli. Podobne założenia tworzone były także w Holandii i Belgii. W Polsce ogrodowe labirynty znano w XVI wieku, ale popularność zyskały w wieku XVIII.

</doc>
<doc id="2386127" url="https://pl.wikipedia.org/wiki?curid=2386127" title="Koseniec">
Koseniec

Koseniec – jezioro położone we wschodniej Polsce, na obszarze Równiny Łęczyńsko-Włodawskiej, w gminie Hańsk, w powiecie włodawskim. Długość linii brzegowej jeziora wynosi 1840 m. Dawniej jezioro było połączone z pobliskim Jeziorem Spólnem w jeden akwen, jednakże w wyniku procesu obniżenia zwierciadeł wód gruntowych i odwodnienia bagien i torfowisk dwa zbiorniki oddzieliły się od siebie i obecnie są jedynie połączone śródleśnym kanałem o długości ok. 290 m i o szerokości w najszerszym miejscu 11 m. Jezioro jest położone na terenie rezerwatu przyrody Żółwiowe Błota.

</doc>
<doc id="2386128" url="https://pl.wikipedia.org/wiki?curid=2386128" title="Siatkówka (oko)">
Siatkówka (oko)



</doc>
<doc id="2386153" url="https://pl.wikipedia.org/wiki?curid=2386153" title="Ambasada Malezji w Polsce">
Ambasada Malezji w Polsce

Ambasada Malezji w Polsce (malajski "Kedutaan Besar Malaysia di Poland") – malezyjska placówka dyplomatyczna znajdująca się w Warszawie przy ul. Chmielnej 73.
Ambasador Malezji w Warszawie akredytowany jest również na Litwie.
Podział organizacyjny.
W skład przedstawicielstwa wchodzi:
Siedziba.
Stosunki dyplomatyczne pomiędzy Polską i Malezją nawiązano w 1971. W 1978 ambasada Malezji w Warszawie rozpoczęła pracę na XV piętrze w hotelu Forum. Następnie mieściła się przy ul. Rejtana 15 (1978-1981). W 1985 przeniesiono ją na ul. Gruzińską 3, w 2021 na ul. Chmielną 73.

</doc>
<doc id="2386169" url="https://pl.wikipedia.org/wiki?curid=2386169" title="Albumy numer jeden w roku 1975 (USA)">
Albumy numer jeden w roku 1975 (USA)

Lista najlepiej sprzedających się albumów w Stanach Zjednoczonych w 1975 tworzona przez magazyn Billboard na podstawie Billboard 200.

</doc>
<doc id="2386196" url="https://pl.wikipedia.org/wiki?curid=2386196" title="Albumy numer jeden w roku 1976 (USA)">
Albumy numer jeden w roku 1976 (USA)

Lista najlepiej sprzedających się albumów w Stanach Zjednoczonych w 1976 tworzona przez magazyn Billboard na podstawie Billboard 200.

</doc>
<doc id="2386213" url="https://pl.wikipedia.org/wiki?curid=2386213" title="Albumy numer jeden w roku 1977 (USA)">
Albumy numer jeden w roku 1977 (USA)

Lista najlepiej sprzedających się albumów w Stanach Zjednoczonych w 1977 tworzona przez magazyn Billboard na podstawie Billboard 200.

</doc>
<doc id="2386225" url="https://pl.wikipedia.org/wiki?curid=2386225" title="Albumy numer jeden w roku 1978 (USA)">
Albumy numer jeden w roku 1978 (USA)

Lista najlepiej sprzedających się albumów w Stanach Zjednoczonych w 1978 tworzona przez magazyn Billboard na podstawie Billboard 200.

</doc>
<doc id="2386251" url="https://pl.wikipedia.org/wiki?curid=2386251" title="Albumy numer jeden w roku 1979 (USA)">
Albumy numer jeden w roku 1979 (USA)

Lista najlepiej sprzedających się albumów w Stanach Zjednoczonych w 1979 tworzona przez magazyn Billboard na podstawie Billboard 200.

</doc>
<doc id="2386267" url="https://pl.wikipedia.org/wiki?curid=2386267" title="E-ninnu">
E-ninnu

E-ninnu (sum. é.ninnu, tłum. „Dom pięćdziesiątki”) – nazwa kompleksu świątynnego boga Ningirsu w mieście Girsu, znana m.in. z licznych inskrypcji budowlanych Gudei (koniec XXII wieku p.n.e.), władcy sumeryjskiego miasta-państwa Lagasz.
Nazwa.
E-ninnu („Dom pięćdziesiątki”) jest nazwą skróconą. Pełna nazwa kompleksu świątynnego brzmiała „Dom pięćdziesięciu białych ptaków Anzu” (sum. é.ninnu.anzumušen.bábbar). Odnosiła się ona najprawdopodobniej do znajdujących się w nim wizerunków (posągów, płaskorzeźb, malowideł?) legendarnego ptaka Anzu.
Historia.
Świątynia E-ninnu pojawia się po raz pierwszy w inskrypcjach budowlanych sumeryjskiego władcy Mesilima (XXVI wieku p.n.e.). Przebudowywana i rozbudowywana była następnie w drugiej połowie III tysiąclecia p.n.e. przez władców z I dynastii z Lagasz (m.in. przez Ur-Nansze, Enmetenę i Uruinimginę), z II dynastii z Lagasz (m.in. przez Ur-Babę, Gudeę, Ur-Ningirsu) oraz III dynastii z Ur (m.in. przez Szulgiego). W pierwszej połowie II tysiąclecia p.n.e. znajdowała się pod opieką królów Larsy (m.in. Warad-Sina) i Babilonu (m.in. Hammurabiego, który wymienia ją w prologu swego Kodeksu Praw).

</doc>
<doc id="2386285" url="https://pl.wikipedia.org/wiki?curid=2386285" title="Ekur">
Ekur



</doc>
<doc id="2386286" url="https://pl.wikipedia.org/wiki?curid=2386286" title="Esagila">
Esagila



</doc>
<doc id="2386288" url="https://pl.wikipedia.org/wiki?curid=2386288" title="Etemenanki">
Etemenanki



</doc>
<doc id="2386551" url="https://pl.wikipedia.org/wiki?curid=2386551" title="Berło (zespół muzyczny)">
Berło (zespół muzyczny)

Berło (ros. "Скипетр") – zespół muzyczny z Rosji, grający melodyjny power metal, założony w 2006. Piosenka "The Curse of Merlin" została włączona do kolekcji "Now! That’s What I Call Metal 37" (wraz z grupami takimi jak Serenity, Amon Amarth, Moonsorrow, Korpiklaani, Power Quest) w 2011.

</doc>
<doc id="2386579" url="https://pl.wikipedia.org/wiki?curid=2386579" title="Adapter międzymaszynowy ADM 305/1">
Adapter międzymaszynowy ADM 305/1

Adapter międzymaszynowy ADM 305/1 – urządzenie zewnętrzne przeznaczone do tworzenia połączeń wielu komputerów serii Odra 1300, umożliwiających wymianę informacji między połączonymi systemami komputerowymi. Wymiana ta polegała na tym, że program komputerowy uruchomiony na jednym z komputerów miał możliwość wysyłania bądź odbierania danych, tak jak z urządzeń zewnętrznych, które w tym przypadku, w rzeczywistości, stanowiło pewien obszar danych w pamięci drugiego komputera, połączonego z pierwszym za pomocą tego adaptera. Ponadto dla modelu Odra 1305 adapter ADM 305/1 dawał także możliwość bezpośredniej wymiany informacji między dwoma programami uruchomionymi równocześnie na dwóch różnych, ale połączonych adapterem, komputerach.
Fizyczne połączenie mogło być realizowane za pomocą standardowego interfejsu do kanałów:
Łączna długość kabli nie mogła przekroczyć 50 m.

</doc>
<doc id="2386580" url="https://pl.wikipedia.org/wiki?curid=2386580" title="ADM 305/1">
ADM 305/1



</doc>
<doc id="2386612" url="https://pl.wikipedia.org/wiki?curid=2386612" title="Nizina Gujańska">
Nizina Gujańska

Nizina Gujańska - nizina położona w Gujanie, Surinamie i Gujanie Francuskiej, częściowo w Wenezueli i Brazylii. Ciągnie się około 1000 kilometrowym wąskim pasem szerokości od kilkudziesięciu do 200 kilometrów między Oceanem Atlantyckim a Wyżyną Gujańską. Powierzchnia około 150000 km2. Dominuje tu plantacyjna uprawa trzciny cukrowej, kakaowca, kawowca, palmy olejowej oraz hodowla bydła, a także eksploatacja lasów. Na nizinie występują złoża boksytów, rud manganu, złota.

</doc>
<doc id="2386632" url="https://pl.wikipedia.org/wiki?curid=2386632" title="Tadeusz Niemczyk">
Tadeusz Niemczyk

Tadeusz Niemczyk (ur. 6 kwietnia 1932 w Małej Cerkwicy, zm. 8 czerwca 1981 w Bydgoszczy) – polski lekkoatleta płotkarz i sprinter.
Był mistrzem Polski w biegu na 200 m przez płotki w 1957 i w sztafecie 4 × 100 m w 1962, wicemistrzem w biegu na 110 m przez płotki w 1958 i w sztafecie 4 × 100 m w 1963, a także brązowym medalistą w biegach na 110 m przez płotki i 200 m przez płotki w 1960 i w sztafecie 4 × 100 m w 1966. 
W latach 1958-1959 startował w dwóch meczach reprezentacji Polski (2 starty) w biegu na 110 m przez płotki, oba razy zajmując 4. miejsce.
Był rekordzistą Polski w nietypowej konkurencji – sztafecie 10 × 100 m (1:46,8 w 1958).
Rekordy życiowe:
Był zawodnikiem klubów Górnik Wałbrzych, Gwardia Bydgoszcz, Polonia Bydgoszcz i Zawisza Bydgoszcz.

</doc>
<doc id="2386646" url="https://pl.wikipedia.org/wiki?curid=2386646" title="Park Narodowy Circeo">
Park Narodowy Circeo

Park Narodowy Circeo (wł. "Parco nazionale del Circeo") – park narodowy położony we Włoszech, położony wzdłuż wybrzeża Morza Tyrreńskiego, na południe od Rzymu.
Został założony w 1934 roku. Powierzchnia 8500 ha. Posiada zróżnicowany krajobraz: wydmy nadmorskie, przylądek Circeo, jezioro Sabaudia, tereny podmokłe. W florze dominują lasy dębowe z dębem korkowym, ostrolistnym, burgundzkim i szypułkowym oraz chruściną jagodną. Zbocza przylądka od strony morza porośnięte są jałowcem "Juniperus phoenicia", natomiast na terenach podmokłych występują gatunki typowe dla środowisk słonych. Cechuje go bogata fauna ptaków, m.in.: rybołów, sokół wędrowny, bielik, warzęcha, czerwonak, żuraw oraz dość uboga fauna ssaków (około 20 gatunków), m.in.: dzik, daniel, sarna. Z gadów występuje m.in.: żółw śródziemnomorski, wąż stepowy, żmija żebrowana.

</doc>
<doc id="2386652" url="https://pl.wikipedia.org/wiki?curid=2386652" title="Anhalt Süd">
Anhalt Süd



</doc>
<doc id="2386666" url="https://pl.wikipedia.org/wiki?curid=2386666" title="Kubuś Puchatek (powieść)">
Kubuś Puchatek (powieść)

Kubuś Puchatek () – powieść dla dzieci autorstwa A.A. Milne’a z 1926 roku.
Bohaterami tego utworu są zwierzęta i zabawki, przyjaciele Krzysia. Wśród nich tytułowy Kubuś Puchatek, Prosiaczek, Królik, Mama Kangurzyca z Maleństwem, osioł Kłapouchy, Sowa oraz krewni i znajomi Królika. Akcja utworu toczy się w fikcyjnym Stumilowym Lesie i to właśnie na jego obszarze przyjaciele przeżywają wiele fantastycznych przygód.
Integralną częścią książki są ilustracje Ernesta Sheparda, wyobrażające bohaterów. Książka zyskała duże powodzenie czytelnicze i przełożona była na wiele języków.
Rękopis utworu jest w posiadaniu Biblioteki Wrena w Kolegium Trójcy Świętej w Cambridge.
Tłumaczenia na język polski.
Istnieje pięć przekładów na język polski. Pierwszy, tradycyjny, pochodził z roku 1937, a jego autorką była Irena Tuwim. Drugi powstał w czasie II wojny światowej, dokonany przez Marię Grażynę Ławrukianiec nosił tytuł "Miś Puh-Niedźwiedzki". Kolejnego przekładu, noszącego tytuł "Fredzia Phi-Phi", dokonała w 1986 Monika Adamczyk-Garbowska. Mimo że przekład ten jest bliższy oryginałowi, wzbudził on niejednoznaczne reakcje krytyków i czytelników, przyzwyczajonych do pierwowzoru I. Tuwim.

</doc>
<doc id="2386671" url="https://pl.wikipedia.org/wiki?curid=2386671" title="Estonia na Mistrzostwach Świata w Lekkoatletyce 2011">
Estonia na Mistrzostwach Świata w Lekkoatletyce 2011

Estonia na Mistrzostwach Świata w Lekkoatletyce 2011 była reprezentowana przez 9 zawodników – 3 kobiety i 6 mężczyzn. 5 zawodników wypełniło minimum A. Oszczepnik Risto Mätas do Daegu pojechał w roli zawodnika rezerwowego. Skład ekipy został zatwierdzony 15 sierpnia.

</doc>
<doc id="2386673" url="https://pl.wikipedia.org/wiki?curid=2386673" title="Anastazja Szwedowa">
Anastazja Szwedowa



</doc>
<doc id="2386676" url="https://pl.wikipedia.org/wiki?curid=2386676" title="Park Narodowy Retezat">
Park Narodowy Retezat

Park Narodowy Retezat – park narodowy położony w południowo-zachodniej Rumunii, w Karpatach Południowych. Obszar objęty został ochroną jako park narodowy w 1935, ale tradycje ochrony sięgają roku 1840. Początkowo zajmował powierzchnię 11 466 ha, ale w 1990 roku został rozszerzony do 38 047 ha. Obejmuje najwyższe partie wysokogórskiego masywu Retezat, z kulminacją Peleaga (2509 m n.p.m.). Znajdują się tu liczne szczyty o wysokości powyżej 2000 m n.p.m. Na obszarze parku występują ślady działalności lodowców – cyrki, moreny i jeziora (m.in. Bucura, Zanoaga). W obszarze chronione są naturalne lasy bukowe i mieszane lasy bukowo-jodłowo-świerkowe. Na wyższych wysokościach rozpościerają się piętra kosodrzewiny i najrozleglejszych w Rumunii borów z limbą. Występuje tu ok. 1200 gatunków roślin, w tym szczególnie zróżnicowane jastrzębce. Chroniona jest tu także specyficzna dla obszarów górskich fauna z takimi gatunkami jak: niedźwiedzie brunatne, kozice, rysie, z ptaków występują tu m.in. orzeł przedni i sęp płowy.

</doc>
<doc id="2386679" url="https://pl.wikipedia.org/wiki?curid=2386679" title="Julia Gołubczikowa">
Julia Gołubczikowa



</doc>
<doc id="2386681" url="https://pl.wikipedia.org/wiki?curid=2386681" title="Hickson 40">
Hickson 40

Hickson 40 (również Arp 321) – zwarta grupa galaktyk powiązanych ze sobą grawitacyjnie. Została skatalogowana przez Paula Hicksona w jego katalogu pod numerem 40. Znajduje się w konstelacji Hydry.
Hickson 40 znajduje się w odległości 300 milionów lat świetlnych od Ziemi. Grupa ta zawiera pięć galaktyk: trzy spiralne, jedną eliptyczną oraz jedną soczewkowatą.

</doc>
<doc id="2386683" url="https://pl.wikipedia.org/wiki?curid=2386683" title="Mistrzostwa Afryki w Piłce Siatkowej Kobiet 2011">
Mistrzostwa Afryki w Piłce Siatkowej Kobiet 2011

Mistrzostwa Afryki w Piłce Siatkowej Kobiet 2011 – 15. edycja mistrzostw rozegrana zostanie w dniach 17 sierpnia–24 sierpnia 2011 roku w Nairobi (Kenia). Najlepszy zespół zakwalifikował się do Pucharu Świata rozgrywanego w Japonii. W rozgrywkach wystartowało 9 reprezentacji narodowych.

</doc>
<doc id="2386685" url="https://pl.wikipedia.org/wiki?curid=2386685" title="HCG 40">
HCG 40



</doc>
<doc id="2386686" url="https://pl.wikipedia.org/wiki?curid=2386686" title="Waleria Wolik">
Waleria Wolik



</doc>
<doc id="2386688" url="https://pl.wikipedia.org/wiki?curid=2386688" title="HCG 7">
HCG 7



</doc>
<doc id="2386691" url="https://pl.wikipedia.org/wiki?curid=2386691" title="HCG 31">
HCG 31



</doc>
<doc id="2386693" url="https://pl.wikipedia.org/wiki?curid=2386693" title="HCG 44">
HCG 44



</doc>
<doc id="2386695" url="https://pl.wikipedia.org/wiki?curid=2386695" title="Gunther Schepens">
Gunther Schepens

Gunther Schepens (ur. 4 maja 1973 w Gandawie) – belgijski piłkarz grający na pozycji pomocnika. W swojej karierze rozegrał 13 meczów w reprezentacji Belgii i strzelił w niej 3 gole.
Kariera klubowa.
Karierę piłkarską Schepens rozpoczął w klubie Eendracht Massemen. Następnie w 1985 roku podjął treningi w KAA Gent. W 1991 roku awansował do kadry pierwszej drużyny z Gandawy, a w sezonie 1991/1992 zadebiutował w jego barwach w pierwszej lidze belgijskiej. W Gent grał również w sezonie 1992/1993 oraz jesienią 1993, a następnie odszedł do Standardu Liège. W 1993 roku zdobył Puchar Belgii i wywalczył wicemistrzostwo kraju. W 1995 roku również został wicemistrzem Belgii.
W 1997 roku Schepens przeszedł do klubu niemieckiej Bundesligi, Karlsruher SC. Zadebiutował w nim 2 sierpnia 1997 w wygranym 3:1 domowym meczu z Werderem Brema. W 1998 roku spadł z Karlsruherem do drugiej ligi.
W 1999 roku Schepens wrócił do KAA Gent. W zespole tym grał do 2003 roku i wtedy też przeszedł do austriackiego SW Bregenz. W austriackiej lidze swój debiut zanotował 17 lipca 2003 w meczu z SV Salzburg (1:0). W Bregenz grał do końca swojej kariery, czyli do 2005 roku.
Kariera reprezentacyjna.
W reprezentacji Belgii Schepens zadebiutował 29 marca 1995 roku w zremisowanym 1:1 spotkaniu eliminacji do Euro 96 z Hiszpanią. Grał też w eliminacjach do MŚ 1998 W kadrze narodowej od 1995 do 1997 roku wystąpił 13 razy i strzelił 3 gole.

</doc>
<doc id="2386696" url="https://pl.wikipedia.org/wiki?curid=2386696" title="HCG 79">
HCG 79



</doc>
<doc id="2386699" url="https://pl.wikipedia.org/wiki?curid=2386699" title="HCG 87">
HCG 87



</doc>
<doc id="2386702" url="https://pl.wikipedia.org/wiki?curid=2386702" title="Gennadij Blizniecow">
Gennadij Blizniecow



</doc>
<doc id="2386704" url="https://pl.wikipedia.org/wiki?curid=2386704" title="Powiat Soltau-Fallingbostel">
Powiat Soltau-Fallingbostel



</doc>
<doc id="2386710" url="https://pl.wikipedia.org/wiki?curid=2386710" title="HCG 90">
HCG 90



</doc>
<doc id="2386711" url="https://pl.wikipedia.org/wiki?curid=2386711" title="Aleksander Krupski">
Aleksander Krupski



</doc>
<doc id="2386714" url="https://pl.wikipedia.org/wiki?curid=2386714" title="Africa proconsularis">
Africa proconsularis



</doc>
<doc id="2386715" url="https://pl.wikipedia.org/wiki?curid=2386715" title="HCG 92">
HCG 92



</doc>
<doc id="2386716" url="https://pl.wikipedia.org/wiki?curid=2386716" title="Igor Trandenkow">
Igor Trandenkow



</doc>
<doc id="2386720" url="https://pl.wikipedia.org/wiki?curid=2386720" title="Andriej Kriwow">
Andriej Kriwow

Andriej Kriwow (ros. Андрей Анатольевич Кривов; ur. 14 października 1985) – rosyjski lekkoatleta specjalizujący się w chodzie sportowym.
Startuje w chodzie na 20 kilometrów. W 2007 zdobył wicemistrzostwo Europy młodzieżowców. Na mistrzostwach świata w 2009 był szesnasty, a rok później zajął piątą lokatę podczas mistrzostw Europy. Złoty medalista uniwersjady (2011 i 2013). Reprezentant kraju w pucharze Europy w chodzie i pucharze świata oraz medalista mistrzostw Rosji.
Rekord życiowy: 1:18:24 (2012).

</doc>
<doc id="2386721" url="https://pl.wikipedia.org/wiki?curid=2386721" title="Grupa Filmowa Prawda">
Grupa Filmowa Prawda

Grupa Filmowa Prawda – powstała w 2008 roku filmowa grupa producencka, zajmująca się filmem niezależnym. Rdzeń grupy tworzą Hubert Pietrzykowski, Bartłomiej Frank i Antoni Ożyński, większość prac GFP wykonuje siłami własnymi, posiłkując się w razie potrzeby przyjaciółmi. GFP zaistniała w szerszej świadomości filmem "Półwysep" (2009), pokazywanym na wielu polskich i zagranicznych festiwalach filmów niezależnych (m.in. nagrody: Official Selection – Zero Film Festival New York 2010, Najlepszy film fabularny – Orange Factor Film Festival 2009).
"Półwysep" miał swoją premierę telewizyjną na antenie TVP Kultura, prawa do emisji kupił też kanał Kino Polska. 

</doc>
<doc id="2386723" url="https://pl.wikipedia.org/wiki?curid=2386723" title="Andrey Krivov">
Andrey Krivov



</doc>
<doc id="2386724" url="https://pl.wikipedia.org/wiki?curid=2386724" title="Marina Trandenkowa">
Marina Trandenkowa



</doc>
<doc id="2386726" url="https://pl.wikipedia.org/wiki?curid=2386726" title="Arp 321">
Arp 321



</doc>
<doc id="2386728" url="https://pl.wikipedia.org/wiki?curid=2386728" title="Anastazja Kapaczinska">
Anastazja Kapaczinska



</doc>
<doc id="2386731" url="https://pl.wikipedia.org/wiki?curid=2386731" title="Eesti Kergejõustikuliit">
Eesti Kergejõustikuliit

Eesti Kergejõustikuliit "(EKJL)" - estońska narodowa federacja lekkoatletyczna, z siedzibą w Tallinnie, założona 20 stycznia 1920 roku. Federacja od 1928 roku jest członkiem IAAF. Należy również do EA. 
Prezesem od 2013 roku jest Erich Teigamägi.

</doc>
<doc id="2386733" url="https://pl.wikipedia.org/wiki?curid=2386733" title="Byzacena">
Byzacena

Byzacena, Byzacium, Africa Byzacena – jedna z prowincji Imperium rzymskiego, położona na terenie Sahelu w obecnej Tunezji. Stolicą prowincji było miasto Hadrumetum, które po Karthago stało się drugim co do ważności ośrodkiem rzymskiej Afryki Północnej.
Historia.
Powstała po reformach administracji cesarstwa przeprowadzonych przez cesarzy Dioklecjana (284-305) i Konstantyna Wielkiego (306-337) przez wyodrębnienie południowej części Afryki Prokonsularnej około 314 r. n.e. Na północy graniczyła z Zeugitaną ("Africa Zeugitana" dawna "Proconsularis"), na zachodzie z Numidią, a na południowym wschodzie z Trypolitanią. Wraz z innymi prowincjami afrykańskimi, leżącymi między diecezją Hiszpanii a diecezją Egiptu, wchodziła w skład nadrzędnej jednostki administracyjnej o nazwie diecezja Afryki. Była to prowincja konsularna - zarządzana przez prokonsula.
Na początku V wieku do Afryki wtargnęli Wandalowie, którzy włączyli terytorium Byzaceny do swego królestwa. Po wojnie z Bizancjum państwo wandalskie zostało w 532 r. zniszczone, a ostateczna klęska Gelimera w bitwie pod Trikamarum (15 grudnia 533 r.) przypieczętowała włączenie tego obszaru do Cesarstwa Bizantyńskiego (prefektura Afryki w l. 534–590, egzarchat Kartaginy w l. 590–698).

</doc>
<doc id="2386734" url="https://pl.wikipedia.org/wiki?curid=2386734" title="Tatiana Firowa">
Tatiana Firowa



</doc>
<doc id="2386741" url="https://pl.wikipedia.org/wiki?curid=2386741" title="Natalia Czistiakowa">
Natalia Czistiakowa



</doc>
<doc id="2386749" url="https://pl.wikipedia.org/wiki?curid=2386749" title="Michaił Ryżow">
Michaił Ryżow

Michaił Michajłowicz Ryżow, ros. "Михаил Михайлович Рыжов" (ur. 17 grudnia 1991) – rosyjski lekkoatleta specjalizujący się w chodzie sportowym, wicemistrz świata z 2013 roku w chodzie na 50 km.
Srebrny medalista uniwersjady (2011) w chodzie na 20 kilometrów. Złoty medalista zimowych mistrzostw Rosji (2012). Reprezentant kraju w pucharze Europy w chodzie.

</doc>
<doc id="2386752" url="https://pl.wikipedia.org/wiki?curid=2386752" title="Jekaterina Ławrientiewa">
Jekaterina Ławrientiewa



</doc>
<doc id="2386758" url="https://pl.wikipedia.org/wiki?curid=2386758" title="Wera Zozula">
Wera Zozula



</doc>
<doc id="2386762" url="https://pl.wikipedia.org/wiki?curid=2386762" title="(58165) 1990 HQ5">
(58165) 1990 HQ5

(58165) 1990 HQ5 – planetoida z pasa głównego asteroid okrążająca Słońce w ciągu 3 lat i 131 dni w średniej odległości 2,24 j.a. Została odkryta 29 kwietnia 1990 roku w Obserwatorium Siding Spring przez Michaela Irwina i Annę Żytkow. Nazwa planetoidy jest oznaczeniem tymczasowym.

</doc>
<doc id="2386782" url="https://pl.wikipedia.org/wiki?curid=2386782" title="Skerdylaidas">
Skerdylaidas

Skerdylaidas (gr.: "Σκερδιλαίδας", "Skerdilaídas") (zm. 206 p.n.e.) – dowódca iliryjski, władca części królestwa Ardiajów w latach ok. 218-212 p.n.e., król królestwa Ardiajów od 212 p.n.e. do swej śmierci. Młodszy syn Pleuratosa II, króla Ardiajów.
W r. 230 p.n.e. zmarł starszy brat Agron na zapalenie płuc z powodu nadmiernego picia alkoholu po udanej wyprawie. Wówczas Teuta, wdowa po zmarłym, przejęła władzę nad krajem w imieniu małoletniego pasierba Pinnesa. Tego samego roku regentka wysłała ekspedycję na południe, by potraktowali każde terytorium greckie jako wrogie. Ilirowie spustoszyli równiny nadbrzeżne Elidy i Messenii, w drodze powrotnej przybyli do portu Fojnike, najbogatszego miasta Epiru. Tam wdali się w knowania z załogą celtyckich najemników, liczącą ośmiuset osób. Dzięki ich wsparciu zajęli miasto. Epiroci postanowili odzyskać miasto, ale bezskutecznie. Ilirowie wsparci pięciotysięczną armią, którzy przybyli drogą lądową, spustoszyli północny Epir. Epiroci postanowili poprosić o pomoc Związek Etolski i Związek Achajski. Wtedy niespodziewanie Teuta wydała rozkaz powrotu Ilirom, bowiem postanowiła walczyć przeciwko Dardanom. Skerdylaidas, dowódca iliryjski, zawarł rozejm z Epirotami. Według jej warunków ci mieli wykupić Fojnike i jej obywateli, a Ilirowie odpłynąć z niewolnikami i łupami. Ilirowie byli jedynymi zwycięzcami w tej wojnie. Stacjonując na wybrzeżu w okolicach Fojnike, atakowali italskie okręty handlowe, jednych Italików zabijając, a drugich uprowadzając w niewolę. Z powodu ich działalności pirackiej, Rzymianie postanowili zainterweniować, wysyłając posłów. Interwencja zakończyła się fiaskiem.
Rzymianie postanowili wówczas rozpocząć przygotowania do pierwszej wojny z Ilirią, nie starając się nawet ostrzec Ilirów przed nią. Teuta, nieświadoma rzymskich przygotowań do wojny, wysłała flotę, celem zdobycia Czarnej Korkyry wiosną 229 p.n.e. Pomimo początkowych sukcesów Ilirowie przegrali wojnę. Wiosną 228 p.n.e. doszło do rozpoczęcia negocjacji. Teuta postanowiła przyjąć rzymskie warunki: zapłacenie odszkodowania, wycofanie się, oprócz kilku okręgów w okolicach Rhizon, z Ilirii oraz nie wypływanie poniżej Lissos nie więcej niż z dwoma okrętami. Rzym zaś ze swej strony uznał Pinnesa, bratanka Skerdylaidasa, za króla okrojonego państwa Ardiajów i zaliczyli go do swych przyjaciół. Utworzyli także buforowe państwo Demetriusza z Faros. Ten, po Teucie, przejął władzę i opiekę nad małoletnim Pinnesem.
W r. 220 p.n.e. dwie eskadry piratów iliryjskich, dowodzone przez Demetriusza z Faros i Skerdylaidasa przyłączyły się do Etolów przeciwko sojusznikom macedońskim. Na początku najechały wybrzeża Achai i Messenii, po czym podzieliły się na dwie części. Eskadra Skerdylaidasa i armia eolska popłynęła zniszczyć Kynajthię, miasto arkadyjskie leżące w głębi lądu. Skerdylajdas czując się oszukany przy podziale łupów, postanowił przejść na stronę macedońską. Dzięki czemu uzyskał obietnicę corocznie otrzymywanego żołdu.
W tym czasie Demetriusz z Faros postanowił zerwać sojusz z Rzymem oraz poślubić Triteutę, matkę małoletniego Pinnesa. W ten sposób stał się ważnym sojusznikiem Ardiajów. Łamiąc ich układ zawarty z Rzymianami, wysłał okręty na południe od Lissos i oderwał Atintanów od protektoratu rzymskiego, gdy ci toczyli wojny z Galami. Dzięki czemu Ardiajowie uzyskali bezpośrednie połączenie komunikacyjne z Macedonią. Ich działania spowodowały wybuch drugiej wojny iliryjskiej. Zimą Filip V, król macedoński, zawarł sojusz z Ardiajami na tej zasadzie, że ci mieli wysłać 30 małych statków wojennych ("lemboi") z floty Skerdylaidasa, by rozpoczęli działania wojenne przeciw Związkowi Etolskiemu w r. 219 p.n.e.
W r. 219 p.n.e. Filip V przemaszerował przez Epir, zdobył bazę morską Ambrakos, złupił zachodnie niziny Etolii oraz zdobył bazę morską Ojniadaj. Żadna armia eolska nie mogła sprostać sile jego wojsk. Dzięki czemu flota Skerdylaidasa miała przed sobą swobodę do działania. Gdy Macedończyk dowiedział się o zagrożeniu najazdem Dardanów, postanowił zawrócić do domu. W drodze spotkał Demetriusza z Faros, który poinformował go o zdobyciu Faros przez Rzymian. Ci bowiem w tajemnicy przygotowali flotę i zgromadzili armię, zapewne w tej samej wielkości co w czasie pierwszej wojny. Druga wojna iliryjska trwała krótko. Najważniejszym celem dla Rzymian było zapewne utwierdzenie swego protektoratu i zdobycie Faros. Rzymianie nie chcieli prowadzić dalszych działań wojennych przeciwko Skerdylajdasowi ani Ardiajom, prawdopodobnie przewidując przyszłą wojnę z Kartaginą.
Pod koniec maja 218 p.n.e. flota macedońska popłynęła na Kefalenię, gdzie połączyła się z flotą messeńską, akarnańską i epirocką oraz piętnastoma statkami wysłanymi przez Skerdylajdasa. Atak był skierowany przeciw Etolom. W r. 217 p.n.e. Skerdylajdas, zmieniając front z powodu niezapłaconego żołdu, wtargnął do Pelagonii, łupiąc jej jedno miasto. Następnie najechał Dassaretydę oraz zajął Antipatreję, leżącą blisko rzymskiego protektoratu. Po czym wyruszył na wschód, by spustoszyć część górnej Macedonii. Jesienią Filip V powrócił do kraju, po czym poprowadził armię do Dassaretydy i wyparł Skerdylaidasa z tych terenów. Rzymianie uznali Skerdylaidasa za sojusznika, pomimo łamania przez niego traktatu zakazującego Ilirom wypływania na południe od Lissos. Zimą Filip V zbudował flotę liczącą sto "lemboi", zamierzając zdobyć Apollonię. Dowiadując się, że rzymska flota zamierza połączyć się ze Skerdylaidasem pod Apollonią, wycofał się. Skerdylaidas bowiem domyślając się planu Filipa, zwrócił się o pomoc do Rzymian.
Od r. 212 p.n.e. Skerdylaidas objął władzę nad całym królestwem Ardiajów. Rządził nim do swej śmierci w r. 206 p.n.e. Z nieznaną z imienia córką Amyndara, króla epirockich Atamanów, miał syna i następcę tronu, Pleuratosa III.

</doc>
<doc id="2386788" url="https://pl.wikipedia.org/wiki?curid=2386788" title="Ammochosto">
Ammochosto



</doc>
<doc id="2386792" url="https://pl.wikipedia.org/wiki?curid=2386792" title="Ballajos">
Ballajos

Ballajos (gr.: "Βαλλαίος", "Ballaíos") (II w. p.n.e.) – król iliryjski z głównym ośrodkiem w Rhizon
Panowanie.
Dzięki badaniom archeologicznym przeprowadzonym w 2016 roku przez badaczy z Ośrodka Badań nad Antykiem Europy Południowo-Wschodniej Uniwersytetu Warszawskiego rządu Ballajosa zostały przeniesione o 100 lat wstecz - Ballajos był poprzednikiem Teuty.
Wydaje się, że panował przy starej fortecy Teuty, Rhizon (obecnie Risan). Region ten był częścią rzymskiego protektoratu i królestwa Ardiajów. Został rozwiązany za czasów panowania Gentiosa. Ballajos miał jakiś rodzaj rywalizacji z Faros.
Monety.
Ballajos nie był wzmiankowany przez jakiegokolwiek pisarza antycznego. Obfitość jego bitych monet w regionie sugerowałaby, że był bardzo wpływową osobą. Monety dobrze znanego iliryjskiego króla Gentiosa są rzadsze w porównaniu z monetami Ballajosa. Jego srebrne emisje są rzadkie, ale brązowe monety (bez królewskiego tytułu) zdarzały się na terenie Hvaru, zarówno w pojedynczych znaleziskach jak i w zbiorach. Natomiast w Rhizon znaleziono odmienną serię zawierającą jego królewski tytuł. Monety Ballajosa były szeroko naśladowane w regionie, czasami daleko znacznie. Legenda na monetach była w języku starogreckim: ΒΑΣΙΛΕΟΣ ΒΑΛΛΑΙΟΥ („[Moneta] króla Ballajosa”), ΒΑΛΛΑΙΟΥ oraz ΡΙΖΟΝΙΤΑΝ. Stopień kultury hellenistycznej w Rhizon był bardzo wysoki.

</doc>
<doc id="2386793" url="https://pl.wikipedia.org/wiki?curid=2386793" title="Subaru (imię)">
Subaru (imię)

 – popularne imię japońskie noszone zarówno przez kobiety, jak i przez mężczyzn.
W języku japońskim wyraz oznacza Plejady.

</doc>
<doc id="2386796" url="https://pl.wikipedia.org/wiki?curid=2386796" title="Bezpieczeństwo systemów informatycznych">
Bezpieczeństwo systemów informatycznych



</doc>
<doc id="2386798" url="https://pl.wikipedia.org/wiki?curid=2386798" title="Kóta 772">
Kóta 772



</doc>
<doc id="2386801" url="https://pl.wikipedia.org/wiki?curid=2386801" title="Pripor">
Pripor



</doc>
<doc id="2386806" url="https://pl.wikipedia.org/wiki?curid=2386806" title="Skansen taboru i urządzeń kolejowych w Chabówce">
Skansen taboru i urządzeń kolejowych w Chabówce



</doc>
<doc id="2386809" url="https://pl.wikipedia.org/wiki?curid=2386809" title="Andrés Chocho">
Andrés Chocho

Cristian Andrés Chocho León (ur. 4 listopada 1983 w Cuenca) – ekwadorski lekkoatleta specjalizujący się w chodzie sportowym. Trzykrotny (w tym dwukrotny złoty) medalista mistrzostw Ameryki Południowej, złoty medalista igrzysk panamerykańskich i igrzysk Ameryki Południowej, medalista uniwersjady, czterokrotny olimpijczyk (Pekin, Londyn, Rio de Janeiro, Tokio).
Przebieg kariery.
W 1999 został brązowym medalistą mistrzostw Ameryki Południowej w chodzie na 10 km (kategoria U-18), jak również brązowym medalistą mistrzostw Ameryki Południowej juniorów w chodzie na 10 000 m. W 2000 został wicemistrzem kontynentu w chodzie sportowym (chód na 10 km, kategoria U-18), rok później zaś wywalczył tytuł mistrza Ameryki Południowej w tej samej specjalności (chód na 10 km, kategoria U-20). Brał udział w mistrzostwach świata juniorów rozgrywanych w Santiago i Kingstonie, ale nie osiągnął na nich żadnych sukcesów. W 2002 roku wywalczył srebrny medal igrzysk Ameryki Południowej w chodzie na 10 000 m.
W 2007 zaliczył debiut w seniorskich mistrzostwach świata, jednak start w konkurencji chodu na 20 km zakończył się dla niego dyskwalfikacją. Wystartował w letnich igrzyskach olimpijskich w Pekinie, na których w konkurencji chodu na 20 km zajął 38. pozycję z czasem 1:27:09. W 2009 roku, w swym drugim występie na mistrzostwach świata, uzyskał rezultat czasowy 1:29:14, z którym uplasował się na 36. pozycji. W 2011 zdobył złoty medal lekkoatletycznych mistrzostw Ameryki Południowej w chodzie na 20 000 m (wynikiem 1:20:23,8h ustanowił nowy rekord kontynentu), a także srebrny medal uniwersjady w chodzie na 20 km.
W ramach igrzysk olimpijskich w Londynie wystąpił w konkursie chodu na 50 km, został w nim zdyskwalifikowany.
W 2013 roku wywalczył drugi medal na lekkoatletycznych mistrzostw Ameryki Południowej, był to brązowy medal w chodzie na 20 000 m. Został też złotym medalistą igrzysk boliwaryjskich w chodzie na dystansie 50 km. Dwa lata później zdobył złoty medal igrzysk panamerykańskich w Toronto, w chodzie na 50 km. Był uczestnikiem mistrzostw świata w lekkoatletyce rozgrywanych w Pekinie, na nich wystartował w chodzie na 20 km (został zdyskwalifikowany) oraz w chodzie na 50 km (zajął 8. pozycję z czasem 3:46:00).
Podczas igrzysk w Rio de Janeiro wystąpił w olimpijskich konkursach chodu na 20 km i chodu na 50 km, w obu konkurencjach został zdyskwalifikowany.
W 2018 wywalczył złoty medal igrzysk Ameryki Południowej w konkurencji chodu na 50 km. Wynikiem 3:55:48 ustanowił również nowy rekord tych igrzysk w tej konkurencji. W 2021 zaś został złotym medalistą mistrzostw Ameryki Południowej w chodzie na 20 km, jak również brał udział w igrzyskach olimpijskich w Tokio, na których zajął 19. pozycję w konkursie chodu na 50 km.
Rekordy życiowe.
"(stan na 10 marca 2023)"
Źródło: 

</doc>
<doc id="2386812" url="https://pl.wikipedia.org/wiki?curid=2386812" title="Albert Carsten">
Albert Carsten

Albert Carsten, właśc. Albert Cohn (ur. 1 listopada 1859 w Berlinie, zm. 3 września 1943 Terezinie, Czechy) – architekt, projektant niemiecki pochodzenia żydowskiego.
Życiorys.
Urodził się 1 listopada 1859 w Berlinie, w 1878 rozpoczął studia w zakresie historii sztuki i matematyki na uniwersytecie berlińskim, w latach 1878 - 1883 studiował architekturę na tamtejszej Akademii Budowlanej. W 1890 zatrudnił się w Ministerstwie Robót Publicznych, w 1899 wytypowany przez cesarza do zaprojektowania Technische Hochschule Danzig (THD), do Gdańska przybył w marcu 1900, zmieniwszy uprzednio - ze względu na panujące w mieście silne nastroje antysemickie - nazwisko na Carsten. 
Główny projektant budynków kampusu Politechniki Gdańskiej, zbudowanych w latach 1900-1904, zaprojektowanych w historyzującym stylu neorenesansu gdańskiego z wnętrzami w stylu secesyjnym oraz art déco. Pierwotny projekt obejmował Gmach Główny oraz gmachy instytutów: chemicznego, elektrotechniki, laboratorium maszynowego z kominem i wieżą ciśnień oraz innych mniejszych obiektów kampusu. W 1903 został radcą budowlanym. Po rozpoczęciu działalności Politechniki był profesorem Wydziale Architektury i w latach 1904-33 kierował Katedrą Architektury, dziekanem Wydziału Inżynierii Lądowej (w kadencjach 1927-1928, 1931-1932). Na jego zajęcia uczęszczała m.in. Miriam Braude. Był pierwszym prorektorem uczelni aż do 1 maja 1933, kiedy to na kilka tygodni przed dojściem w Gdańsku do władzy NSDAP został zmuszony do złożenia dymisji ze względu na pochodzenie narodowe. 
Następnie zamieszkał u syna Hansa, który był niemieckim weteranem I wojny światowej (jego drugi syn Georg, student architektury poległ w wieku 24 lat jako niemiecki żołnierz 24 marca 1918). Został deportowany 17 czerwca 1943 do obozu Theresienstadt wraz z Transportem I/96. Tam też w tym samym roku zginął. 
Inne projekty Carstena to m.in.:
Członek Towarzystwa Sztuk i Rzemiosła Artystycznego oraz Stowarzyszenia na rzecz Zachowania Zabytków Budownictwa i Sztuki Gdańska.

</doc>
<doc id="2386819" url="https://pl.wikipedia.org/wiki?curid=2386819" title="4P">
4P

4P właściwie Przemysław Majewski (ur. 1979 w Koszalinie) – polski raper.
Współzałożyciel zespołu 4xP, z którym wydał dwa albumy: "Życie" (2002) i "Uliczne przesłanie" (2003).

</doc>
<doc id="2386820" url="https://pl.wikipedia.org/wiki?curid=2386820" title="Korporant (ujednoznacznienie)">
Korporant (ujednoznacznienie)



</doc>
<doc id="2386853" url="https://pl.wikipedia.org/wiki?curid=2386853" title="Chabówka (wzniesienie)">
Chabówka (wzniesienie)

Chabówka (705 m) – wzniesienie w Gorcach w grzbiecie oddzielającym dolinę Porębianki od doliny Raby i jej dopływu – potoku Olszówka.
W mającym południkowy przebieg grzbiecie Potaczkowej kolejno od północy na południe wyróżnia się wzniesienia: Adamczykowa (611 m), Potaczkowa (746 m) i Chabówka (705 m), która wznosi się nad miejscowościami Olszówka i Niedźwiedź w powiecie limanowskim, województwie małopolskim. Z grzbietu północno-zachodniego pomiędzy Potaczkową a Chabówką spływa Fudrów Potok (dopływ Olszówki), z grzbietu południowo-wschodniego pomiędzy tymi wzniesieniami spływa do Porębianki potok Słona Woda. Chabówka ma 2 wierzchołki o niedużej różnicy wysokości, oddzielone płytkim siodłem. Wyższy jest wierzchołek południowy.
Chabówka to bezleśne wzgórze zajęte przez pola uprawne. Dzięki temu roztacza się z niego szeroka panorama widokowa.

</doc>
<doc id="2386855" url="https://pl.wikipedia.org/wiki?curid=2386855" title="Joachim (arcybiskup Cypru)">
Joachim (arcybiskup Cypru)

Joachim – zwierzchnik Cypryjskiego Kościoła Prawosławnego w latach 1821–1824.
Życiorys.
Na arcybiskupa Nowej Justyniany i całego Cypru został wybrany w grudniu 1821, pół roku po śmierci swojego poprzednika Cypriana, straconego przez Turków pod zarzutem poparcia powstania narodowyzwoleńczego w Grecji. Jego chirotonię biskupią, z powodu braku hierarchii Kościoła cypryjskiego (razem z arcybiskupem Cyprianem zginęło trzech metropolitów), przeprowadzili biskupi z Patriarchatu Antiochii. 
Joachim został zmuszony przez władze tureckie do zrzeczenia się urzędu w kwietniu 1824.

</doc>
<doc id="2386886" url="https://pl.wikipedia.org/wiki?curid=2386886" title="Rayman 2">
Rayman 2



</doc>
<doc id="2386899" url="https://pl.wikipedia.org/wiki?curid=2386899" title="Ambasada Izraela w Polsce">
Ambasada Izraela w Polsce

Ambasada Izraela w Polsce, Ambasada Państwa Izrael (hebr. שגרירות ישראל בפולין) – izraelska placówka dyplomatyczna znajdująca się przy ul. Krzywickiego 24 w Warszawie. Polsko-izraelskie stosunki dyplomatyczne utrzymywano w latach 1948–1967, a wznowiono je w 1990.
Historia.
Okres do nawiązania stosunków dyplomatycznych w 1948 r..
Przed utworzeniem państwa Izrael Polska utrzymywała stosunki z tym krajem za pośrednictwem Wielkiej Brytanii, a rolę przedstawicielstw żydowskiego społeczeństwa w Palestynie oraz jego instytucji spełniała sieć reprezentujących Agencję Żydowską, Biur Palestyńskich (המשרד הארץ-ישראלי) w wielu krajach świata, m.in. od 1918 w Warszawie, od 1919 w Krakowie i Lwowie, również w Gdańsku, gdzie funkcjonowały do 1939; od 1922 na podstawie mandatu Ligi Narodów. Biuro Palestyńskie funkcjonowało też w Warszawie i Gdańsku po II w. św. (1946-1948).
Okres po nawiązaniu stosunków dyplomatycznych w 1948 r..
W 1948 rząd Izraela otworzył poselstwo w Warszawie. Od 1966 stosunki dyplomatyczne kontynuowano na szczeblu ambasad. W 1967 w reakcji na tzw. wojnę sześciodniową, rząd PRL jednostronnie zerwał stosunki dyplomatyczne z Izraelem. Placówki dyplomatyczne i konsularne przestały funkcjonować – interesy Izraela w Polsce reprezentowała ambasada Holandii, a Polski w Izraelu przejęła ambasada Finlandii w Tel Awiwie.
Pewna poprawa relacji nastąpiła w 1986, a jej przejawem było powołanie Sekcji Interesów Izraela przy Ambasadzie Holandii w Warszawie oraz utworzenie Sekcji Interesów PRL przy Banku Polska Kasa Opieki S.A. w Tel Awiwie. W 1989 nastąpiło usamodzielnienie Sekcji, a przywrócenie stosunków dyplomatycznych nastąpiło 27 lutego 1990.
Struktura organizacyjna Ambasady.
W jej skład wchodzą:
Siedziba.
W okresie międzywojennym Biuro Palestyńskie, określane też Urzędem Palestyńskim, miało swoją siedzibę w Warszawie przy ul. Mariańskiej 10, we Lwowie w domu Galicyjskiego Towarzystwa Kredytowego Ziemskiego (proj. Juliana Zachariewicza) przy ul. Kopernika 2, róg Wałów Hetmańskich (1924-1939). Po II wojnie światowej Biuro Palestyńskie, pod nazwą Biura Emigracyjnego Agencji Żydowskiej dla Palestyny, mieściło się w Warszawie w kamienicy z 1904 (proj. Ludwika Panczakiewicza) przy ul. Marszałkowskiej 81 (1946-1948).
W 1948 otwarto poselstwo Izraela, które miało siedzibę w hotelu Bristol przy ul. Krakowskie Przedmieście 42/44 (1948), następnie w dawnym domu mieszkalnym Stanisława Kruka i Zygmunta Kurpińskiego z 1924, (proj. Antoni Dygat) przy ul. Suchej 24, której w 1951 zmieniono nazwę na ul. Krzywickiego (1950-1967). Rezydencja posła mieściła się przy ul. Aldony 22 (1957) .
W 2009, z uwagi na przeprowadzany remont budynku ambasady, jej tymczasowa siedziba mieściła się w budynku Millennium Plaza w Al. Jerozolimskich 123a.

</doc>
<doc id="2386907" url="https://pl.wikipedia.org/wiki?curid=2386907" title="Henryk Żmijewski">
Henryk Żmijewski

Henryk Marian Żmijewski (ur. 22 grudnia 1920 w Sosnowcu, zm. 20 kwietnia 2000 w Brwinowie) – oficer aparatu bezpieczeństwa PRL, kierownik Grupy Operacyjnej „Wisła” MSW w Moskwie.
Życiorys.
Syn Antoniego i Marii. Przed wybuchem wojny w 1939 ukończył trzy klasy Gimnazjum Kupieckiego w Sosnowcu. W 1960 ukończył Liceum Ogólnokształcące dla Pracujących w Warszawie i Szkołę Główną Zagraniczną w Warszawie ze stopniem magistra.
Od 10 września 1945 kierownik Sekcji 3 MUBP w Katowicach, od 1 stycznia 1946 zastępca kierownika Sekcji I Wydziału V Wojewódzkiego Urzędu Bezpieczeństwa Publicznego w Katowicach, od 30 stycznia 1947 starszy referent i p.o. szefa PUBP w Raciborzu, od 1 lutego 1947 szef MUBP w Katowicach. Od 3 sierpnia 1947 do 15 lipca 1948 był słuchaczem kursu Szefów PUBP w Centrum Wyszkolenia MBP w Legionowie, a następnie został zastępcą naczelnika Wydziału III Departamentu I MBP; od 20 października 1948 pełnił obowiązki naczelnika tego wydziału. Od 1 marca 1950 naczelnik Wydziału V Departamentu I MBP, od 16 sierpnia 1954 szef Wojewódzkiego Urzędu Bezpieczeństwa Publicznego w Gdańsku, od 15 czerwca 1955 naczelnik Wydziału I Departamentu II KdsBP. Od 1 stycznia 1956 wicedyrektor Departamentu II MSW, a od 28 listopada 1956 zastępca dyrektora tego departamentu. W latach 1961–1965 był kierownikiem Grupy „Wisła” MSW w Moskwie. 21 sierpnia 1968, w związku z Operacją Dunaj, został dowódcą Grupy Specjalnej przy II Armii WP Departamentu II MSW. Od 10 listopada 1970 zastępca dyrektora Zarządu Kontroli Ruchu Granicznego MSW.
4 czerwca 1971 w związku z Aferą „Zalew” został zwolniony, a cztery dni później aresztowany pod zarzutem przemytu złota i dewiz i 15 lutego 1972 skazany na 4,5 roku więzienia.
Odznaczenia.
Odznaczony Medalem Zwycięstwa i Wolności 1945, Brązowym, Srebrnym i Złotym Krzyżem Zasługi, Medalem 10-lecia Polski Ludowej, Orderem Odrodzenia Polski V i III klasy, Orderem Sztandaru Pracy II klasy, Odznaką 10 i 20 lat W Służbie Narodu, Brązowym i Srebrnym Medalem Za Zasługi dla Obronności Kraju i czechosłowackim Medalem „Za Umacnianie Braterstwa Broni”.

</doc>
<doc id="2386910" url="https://pl.wikipedia.org/wiki?curid=2386910" title="Litos">
Litos

Litos, właśc. Carlos Manuel Oliveira Magalhães (ur. 25 lutego 1974 w Porto) – piłkarz portugalski grający na pozycji środkowego obrońcy. W swojej karierze rozegrał 6 meczów w reprezentacji Portugalii.
Kariera klubowa.
Karierę piłkarską Litos rozpoczął w klubie Boavista FC z Porto. Nie przebił się jednak do kadry pierwszego zespołu i w 1992 roku przeszedł do SC Campomaiorense. W sezonie 1992/1993 zadebiutował w jego barwach w drugiej lidze portugalskiej. W sezonie 1993/1994 występował w pierwszoligowym GD Estoril Praia, a w sezonie 1994/1995 - w drugoligowym Rio Ave FC.
W 1995 roku Litos wrócił do Boavisty i stał się w niej podstawowym zawodnikiem. W 1997 roku zdobył z Boavistą Puchar Portugalii, a w 1999 roku został z nią wicemistrzem Portugalii. Z kolei w sezonie 2000/2001 wywalczył pierwsze w historii klubu mistrzostwo kraju.
W 2001 roku Litos przeszedł do hiszpańskiego klubu Málaga CF. W Primera División swój debiut zanotował 25 sierpnia 2001 w wygranym 3:2 domowym meczu z Realem Betis. W Máladze grał do końca sezonu 2005/2006.
Latem 2006 Litos wrócił do Portugalii i przez półtora roku grał w tamtejszej Académice Coimbra. Wiosną 2008 był zawodnikiem austriackiego Reda Bull Salzburg, ale nie wystąpił w nim ani razu i następnie zakończył karierę.
Kariera reprezentacyjna.
W reprezentacji Portugalii Litos zadebiutował 10 lutego 1999 roku w zremisowanym 0:0 towarzyskim spotkaniu z Holandią. Grał też w eliminacjach do MŚ 2002. W kadrze narodowej od 1999 do 2001 roku wystąpił 6 razy. W 1996 roku zagrał z kadrą olimpijską na Igrzyskach Olimpijskich w Atlancie.

</doc>
<doc id="2386911" url="https://pl.wikipedia.org/wiki?curid=2386911" title="Bawola Głowa (herb)">
Bawola Głowa (herb)



</doc>
<doc id="2386916" url="https://pl.wikipedia.org/wiki?curid=2386916" title="Bawolagłowa">
Bawolagłowa



</doc>
<doc id="2386917" url="https://pl.wikipedia.org/wiki?curid=2386917" title="Centralne Więzienia Nikozji">
Centralne Więzienia Nikozji

Centralne Więzienia Nikozji (gr. Κεντρικές Φυλακές Λευκωσίας, "Kiendrikies Filakies Lefkosijas") – jedyny zakład karny na Cyprze, położony w zachodniej części stolicy tego wyspiarskiego państwa – Nikozji, na południe od Zielonej Linii.
Historia.
Więzienie zostało wybudowane w roku 1894 przez Brytyjczyków i do roku 1955 było miejscem tak odbywania kary przez więźniów, jak i miejscem tymczasowego aresztowania podejrzanych, a także tracenia przez powieszenie więźniów skazanych na karę śmierci. W czasie walk Cypryjczyków o wyzwolenie spod władzy brytyjskiej więziono tu wielu członków Cypryjskiej Organizacji Wyzwolenia Narodowego. Jest ono znane głównie ze znajdujących się w nim "Uwięzionych Grobów", w których spoczywa trzynastu członków owej organizacji narodowowyzwoleńczej, z których dziewięciu zostało powieszonych na mocy wyroków sądu, trzech zostało zabitych w czasie walk z brytyjską władzą, a jeden zmarł w szpitalu na skutek odniesionych ran.
Podczas inwazji tureckiej na Cypr w 1974 roku w pobliżu więzienia toczyły się ciężkie walki między żołnierzami Gwardii Narodowej wspieranej przez strażników więziennych, a wojskami tureckimi o to, aby nie dopuścić do zajęcia przez wroga więzienia, w którym znajdowały się groby, jak uważano, bohaterów walki o wolność Cypru. Potyczka zakończyła się zwycięstwem greków cypryjskich.
Obecnie.
Zakład karny jest przeznaczony dla skazanych i nieskazanych więźniów obojga płci w wieku od 16 lat wzwyż. Na jego terenie istnieje także tzw. "otwarte więzienie", w którym przetrzymywane są dobrze sprawujący się więźniowie począwszy od tych skazanych na karę do lat dwóch pozbawienia wolności, które odbyły już co najmniej 3/12 wymiaru kary, na skazanych na karę 12 lat pozbawienia wolności wzwyż, którzy odbyli co najmniej połowę kary skończywszy. W otwartym więzieniu jest zdecydowanie niższy rygor niż w pozostałej części placówki. Ostatnim krokiem przed wyjściem więźnia na wolność jest pobyt centrum mającym na celu przygotowanie więźnia do życia poza murami placówki, czy udzielenie informacji skazanym dotyczących poszukiwania pracy. Odbywa się to w warunkach kontrolowanej wolności.
W więzieniu skazani mogą wykonywać różne zajęcia doszkalające, brać udział w kursach korespondencyjnych lub nawet poza placówką. Do ich dyspozycji jest sala teatralna, boiska do piłki nożnej, siatkowej i koszykowej. Więźniowie stworzyli także własną trupę teatralną dającą występy na zewnątrz i drużynę piłkarską grającą regularnie.

</doc>
<doc id="2386921" url="https://pl.wikipedia.org/wiki?curid=2386921" title="Evelyn Venable">
Evelyn Venable

Evelyn Venable (ur. 13 października 1913, zm. 15 listopada 1993) – amerykańska aktorka.
Evelin Venable urodziła się w Cincinnati, jako jedyne dziecko Emersona i Dolores Venable. Początkowo występowała w sztukach teatralnych, m.in. jako Julia w "Romeo i Julii". W 1933 zaczęła grać w filmach. Użyczyła także głosu Błękitnej Wróżce w filmie "Pinokio" z 1940.
7 grudnia 1934 wyszła za mąż za operatora Hala Mohra. Mieli dwie córki, Dolores i Rosalię.
Evelyn Venable zmarła na raka 15 listopada 1993 w wieku 80 lat. 

</doc>
<doc id="2386925" url="https://pl.wikipedia.org/wiki?curid=2386925" title="Dosżan Ospanow">
Dosżan Ospanow

Dosżan Ospanow (kaz. Досжан Оспанов; ur. 3 maja 1986) – kazachski bokser, mistrz Azji w wadze superciężkiej z 2011 roku.
Sportowa kariera.
Boks amatorski.
W czasach juniorskich i na początku kariery seniorskiej startował w wadze ciężkiej (91 kg). W 2005 roku został w niej mistrzem Kazachstanu. Następnie przeszedł do wagi superciężkiej (ponad 91 kg). W 2008 roku w Kazaniu zdobył srebrny medal uniwersyteckich mistrzostw świata. W kolejnych latach był trzykrotnie z rzędu wicemistrzem kraju w wadze superciężkiej (2009-2011), za każdym razem przegrywając w finale z Iwanem Dyczko.
W 2011 roku znalazł się w kadrze Kazachstanu na mistrzostwa Azji w Inczonie. W ćwierćfinale turnieju wagi superciężkiej pokonał mistrza Indii Aruna Kumara (21:15). W półfinale zmierzył się z faworytem zawodów, obrońcą tytułu i wicemistrzem olimpijskim Zhangiem Zhileiem. Pokonał go minimalnie na punkty po wyrównanej walce (16:15), stając się tym samym pierwszym w historii kazachskim pięściarzem, który zdołał pokonać utytułowanego Chińczyka. W walce o złoty medal Ospanow wygrał z mistrzem Iranu, Abdulmajidem Sepahvandim (18:13).
Boks zawodowy.
W 2009 roku stoczył w Astanie jedyną w swej dotychczasowej karierze walkę zawodową (w kategorii juniorciężkiej), którą wygrał przed czasem.

</doc>
<doc id="2386926" url="https://pl.wikipedia.org/wiki?curid=2386926" title="Rebeka (ujednoznacznienie)">
Rebeka (ujednoznacznienie)



</doc>
<doc id="2386928" url="https://pl.wikipedia.org/wiki?curid=2386928" title="Doszhan Ospanov">
Doszhan Ospanov



</doc>
<doc id="2386936" url="https://pl.wikipedia.org/wiki?curid=2386936" title="Michaił Ryzow">
Michaił Ryzow



</doc>
<doc id="2386944" url="https://pl.wikipedia.org/wiki?curid=2386944" title="Akademik Łomonosow">
Akademik Łomonosow

Akademik Łomonosow (ros. Академик Ломоносов) – rosyjska pływająca elektrownia jądrowa nazwana na cześć fizyka, akademika Michaiła Łomonosowa. Jest to pierwsza rosyjska konstrukcja tego typu i pierwsza na świecie seryjnie produkowana.
Historia.
Problemy z dostarczaniem energii do odległych i trudno dostępnych rejonów Rosji skłoniło rosyjskie Ministerstwo Energii Atomowej (przekształcone później w Rosenergoatom) do podjęcia w 2000 roku decyzji o budowie serii przynajmniej ośmiu pływających elektrowni jądrowych. Takie elektrownie miałyby cumować w pobliżu nadmorskich miast lub zakładów przemysłowych i produkować ciepło oraz elektryczność na ich potrzeby. Szczególne zainteresowanie wykorzystaniem takiego sposobu pozyskiwania energii wykazywał Gazprom, który chciał rozwijać wydobycie gazu ziemnego z pól położonych pod dnem morskim.
Stępkę pod pierwszą z serii jednostkę, „Akademika Łomonosowa”, położono w stoczni Siewmasz w Siewierodwińsku 15 kwietnia 2007. Jednakże piętrzące się trudności stoczni z realizacją priorytetowych zamówień dla marynarki wojennej zagrażały terminowej realizacji projektu i w sierpniu 2008 Rosenergoatom zdecydował się rozwiązać umowę ze stocznią. Dalsze prace zlecono petersburskiej Stoczni Bałtyckiej, w której 1 lipca 2010 zwodowano jednostkę. Wyraźne pogorszenie się sytuacji finansowej stoczni skłoniło w 2011 Rosenergoatom do złożenia w petersburskim sądzie wniosku o zajęcie częściowo ukończonej elektrowni. Zatwierdzone przez sąd zajęcie nie zablokowało dalszych prac nad elektrownią.
Wykończona na wiosnę 2018 roku, jednostka wypłynęła 28 kwietnia na holu z Petersburga i 17 maja dotarła do Murmańska, gdzie ma nastąpić załadowanie obu znajdujących się w jej siłowni reaktorów nuklearnym paliwem. Następnie elektrownia zostanie przeciągnięta do Peweku i tam na stałe zacumowana, dostarczając prąd w miejsce przeznaczonej do zamknięcia w 2019 roku Bilibińskiej Elektrowni Atomowej.
Dane techniczne i operacyjne.
„Akademik Łomonosow” ma długość 144,4 m, szerokość 30 m. Kadłub jednostki zanurza się na 5,6 metra i wypiera 21 500 ton wody. Jest pozbawiony własnego napędu. Jego załoga liczyć będzie 69 osób.
Reakcja rozszczepienia atomu ma być przeprowadzana w dwóch reaktorach PWR typu KLT-40S, każdy produkujący ciepło z mocą 150 MW, zbliżonych konstrukcyjnie do tych stosowanych na lodołamaczach typu "Tajmyr". Cała elektrownia ma być w stanie produkować prąd elektryczny z mocą 70 MW.
„Akademik Łomonosow” ma być zdolny do zaopatrzenia w energię elektryczną dwustutysięcznego miasta. Planuje się, że będzie on pracować przez ok. 40 lat. Pręty paliwowe mają być wymieniane co trzy lata. Co dwanaście lat jednostka ma być odholowywana do stoczni macierzystej w celu przeprowadzenia przeglądu technicznego.

</doc>
<doc id="2386960" url="https://pl.wikipedia.org/wiki?curid=2386960" title="Cypryjska Organizacja Wyzwolenia Narodowego">
Cypryjska Organizacja Wyzwolenia Narodowego



</doc>
<doc id="2386966" url="https://pl.wikipedia.org/wiki?curid=2386966" title="Sherlock (serial telewizyjny)">
Sherlock (serial telewizyjny)

Sherlock – brytyjski serial telewizyjny emitowany przez BBC One od 25 lipca 2010 roku, stworzony przez Stevena Moffata i Marka Gatissa. Jest uwspółcześnioną interpretacją opowiadań Arthura Conana Doyle’a o detektywie Sherlocku Holmesie. Tytułową rolę odtwarza Benedict Cumberbatch, a rolę doktora Watsona odgrywa Martin Freeman.
Dotychczas wyemitowano cztery serie, z których każda składa się z trzech 90-minutowych odcinków, oraz dwa odcinki specjalne. W planach jest seria piąta.
Serial otrzymał w większości pozytywne recenzje. Zdobył nagrodę BAFTA dla najlepszego serialu telewizyjnego (2011), a Freeman i Andrew Scott za swoje role otrzymali tę nagrodę w kategorii najlepszego aktora drugoplanowego. W 2014 roku "Sherlock" został wyróżniony nagrodami Emmy dla najlepszego aktora pierwszoplanowego (Cumberbatch) i drugoplanowego (Freeman) w miniserialu oraz za scenariusz odcinka "Jego ostatnia przysięga", a w 2016 roku – dla najlepszego filmu telewizyjnego za odcinek "Upiorna panna młoda".
Serial emitowany jest w Polsce na kanałach: BBC Brit, TVP2, na platformie Netflix oraz od 19 września 2016 na kanale FilmBox.
Rolę serialowego "221B Baker Street" zagrało mieszkanie przy ulicy North Gower Street 187 niedaleko stacji Euston, około mili od „prawdziwej” ulicy Baker Street. Dostępny jest widok wnętrza w Google Street View.
Spis odcinków.
Odcinek specjalny (2013).
Ten 7-minutowy odcinek specjalny jest prequelem trzeciej serii. Dostępny jest na platformie internetowej BBC iPlayer i na oficjalnym kanale BBC w serwisie YouTube.
Odcinek specjalny (2016).
2 lipca 2014 ogłoszono, że czwartą serię "Sherlocka" poprzedzać będzie odcinek specjalny. Zdjęcia do niego rozpoczęły się w styczniu 2015 roku. Oprócz emisji w telewizji odcinek wyświetlany był również w kinach.
Seria czwarta (2017).
Zostało zaplanowane powstanie czwartego sezonu serialu. Moffat w wywiadzie dla "The Telegraph" powiedział, że chciałby kontynuować przedsięwzięcie, jednak będzie to trudne ze względu na harmonogramy aktorów odgrywających główne role. Dodał również, że mimo iż zarówno on, jak i Gatiss także mają swoje zobowiązania, wszystko jest kwestią właściwego rozplanowania. Moffat i Gatiss ogłosili również, że przygotowali fabułę dla dwóch kolejnych serii serialu.
W lipcu 2014 roku BBC ogłosiło, że zdjęcia do czwartej serii są zaplanowane na drugą połowę 2015 roku, lecz Moffat w maju 2015 roku powiedział, że zdjęcia nie rozpoczną się wcześniej niż w kwietniu 2016 roku, a seria czwarta nie zostanie wyemitowana wcześniej niż w 2017 roku.
Na początku 2016 roku ogłoszono, że zdjęcia rozpoczną się w kwietniu tego samego roku, a seria czwarta zostanie wyemitowana w styczniu 2017 roku. Wiadomo też, że Gatiss i Moffat mają napisać osobno po jednym odcinku oraz trzeci wspólnie. Zdjęcia rozpoczęły się 4 kwietnia 2016 roku, a zakończyły 20 lipca 2016 roku.
Powiązane.
W Japonii wydawana jest adaptacja serialu w formie mangi. Autorem ilustracji jest Jay. Kolejne rozdziały są wydawane w czasopiśmie "Young Ace", które należy do wydawnictwa Kadokawa Shoten. Pierwszy rozdział ukazał się 4 października 2012 roku. W Polsce ta seria wydawnicza została wydana przez wydawnictwo Studio JG – pierwszy tom tej mangi ukazał się 1 października 2016.

</doc>
<doc id="2386967" url="https://pl.wikipedia.org/wiki?curid=2386967" title="Felix Andries Vening Meinesz">
Felix Andries Vening Meinesz

Felix Andries Vening Meinesz (ur. 30 lipca 1887 w Hadze, zm. 10 sierpnia 1966 w Amersfoort) – holenderski fizyk, geodeta i geofizyk.
Życiorys.
Prowadził badania nad polem grawitacyjnym Ziemi oraz budową jej wnętrza. Skonstruował przyrząd służący do pomiarów przyspieszenia ziemskiego na morzu. Rozwinął teorię prądów konwekcyjnych. Był profesorem uniwersytetu w Utrechcie i Uniwersytetu Technicznego w Delfcie.
W 1945 roku otrzymał Penrose Medal, nagrodę za wkład w rozwój nauk geologicznych, przyznawaną przez Geological Society of America. Zaś w 1963 roku otrzymał Medal Wollastona, nagrodę naukową przyznawaną za osiągnięcia w badaniach geologicznych i pokrewnych, przyznawaną przez Londyńskie Towarzystwo Geologiczne.

</doc>
<doc id="2386969" url="https://pl.wikipedia.org/wiki?curid=2386969" title="Hickson 59">
Hickson 59

Hickson 59 – zwarta grupa galaktyk powiązanych ze sobą grawitacyjnie. Została skatalogowana przez Paula Hicksona w jego katalogu pod numerem 59. Znajduje się w konstelacji Lwa.
Hickson 59 znajduje się w odległości 180 milionów lat świetlnych od Ziemi. Grupa ta zawiera pięć galaktyk: trzy spiralne, jedną eliptyczną oraz jedną nieregularną.

</doc>
<doc id="2386970" url="https://pl.wikipedia.org/wiki?curid=2386970" title="Hala Sportowa Tasos Papadopulos – Elefteria">
Hala Sportowa Tasos Papadopulos – Elefteria

Hala Sportowa Tasos Papadopulos – Elefteria (gr. Κλειστό Γυμναστήριο Τάσσος Παπαδόπουλος – Ελευθερία, "Klisto Jimnastirio Tasos Papadopulos – Elefteria") – hala sportowo-widowiskowa położona w Engomi, przedmieściach stolicy Cypru Nikozji. W maju 2009 roku hala została nazwana imieniem Tasosa Papadopulosa. Jest to drugi co do wielkości tego typu obiekt na Cyprze. Swoje mecze rozgrywają tutaj kluby Omonia Nikozja i ETHA Engomi oraz reprezentacja Cypru w koszykówce mężczyzn.
Hala powstała w 1993 roku i posiada 6000 miejsc siedzących. Wielokrotnie odbywały się w niej różne imprezy sportowe i kulturalne. W 1997 roku rozegrano tutaj finał koszykarskiego Pucharu Saporty, w którym zwyciężył Real Madryt. Ponadto w hali tej wielokrotnie organizowano finały Pucharu Cypru w koszykówce mężczyzn, a także spotkania cypryjskiej ligi koszykarskiej. W 2009 roku hala była jedną z aren Igrzysk Małych Państw Europy 2009. Odbywały się tutaj spotkania turnieju koszykarskiego. W 2000 roku w hali przeprowadzono także wybory Miss Universe, w których wygrała Lara Dutta.

</doc>
<doc id="2386971" url="https://pl.wikipedia.org/wiki?curid=2386971" title="Africa Byzacena">
Africa Byzacena



</doc>
<doc id="2386986" url="https://pl.wikipedia.org/wiki?curid=2386986" title="HCG 59">
HCG 59



</doc>
<doc id="2387002" url="https://pl.wikipedia.org/wiki?curid=2387002" title="Nokturn w czerni i w złocie – spadająca raca">
Nokturn w czerni i w złocie – spadająca raca

Nokturn w czerni i w złocie – spadająca raca (ang. "Nocturne in Black and Gold – The Falling Rocket") – obraz amerykańskiego malarza Jamesa McNeilla Whistlera namalowany około 1872–1877, znajdujący się w zbiorach Detroit Institute of Arts.
Opis.
Obraz przedstawia pokaz fajerwerków na tle nocnego nieba nad mostem Battersea Bridge w Londynie. Złote rozpryski oznaczają eksplodujące na nocnym niebie fajerwerki. Sztuczne ognie rozświetlają niebo tworząc poświatę w pochmurnej atmosferze i pozostawiając kłęby dymu. Artystę bardziej interesowało ukazanie efektów atmosferycznych niż szczegółowe przedstawienie rzeczywistego wydarzenia. Udało mu się namalować ciemność zachowując przy tym odpowiedni stopień kolorystyki oświetlenia. Na obrazie panuje poczucie przestrzennej niejasności umieszczonej na osnowie linii i form. Połączone tu zostały sprzeczne cechy energii i spokoju. 
Historia.
Obraz został po raz pierwszy wystawiony w 1878 roku w londyńskiej Grosvenor Gallery i spotkał się z kompletnym niezrozumieniem ze strony londyńskiej publiczności wychowanej na obrazach prerafaelitów. Znany krytyk sztuki John Ruskin skrytykował dzieło: 
W odpowiedzi na te komentarze Whistler oskarżył Ruskina o zniesławienie. Wygrał proces, ale uzyskał tylko nieznaczne odszkodowanie. Koszty procesu doprowadziły go do bankructwa. W 1879 roku dom artysty został sprzedany a on sam wyjechał do Wenecji, żeby wykonać 12 akwafort na zlecenie Towarzystwa Sztuk Pięknych. Do Londynu powrócił w 1880 roku.
Sugerowano, iż John Ruskin cierpiał na arteropatię a spowodowane tym schorzeniem zaburzenia wzrokowe mogły stanowić przyczynę jego irytacji w przypadku tego konkretnego obrazu.

</doc>
<doc id="2387012" url="https://pl.wikipedia.org/wiki?curid=2387012" title="Tylkówek">
Tylkówek



</doc>
<doc id="2387041" url="https://pl.wikipedia.org/wiki?curid=2387041" title="San Pietro (wyspa)">
San Pietro (wyspa)

San Pietro − wyspa u południowo-zachodnich wybrzeży Sardynii, na Morzu Śródziemnym, we Włoszech. Zajmuje powierzchnię 51 km2. Największą miejscowością na wyspie jest Carloforte.

</doc>
<doc id="2387047" url="https://pl.wikipedia.org/wiki?curid=2387047" title="Damaskin (arcybiskup Cypru)">
Damaskin (arcybiskup Cypru)

Damaskin (zm. 1846) – zwierzchnik Cypryjskiego Kościoła Prawosławnego w latach 1824–1827.
Życiorys.
Chirotonię biskupią przyjął w grudniu 1821, z rąk biskupów Patriarchatu Antiochii, otrzymując godność metropolity Kirenii. Na urzędzie tym zastąpił straconego w czerwcu tego samego roku, pod pretekstem wspierania powstania w Grecji, metropolitę Laurentego. W 1824 władze tureckie zmusiły arcybiskupa Nowej Justyniany i całego Cypru Joachima do zrzeczenia się godności. Na jego następcę został wybrany metropolita Damaskin.
Podobnie jak jego poprzednicy, łączył działalność religijną z zaangażowaniem w ruch narodowy Greków cypryjskich. Z tego powodu został w 1827 zmuszony do odejścia z urzędu (podobnie jak jego poprzednik) i wyjazdu do Sparty. W 1837, po śmierci metropolity Kition Leoncjusza, władze tureckie zgodziły się na jego powrót na Cypr i objęcie po nim katedry, jednak już nie na powrót na urząd zwierzchnika Cypryjskiego Kościoła Prawosławnego, który sprawował od 1827 arcybiskup Panaret. Damaskin był metropolitą Kition do swojej śmierci w 1846.

</doc>
<doc id="2387054" url="https://pl.wikipedia.org/wiki?curid=2387054" title="Eustachy Kuroczko">
Eustachy Kuroczko

Eustachy Kuroczko (ur. 28 kwietnia 1901 we Lwowie, zm. 22 grudnia 1956 w Warszawie) – pedagog, działacz społeczny, poseł.
Dzieciństwo i młodość.
Matka Eustachego Kuroczki pochodziła z samborskiej szlachty chodaczkowej. Jej dziad, Stanisław Odrowąż Grabowski, był analfabetą i pracował w kopalni wosku ziemnego. Helena Grabowska zarabiała na swoje utrzymanie we Lwowie od 12 roku życia, jako opiekunka do dzieci, kucharka i praczka. Od chwili wyjścia za mąż za Ukraińca, Szymona Kuroczkę (również analfabetę), zajmowała się stróżowaniem kamienicy. Mąż palił w piecach w budynku Namiestnictwa i sprzątał w kamienicy. Spośród ośmiorga dzieci, które przyszły na świat w zajmowanej przez rodzinę suterenie, pięcioro zmarło na gruźlicę przed ukończeniem 15. roku życia.
Eustachy Kuroczko pracował od wczesnego dzieciństwa. Chodził też do szkoły ludowej im. Tadeusza Kościuszki i gimnazjum klasycznego we Lwowie. Przez wiele lat wspominał, jak dotkliwie odczuwał dowody niechęci lepiej sytuowanych rówieśników i nauczycieli. W czasie I wojny światowej ojciec dostał się do niewoli rosyjskiej (gdzie zmarł na tyfus) i Eustachy pracował jeszcze intensywniej, pomagając matce w utrzymaniu rodziny. Wpłynęło to niekorzystnie na jego zdrowie, ale nie rzucił szkoły. W szóstej klasie zaczął udzielać korepetycji oraz zetknął się z młodzieżowym ruchem socjalistycznym. W 1916 roku wstąpił do Polskiej Partii Socjalno-Demokratycznej Galicji i Śląska. Zaczął wydawać rewolucyjny dwutygodnik, za co został zwolniony ze szkoły w 1918 roku. W tym samym roku zmarła na hiszpankę matka. Eustachy był zmuszony oddać ośmioletniego brata i pięcioletnią siostrę do ochronki. Wstąpił do wojska, mimo głęboko odczuwanego sprzeciwu wobec bratobójczej wojny. Pisał później:
W wojsku Kuroczko nie ukrywał tych przekonań i w marcu 1919 roku został aresztowany pod zarzutem agitacji bolszewickiej. Po ciężkich chorobach (tyfus, zapalenie gruczołów limfatycznych) został zwolniony do cywila i mógł w 1920 roku ukończyć gimnazjum. Po maturze służył jako parobek u chłopa, kopał rowy pod rurociąg w Borysławiu, pracował w kopalni ropy naftowej jako pomocnik palacza, kowala, wiertacza. W 1922 roku awansował na „podskakiwacza” (asystenta kierownika kopalni), mimo że jego aktywność w ruchu robotniczym nie była mile widziana. Ożenił się w wieku 21 lat z nauczycielką z Tustanowic, pochodzącą z rodziny urzędniczej ze Stryja. Wkrótce ponownie się rozchorował i, za namową żony i lekarzy, zdecydował się zmienić pracę.
W maju 1922 objął posadę nauczyciela w jednoklasowej szkole powszechnej we wsi Rakowo (powiat szczuczyński w woj. nowogrodzkim). Po wakacyjnym kursie pedagogicznym w Lidzie został przeniesiony do szkoły dwuklasowej we wsi Bęćkowo. Początkowo sam, a po roku z żoną, uczył tam 95. dzieci oraz organizował kursy wieczorowe dla analfabetów. Przyznał po latach, że praca z dorosłymi dawała mu wówczas więcej satysfakcji – dla dzieci bywał opryskliwy:
Kuroczko mieszkał wówczas, wraz z żoną, dwiema córeczkami, siostrą i dziewczyną, która opiekowała się dziećmi, w nowej chacie z jedną izbą i kuchnią. W tych warunkach w latach 1925–1926 studiował wieczorami historię i literaturę, jako uczestnik korespondencyjnego kursu, zorganizowanego przez Powszechny Uniwersytet Korespondencyjny prowadzony przez Janusza Jędrzejewicza (założyciela miesięcznika Wiedza i Życie).
Pod wpływem nocnych lektur, przy naftowej lampie i piecyku na torf, odżyła potrzeba rewolucyjnego działania. Kuroczko wstąpił do Niezależnej Partii Chłopskiej i rozpoczął działalność wśród młodzieży wiejskiej. W 1927 roku został zwolniony z pracy decyzją Inspektoratu Szkolnego, co zaskarżył w Ministerstwie Wyznań Religijnych i Oświecenia Publicznego. W poszukiwaniu możliwości zarobku wrócił do Borysławia, gdzie pracował przy budowie mostu. Zorganizował też, w ramach Towarzystwa Uniwersytetu Robotniczego (TUR), szkołę powszechną dla dorosłych, w której uczył języka polskiego i historii Polski.
Po 10 miesiącach postępowania wyjaśniającego decyzję o zwolnieniu z pracy nauczycielskiej wycofano i w 1928 roku Kuroczko został powołany na stanowisko nauczyciela we wsi Rudawka koło Sokółki (nazwano to „posadą karną”). Kolejnym miejscem pracy była szkoła siedmioklasowa w Górze Kalwarii (1929). W tej szkole zapewniono mu wolne soboty, dzięki czemu mógł poświęcać dwa dni w tygodniu na studia w Warszawie. Był słuchaczem historii na Wolnej Wszechnicy Polskiej, chodził na wykłady Heleny Radlińskiej, Adama Pragiera i innych, poznał Ignacego Daszyńskiego, Tomasza Arciszewskiego, Mieczysława Niedziałkowskiego.
Szkoła sanatoryjna na „Górce” w Busku Zdroju.
W 1929 roku Eustachy Kuroczko otrzymał i przyjął propozycję dr. Szymona Starkiewicza, dotyczącą organizacji szkoły dla dzieci leczonych w sanatorium „Górka”. Ponieważ w Polsce nie było wówczas podobnych szkół Starkiewicz wystarał się dla Kuroczki o stypendium zagraniczne, dzięki któremu mógł on poznać trzy niemieckie zakłady dla dzieci kalekich, o ograniczonej sprawności ruchowej. Od tej chwili zaczął się dziesięcioletni okres twórczej pracy pedagogicznej.
Uczenie dzieci chorych, często unieruchomionych w łóżeczkach, wymagało opracowania i zastosowania nowych metod pedagogicznych, wymagało też udziału lekarzy i pielęgniarek. Cały personel „Górki” był zaangażowany w realizację planu Starkiewicza i Kuroczki. Kuroczko zaproponował zmodyfikowany plan daltoński, polegający na przekazywaniu dzieciom indywidualnych zadań i na ich realizacji bez ram roku szkolnego i godzin lekcyjnych. Umożliwiało to dostosowanie tempa nauki do możliwości i chwilowego samopoczucia ucznia, ulegającego w czasie choroby (np. czynnej gruźlicy) dużym wahaniom od wzmożonej energii do zniechęcenia. Dużą wagę przywiązywano do zachowania kontaktu chorych dzieci ze światem zewnętrznym. Dzieci były wynoszone w łóżeczkach do ogrodu lub na pole, by mogły oglądać sianokosy lub budowę mrowiska; umożliwiano im hodowanie gołębi i jedwabników lub rybek w słoikach koło łóżeczek, organizowano – również dla dzieci unieruchomionych w różnych pozycjach – zajęcia warsztatowe, np. introligatorskie, stolarskie, modelowania z gliny. W ogrodach sanatorium powstał mały ogród botaniczny, zegar słoneczny i plastyczna tabliczka mnożenia. Największą dumą „Górki” była plastyczna mapa Polski, z górami, dolinami, miastami i Wisłą wpływającą do Bałtyku. Te atrakcje, wspomagające nauczanie, zaplanował i zrealizował dr J. Gawroński, który przed I wojną światową założył w Szwajcarii szkołę „Odrodzenie”, dla dzieci zagrożonych gruźlicą i dla ozdrowieńców.
Obserwacje przebiegu i efektów nauczania w sanatorium Kuroczko publikował w czasopiśmie „Życie dziecka”. Dla Instytutu Pedagogicznego pisał też pracę „Handel u dzieci” (tekst pozostał w rękopisie). Interesował się np. zasadami organizacji handlu gołębiami, który z zapałem prowadziły dzieci z sanatorium – pomiędzy sobą i z dziećmi z sąsiednich wiosek. Pisał:
Szymon Starkiewicz tak pisał po latach o Eustachym Kuroczce i stworzonej przez niego szkole:
Jedna z uczennic Kuroczki, Kazimiera Błaszkiewicz, rozpoczyna swoje wspomnienia od zdań:
Zachęcona przez swojego Profesora (Kuroczkę) do nauki i do pracy przy wydawaniu sanatoryjnej gazetki „Górka” odzyskała energię i poczucie własnej wartości. Mimo ogromnych przeszkód, związanych z dużym stopniem niepełnosprawności i brakiem zrozumienia w kuratorium, osiągnęła cel, za jaki uznała zdanie matury. Postanowiła zostać nauczycielką dzieci przewlekle chorych. Mogła napisać w zakończeniu:
W latach 1930–1935 w samodzielnej szkole sanatoryjnej uczyło się 1414 dzieci, 360 zdało egzaminy do szkół średnich, a 10 uzyskało maturę w gimnazjum w Busku, gdzie absolwenci z Górki (czasem wnoszeni na salę egzaminacyjną na noszach) zdawali egzaminy jako eksterniści. Uczył się też dyrektor szkoły. W 1932 roku ukończył Wyższy Kurs Nauczycielski w Krakowie (język polski i historia), a w 1938 roku – dwuletni Instytut Pedagogiczny (specjalizacja: pedagogika i psychologia).
W Sanatorium „Górka” Kuroczko utrzymywał kontakty z ludźmi o podobnych poglądach, np. z Karolem Strzałkowskim, Stefanem Rudniańskim i innymi przedstawicielami lewicy nauczycielskiej, prowadził ideowo-polityczne dyskusje z pracownikami i gośćmi Górki oraz z młodzieżą (np. na temat Manifestu komunistycznego), czytał „Wiadomości Literackie” i „Wolnomyśliciela”, pełnił funkcję przewodniczącego wydziału pedagogicznego przy Oddziale Powiatowym ZNP. Na własnych 5. morgach ziemi w Bieszczadach organizował obozy dla robotniczej młodzieży, o różnych narodowościach i wyznaniach.
Lata 1939–1944.
W sierpniu 1939 roku Eustachy Kuroczko został nieoczekiwanie aresztowany (wraz z bratem, Józefem) i przewieziony do Berezy Kartuskiej. W obozie przebywał przez 19 dni. W tym czasie po raz kolejny odnowiły się dolegliwości związane z przebytą gruźlicą kostno-stawową. Był w ciężkim stanie.
Po zajęciu wschodnich obszarów Polski przez Związek Radziecki we wrześniu 1939, więźniowie mogli opuścić obóz (jego polska załoga zbiegła). Kuroczko nie wrócił do Buska – znalazł się we Lwowie. Został pracownikiem naukowym w Instytucie Doskonalenia Kwalifikacji Nauczycieli, powołanym w styczniu 1940 roku. Włączył się do zespołów działających w Inspektoracie Szkolnym, starających się przeciwdziałać ukrainizacji oświaty na Ukrainie Zachodniej (w obwodzie lwowskim uruchomiono wówczas 1003 szkoły podstawowe z ukraińskim językiem wykładowym, 314 szkół polskich i 7 szkół rosyjskich). Instytut i Inspektorat:
Po ataku Niemiec na ZSRR (czerwiec 1941) Kuroczko wyjechał do Uzbekistanu, gdzie pracował jako nauczyciel w szkole średniej (uczył języka niemieckiego). Od października 1943 roku prowadził Dom Dziecka dla polskich dzieci w Zagorsku pod Moskwą. W 1944 roku został naczelnikiem w Resorcie Oświaty PKWN. W tym czasie m.in. wspierał wnioski o zaliczkowe wypłaty pierwszych powojennych wynagrodzeń pracownikom bibliotek publicznych, prowadził sprawy związane z odzyskiwaniem przez Polskę księgozbiorów, zagrabionych w czasie wojny, lub z ochroną mienia bibliotek przed innymi zagrożeniami, co ilustruje przykład Biblioteki Publicznej im. Hieronima Łopacińskiego w Lublinie: 
W 1944 r. zaangażował się w przywracanie procesu gromadzenia egzemplarzy obowiązkowych dla wszystkich bibliotek wojewódzkich odradzającej się Polski.
Praca w Polsce Ludowej.
Eustachy Kuroczko był przekonany, że zmiana systemu społeczno–politycznego w Polsce jest korzystna – umożliwi wszystkim Polakom dostęp do oświaty. Zachęcał nauczycieli do aktywnego włączenia się do przebudowy systemu oświatowego, np. publikując broszurę „O postawę społeczną nauczyciela” (1947). Nieco wcześniej wydał wspomnienia o zmarłym w 1945 roku kuratorze szkolnym, Witoldzie Wyspiańskim („Garść wspomnień o Wyspiańskim jako człowieku i przyjacielu”, 1946). Członek prezydium Zarządu Głównego Towarzystwa Przyjaźni Polsko-Radzieckiej w 1952 roku.
W Polsce Ludowej pełnił ważne funkcje, był np.:
Czynnie działał w Robotniczym Towarzystwie Przyjaciół Dzieci (RTPD), np. organizując Centralny Ośrodek Wychowawczo-Szkoleniowy im. Janusza Korczaka w Bartoszycach.
Eustachy Kuroczko był również posłem:
Uchwałą KRN z 3 stycznia 1945 odznaczony Krzyżem Oficerskim Orderu Odrodzenia Polski.
Pochowany na cmentarzu Powązki Wojskowe w Warszawie (kwatera B2-10-29/30).

</doc>
<doc id="2387059" url="https://pl.wikipedia.org/wiki?curid=2387059" title="Abd al-Hafiz Ghuka">
Abd al-Hafiz Ghuka

 
Abd al-Hafiz Abd al-Kadir Ghuka (arab. عبد الحفيظ عبد القادر غوقة, "ʿAbd al-Ḥafīẓ ʿAbd al-Qādir Ghūqah") – libijski prawnik i polityk.
Reprezentował rodziny ofiar masakry w więzieniu Abu Salim w 1996. 5 marca 2011, podczas wojny w Libii, wszedł w skład opozycyjnej wobec Mu’ammara al-Kaddafiego Narodowej Rady Tymczasowej. Został w niej reprezentantem Bengazi, objął również funkcje wiceprzewodniczącego i rzecznika prasowego. 22 stycznia 2012 został odwołany ze stanowiska wiceprzewodniczącego NRT.

</doc>
<doc id="2387067" url="https://pl.wikipedia.org/wiki?curid=2387067" title="Patrick Stevens">
Patrick Stevens

Patrick Stevens (ur. 31 stycznia 1968 w Leut [dzisiaj Maasmechelen]) – belgijski lekkoatleta specjalizujący się w krótkich biegach sprinterskich, trzykrotny uczestnik letnich igrzysk olimpijskich (Seul 1988, Barcelona 1992, Atlanta 1996), wielokrotny mistrz Belgii.

</doc>
<doc id="2387070" url="https://pl.wikipedia.org/wiki?curid=2387070" title="U-1406">
U-1406

U-1406 – niemiecki okręt podwodny (U-Boot) przybrzeżnego typu "XVIIB" z czasów drugiej wojny światowej. Jednostka była jednym z trzech wybudowanych okrętów tego typu wyposażonego w turbinę Waltera. 
Zamówienie na budowę okrętu zostało złożone w stoczni Blohm und Voss w Hamburgu 4 stycznia 1943 roku, po czym 30 października tego samego roku rozpoczęto jego budowę. U-1406 został zwodowany 2 stycznia 1945 roku, a do służby w Kriegsmarine przyjęto go 8 lutego. Do czasu kapitulacji III Rzeszy okręt nie rozpoczął jednak działań operacyjnych. Już po rozkazie zaprzestania walk przez niemieckie siły zbrojne, jeden z niebędących członkiem załogi okrętu strażników, otwierając zawory denne zatopił go w nocy z 6 na 7 maja 1945 roku (operacja Regenbogen). Okręt został jednak wydobyty, osuszony i na podstawie ustaleń Konferencji poczdamskiej został przekazany Stanom Zjednoczonym, które przeprowadziły na nim serię badań. Po 18 maja 1948 roku jednostka została pocięta na złom.

</doc>
<doc id="2387077" url="https://pl.wikipedia.org/wiki?curid=2387077" title="Becheln">
Becheln

Becheln – miejscowość i gmina w Niemczech, w kraju związkowym Nadrenia-Palatynat, w powiecie Rhein-Lahn, wchodzi w skład gminy związkowej Bad Ems-Nassau. Do 31 grudnia 2018 wchodziła w skład gminy związkowej Bad Ems.

</doc>
<doc id="2387091" url="https://pl.wikipedia.org/wiki?curid=2387091" title="Aleksander Szymański">
Aleksander Szymański



</doc>
<doc id="2387094" url="https://pl.wikipedia.org/wiki?curid=2387094" title="Bańka Lyman-alfa">
Bańka Lyman-alfa

Bańka Lyman-alfa (ang. "Lyman-alpha blob", w skrócie LAB) – typ obiektu astronomicznego, będącego rozległym obłokiem wodoru, emitującego linię spektralną, znaną jako Lyman alfa.
LAB-y są jednymi z największych znanych obiektów astronomicznych. Największe znane obłoki tego typu mają średnicę ponad 400 tysięcy lat świetlnych.
Geneza obiektów.
Nie jest jeszcze znany mechanizm powstawania LAB-ów, ani czy są w jakiś sposób związane z pobliskimi galaktykami. Znane LAB-y położone są zazwyczaj w znacznej odległości od Ziemi. Obecnie nie wiadomo, jaki mechanizm jest odpowiedzialny za tworzenie linii emisji Lyman-alfa, ani jak te obiekty są powiązane z okolicznymi galaktykami. Bańki Lyman-alfa mogą posiadać cenne wskazówki, dzięki którym możliwe będzie ustalenie mechanizmu tworzenia się galaktyk.
Obserwacje i odkrycia.
Pierwszym zaobserwowanym obiektem tego typu jest LAB-1, odkryty w 2000 roku przez Charlesa Steidela i innych naukowców. Światło wyemitowane przez niego potrzebowało 11,5 miliarda lat, aby dotrzeć do Ziemi (z=3,1), jego średnica wynosi 300 tysięcy lat świetlnych, w jego wnętrzu znajduje się kilka galaktyk i jedna galaktyka aktywna.
W 2011 opublikowano wyniki badań obiektu LAB-1, według których światło emitowane przez obiekt w jego centrum obserwacji nie jest spolaryzowane, a poza centrum spolaryzowane, tworząc pierścienie wokół centrum. Efekt ten sugeruje, że obiekt rozprasza światło znajdujących się w nim galaktyk, a nie świeci własnym światłem. Badania dotyczą tylko LAB-1 i nie wiadomo, czy inne obiekty tego typu także emitują światło w taki sposób.
Japoński astronom Yuichi Matsuda i jego zespół, za pomocą Teleskopu Subaru poszerzyli zakres poszukiwań LAB i znaleźli ponad 30 nowych obiektów tego typu, chociaż były one mniejsze od tych, odkrytych przez Steidela. Te bańki tworzą strukturę, która ma ponad 200 milionów lat świetlnych rozpiętości.
Najmasywniejsze odkryte bańki.
Najbardziej masywne bańki Lyman-alfa odkryli: Steidel "et al." (2000), Francis "et al." (2001), Matsuda "et al." (2004), Dey "et al." (2005), Nilsson "et al." (2006), a także Smith i Jarvis (2007).

</doc>
<doc id="2387109" url="https://pl.wikipedia.org/wiki?curid=2387109" title="Bill Tytla">
Bill Tytla

Vladimir Peter „Bill” Tytla (ur. 25 października 1904 w Yonkers, zm. 30 grudnia 1968 w East Lyme) – ukraińsko-amerykański animator. Był jednym z pierwszych disneyowskich animatorów. Przez wielu uważany za najwybitniejszego animatora wszech czasów. Był znany głównie z animacji silnych, wyrazistych postaci, takich jak Stromboli z "Pinokia", Chernabog w "Nocy na Łysej Górze" ("Fantazja (1940)"), animował także Gburka z "Królewny Śnieżki i Siedmiu Krasnoludków", oraz tytułowego bohatera w filmie "Dumbo".

</doc>
<doc id="2387111" url="https://pl.wikipedia.org/wiki?curid=2387111" title="Advanced Simulation and Computing Program">
Advanced Simulation and Computing Program

Advanced Simulation and Computing Program (wcześniej Accelerated Strategic Computing Initiative, ASCI) – program rządu USA mający na celu rozwój superkomputerów na potrzeby armii, w szczególności do przeprowadzania symulowanych testów atomowych i badania procesów starzenia się broni jądrowej. Biorą w nim udział Los Alamos National Laboratory, Sandia National Laboratories i Lawrence Livermore National Laboratory. Program został rozpoczęty w 1993 roku po podpisaniu przez USA moratorium na testy jądrowe.
Superkomputery.
Superkomputery zamawiane w ramach programu ASC były wielokrotnie wśród najszybszych superkomputerów na świecie w danym momencie. Były to między innymi:

</doc>
<doc id="2387115" url="https://pl.wikipedia.org/wiki?curid=2387115" title="Valentin Vodnik">
Valentin Vodnik

Valentin Vodnik (ur. 3 lutego 1758 w Zgornjiej Šišce, zm. 8 stycznia 1819 w Lublanie) – słoweński poeta, nauczyciel, językoznawca, redaktor – krytyk, duchowny w zakonie św. Franciszka, a także urzędnik. Był aktywny w okresie późnego oświecenia.
Życie.
Vodnik urodził się w miejscowości Zgornja Šiška (obecnie przedmieścia Lublany), na obszarze Monarchii Habsburgskiej. Urodził się w stosunkowo dobrze usytuowanej rodzinie chłopsko–rzemieślniczej jako pierwszy z dziesięciorga dzieci Jožefa Vodnika i Jere Pance. Dom, w którym się wychował, dzisiaj jest pomnikiem kultury. Na życzenie rodziców w wieku 9 lat zaczął się uczyć pisania, czytania oraz arytmetyki. W roku 1768 został wysłany do wuja do franciszkańskiego klasztoru w Nowym Mieście, gdzie przygotowywał się do szkoły średniej (1769-1775). Tam poznał Marko Pohlina. Po szkole wstąpił do zakonu. Nowicjat odbył w miejscowości Nazarje, gdzie otrzymał imię zakonne Marcel. W latach 1776–1778 w szkole w Nowym Mieście studiował filozofię. Od roku 1778 zamieszkał w klasztorze w Lublanie, gdzie zaczął studium teologii, studiował również w Gorycji w 1782 roku. W 1780 roku wyjechał ze Lublany, gdzie mieszkał przez 2 lata. W 1782 roku mieszkał w klasztorze franciszkanów w miejscowości Trsat nad Reko. Został wyświęcony w tym samym roku na wyspie Krk oraz został kaznodzieją. Jeśli chodzi o rok 1783, to przypuszcza się, że był kaznodzieją w Lublanie. Zapisy świadczą, że uzupełniał wykształcenie, uczył się włoskiego i francuskiego. W 1783 wyjechał i pracował jako ksiądz w północnej części Krainy, we wsiach Bled, Sora, Ribnica oraz Medvodach, a w 1792 roku w Koprivnicy nad Bohinjem. W Koprivnicy spotkał się z Żigą Zoisem, który zaprosił go do swojego kręgu intelektualnego, gromadzącego najważniejszych członków słoweńskiego oświecenia. Zois pomógł mu następnie w przeprowadzce do Lublany i sponsorował Vodnika aż do śmierci, gdy ten pracował jako nauczyciel w pobliskim liceum. Vodnik został dyrektorem oraz opiekunem szkół podstawowych w stolicy. Za względu na profrancuskie stanowisko, Vodnik został po 1813 r. usunięty z życia publicznego i przeszedł na wcześniejszą emeryturę. Zmarł na mniej niż miesiąc przed jego 61. urodzinami na udar mózgu. Pochowany jest na cmentarzu Navje.
Twórczość.
Pisać zaczął w liceum pod wpływem Marko Pohlina. Dla swojego nauczyciela Vodnik napisał elegię "Mila pesm", gdy w 1775 udawał się do Wiednia. Pierwsze utwory poetyckie Vodnika, "Zadovolni Krajnc" i "Klek", zostały opublikowane w almanachu "Pisanice", wydrukowanym przez Marko Pohlina. Teksty te uważa się za początek słoweńskiej poezji świeckiej. Rozstawszy się z Pohlinem, przestał pisać na 15 lat. Do działalności naukowej i twórczej przyciągnął go Žiga Zois. Pod jego wpływem Vodnik zaczął pisać prace literackie, popularnonaukowe, językoznawcze i publicystyczne w dziedzinie ekonomii, geografii, geologii, fikcji. Vodnik podjął się pisania poezji w języku słoweńskim, do czego namawiał go Žiga Zois. Materiały literackie Vodnik publikował w kalendarzach "Velika pratika" (1795-1797) oraz "Mala pratika"(1798-1806). W 1794 zaczął pracować nad słownikiem górniczym, zbierając fachowe słownictwo, jednak postępy nad tym dziełem były bardzo powolne i słownik nigdy się nie ukazał drukiem. Vodnik opowiadał się także za używaniem języka słoweńskiego w edukacji, kulturze i w administracji.
Poezja Vodnika była stosunkowo prosta, z reguły podejmowała tematykę patriotyczną, miała charakter satyryczny. Do najbardziej znanych jego wierszy należy "Dramilo", poetycki apel do Słoweńców, by byli dumni z języka oraz ziemi i dziedzictwa. W 1806 roku Vodnik wydał swój pierwszy zbiór poezji, zatytułowany "Pesme za pokušino", który jest uważany za pierwszy zbiór poezji słoweńskiej. Tom ten zawiera 17 utworów. W 1809 wydał Vodnik "Pesmi za brambovce", zbiór austriackiej poezji przetłumaczonej na słoweński.
Najważniejszym dziełem Vodnika jest "Pismenost ali Gramatika za perve šole", opublikowana w 1811. Vodnik był również redaktorem pierwszej gazety słoweńskiej "Lublanske Novice", które były wydawane dwa razy w tygodniu w latach 1797–1800. Wiadomości były kopiowane i tłumaczone z języka niemieckiego, dodawano również ogłoszenia drobne, głównie z Lublany i słoweńskiej Krainy. W 1810 stał się gorliwym zwolennikiem francuskiej okupacji ziem słoweńskich. W 1809 roku napisał poemat, zwany "Ilirija oživljena", w którym chwalił Napoleona Bonaparte za ustanowienie prowincji iliryjskich. W tym czasie zaczął pisać pierwsze słoweńskie podręczniki do liceum i zachęcał do korzystania ze słoweńskiego w edukacji. Podczas krótkotrwałej administracji francuskiej przekonywał władzę do korzystania z francuskich reform w edukacji, kulturze oraz administracji.
Oprócz poezji i tekstów dziennikarskich Vodnik napisał także gramatykę, a nawet pierwszą książkę kucharską w języku słoweńskim ("Kuharske bukve" z 1799) oraz tłumaczenie do podręcznika dla położnych "Babiśtvo ali porodnićarski vuk za babice" w 1818 autorstwa Jana Matouška.
Vodnik był pierwszym prawdziwym słoweńskim poetą, ale poezja zajmuje bardzo niewielką część jego pracy. Twórca ten jest również bardzo zasłużony dla rozwoju słoweńskiej prozy. Tłumaczył i pisał humorystyczne anegdoty. Odegrał również niemałą rolę dla rozwoju publicystyki w języku słoweńskim, popularyzacji nauki oraz jako autor podręczników. Uważa się go za pierwszego słoweńskiego dziennikarza. Interesował się również archeologią, numizmatyką, górnictwem, botaniką i ornitologią.

</doc>
<doc id="2387133" url="https://pl.wikipedia.org/wiki?curid=2387133" title="Port lotniczy Zweibrücken">
Port lotniczy Zweibrücken

Port lotniczy Zweibrücken – port lotniczy w Zweibrücken, w Nadrenii-Palatynacie, w Niemczech. 3 listopada 2014 wszystkie loty zostały zlikwidowane i w tym samym miesiącu port lotniczy został zamknięty z powodu braku pieniędzy na loty na zbliżający się sezon zimowy i na operacje lotnicze.
Linie lotnicze, połączenia zlikwidowane i opis likwidacji połączeń.
Połączenia lotnicze zostały zlikwidowane 3 listopada 2014 ze względu na brak finansowania dotyczących lotów na zbliżający się sezon zimowy. Port lotniczy miał być używany na loty zaplanowane i czarterowe nad Morze Śródziemne. Wznowienia usług na sezon wakacyjny 2015 nie ogłoszono, kiedy wszystkie linie lotnicze, które latały z i do tego lotniska w Zweibrücken przeniosły swoje trasy na lotnisko w Saarbrücken. We wrześniu 2014, TUIfly ogłosił zamknięcie swojej bazy w Zweibrücken z dniem 8 listopada 2014 i zdecydowała się na finansowe wsparcie i gwarantował nieprzerywanie operacji lotniczych aż do końca ich letniego rozkładu w listopadzie 2014. Kolejna linia lotnicza, Pegasus Airlines przerwał planowe sezonowe loty do Stambułu 29 września 2014 i planował wznowić na 2015 rok. Niewiele było innych letnich lotów czarterowych i postanowiły wprowadzić loty w sezonie letnim 2015 z lotniska i na lotnisko w Saarbrücken. Ostatni zaplanowany lot z tego lotniska odbył się 3 listopada 2014 o godzinie 13:40 na Fuerteventurę z linią TUIfly. Najbliższy inny międzynarodowy port lotniczy znajduje się w Saarbrücken.

</doc>
<doc id="2387137" url="https://pl.wikipedia.org/wiki?curid=2387137" title="Tommy Smith (1945–2019)">
Tommy Smith (1945–2019)

Thomas Smith (ur. 5 kwietnia 1945 w Liverpoolu, zm. 12 kwietnia 2019) – angielski piłkarz występujący na pozycji obrońcy. Jeden z czołowych zawodników Liverpoolu w latach 60. i 70. Z racji swojej twardej gry nazywany „żelazem z Anfield”.
Kariera klubowa.
Młody Tommy dorastał w cieniu Anfield, nic więc dziwnego, że od małego kibicował The Reds. W 1960 r. został zawodnikiem tego klubu, kilka miesięcy później zaliczył swój debiut w rezerwach w wieku ledwie 15 lat. Bill Shankly legendarny szkoleniowiec Liverpoolu powiedział kiedyś o nim „Tommy nigdy nie był chłopcem - on urodził się mężczyzną!”. W pierwszej drużynie „czerwonych” Smith zadebiutował pod koniec sezonu 1962/63. Spisywał się na tyle dobrze, że chciał go do swojej drużyny ściągnąć sam Matt Busby szkoleniowiec Manchesteru United. Shankly nie wyobrażał sobie jednak odejścia jednego ze swoich ulubionych zawodników. Kilka lat później sam Smith rozważał odejście z Anfield z powodu swojej niechęci do kapitana The Reds Emlyna Hughesa. Łącznie w ciągu 18 lat w drużynie z Liverpoolu sześciokrotnie zdobywał Mistrzostwo Anglii, dwukrotnie sięgał po Puchar UEFA, dwukrotnie zdobywał także Puchar Anglii. Największym osiągnięciem w jego karierze było jednak zdobycie Pucharu Europy w 1977 r. W finałowym meczu przeciwko Borussii Mönchengladbach zdobył nawet bramkę. Ostatecznie z klubu odszedł dopiero w 1978 r. w wieku 33 lat, wyjeżdżając do USA do drużyny Los Angeles Aztecs, pełniąc tam funkcję grającego trenera. Szybko jednak wrócił do Anglii do Swansea City, gdzie zakończył kilkanaście miesięcy później karierę.
Kariera reprezentacyjna.
Pomimo bardzo dobrej gry w drużynie Liverpoolu Tommy Smith w drużynie narodowej zagrał jedynie w jednym spotkaniu. Było to 19 maja 1971, a przeciwnikiem Anglików byli Walijczycy.

</doc>
<doc id="2387147" url="https://pl.wikipedia.org/wiki?curid=2387147" title="Port lotniczy Kassel-Calden">
Port lotniczy Kassel-Calden

Port lotniczy Kassel Calden – port lotniczy położony 1,9 kilometra na zachód od Kassel w Calden, w Hesji, w Niemczech.

</doc>
<doc id="2387160" url="https://pl.wikipedia.org/wiki?curid=2387160" title="Erick Torres Padilla">
Erick Torres Padilla



</doc>
<doc id="2387161" url="https://pl.wikipedia.org/wiki?curid=2387161" title="Abdelmadjed Touil">
Abdelmadjed Touil

Abdelmadjed Touil (ur. 11 lutego 1989) – algierski lekkoatleta, specjalizujący się w biegach średnich.
W 2008 zajął odległe miejsce w mistrzostwach świata w przełajach oraz był jedenasty w biegu na 1500 metrów podczas juniorskich mistrzostw świata. Wicemistrz uniwersjady w Shenzhen (2011) w biegu na 1500 metrów. Złoty (indywidualnie) i brązowy (drużynowo) medalista akademickich mistrzostw świata w biegach przełajowych (Łódź 2012).
Brat bliźniak Imada – mistrza świata juniorów w biegu na 1500 metrów z 2008.
Rekord życiowy: bieg na 1500 m – 3:39,87 (30 czerwca 2009, Villeneuve-d’Ascq).

</doc>
<doc id="2387167" url="https://pl.wikipedia.org/wiki?curid=2387167" title="Benon Liberski">
Benon Liberski

Benon Liberski (ur. 3 maja 1926 w Łodzi, zm. 15 kwietnia 1983 tamże) – polski malarz, grafik, rysownik, pedagog. Jeden z czołowych przedstawicieli „łódzkiej szkoły realizmu”.
Życiorys.
Absolwent XXI Liceum Ogólnokształcącego im. Bolesława Prusa w Łodzi. Benon Liberski studia artystyczne rozpoczął w 1948 roku w PWSSP w Łodzi, a następnie od 1951 roku kontynuował (z powodu likwidacji Wydziału Grafiki) na Wydziale Grafiki w Katowicach (filii krakowskiej ASP), gdzie w 1954 roku uzyskał dyplom. Debiutował w 1951 roku na Międzynarodowej Wystawie z okazji Światowego Festiwalu Młodzieży i Studentów w Berlinie otrzymując I nagrodę za grafikę w dziale polskim. Począwszy od połowy lat 50. brał czynny udział w wystawach plastyki w kraju i za granicą. W 1956 roku wziął udział w „Wystawie ośmiu” – łódzkim odpowiedniku wystawy „Arsenał” (CBWA „Zachęta”), w której również uczestniczył. W kolejnych latach brał udział w licznych wystawach w kraju i za granicą. W latach 60. czynnie uczestniczył w życiu artystycznym Łodzi. W latach 1954–1964 pełni funkcję sekretarza i vice prezesa ZPAP w Łodzi. Pomiędzy 1965 a 1972 w ciągu trzech kadencji był prezesem ZPAP w Łodzi. Prowadził działalność dydaktyczną w Państwowej Wyższej Szkole Sztuk Plastycznych w Łodzi w latach: 1972–1982, a w latach 1975–1981 pełnił funkcję prorektora tej uczelni. Był mężem łódzkiej malarki Krystyny Liberskiej.
Twórczość.
Motto artysty:
"ˌˌWspółczesny malarz realista nie maluje tego, co widzi w danym momencie, maluje na podstawie długich obserwacji z natury, wyciągając z nich ogólne, syntezujące wnioski.ˈˈ"
Twórczość Benona Liberskiego zaliczana jest do kręgu realistów. Sam artysta podkreślał swoją przynależność do tego rodzaju sztuki. Prace Liberskiego odbiegały od zwykłego pojęcia realizmu – nie był to więc realizm w tradycyjnym tego słowa znaczeniu. Lepiej pasuje określenie "nowy realizm" lub "nowa figuracja". Malarstwo Liberskiego, choć formalnie realistyczne, nie odtwarza określonych wydarzeń historycznych lub autentycznych. Będąc realistą nie troszczy się zbytnio o realia, nawet malując obrazy o tematyce społeczno rewolucyjnej. Forma obrazów jest zwykle podporządkowana treści. Kompozycje obrazów są starannie reżyserowane. Twórczość Liberskiego bywa często kojarzona z pop-artem. Są tu pewne elementy, takie choćby jak komiksowość kompozycji czy sam temat popularnych westernów. Należy jednak pamiętać, że pierwsze westerny powstały przed dotarciem pop-artu do Polski. Obrazy olejne i grafiki łączy swoista "plakatowość", uproszczenia i charakterystyczny kontur. Tematyka obrazów początkowo związana była z widokami przemysłowych wnętrz, konstrukcji, panoram miast, fabryk. Później coraz częściej pojawiają się obrazy metaforyczne, gdzie często autor wprowadza słowo pisane. Inne cykle lub powtarzane tematy to wspomniane "Westerny", "Dyspozytorzy", "Husaria", "Pejzaże łódzkie", "Maszyny i ludzie", "Martwe natury", "Cykle wojenne" oraz charakterystyczne "Akty". W niektórych westernach pojawia się kompozycja znana z ikonografii (charakterystyczny układ, użycie złotego koloru). Obrazy z późniejszego okresu twórczości często przypominają kolaż. Ciekawą cechą twórczości Liberskiego jest wprowadzenie autoportretu do wielu obrazów. Postacie męskie mają rysy autora, zaś wyraz twarzy jest zawsze komentarzem do dzieła.
W przypadku grafiki, Liberski tworzył głównie w technice linorytu (najbardziej znane prace), ale również był autorem litografii i akwafort.
Działalność dydaktyczna w Państwowej Wyższej Szkole Sztuk Plastycznych w Łodzi.
Na uczelni w latach 1972–1982, na stanowisku docenta od 1974, a w latach 1975–1981 pełni również funkcję prorektora.
Szczegóły:
Ciekawostki.
Znaczek pocztowy.
Na jednym ze znaczków z serii „Dzień Znaczka – polskie malarstwo współczesne” został umieszczony obraz Benona Liberskiego. Znaczek pocztowy „Benon Liberski – Łódź” z 1970 roku.
Film.
W 1988 roku powstał film prezentujący sylwetkę artysty "Benon Liberski – Nie tylko erotyka". Film zrealizowano w WFO w Łodzi.
Inspiracje.
W 1984 roku Leszek Rózga poświęca cykl akwafort „Donkiszoteria” (część większej wystawy „Moja Hiszpania”), swojemu przyjacielowi Benonowi Liberskiemu.

</doc>
<doc id="2387173" url="https://pl.wikipedia.org/wiki?curid=2387173" title="Lotnisko Chociebuż-Drewitz">
Lotnisko Chociebuż-Drewitz

Port lotniczy Chociebuż-Drewitz – port lotniczy położony 25 kilometrów na północny wschód od Chociebuża, w Drewitz, w Brandenburgii, w Niemczech.

</doc>
<doc id="2387183" url="https://pl.wikipedia.org/wiki?curid=2387183" title="Aravu">
Aravu

Aravu - wieś w Estonii, w prowincji Tartu, w gminie Meeksi.

</doc>
<doc id="2387184" url="https://pl.wikipedia.org/wiki?curid=2387184" title="Stenostoma longicaudum">
Stenostoma longicaudum



</doc>
<doc id="2387186" url="https://pl.wikipedia.org/wiki?curid=2387186" title="Pascal Thüler">
Pascal Thüler

Pascal Thüler (ur. 10 stycznia 1970) – szwajcarski piłkarz grający na pozycji lewego obrońcy. W swojej karierze rozegrał 6 meczów w reprezentacji Szwajcarii.
Kariera klubowa.
Karierę piłkarską Thüler rozpoczął w klubie FC Sankt Gallen. W 1988 roku awansował do kadry pierwszego zespołu i w sezonie 1988/1989 zadebiutował w jego barwach w pierwszej lidze szwajcarskiej. W Sankt Gallen grał do końca sezonu 1992/1993.
W 1993 roku Thüler przeszedł do Grasshoppers Zurych, gdzie, podobnie jak w Sankt Gallen, był podstawowym zawodnikiem. W latach 1995, 1996 i 1998 wywalczył z Grasshoppers 3 tytuły mistrza Szwajcarii, a w 1994 roku zdobył z tym klubem Puchar Szwajcarii.
W 1998 roku Thüler odszedł z Grasshoppers do niemieckiego klubu MSV Duisburg. Przez pół roku nie zagrał w żadnym meczu Bundesligi i w 1999 roku wrócił do FC Sankt Gallen. W 2000 roku został z tym klubem mistrzem kraju.
W 2001 roku Thüler został zawodnikiem austriackiego SW Bregenz. Wiosną 2002 grał w FC Vaduz, a po sezonie 2002/2003 zakończył karierę jako piłkarz FC Kreuzlingen.
Kariera reprezentacyjna.
W reprezentacji Szwajcarii Thüler zadebiutował 6 września 1994 roku w wygranym 1:0 towarzyskim spotkaniu ze Zjednoczonymi Emiratami Arabskimi. Grał też w eliminacjach do Euro 96. W kadrze narodowej od 1995 do 1997 roku wystąpił 6 razy i strzelił 1 gola.

</doc>
<doc id="2387189" url="https://pl.wikipedia.org/wiki?curid=2387189" title="Glauconia longicauda">
Glauconia longicauda



</doc>
<doc id="2387190" url="https://pl.wikipedia.org/wiki?curid=2387190" title="Pascal Thueler">
Pascal Thueler



</doc>
<doc id="2387191" url="https://pl.wikipedia.org/wiki?curid=2387191" title="Glauconia fiechteri">
Glauconia fiechteri



</doc>
<doc id="2387193" url="https://pl.wikipedia.org/wiki?curid=2387193" title="Glauconia brevirostralis">
Glauconia brevirostralis



</doc>
<doc id="2387195" url="https://pl.wikipedia.org/wiki?curid=2387195" title="Haavametsa">
Haavametsa

Haavametsa - wieś w Estonii, w prowincji Tartu, w gminie Meeksi.

</doc>
<doc id="2387196" url="https://pl.wikipedia.org/wiki?curid=2387196" title="Leptotyphlops fiechteri">
Leptotyphlops fiechteri



</doc>
<doc id="2387198" url="https://pl.wikipedia.org/wiki?curid=2387198" title="Leptotyphlops longicauda">
Leptotyphlops longicauda



</doc>
<doc id="2387200" url="https://pl.wikipedia.org/wiki?curid=2387200" title="Panaret (arcybiskup Cypru)">
Panaret (arcybiskup Cypru)

Panaret (zm. 1840) – zwierzchnik Cypryjskiego Kościoła Prawosławnego w latach 1827–1840.
Życiorys.
Chirotonię biskupią przyjął z rąk trzech hierarchów Patriarchatu Antiochii, obejmując urząd metropolity Pafos po straconym przez Turków w czerwcu 1821 Chryzancie. Miało to miejsce w grudniu 1821.
W 1827 został wybrany na arcybiskupa Nowej Justyniany i całego Cypru po wygnaniu z wyspy arcybiskupa Damaskina, usuniętego przez Turków z powodu wspierania ruchu narodowego Greków cypryjskich. Bezpośrednio po intronizacji Panaret skontaktował się z prezydentem Grecji Ioannisem Kapodistriasem, prosząc o pomoc dla greckiej społeczności Cypru, nie uzyskał jednak spodziewanej odpowiedzi. W 1830 ponowił rozmowy z tym samym politykiem, prosząc go o włączenie Cypru w granice Grecji ("enosis"). Po raz kolejny uzyskał odpowiedź negatywną. W tym samym roku uzyskał od władz tureckich zwolnienie z części podatków nałożonych na mieszkańców Cypru.
Zmarł w 1840.

</doc>
<doc id="2387203" url="https://pl.wikipedia.org/wiki?curid=2387203" title="Lotnisko Oschersleben">
Lotnisko Oschersleben

Port lotniczy Oschersleben ("Flugplatz Oschersleben") – port lotniczy położony w Oschersleben, w Saksonii-Anhalt (Niemcy).

</doc>
<doc id="2387204" url="https://pl.wikipedia.org/wiki?curid=2387204" title="Bo Xian (meteoryt)">
Bo Xian (meteoryt)

Bo Xian (inna nazwa: Boxian) – meteoryt kamienny należący do amfoteryty LL 3,9, spadły w 1977 roku w chińskiej prowincji Anhui. Z miejsca upadku meteorytu pozyskano 7,5 kg materii meteorytowej. Meteoryt Bo Xian jest jednym z czterech meteorytów znalezionych w prowincji Anhui.

</doc>
<doc id="2387206" url="https://pl.wikipedia.org/wiki?curid=2387206" title="Walentin Smirnow">
Walentin Smirnow

Walentin Siergiejewicz Smirnow (ros. "Валентин Сергеевич Смирнов"; ur. 13 lutego 1986) – rosyjski lekkoatleta specjalizujący się w biegach średnich.
Złoty (2013) i brązowy (2011) medalista uniwersjady. Trzykrotnie reprezentował Rosję w drużynowych mistrzostwach Europy. Stawał na podium mistrzostw kraju. 
Rekord życiowy: bieg na 1500 metrów – 3:36,14 (24 lipca 2011, Czeboksary). 

</doc>
<doc id="2387210" url="https://pl.wikipedia.org/wiki?curid=2387210" title="Jõepera">
Jõepera

Jõepera - wieś w Estonii, w prowincji Tartu, w gminie Meeksi.

</doc>
<doc id="2387214" url="https://pl.wikipedia.org/wiki?curid=2387214" title="Strona mobilna">
Strona mobilna

Strona mobilna – strona internetowa, która przystosowana jest do wyświetlania na różnorodnych urządzeniach mobilnych mogących komunikować się z globalną siecią za pomocą własnych protokołów bezprzewodowych. Urządzeniami tymi mogą być telefony komórkowe, smartfony czy palmtopy. Strony mobilne są zazwyczaj uzupełnieniem "zwykłych" stron internetowych.
Strony mobilne przeglądane przy pomocy urządzeń mobilnych spełniają funkcję czysto informacyjną, natomiast aplikacje mobilne to programy, które rozwijają funkcjonalność tych urządzeń oraz działają nawet, gdy użytkownik nie jest podłączony do sieci internetowej.
Historia.
Początkowo strony mobilne były tworzone w protokole WAP (Wireless Application Protocol). Pierwsza wersja tego protokołu powstała już w 1998 roku. Wersja 1.1. powstała rok później, a WAP 2.0 w 2001 roku. Strony mobilne w tym protokole były prostymi stronami tekstowymi i zawierały niewiele informacji. Nie można ich było także przeglądać na komputerze, chyba że za pośrednictwem specjalnego emulatora. Technologia ta nie zdobyła jednak większej popularności. Czynnikami, które negatywnie wpływały na użyteczność stron WAP to niewielka prędkość transferu, jego wysoka cena, a także obiekcje co do bezpieczeństwa przesyłania danych.
Językiem wykorzystywanym do projektowania mobilnych stron internetowych w protokole WAP jest WML, będący uproszczoną wersją html.
Protokół WAP odszedł w zapomnienie, wraz z pojawieniem się nowoczesnych telefonów komórkowych. Obecnie, prawie każdy telefon komórkowy wyposażona jest w przeglądarkę internetową o możliwościach zbliżonych do przeglądarek dostępnych na komputerach. Dzięki temu, mobilne strony internetowe przypominają, pod względem funkcjonalności, tradycyjne witryny.
Standardowym językiem programowania mobilnych stron Internetowych jest w chwili obecnej XHTML Mobile Profile (XHTML-MP).
Porównanie mobilnych i tradycyjnych witryn internetowych.
Źródło:
Przystosowanie serwisu WWW do wersji mobilnej.
Przystosowanie serwisu WWW do wersji mobilnej następuje w kilku obszarach.
Jak wygląda strona mobilna.
Źródło:

</doc>
<doc id="2387217" url="https://pl.wikipedia.org/wiki?curid=2387217" title="Järvselja">
Järvselja

Järvselja - wieś w Estonii, w prowincji Tartu, w gminie Meeksi.

</doc>
<doc id="2387225" url="https://pl.wikipedia.org/wiki?curid=2387225" title="SMM J2135-0102">
SMM J2135-0102

SMM J2135-0102 – galaktyka znajdująca się w gwiazdozbiorze Wodnika w odległości 10 miliardów lat świetlnych. Została odkryta w 2010 roku przez zespół badaczy z Durham University przy użyciu teleskopu Atacama Pathfinder Experiment w Chile. Do dalszych badań wykorzystano teleskop Submillimeter Array znajdujący się na Hawajach.
Galaktyka SMM J2135-0102 powstała niedługo po Wielkim Wybuchu. Proces formowania nowych gwiazd zachodzi w niej niezwykle szybko, w ilości 250 gwiazd w ciągu roku. Tempo to jest 100 razy szybsze, niż dzisiejsze tempo powstawania gwiazd w naszej Galaktyce.

</doc>
<doc id="2387226" url="https://pl.wikipedia.org/wiki?curid=2387226" title="Meerapalu">
Meerapalu

Meerapalu - wieś w Estonii, w prowincji Tartu, w gminie Meeksi.

</doc>
<doc id="2387230" url="https://pl.wikipedia.org/wiki?curid=2387230" title="Parapalu">
Parapalu

Parapalu - wieś w Estonii, w prowincji Tartu, w gminie Meeksi.

</doc>
<doc id="2387232" url="https://pl.wikipedia.org/wiki?curid=2387232" title="Dimitrios Arauzos">
Dimitrios Arauzos

Dimitrios Arauzos, (ur. 19 stycznia 1961) – cypryjski lekkoatleta, uczestnik Letnich Igrzysk Olimpijskich 1984.
Wystartował w skoku w dal. W rundzie eliminacyjnej zajął 30 miejsce z wynikiem 5.67 (nie zakwalifikował się do finału).

</doc>
<doc id="2387237" url="https://pl.wikipedia.org/wiki?curid=2387237" title="Rõka">
Rõka

Rõka - wieś w Estonii, w prowincji Tartu, w gminie Meeksi.

</doc>
<doc id="2387239" url="https://pl.wikipedia.org/wiki?curid=2387239" title="Lekka kolej w Salt Lake City">
Lekka kolej w Salt Lake City

Transit Express (TRAX) – system lekkiej kolei działający w Salt Lake City w Stanach Zjednoczonych.
Historia.
Pierwsze tramwaje, ciągnięte przez muły, uruchomiono w 1872. Tramwaje te zostały zastąpione przez tramwaje elektryczne w 1889. W latach 30. XX w. rozpoczęto likwidację sieci tramwajowej, którą zakończono w 1941 r.
Pierwszy pomysł budowy linii lekkiej kolei wzdłuż autostrady międzystanowej nr 15, która stanowi główną arterię miasta pojawił się w latach 80. XX w. Pomysł ten spotkał się jednak z falą krytyki. W 1988 Kongres Stanów Zjednoczonych przyznał 5 mln dolarów na wykup gruntów pod budowę linii. W 1997 ruszyły pierwsze prace budowlane po otrzymaniu dofinansowania z Federal Transit Administration (FTA). Otwarcie pierwszej linii Delta Center (obecnie Arena) – Sandy Civic Center o długości 24 km z 16 przystankami nastąpiło w grudniu 1999. W grudniu 2001 oddano do eksploatacji pierwszą część linii do Uniwersytetu medycznego. Pierwsza część linii prowadziła z Delta Center (obecnie Arena) do Stadium. Drugą część linii otwarto we wrześniu 2003 z przystanku Stadium do Uniwersytetu medycznego. Łącznie cała linia ma 6 km długości. 27 kwietnia 2008 pierwszą linię wydłużono od przystanku Arena do dworca kolejowego skąd odjeżdżają pociągi podmiejskie spółki Front Runner, dalekobieżne oraz autobusy. Przedłużenie to ma długość 1,2 km, na którym znajdują się 3 przystanki. 7 sierpnia 2011 otwarto dwie nowe linie:
14 kwietnia 2013 otwarto odcinek Arena – Airport o długości 9,4 km.
Obecnie sieć lekkiej kolei składa się z tras o długości 66 km, na których znajduje się 47 przystanków. Operatorem sieci jest spółka "Utah Transit Authority" (UTA).
Linie.
W Salt Lake City istnieją trzy linie:
Tabor.
W eksploatacji znajduje się 146 tramwajów. Najstarszą serią są zamówione w 1996 SD-100. Składy SD-100 są dwuczłonowe i w całości wysokopodłogowe, mają 24,8 m długości, 2,7 m szerokości. Każdy tramwaj posiada 4 silniki o mocy 580 kW każdy. W 1999 zakupiono 16 tramwajów serii SD-160, które są bardzo podobne do tramwajów serii SD-100. W 2002 zakupiono dwa tramwaje produkcji „Urban Transportation Development Corporation” (UTDC). W 2004 zakupiono kolejnych 29 pojazdów tego samego producenta. W 2008 podpisano umowę z Siemens AG na dostawę 77 tramwajów Siemens Avanto. Ostatnie tramwaje tej serii mają zostać dostarczone w 2012. Umowa
przewiduje zamówienie dodatkowych 180 tramwajów. Tramwaje Avanto są trzyczłonowe i częściowo niskopodłogowe.

</doc>
<doc id="2387241" url="https://pl.wikipedia.org/wiki?curid=2387241" title="Sikakurmu">
Sikakurmu

Sikakurmu - wieś w Estonii, w prowincji Tartu, w gminie Meeksi.

</doc>
<doc id="2387242" url="https://pl.wikipedia.org/wiki?curid=2387242" title="Nagihan Karadere">
Nagihan Karadere

Nagihan Karadere (ur. 1 stycznia 1984) – turecka lekkoatletka specjalizująca się w biegach na 400 i 400 metrów przez płotki.
W 2011 zdobyła dwa medale (brąz na 400 i srebro na 400 m przez płotki) podczas mistrzostw krajów bałkańskich. Na Uniwersjadzie zdobyła dwa medale − srebrny w sztafecie 4 x 400 metrów oraz brązowy na 400 m przez płotki. Medalistka mistrzostw Turcji oraz reprezentantka kraju w pucharze Europy i drużynowych mistrzostwach Europy.
Rekordy życiowe: bieg na 400 metrów – 54,60 (21 maja 2007, Izmir); bieg na 400 metrów przez płotki – 55,09 (31 lipca 2011, Ankara), jest to rekord Turcji.

</doc>
<doc id="2387250" url="https://pl.wikipedia.org/wiki?curid=2387250" title="Charlottesville (Wirginia)">
Charlottesville (Wirginia)



</doc>
<doc id="2387255" url="https://pl.wikipedia.org/wiki?curid=2387255" title="Meeksi">
Meeksi

Meeksi - wieś w Estonii, w prowincji Tartu, w gminie Meeksi.

</doc>
<doc id="2387257" url="https://pl.wikipedia.org/wiki?curid=2387257" title="Catharina Allegonda van Lier">
Catharina Allegonda van Lier

Catharina Allegonda van Lier (ur. 17 marca 1768 w Assen, zm. 22 września 1801 w Kapsztadzie) – Holenderka, działaczka organizacji religijnych w Południowej Afryce.
Była siostrą pastora Helperusa Ritzema van Liera. Przybyła do Afryki razem z bratem i od razu włączyła się w działania podejmowane przez kręgi pobożnościowe Przylądka. Doprowadziła do powstania Stowarzyszenia Modlitwy i Pracy (1788), a w 1799 została członkinią południowoafrykańskiego towarzystwa misyjnego. Pieśń jej autorstwa pt. "Z przeciwnościami losu wciąż muszę się zmagać" zyskała znaczną popularność – jest do dzisiaj wykorzystywana podczas nabożeństw jako "Pieśń 41".
Catharina van Lier prowadziła diariusz, w którym opisywała głównie swoje przeżycia duchowe. Jego fragmenty, wraz z wyborem korespondencji autorki, zostały wydane w 1804 w Utrechcie jako "Dziennik, zebrane listy i samotne przemyślenia, spisane przez śp. Pannę Catharinę Allegondę van Lier na Przylądku Dobrej Nadziei i na jej życzenie wydane przez Joannesa Jacobusa Kircherera, predykanta Kościoła Reformowanego i misjonarza wśród pogan w Afryce".

</doc>
<doc id="2387265" url="https://pl.wikipedia.org/wiki?curid=2387265" title="Kusudama">
Kusudama

 – kulista ozdoba wykonana m.in. ze sztucznych kwiatów lub papieru (np. metodą origami). Czasem doczepia się do niej od spodu długie, kolorowe wstążki, tasiemki, nici.
Słowo „kusudama” jest połączeniem dwóch japońskich słów: "kusuri" – „lekarstwo” oraz "tama" – „kula”.
W starożytnej Japonii kusudama była torbą wypełnioną substancjami zapachowymi, mającymi na celu odstraszenie złych duchów i demonów, głównie w czasie dorocznego Święta Dzieci w dniu 5 maja.
Współcześnie ozdoba ta jest używana w trakcie różnorodnych ceremonii, jak np. otwarcie nowego sklepu, czy restauracji. Czasem służy jako prezent.
Kusudamy uważa się za prekursora origami modułowego. Różnica między kusudamą a origami modułowym jest taka, że poszczególne moduły w origami nie mogą być sklejane ani zszywane.

</doc>
<doc id="2387267" url="https://pl.wikipedia.org/wiki?curid=2387267" title="Wilson Cary Nicholas">
Wilson Cary Nicholas

Wilson Cary Nicholas (ur. 31 stycznia 1761 roku w Williamsburgu w Wirginii – zm. 10 października 1820 roku w Charlottesville w Wirginii) – amerykański polityk.
Służył w armii amerykańskiej podczas wojny o niepodległość Stanów Zjednoczonych. Aż do jego rozwiązania w 1783 roku, dowodził oddziałem straży przybocznej ("Washington's Life Guard") mającym na celu ochronę generała i przyszłego prezydenta Stanów Zjednoczonych, George’a Washingtona.
W 1799 roku, po śmierci senatora Henry’ego Tazewella, z ramienia Partii Demokratyczno-Republikańskiej został wybrany jako jego następca w Senacie Stanów Zjednoczonych, gdzie reprezentował stan Wirginia. Funkcję tę pełnił do 1804 roku.
Z kolei w latach 1807–1809, podczas dziesiątej i części jedenastej kadencji Kongresu Stanów Zjednoczonych, reprezentował stan Wirginia w Izbie Reprezentantów Stanów Zjednoczonych.
W latach 1814–1817 był gubernatorem stanu Wirginia.
Po śmierci jego ciało zostało pochowane na terenie Monticello, posiadłości trzeciego prezydenta Stanów Zjednoczonych Thomasa Jeffersona, z którym był spowinowacony.
Jego brat, John Nicholas, również reprezentował stan Wirginia w Izbie Reprezentantów Stanów Zjednoczonych, natomiast jego bratanek, Robert Carter Nicholas, był przedstawicielem stanu Luizjana w Senacie Stanów Zjednoczonych.
Od jego nazwiska pochodzi nazwa hrabstwa Nicholas utworzonego w 1843 roku w Wirginii, a obecnie stanowiącego część stanu Wirginia Zachodnia.

</doc>
<doc id="2387270" url="https://pl.wikipedia.org/wiki?curid=2387270" title="Américo Bonetti">
Américo Bonetti

Américo Bonetti (ur. 22 kwietnia 1928 w Santa Fe, 14 czerwca 1999 tamże) – argentyński pięściarz. Reprezentant kraju podczas igrzysk olimpijskich w 1952 w Helsinkach.
Na igrzyskach w Helsinkach wystąpił w turnieju wagi lekkiej. Najpierw wygrał z Johnnym van Rensburgiem ze Związku Południowej Afryki, a następnie pokonał Leopolda Potesila z Austrii. W walce o strefę medalową przegrał z Gheorghe Fiatem z Rumunii.
Od 1952 do 1961 walczył jako bokser zawodowy. Stoczył 398 walk, z których wygrał 17, przegrał 10 i zremisował 11.

</doc>
<doc id="2387288" url="https://pl.wikipedia.org/wiki?curid=2387288" title="RS Puppis">
RS Puppis

RS Puppis – gwiazda zmienna typu cefeida położona w gwiazdozbiorze Rufy w odległości ok. 6500 lat świetlnych.
RS Puppis jest otoczona przez mgławicę refleksyjną, stąd jej zmiany jasności są dobrze widoczne. Okres jej pulsacji wynosi 41,4 dnia, a w maksimum cyklu jest ona prawie pięciokrotnie jaśniejsza niż w minimum.
Masa RS Puppis wynosi 10 , promień 200 , a jej jasność jest średnio 15 000 większa niż .
Bibliografia.
 

</doc>
<doc id="2387291" url="https://pl.wikipedia.org/wiki?curid=2387291" title="Continental Motors">
Continental Motors

Continental Motors (w skrócie Continental) – amerykańska wytwórnia tłokowych silników lotniczych stosowanych w samolotach lekkich, jej siedziba mieści się w Mobile, w stanie Alabama. Założona 1905 roku, w latach 1969–2010 należała do koncernu Teledyne, nosząc nazwę Teledyne Continental Motors. W roku 2010 została przejęta przez chińskie konsorcjum AVIC.
Oznaczenia modeli.
Nazwy modeli silników Continental (podobnie jak Lycoming składają się z trzech członów (np. O-470-S1B), pierwszy człon określa główne cechy konstrukcji, drugi człon określa pojemność skokową w calach sześciennych (1 cal sześcienny = 16,387 cm3) natomiast trzeci człon stanowi określenie konkretnej wersji. Prefiksy stosowane w pierwszym członie nazwy:

</doc>
<doc id="2387295" url="https://pl.wikipedia.org/wiki?curid=2387295" title="Filipos Filipu">
Filipos Filipu

Filipos Filipu, gr. Φίλιππος Φιλίππου (ur. 29 września 1956) – cypryjski lekkoatleta, uczestnik Letnich Igrzysk Olimpijskich 1984.
Wystartował w dwóch konkurencjach: w biegu na 3000 m z przeszkodami (w półfinale zajął 12 miejsce) i w maratonie (nie ukończył).

</doc>
<doc id="2387302" url="https://pl.wikipedia.org/wiki?curid=2387302" title="Albert Azzo II d’Este">
Albert Azzo II d’Este

Albert Azzo II d’Este (ok. 996 – po 13 kwietnia 1097) – książę Luni, pierwszy znany właściciel zamku Este, protoplasta rodu Este i Welfów młodszych.
Albert Azzo II był synem Alberta Azza I, księcia Luni (Liguria). Po ojcu objął Luni. Saxo Gramatyk wymienia wśród jego posiadłości zamki „Clun” (być może Luni) i „Estin” (Este). Z dokumentu datowanego na 26 września 1075 roku wynika, że Alberto Azzo II przekazał posiadłości "in comitatu Patavensis" opactwu Santa Maria in Vangadizza. Kronika Bertholda podaje pod rokiem 1097 informację o śmierci księcia Azo, ojca Welfa, księcia Bawarii. Ponieważ kolejna donacja na rzecz opactwa dokonana przez Alberta Azza i jego syna Fulka pochodzi z 13 kwietnia 1097 roku, przyjmuje się, że Albert Azzo II zmarł po 13 kwietnia. Został pochowany w opactwie Santa Maria in Vangadizza (Badia Polesine).
Albert Azzo II był dwukrotnie żonaty. Po raz pierwszy poślubił ok. 1035 roku Kunegundę von Altdorf córkę Welfa II, hrabiego Altdorf i Irmtrudy z Moselgau. Miał z nią syna Welfa IV urodzonego ok. 1030/1040, który w 1070 roku otrzymał z rąk cesarza rzymskiego Henryka IV we władanie księstwo Bawarii i zapoczątkował młodszą linię Welfów.
Około 1049/1051 Albert Azzo II poślubił Gersendę du Maine córkę Herberta "Euigilans Canis", hrabiego Maine. Ze związku tego przyszło na świat dwóch synów:

</doc>
<doc id="2387306" url="https://pl.wikipedia.org/wiki?curid=2387306" title="Międzywydziałowe Indywidualne Studia Humanistyczne Uniwersytetu Śląskiego">
Międzywydziałowe Indywidualne Studia Humanistyczne Uniwersytetu Śląskiego

Międzywydziałowe Indywidualne Studia Humanistyczne Uniwersytetu Śląskiego w Katowicach – międzywydziałowa jednostka organizacyjna istniejąca w latach 1997-2014, którą współtworzyły:
Studenci MISH mogli także uczestniczyć w zajęciach na innych wydziałach UŚ, innych uczelniach oraz w Polskiej Akademii Nauk.
4 marca 1997 Senat Uniwersytetu Śląskiego w Katowicach zaakceptował propozycję uruchomienia Międzywydziałowych Indywidualnych Studiów Humanistycznych. Powołanie tej jednostki miało na celu wykształcenie współczesnych humanistów, którzy po ukończeniu studiów byliby lepiej przygotowani do wymogów rynku pracy. 
Międzywydziałowe Indywidualne Studia Humanistyczne prowadzone były jako studia stacjonarne licencjackie, jednolite magisterskie oraz magisterskie uzupełniające. W przypadku ubiegania się o więcej niż jeden dyplom, student miał możliwość przedłużenia studiów o rok.
Każdy student MISH znajduje się pod stałą opieką tutora – pracownika naukowego, który dba o jego rozwój intelektualny i pomaga w rozwiązaniu najtrudniejszych problemów. Opiekun naukowy pomaga studentowi również w wyborze kierunku, programu studiów oraz jego realizacji. Co semestr, student wraz z tutorem ustalają indywidualny plan zajęć, składający się z wybranych przedmiotów.
14 lutego 2014 zarządzeniem Rektora Uniwersytetu Śląskiego Jego Magnificencji prof. dr hab. Wiesława Banysia rozpoczęło działalność Kolegium Indywidualnych Studiów Międzyobszarowych.
Kolegium ISM stanowi połączenie i rozwinięcie istniejących na Uniwersytecie Śląskim jednostek prowadzących kształcenie interdyscyplinarne: Międzywydziałowych Indywidualnych Studiów Humanistycznych (MISH) i Międzywydziałowych Indywidualnych Studiów Matematyczno-Przyrodniczych. 
Rada Naukowa MISH.
Jest to organ kolegialny podejmujący decyzje o najważniejszych sprawach jednostki. Posiedzenia Rady odbywają się dwa razy w roku. Członkowie Rady Naukowej są również ambasadorami MISH na wydziałach, które reprezentują. Do Rady MISH należy także przedstawiciel Samorządu Studenckiego, dzięki czemu studenci mają możliwość uczestnictwa w kształtowaniu swojego kierunku studiów. Rada Naukowa jest odpowiednikiem Rady Wydziału.

</doc>
<doc id="2387316" url="https://pl.wikipedia.org/wiki?curid=2387316" title="Alfred Zima">
Alfred Zima

Alfred Zima (ur. 23 sierpnia 1931) – austriacki pięściarz. Reprezentant kraju podczas igrzysk olimpijskich w 1952 w Helsinkach. Pięciokrotny mistrz Austrii (1952 - waga musza, 1953, 1957, 1958 i 1964 - wszystkie pozostałe waga piórkowa).
Na igrzyskach w Helsinkach wystąpił w turnieju wagi muszej. Najpierw wygrał z Pablo Lugo z Portoryko a następnie przegrał z Nathanem Brooksem ze Stanów Zjednoczonych. 

</doc>
<doc id="2387322" url="https://pl.wikipedia.org/wiki?curid=2387322" title="Unsuri">
Unsuri



</doc>
<doc id="2387324" url="https://pl.wikipedia.org/wiki?curid=2387324" title="Marios Kasianidis">
Marios Kasianidis

Marios Kasianidis, gr. Μάριος Κασσιανίδης (ur. 16 września 1954) – cypryjski lekkoatleta, długodystansowiec, uczestnik Letnich Igrzysk Olimpijskich 1984.
Wystartował w dwóch konkurencjach: w biegu na 10 000 metrów (zajął 10. miejsce w swoim biegu eliminacyjnym z czasem 29:06,08 i odpadł z dalszej rywalizacji) i w maratonie (2:32:51 – 62. miejsce).
W 1982, startując w barwach Grecji, zwyciężył w biegu na 10 000 metrów podczas mistrzostw krajów bałkańskich. Złoty medalista mistrzostw Grecji.

</doc>
<doc id="2387328" url="https://pl.wikipedia.org/wiki?curid=2387328" title="Peter Matthews">
Peter Matthews

Peter Matthews (ur. 13 listopada 1989) – jamajski lekkoatleta specjalizujący się w biegu na 400 metrów. 
W 2011 zdobył srebrny medal uniwersjady. Brązowy medalista IAAF World Relays (2017).
Rekord życiowy: 44,69 (23 sierpnia 2015, Pekin). 

</doc>
<doc id="2387333" url="https://pl.wikipedia.org/wiki?curid=2387333" title="Andrea Benvenuti">
Andrea Benvenuti

Andrea Benvenuti (ur. 13 grudnia 1969 w Negrarze) – włoski lekkoatleta specjalizujący się w biegach średniodystansowych, dwukrotny uczestnik letnich igrzysk olimpijskich (Barcelona 1992, Atlanta 1996), mistrz Europy w biegu na 800 metrów (Helsinki 1994).

</doc>
<doc id="2387337" url="https://pl.wikipedia.org/wiki?curid=2387337" title="Codex Amiatinus">
Codex Amiatinus



</doc>
<doc id="2387338" url="https://pl.wikipedia.org/wiki?curid=2387338" title="Eduardo López">
Eduardo López

Eduardo López (ur. 5 września 1926) – gwatemalski szermierz. Reprezentant kraju podczas igrzysk olimpijskich w Helsinkach, uczestniczył w turnieju indywidualnym florecistów, szpadzistów i szablistów. We wszystkich konkurencjach odpadał w pierwszej rundzie.

</doc>
<doc id="2387342" url="https://pl.wikipedia.org/wiki?curid=2387342" title="Shoqeda">
Shoqeda



</doc>
<doc id="2387343" url="https://pl.wikipedia.org/wiki?curid=2387343" title="Czego się nie robi z miłości">
Czego się nie robi z miłości

Czego się nie robi z miłości (ang. "What I Did for Love") – amerykańska komedia romantyczna z 2006 roku w reżyserii Marka Griffithsa.
Opis fabuły.
Prawnik James White (Jeremy London) jedzie na ranczo, gdzie mieszkają ojciec i bracia jego ukochanej. Przyszły zięć nie zyskuje aprobaty głowy rodziny. Tymczasem w okolicy ma powstać park narodowy. Farmie Ryderów grozi likwidacja. Tylko James może ocalić ranczo.
Obsada.
i inni

</doc>
<doc id="2387345" url="https://pl.wikipedia.org/wiki?curid=2387345" title="Ulica Siemianowicka w Chorzowie">
Ulica Siemianowicka w Chorzowie

Ulica Siemianowicka w Chorzowie − jedna z ulic w chorzowskiej dzielnicy Chorzów Stary. Rozpoczyna swój bieg w rejonie skrzyżowania z ul. Poznańską, ul. Krakowską i ul. Jana Kasprowicza. Następnie krzyżuje się m.in. z ul. T. Kościuszki, ul. Mazurską, ul. Bożogrobców i ul. Harcerską. Kończy swój bieg przy skrzyżowaniu z ul. Bytkowską (Katowice), ul. W. Wróblewskiego (Siemianowice Śl.) i ul. Telewizyjną (Katowice).
Przy ulicy znajdują się następujące historyczne obiekty:
Droga przed I wojną światową nosiła nazwę Laurahütterstraße, w dwudziestoleciu międzywojennym − ul. Królewsko Hucka, po 1945 − ul. Siemianowicka.
Przy ul. Siemianowickiej swoją siedzibę mają: oddział Poczty Polskiej (ul. Siemianowicka 52), Miejskie Przedszkole nr 29 (ul. Siemianowicka 61), Polski Związek Niewidomych − Dom Pomocy Społecznej im. K. Jaworka (ul. Siemianowicka 101), dom dziecka (ul. Siemianowicka 58). Ulicą kursują autobusy ZTM.

</doc>
<doc id="2387350" url="https://pl.wikipedia.org/wiki?curid=2387350" title="Rewolucyjne Rady Robotniczo-Chłopskie „Młot i Sierp”">
Rewolucyjne Rady Robotniczo-Chłopskie „Młot i Sierp”

Rewolucyjne Rady Robotniczo-Chłopskie „Młot i Sierp” (w literaturze spotyka się także nazwę "Centralny Komitet Rad Robotniczych i Chłopskich Polski") – konspiracyjna organizacja powstała z inicjatywy komunistów i radykalnych ludowców działająca w Generalnym Gubernatorstwie od jesieni 1939 do marca 1942. Po rozbiciu przez gestapo, większość „młotowców” zasiliła Polską Partię Robotniczą. Pismo: „Młot i Sierp”.
Geneza.
W wyniku rozwiązania przez Komintern Komunistycznej Partii Polski w roku 1938 komuniści polscy znaleźli się bez organizacji, struktur i płynących wcześniej z ZSRR funduszy na działalność. Brak kontaktów z radzieckimi towarzyszami uniemożliwiał także nadążanie za zmianami taktyki Kominternu. Po pakcie Ribbentrop-Mołotow dyrektywy VII kongresu Kominternu o antyfaszyzmie stały się nieaktualne. Nie znając jednak nowych dyrektyw, przebywający w kraju komuniści, częstokroć ograniczający swą działalność do luźnych kontaktów towarzyskich, poczęli się organizować. Poza „Młotem i Sierpem” powstały wówczas i inne organizacji, często o lokalnym lub środowiskowym jedynie zasięgu, Stowarzyszenie Przyjaciół ZSRR, tzw. "dzika" KPP w Wielkopolsce, Czyn Chłopsko-Robotniczy w rejonie Rzeszowa oraz grupa młodzieży żydowskiej z Warszawy, Związek Niezależnej Młodzieży Socjalistycznej „Spartakus”.
Działalność.
W oparciu o kontakty towarzyskie między byłymi członkami KPP, a także innych, współpracujących z nią partiach i organizacjach, jak Niezależna Partia Chłopska, Komunistyczny Związek Młodzieży Polski oraz części radykalnych socjalistów PPS, a także dzięki dysponowaniu częścią sprzętu, w tym poligraficznego, po KPP, udało się utworzyć struktury poza Warszawą na Lubelszczyźnie, Mazowszu, rejonie Rzeszowa i Kielc. W maju 1940 grupa warszawskich komunistów utworzyła Komitet Organizacyjny RRR-Ch „Młot i Sierp”, którego przewodniczącym został Stanisław Zając.
W początkach 1941 z Julianem Wieczorkiem nawiązał kontakt i współpracę Stanisław Poleczko – prominentny działacz Barykady Wolności. Następnie w maju 1941 roku, Poleczko doprowadził do powtórnego rozłamu wewnątrz „Barykad Wolności”, na skutek którego grupa członków skupionych wokół niego przeszła do organizacji „Młot i Sierp”, znacząco zasilając tę ostatnią. „Młot i Sierp”, do tej pory praktycznie pozbawiona wpływów i nieobecna poza terenami Warszawy, rozpoczęła teraz "ożywioną działalność organizacyjną i propagandową" w rejonie działań grupy Poleczki, czyli w Płońskiem. Już 21 lipca 1941 roku powołano KP „Młot i Sierp” powiatu płońskiego.
Od wiosny 1941 r. „Młot i Sierp” dysponował własną organizacją wojskową – Czerwoną Milicję, która liczyła wówczas około tysiąca ludzi. Organizacją Czerwonej Milicji miał zająć się Stefan Jędra. Jej działalnością z ramienia KC RRR-Ch kierował Marian Kubicki. Na północnym Mazowszu dowódcą Milicji był Czesław Małkowski. Najliczniejsza organizacja „Młota i Sierpa” istniała w powiecie płockim.
"Grupa ta identyfikowała toczącą się wojnę z wojną z lat 1914–1918, opisując ją jako „spisek międzynarodowego kapitału” wymierzonego w interesy klasy robotniczej", co było sprzeczne z ówczesną wykładnią Kominternu. Organem prasowym organizacji było pismo „Młot i Sierp”. Poza ograniczoną działalnością propagandową (w tym kolportowanie ulotek zbieranych po rozrzuceniu ich nad Generalnym Gubernatorstwem przez radzieckie samoloty) RRR-Ch nie rozwinęły szerszej działalności.
Oficjalne powojenne publikacje PRL wskazują na rolę organizacji „Młot i Sierp” w tworzeniu PPR: "Organizacja „Młota i Sierpa” na północnym Mazowszu odegrała dużą rolę w organizowaniu oporu wobec hitlerowskiego okupanta, zaszczepianiu wiedzy o ZSRR i niesieniu pomocy jeńcom radzieckim, a przede wszystkim w przygotowaniu pod względem ideologicznym i organizacyjnym warunków dla powstania Polskiej Partii Robotniczej. Aktyw, który wyrósł w tej organizacji, stanowił główne oparcie PPR na północnym Mazowszu. Dzięki temu PPR na tych terenach mogła w krótkim czasie rozwinąć szeroką działalność."
23 czerwca 1941 gestapo aresztowało dwóch czołowych działaczy organizacji – Stanisława Zająca i Stefana Jędrę, a 8 lipca przewodniczącego KC Juliana Wieczorka. W marcu 1942 r. Komitety Powiatowe „Młota i Sierpa” przekształciły się w Komitety Powiatowe PPR.

</doc>
<doc id="2387364" url="https://pl.wikipedia.org/wiki?curid=2387364" title="Serbia na Mistrzostwach Świata w Lekkoatletyce 2011">
Serbia na Mistrzostwach Świata w Lekkoatletyce 2011

Serbia na Mistrzostwach Świata w Lekkoatletyce 2011 – reprezentacja Serbii podczas czempionatu w Daegu liczyć będzie 9 zawodników.

</doc>
<doc id="2387371" url="https://pl.wikipedia.org/wiki?curid=2387371" title="Janos Pipis">
Janos Pipis

Janos Pipis, (ur. 25 lutego 1966 w Nikozji) – cypryjski narciarz alpejski. Wystąpił na ZIO 1984 w Sarajewie. Wystartował w slalomie (47. miejsce) i w slalomie gigancie (75. miejsce). 

</doc>
<doc id="2387377" url="https://pl.wikipedia.org/wiki?curid=2387377" title="Willians Santana dos Santos">
Willians Santana dos Santos

Willians, właśc. Willians Santana dos Santos (ur. 22 maja 1988 w Aracaju) – brazylijski piłkarz, występujący na pozycji pomocnika.
Kariera klubowa.
Willians rozpoczął piłkarską karierę w klubie Vitória Salvador, którego jest wychowankiem w 2006. Z Vitórią awansował najpierw do Serie B w 2006, a rok później do Serie A. W Vitórii 10 maja 2008 w przegranym 0-2 meczu z Cruzeiro EC Willians zadebiutował w lidze brazylijskiej. Pierwszą bramkę w lidze brazylijskiej Willians zdobył 22 czerwca 2008 w wygranym 2-1 meczu z SC Internacional.
Z Vitórią dwukrotnie zdobył mistrzostwo stanu Bahia - Campeonato Baiano w 2007 i 2008.
W sezonie 2009 Willians był wypożyczony do SE Palmeiras. Na początku 2010 został kupiony przez Desportivo Brasil Porto Feliz, który występuje w czwartej lidze stanowej São Paulo. 
W styczniu 2010 został wypożyczony Fluminense FC. W barwach Flu zadebiutował 17 stycznia 2010 w wygranym 3-0 meczu ligi stanowej z Americano Campos.
We Flu był rezerwowym i podczas sezonu 2010 w lidze brazylijskiej zaliczył tylko 46 min. na boisku w meczach z Ceará Fortaleza i Grêmio Porto Alegre. Dzięki temu skromnemu udziałowi Willians został mistrzem Brazylii 2010. Od czerwca 2011 jest wypożyczony do drugoligowego Sportem Recife, z którym awansował do pierwszej ligi w grudniu 2011.
Dotychczas w lidze brazylijskiej Willians rozegrał 51 spotkań, w których strzelił 5 bramek.

</doc>
<doc id="2387382" url="https://pl.wikipedia.org/wiki?curid=2387382" title="Edmundo López">
Edmundo López

Edmundo López (ur. 13 sierpnia 1935) – wenezuelski szermierz. Reprezentant kraju podczas igrzysk olimpijskich w Helsinkach, uczestniczył w turnieju indywidualnym i drużynowym szablistów, we wszystkich turniejach odpadł w pierwszej rundzie.

</doc>
<doc id="2387388" url="https://pl.wikipedia.org/wiki?curid=2387388" title="Słowacja na Mistrzostwach Świata w Lekkoatletyce 2011">
Słowacja na Mistrzostwach Świata w Lekkoatletyce 2011

Słowacja na Mistrzostwach Świata w Lekkoatletyce 2011 – reprezentacja Słowacji podczas czempionatu w Daegu liczyć będzie 8 zawodników.

</doc>
<doc id="2387390" url="https://pl.wikipedia.org/wiki?curid=2387390" title="Ulica Siemianowicka">
Ulica Siemianowicka



</doc>
<doc id="2387397" url="https://pl.wikipedia.org/wiki?curid=2387397" title="Farruchi Sistani">
Farruchi Sistani



</doc>
<doc id="2387403" url="https://pl.wikipedia.org/wiki?curid=2387403" title="Młot i sierp">
Młot i sierp



</doc>
<doc id="2387422" url="https://pl.wikipedia.org/wiki?curid=2387422" title="Edward Irving">
Edward Irving

Edward Irving (ur. 4 sierpnia 1792, zm. 7 grudnia 1834 w Edynburgu) – szkocki duchowny, wizjoner i mistyk uważany za prekursora ruchów charyzmatycznych. Założyciel irwingianizmu, ruchu religijnego, który wyodrębnił się w XIX wieku z Kościoła Szkocji.

</doc>
<doc id="2387471" url="https://pl.wikipedia.org/wiki?curid=2387471" title="Hunting High &amp; Low">
Hunting High &amp; Low

Hunting High &amp; Low – singel polskiej piosenkarki popowej Edyty Górniak z albumu "Edyta Górniak", wydany w 2000 roku nakładem wytwórni muzycznych ORCA Ltd oraz Pomaton EMI. Muzykę do utworu skomponował Pål Waaktaar, a producentem piosenki został Christopher Neil.

</doc>
<doc id="2387472" url="https://pl.wikipedia.org/wiki?curid=2387472" title="Sokratis Aristodimu">
Sokratis Aristodimu

Sokratis Aristodimu (Σωκράτης Αριστοδήμου, ur. 4 maja 1970 w Nikozji) – cypryjski narciarz alpejski, brat Liny Aristodimu, dwukrotny olimpijczyk.

</doc>
<doc id="2387474" url="https://pl.wikipedia.org/wiki?curid=2387474" title="71-403">
71-403

71-403 − wysokopodłogowy tramwaj silnikowy produkowany przez rosyjskie zakłady Uraltransmasz w Jekaterynburgu.
Konstrukcja.
Tramwaje serii 71-403 są w całości wysokopodłogowe, jednokierunkowe i jednostronne. Wagony o długości 15,4 m, 2,5 m szerokości i masie 20 t wyposażono w dwa wózki. Każdy wózek ma po dwa silniki asynchroniczne o mocy 54 kW każdy. Maksymalną prędkość jaką mogą rozwinąć wagony serii 71-403 to 75 km/h. W tramwaju są 33 miejsca siedzące i 85 stojących. Siedzenia są ustawione przodem w kierunku jazdy. Po prawej stronie wagony ustawione są siedzenia pojedyncze, a po lewej stronie podwójne. Do wagonu prowadzą 3 pary drzwi dwuskrzydłowych.
Tramwaj ma stalową konstrukcję jedynie przód wykonany jest z włókna szklanego.
Eksploatacja.
Dwa lata po rozpoczęciu budowy tramwajów 71-402 przystąpiono do projektowania nowego typu tramwajów. Budowę pierwszego wagonu rozpoczęto wiosną 2003, a pierwsza prezentacja już gotowego wagonu nastąpiła na wystawie w Jekaterynburgu w czerwcu. Nowy wagon był zbliżony wyglądem do serii 71-402. Podstawową różnica w wyglądzie zewnętrznym była inna ściana czołowa. We wrześniu 2003 został przyjęty na stan zajezdni zachodniej w Jekaterynburgu i rozpoczął próbną eksploatację bez pasażerów. Podczas testów nie ujawniły się żadne poważne usterki i w grudniu został dopuszczony do seryjnej produkcji. W czasie eksploatacji drugiego wagonu w Moskwie zostało ujawnionych szereg wad w konstrukcji nadwozia w szczególności przedniej szyby, która w wyniku wibracji ulegała niszczeniu. Wagon ten później zwrócono producentowi i po przeprowadzeniu napraw przekazano go do eksploatacji w Jekaterynburgu.
Obecnie trwają prace nad poprawą konstrukcji jednak z powodu braku zamówień może to potrwać kilka lat. W lipcu 2011 jeden wagon dostarczono do Niżnego Tagiłu. Wagon ten od pozostałych tramwajów tej serii ma urządzenia elektryczne od modelu 71-405. We wrześniu dostarczono trzy wagony do Niżnego Nowogrodu.
Łącznie wyprodukowano 37 tramwajów:

</doc>
<doc id="2387478" url="https://pl.wikipedia.org/wiki?curid=2387478" title="Reprezentacja Sudanu Południowego w piłce nożnej mężczyzn">
Reprezentacja Sudanu Południowego w piłce nożnej mężczyzn

Piłkarska reprezentacja Sudanu Południowego w piłce nożnej – zespół, reprezentujący Sudan Południowy. Od 10 lutego 2012 należy do CAF. Należy do FIFA od 25 maja 2012. Jest zarządzana przez South Sudan Football Association (Związek Piłki Nożnej Sudanu Południowego). Reprezentacja dotychczas rozegrała dwa nieoficjalne mecze. W pierwszym z nich 10 lipca 2011, uległa wtedy kenijskiemu klubowi Tusker Nairobi 1:3. Pierwszy oficjalny mecz międzypaństwowy zaplanowany został na 10 lipca 2012, wtedy to reprezentacja Sudanu zmierzyła się z Ugandą. Kapitanem drużyny był Khamis Leiluno. W tym meczu padł wynik remisowy (2:2).
Reprezentacja została po raz pierwszy sklasyfikowana w wydaniu Rankingu FIFA z sierpnia 2012.
Odnieśli swoje pierwsze zwycięstwo w historii 5 września 2015 nad reprezentacją Gwinei Równikowej w eliminacjach Pucharu Narodów Afryki 2017. Jedynego gola w tym meczu strzelił w 52 min. Atak Lual.
Obecnym selekcjonerem kadry Sudanu Południowego jest Ahcene Ait-Abdelmalek.

</doc>
<doc id="2387481" url="https://pl.wikipedia.org/wiki?curid=2387481" title="Christodulos Neofitu">
Christodulos Neofitu

Christodulos Neofitu (gr. Χριστόδουλος Νεοφύτου, ur. 29 maja 1950) - cypryjski polityk i ekonomista. 
Studiował w Londynie. Jest żonaty, ma dwoje dzieci.
Neofitu kandydował na prezydenta w Wyborach prezydenckich 2008. Uzyskał tylko 243 głosy (0.05% poparcia) .

</doc>
<doc id="2387483" url="https://pl.wikipedia.org/wiki?curid=2387483" title="Albert Azzo I">
Albert Azzo I

Albert Azzo I (zm. 1029) – książę Luni, Genui, Tortony i Mediolanu.
Albert Azzo I był synem Oberta II, księcia Luni. Po ojcu objął księstwo Luni wraz z Genuą, Tortoną i Mediolanem. Wraz z braćmi Hugonem, Adalbertem i Obizzem poparł rebelię Arduina z Ivrei. Po zwycięstwach Henryka II nad Arduinem dostał się do niewoli.
Albert Azzo I miał z żoną Adelą dwoje dzieci:

</doc>
<doc id="2387489" url="https://pl.wikipedia.org/wiki?curid=2387489" title="Linger (singel Edyty Górniak)">
Linger (singel Edyty Górniak)

Linger – singel polskiej piosenkarki popowej Edyty Górniak z albumu "Edyta Górniak", wydany w 1999 roku przez wytwórnię płytową Pomaton EMI.
Muzykę do utworu skomponował Dominic Bugatti, a producentem piosenki został Christopher Neil.

</doc>
<doc id="2387493" url="https://pl.wikipedia.org/wiki?curid=2387493" title="Janta">
Janta

Janta (Janth, Jantha, Białk I, Gwiazda) – polski herb szlachecki, używany przez rodzinę wywodzącą się z Kaszub.
Opis herbu.
Opis zgodnie z klasycznymi regułami blazonowania:
"W polu błękitnym gwiazda złota. Klejnot: nad hełmem w koronie gwiazda jak w godle. Labry błękitne, podbite złotem."
Najwcześniejsze wzmianki.
Herb przytaczany stosunkowo późno w herbarzach Ledebura ("Wappenbuch der Preussischen Monarchie", 1828), "Nowego" Siebmachera ("Der Adel des Königreichs Preußen", 1906), oraz Żernickiego ("Der Polnische Adel", 1900, "Der polnischen Stammwappen : ihre Geschichte und ihre Sagen", 1904).
Herbowni.
Janta (Gent, Jandeke, Jant, Jante, Janth, Jantha, Janthe, Jąnt, Jąnth, błędnie Jardin, Jarte, Zante), także jako pierwszy człon z odmiejscowymi nazwiskami Połczyński (Polczynski, Pulcinski, Półczyński), Lipiński, Czapiewski. Pierwszy, rodowy człon nazwiska niekiedy bywał całkowicie zarzucany.
Praktycznie identycznego herbu używała rodzina Białk. Herb ten w polskiej heraldyce znany jest pod nazwą Gwiazda. Jantowie notowani są jeszcze z herbami Janta II i Janta III (Jantowie-Połczyńscy).
Rodzina Janta.
Nazwisko Janta jest starym kaszubskim nazwiskiem wywodzącym się z dawnego drobnego rycerstwa z południowo-zachodniej części regionu. Pochodzić ma od imiesłowowej nazwy osobowej Jęty, zniemczonej na Jante i wtórnie polonizowanej na Janta. Po raz pierwszy odnotowano członków rodu w 1526 roku w osobach Michała i Jakuba Janta, współwłaścicieli drobnoszlacheckiej wsi Lipnica. Jantowie w następnych latach byli też wzmiankowani jako cząstkowi właściciele we wsiach Ostrowite, Półczno i Gostkowo.

</doc>
<doc id="2387495" url="https://pl.wikipedia.org/wiki?curid=2387495" title="Gruba Berta">
Gruba Berta



</doc>
<doc id="2387497" url="https://pl.wikipedia.org/wiki?curid=2387497" title="Janowski III">
Janowski III

Janowski III − kaszubski herb szlachecki.
Opis herbu.
Opis z wykorzystaniem zasad blazonowania, zaproponowanych przez Alfreda Znamierowskiego:
"W polu błękitnym krzyż podwójny, trójlistny, z dolnym ramieniem krótszym, złoty. Klejnot: nad hełmem w koronie ramię zbrojne, wzniesione do cięcia. Labry błękitne, podbite złotem."
Najwcześniejsze wzmianki.
Herb wymieniany w herbarzach Ledebura ("Adelslexikon der preussiche Monarchie von...", błędnie nazwany Prus I), Zedlitza-Neukircha ("Neues preussichen Adelslexikon") oraz Uruskiego ("Rodzina. Herbarz szlachty polskiej").
Rodzina Janowskich.
Istniało ponad dwadzieścia rodzin szlacheckich tego nazwiska, z czego kilka na Pomorzu i Kaszubach. Herbu własnego z krzyżem mieli używać Janowscy z Prus Zachodnich oraz Saksonii. Do rodziny tej według Uruskiego należał Piotr Janowski, miecznik malborski w 1747, oraz nieznany z imienia sztabs-major z Erfurtu. Według Pragerta, oficerem tym miał być Anton Joseph von Janowsky, do 1806 platzmajor w Erfurcie, syn Karola Michała, który w 1802 użył pieczęci z herbem Janowski II. Świadczyć to może o zmienności herbu w obrębie rodziny albo o zwyczajnym błędzie heraldyków. Herbem z krzyżem na pewno posługiwali się Janowscy z Płaczewa koło Starogardu. Z rodziny tej Stanisław von Janowski (1742-1806) był notariuszem kossobudzkim w 1771-1797 i złożył w 1790 hołd królowi pruskiemu. Obecnie herbu tego używa rodzina Janowskich z Pomorza i Lubeki, z której Siegfried Johann jest badaczem dziejów rodziny, genealogiem i przedstawicielem Związku Szlachty Polskiej na północne Niemcy. 
Herbowni.
Janowski (Janowsky).
Istnieli też na Pomorzu inni Janowscy, używający herbów Janowski i Janowski II.

</doc>
<doc id="2387507" url="https://pl.wikipedia.org/wiki?curid=2387507" title="Lambros Lambru">
Lambros Lambru

Lambros Lambru (; ur. 10 kwietnia 1957 w Galacie) – cypryjski narciarz alpejski. Wystąpił na ZIO 1984 w Sarajewie.
Wystartował w slalomie (41. miejsce) i w slalomie gigancie (70. miejsce).

</doc>
<doc id="2387511" url="https://pl.wikipedia.org/wiki?curid=2387511" title="Lunatique">
Lunatique

Lunatique – singel polskiej grupy muzycznej Mathplanete nagrany wspólnie z popową piosenkarką Edytą Górniak, wydany w 2005 roku przez wytwórnię płytową EG Production. Jest to pierwszy francuskojęzyczny utwór w karierze wokalistki. Autorami kompozycji są Piotr Skotnicki i Artur Włodkowski. Dochód ze sprzedaży singla przeznaczono na pomoc chorym dzieciom. 
Piosenka zapowiadała niewydaną płytę studyjną Górniak, która miała ukazać się latem 2005 roku.
Lista utworów.
Opracowano na podstawie materiału źródłowego.

</doc>
<doc id="2387521" url="https://pl.wikipedia.org/wiki?curid=2387521" title="Leptotyphlops nigricans">
Leptotyphlops nigricans

Leptotyphlops nigricans – endemiczny gatunek węża z rodzaju "Leptotyphlops" (rodzina węże nitkowate)
Gatunek ten osiąga długość do 19,5 cm. Ciało w kolorze ciemnobrązowym do czarnego.
Występuje na terenie Afryki Południowej na sawannach.

</doc>
<doc id="2387543" url="https://pl.wikipedia.org/wiki?curid=2387543" title="Paleis Soestdijk">
Paleis Soestdijk



</doc>
<doc id="2387544" url="https://pl.wikipedia.org/wiki?curid=2387544" title="Typhlops nigricans">
Typhlops nigricans

 #PATRZ Leptotyphlops nigricans

</doc>
<doc id="2387545" url="https://pl.wikipedia.org/wiki?curid=2387545" title="Braskem">
Braskem

Braskem – brazylijskie przedsiębiorstwo petrochemiczne z siedzibą w São Paulo.
Jest jedną z największych firm petrochemicznych w Ameryce Południowej.
Historia.
Przedsiębiorstwo zostało założone w 2002 roku dzięki restrukturyzacji dużej części brazylijskiego przemysłu
petrochemicznego.

</doc>
<doc id="2387546" url="https://pl.wikipedia.org/wiki?curid=2387546" title="Stenostoma nigricans">
Stenostoma nigricans

 #PATRZ Leptotyphlops nigricans

</doc>
<doc id="2387547" url="https://pl.wikipedia.org/wiki?curid=2387547" title="Glauconia nigricans">
Glauconia nigricans

 #PATRZ Leptotyphlops nigricans

</doc>
<doc id="2387552" url="https://pl.wikipedia.org/wiki?curid=2387552" title="Mistrzostwa Świata w Lekkoatletyce 2011 – rzut dyskiem kobiet">
Mistrzostwa Świata w Lekkoatletyce 2011 – rzut dyskiem kobiet

Rzut dyskiem kobiet – jedna z konkurencji rozgrywanych podczas lekkoatletycznych mistrzostw świata na Stadionie Daegu w Daegu. 
Obrończynią tytułu mistrzowskiego z 2009 roku była Australijka Dani Samuels. Ustalone przez IAAF minima kwalifikacyjne do mistrzostw wynosiły 62,00 metrów (minimum A) oraz 59,50 m (minimum B). 
Eliminacje odbyły się pierwszego dnia mistrzostw, w sobotę 27 sierpnia, o godzinie 10:05 grupy A i o 11:25 grupy B czasu miejscowego. 
Rekordy.
W tabeli ukazano rekordy poszczególnych kontynentów, rekord świata oraz rekord mistrzostw. Dodatkowo przedstawiono najlepszy wynik w rzucie dyskiem kobiet w sezonie 2011 przed rozpoczęciem rywalizacji na mistrzostwach świata.
Rezultaty.
Eliminacje.
Do zawodów przystąpiły 24 zawodniczki z 17 krajów. W eliminacjach zostały podzielone na 2 grupy A i B. Wyznaczony przez organizatorów standard eliminacyjny wynosił 62.00 m (Q) i każda zawodniczka, która osiągnęłaby ten próg, znalazłaby się w finale. Jeżeli mniej niż 12 zawodniczkom udałoby się rzucić dysk tak daleko, to zawodniczki z najlepszymi rezultatami uzupełniłyby skład finału, tak by znalazło się w nim 12 dyskobolek.

</doc>
<doc id="2387559" url="https://pl.wikipedia.org/wiki?curid=2387559" title="Stanisław Melski">
Stanisław Melski

Stanisław Melski (ur. 1 stycznia 1955 we Wrocławiu) – polski aktor teatralny, filmowy i telewizyjny.
Życiorys.
W 1980 ukończył Studium Aktorskie przy Teatrze Polskim we Wrocławiu. 22 listopada tego roku zadebiutował na scenie wrocławskiego Teatru Polskiego w podwójnej roli – Wołodii i Bronka w "Ściętych drzewach" Jarosława Iwaszkiewicza w reż. Grzegorza Mrówczyńskiego.
Występował także na deskach Teatru Polskiego w Bydgoszczy (1980–1981), Teatru Dramatycznego im. Jerzego Szaniawskiego w Wałbrzychu (1994–1995) oraz w Ośrodku Działań Artystycznych Firlej we Wrocławiu (2006) i Wrocławskim Teatrze Komedia (2008). Od 1981 jest aktorem Teatru Polskiego we Wrocławiu.
Występował również w Teatrze Telewizji, m.in. w spektaklach: "Powieść teatralna" Michaiła Bułhakowa w reż. Macieja Wojtyszki (1987), "Sędzia i jego kat" Friedricha Dürrenmatta w reż. Wojciecha Adamczyka (1989), "Garderobiany" Ronalda Harwooda w reż. Macieja Wojtyszki (1991), "Herkules i stajnia Augiasza" Friedricha Dürrenmatta w reż. Stanisława Lenartowicza (1991), "Zbrodnia z premedytacją" Witolda Gombrowicza w reż. Wojciecha Adamczyka (1992), "Gyubal Wahazar" Stanisława Ignacego Witkiewicza w reż. Jacka Bunscha (1993), "Justyn! Justyn!" Józefa Hena w reż. Stanisława Drozdowskiego (1993), "Kasia z Heilbronnu albo próba ognia" Heinricha von Kleista w reż. Jerzego Jarockiego (1995), "Improwizacja paryska" Jeana Giraudoux w reż. Andrzeja Wajdy (1996), "Płatonow – Akt pominięty" Antona Czechowa w reż. Jerzego Jarockiego (1998) oraz w "Samoobronie" Feliksa Falka w reż. Sylwestra Chęcińskiego (1999) i "Historii PRL według Mrożka" Sławomira Mrożka w reż. Jerzego Jarockiego (1999).

</doc>
<doc id="2387570" url="https://pl.wikipedia.org/wiki?curid=2387570" title="Beta Lyrae">
Beta Lyrae

Beta Lyrae ("β Lyr", "Sheliak") – gwiazda zmienna znajdująca się w gwiazdozbiorze Lutni w odległości ok. 960 lat świetlnych.
Nazwa.
Tradycyjna nazwa gwiazdy, Sheliak, wywodzi się od języka arabskiego , co oznacza „lira”. Nazwa ta odnosi się do całego gwiazdozbioru i astronomowie arabscy zapożyczyli ją z greckiej astronomii, w której gwiazdozbiór wyobrażał lirę Orfeusza. Międzynarodowa Unia Astronomiczna w 2016 roku oficjalnie zatwierdziła użycie nazwy Sheliak na określenie tej gwiazdy.
Charakterystyka obserwacyjna.
Zmienność gwiazdy odkrył w 1784 roku angielski miłośnik astronomii John Goodricke. Okres zmian jasności wynosi 12 dni, 21 godzin i 50 minut. Gwiazda ta była drugim w kolejności odkrytym układem zaćmieniowym. Sheliak jest też prototypem gwiazd zmiennych typu Beta Lyrae. Krzywa zmian blasku Beta Lyrae charakteryzuje się wyraźnym minimum wtórnym oraz brakiem blasku stałego, czyli jasność tego układu zmienia się płynnie.
Charakterystyka fizyczna.
Układ tworzą dwie gorące gwiazdy typu widmowego B. Poniżej opisany model najlepiej odpowiada krzywej zmian blasku układu. Jaśniejszy składnik to gorąca, masywna gwiazda ciągu głównego, otoczona przez dysk pyłowy, o jasności około 26 300 razy większej niż Słońce i temperaturze około 30 tysięcy kelwinów. Ma promień 6 razy większy niż promień Słońca i 13 razy większą masę. Jej towarzyszka to olbrzym o jasności 8600 razy większej niż Słońce i temperaturze ok. . Gwiazda ta osiągnęła promień 15 razy większy niż Słońce, a jej masa jest około trzykrotnie większa niż masa Słońca. Taki stan układu wynika z przepływu masy między składnikami.
Układ jest na tyle ciasny, że olbrzym wypełnił swoją powierzchnię Roche’a i jest zdeformowany przez grawitacyjne oddziaływanie drugiego składnika do kształtu gruszki. Materia z tej gwiazdy przepłynęła na drugi składnik, zwiększając jego masę. Jaśniejszą gwiazdę otacza dysk materii, będącej w kontakcie z nią, rozciągający się do odległości 28,3 , który w miarę zbliżania się do gwiazdy zmniejsza grubość od 11,2 do 0,58 R☉ i zwiększa swoją temperaturę od 8200 K do . Dysk odpowiada za około 22% jasności systemu.
Towarzysze.
Układ Beta Lyrae ma także liczne optyczne towarzyszki. Gwiazda skatalogowana jako Beta Lyrae B jest oddalona o 45,7 sekundy kątowej (pomiar z 2017), ma wielkość gwiazdową 7,13 i typ widmowy B7. Niewiele dalsza na niebie (46,8″ w 2015) Beta Lyrae C ma znacznie mniejszą paralaksę i jest obiektem tła.
Dzięki danym z misji astrometrycznej Gaia zidentyfikowana została nieznana wcześniej gromada otwarta oznaczona Gaia 8, w której środku znajduje się Beta Lyrae. Najprawdopodobniej jest to najmasywniejszy obiekt gromady, liczącej około 100 gwiazd.

</doc>
<doc id="2387578" url="https://pl.wikipedia.org/wiki?curid=2387578" title="Kaplica św. Tekli w Wokolidzie">
Kaplica św. Tekli w Wokolidzie

Kaplica św. Tekli – nieistniejąca kaplica prawosławna we wsi Wokolida (tur. Bafra), na Cyprze Północnym.
Kaplica została wzniesiona w 1907 na brzegu Morza Śródziemnego dla upamiętnienia odnalezienia w tym miejscu ikony św. Tekli. Budowla składała się z jednego pomieszczenia krytego sklepieniem, z dobudowanym później przedsionkiem. Jej ściany zdobiły freski.
Budynek świątyni został zniszczony 2 maja 2011 w czasie budowy w jej sąsiedztwie luksusowego hotelu "Arka Noego". Policja Cypru Północnego aresztowała operatora buldożera bezpośrednio odpowiedzialnego za zniszczenie obiektu oraz kierownika budowy hotelu.
Zdaniem przedstawicielstwa Cypryjskiego Kościoła Prawosławnego przy Unii Europejskiej zniszczenie kaplicy w Wokolidzie było kolejnym aktem systematycznego niszczenia prawosławnych greckich obiektów sakralnych w tureckiej części Cypru.

</doc>
<doc id="2387580" url="https://pl.wikipedia.org/wiki?curid=2387580" title="Wyścig Wielkiej Brytanii WTCC 2011">
Wyścig Wielkiej Brytanii WTCC 2011

Wyścig Wielkiej Brytanii WTCC 2011 – siódma runda World Touring Car Championship w sezonie 2011 i siódmy z kolei Wyścig Wielkiej Brytanii. Rozegrał się on w dniach 15-17 lipca 2011 na torze Donington Park koło miejscowości Castle Donington w hrabstwie Leicestershire w Wielkiej Brytanii. W obu wyścigach zwyciężył Yvan Muller z Chevroleta przed swoim zespołowym kolegą Robertem Huffem.

</doc>
<doc id="2387598" url="https://pl.wikipedia.org/wiki?curid=2387598" title="Dausenau">
Dausenau

Dausenau – miejscowość i gmina w Niemczech, w kraju związkowym Nadrenia-Palatynat, w powiecie Rhein-Lahn, od 1 stycznia 2019 wchodzi w skład gminy związkowej Bad Ems-Nassau. Do 31 grudnia 2018 wchodziła w skład gminy związkowej Bad Ems. Jest uznaną miejscowością wypoczynkową (niem. Erholungsort).
Położenie geograficzne.
Dausenau leży bezpośrednio nad rzeką Lahn. Stare centrum miasta, otoczone murami miejskimi, rozwinęło się po obu stronach małego dopływu Lahn, Unterbach.
Historia.
Dausenau było jednym z najstarszych miejscowości Księstwa Nassau i herb przedstawia lwa z Nassau. W 1348 wieś otrzymała prawa miejskie, które później zostały ponownie utracone. W tym samym czasie miasto zostało otoczone murami miejskimi. Pieczęcie z Dausenau przedstawiały od co najmniej XV w. do 1568 pieczęć z herbem i św. Kastorem. Św. Kastor jest patronem miejscowego kościoła. Na pieczęci z XVIII w. przedstawiono tylko wizerunek Lady Justice, bez tarczy z lwem. Obecny herb, który wraca do starej pieczęci, został nadany w 1937.
Kultura i zabytki.
Kościół św. Kastora, którego romańska wieża została zbudowana około 1179. Wczesnogotycki, trójnawowy, krużgankowy kościół powstał w 2. dekadzie XIV w. W kościele znajdują się malowidła ścienne z XIV i XVI w., które zrekonstruowano w 1902, a także ołtarz skrzydłowy z ok. 1500 z figurami patrona i tablicami z życia Marii Panny. Podczas prac konserwatorskich i remontowych na początku lat 90. w kościele odkryto różne groby. Oprócz różnych elementów biżuterii znaleziono również fragment muszli św. Jakuba. Na spichlerzu kościelnym znajdują się ślady schroniska pielgrzymkowego.
Średniowieczny mur pierścieniowy jest nadal w dużej mierze nienaruszony. Z baszt miejskich fortyfikacji zachowała się wieża bramna i krzywa wieża, która pochyliła się w XIX i XX w. i w celu odciążenia w 1950 zdjęto z niej ciężki dach i rozebrano 7,5 m murów. Fundamenty 5 innych wież przetrwały. Tuż obok wieży bramnej rośnie 1100-letni dąb szypułkowy o obwodzie pnia 8,10 m (2014).
„Ratusz Staromiejski” zbudowany w stylu późnego gotyku z 1434 jest drugim najstarszym ratuszem szachulcowym w Niemczech.

</doc>
<doc id="2387602" url="https://pl.wikipedia.org/wiki?curid=2387602" title="Cypr na Letnich Igrzyskach Olimpijskich 1980">
Cypr na Letnich Igrzyskach Olimpijskich 1980

Cypr na Letnich Igrzyskach Olimpijskich 1980 w Moskwie reprezentowało 14 zawodników (12 mężczyzn i 2 kobiety). Najmłodszą olimpijką była pływaczka Anabel Drousiotou (14 lat 98 dni), a najstarszym żeglarz Panikos Rimis (41 lat 230 dni)
Był to pierwszy start reprezentacji Cypru na letnich igrzyskach olimpijskich.
Judo.
Mężczyźni
Żeglarstwo.
Mężczyźni
Pływanie.
Mężczyźni
Kobiety

</doc>
<doc id="2387603" url="https://pl.wikipedia.org/wiki?curid=2387603" title="Fachbach">
Fachbach

Fachbach – miejscowość i gmina w Niemczech, w kraju związkowym Nadrenia-Palatynat, w powiecie Rhein-Lahn, wchodzi w skład gminy związkowej Bad Ems-Nassau. Do 31 grudnia 2018 wchodziła w skład gminy związkowej Bad Ems.

</doc>
<doc id="2387611" url="https://pl.wikipedia.org/wiki?curid=2387611" title="Jezioro Biezdruchowskie">
Jezioro Biezdruchowskie

Jezioro Biezdruchowskie (Biezdruchowo) – jezioro polodowcowe znajdujące się w granicach administracyjnych Pobiedzisk, w północnej części miasta, na północny zachód od Rynku.
Powierzchnia jeziora, według różnych źródeł wynosi 43 ha.
Bezpośrednio nad akwen schodzi od zachodu ul. Na Stoku. Na wschodnim brzegu mieści się kąpielisko miejskie, przy południowym – Stadion Miejski MKS "Huragan". Jezioro jest akwenem wędkarskim. Przez jezioro przepływa rzeka Główna i rozpoczyna się tutaj szlak kajakowy Puszcza Zielonka. W północnej części jeziora znajduje się wyspa.

</doc>
<doc id="2387614" url="https://pl.wikipedia.org/wiki?curid=2387614" title="Adam Sowa (muzyk)">
Adam Sowa (muzyk)

Adam Sowa (ur. 30 września 1967 w Sanoku) – polski muzyk, zawodowy saksofonista muzyki rozrywkowej i jazzu.
Kariera zawodowa.
Absolwent Państwowej Szkoły Muzycznej II stopnia w klasie saksofonu. Saksofonista sopranowy, altowy, tenorowy. Członek wielu formacji muzycznych; 1986 Orkiestra Garnizonowa Rzeszów, 1987 Zespół Rozrywkowy WDW Jantar w Juracie, 1991 Orkiestra CSMW Ustka, 1996 Orkiestra Reprezentacyjna Kraków, 2005 Zespół Coverowy MarkBand, 2009 Saxpasja – Kwartet Jazzowy, 2009 Kapelmistrz Orkiestry Dętej.

</doc>
<doc id="2387615" url="https://pl.wikipedia.org/wiki?curid=2387615" title="Jark">
Jark

Jark (Jarck, Jarke, Jorck, Jork, Jark-Gostkowski, Księżyc odmienny) − kaszubski herb szlachecki, według Przemysława Pragerta odmiana herbu Księżyc.
Opis herbu.
Opis z wykorzystaniem zasad blazonowania, zaproponowanych przez Alfreda Znamierowskiego:
"W polu błękitnym z lewej pośrodku półksiężyc srebrny z twarzą w prawo, nad nim, przed nim i pod nim po dwie gwiazdy złote w pas, z prawej u czoła takież słońce z twarzą. Klejnot: nad hełmem w zawoju błękitno-złotym, ramię zbrojne z mieczem, wzniesione do cięcia, w lewo. Labry błękitne, podbite złotem."
Najwcześniejsze wzmianki.
Herb przedstawiony na kamienicy w Toruniu, wymieniany przez "Nowego Siebmachera", Semraua ("Das Jarken Haus in Thorn") oraz Mülverstedta ("Das wahre stamwappen des Grafen York v. Wartenburg").
Rodzina Jark.
Drobna szlachta kaszubska ze wsi Gostkowo, zaliczana do kategorii panków. Nazwisko ich ma pochodzić od imienia Jarek albo Jerzy. Z powodu podobieństwa nazwisk mylono tę rodzinę ze Skórkami herbu Gostkowski, Górkami z Kaszub, a nawet z Jorkami z Pomorza Zachodniego. Pierwsza wzmianka o rodzie z 1559 (Drewes i Merten Jerke), kolejne z lat 1603 (Andreas Garcke), 3 lipca 1607 (Urban, Thomas i Andreas Jorken), 1658 (Andreas i Jurgen Die Jarcken w Gostkowie i Friedrich Jarck z Dąbrówki), 1684 (Christian, syn Jurgena, brat Jurgena), 1712 (Krzysztof Jarke, przeniósł się do Torunia, gdzie jeszcze w 1733 wzmiankowany jako kupiec), 1756 (Johann von Jarcke). Dział należący do Jarków w Gostkowie przeszedł drogą ożenku w posiadanie Grabowskich. Linia toruńska Jarków żyła jeszcze pod koniec XVIII wieku, Samuel Jarcke, potomek Christopha, zmarł w 1791 jako notariusz. Z rodziny tej pochodził Johann Ludwig Yorck von Wartenburg, który, wstydząc się swego pochodzenia z drobnej szlachty osiadł na Śląsku w Oleśnicy Małej i wylansował teorię o pochodzeniu od angielskich Yorków, których herb wraz z tytułem hrabiowskim zatwierdził mu 3 czerwca 1814 król pruski. Johann Ludwig dał w ten sposób początek hrabiowskiemu, śląskiemu rodowi Yorcków von Wartenburg, którzy wedle Ledebura są jedynymi żyjącymi potomkami kaszubskich Jarków. Johann Ludwig w momencie otrzymywania tytułu nie znał już prawdopodobnie właściwego herbu swojej rodziny, najpewniej posługiwał się błędnie przypisywanym Jarkom przez heraldyków i historyków herbem rodziny Königslow.
Herbowni.
Jark (Garcke, Gork, Jarck, Jarcka, Jarcken, Jarka, Jarke, Jarken, Jerke, Jorcken, Joricke, Jork, Jorken, Yorck, York), także Schurig, Skorka, Skurk (były to jednak raczej nazwiska rodziny siedzącej w tej samej wsi, choć niewykluczone, że spokrewnionej). Rodzina przyjmowała też nazwisko odmiejscowe Gostkowski (Gustkowski), dawne zachowując jako człon nazwiska podwójnego, albo całkiem zeń rezygnując.
Rodzina ta, wedle Pragerta, miała pierwotnie używać herbu Gostkowski, zaś herbu z gwiazdami miała używać jedynie toruńska jej linia. Tym niemniej w literaturze heraldycznej spotkać można opinie (Mülverstedt), że był to herb wszystkich Jarków. Niektórzy niemieccy heraldycy i historycy (Żernicki, Ledebur, Cramer) błędnie przypisywali Jarkom herb Königslow. Do herbu tego, być może używany nie tyle przez pomyłkę heraldyków, co przywłaszczony, prawdopodobnie przyznawała się gałąź przyszłego hrabiego i feldmarszałka Johanna Ludwiga. Ponadto Jarkom przypisywano zupełnie bezpodstawnie herby: zachodniopomorskich Jorków, przedstawiający w polu srebrnym rzekę błękitną, oraz herb rodziny Górków.

</doc>
<doc id="2387630" url="https://pl.wikipedia.org/wiki?curid=2387630" title="Königslow">
Königslow

Königslow (błędnie Jark, Jarck, Jarcke, Jarcken, Jorck, Jork, Jarcke-Gustkowski, Jarcken-Gustkowski, Jark-Gostkowski) − niemiecki herb szlachecki, błędnie przypisywany rodzinie kaszubskiej.
Opis herbu.
Opis z wykorzystaniem zasad blazonowania, zaproponowanych przez Alfreda Znamierowskiego:
"Tarcza dzielona w pas, pole górne w słup, w polu pierwszym, srebrnym, lew wspięty czerwony, w polu drugim, czarnym, lilia złota, w polu trzecim, czerwonym, taka sama lilia. Klejnot: nad hełmem bez korony z prawej połulilia złota w skos, z lewej skrzydło czarne w skos lewy. Labry z prawej czerwone, podbite srebrem, z lewej czarne, podbite złotem."
Najwcześniejsze wzmianki.
Herb wymieniany przez "Nowego Siebmachera", Żernickiego ("Der polnische Adel") i Cramera ("Geschichte der Lande Lauenberg und Bütow") jako herb kaszubskiej rodziny Jark. W rzeczywistości był to herb rodziny niemieckiej von Königslow, błędnie przypisany Jarokm. Prawdopodobnie nastąpiło to przez błędy heraldyków, albo wręcz przez przywłaszczenie. Herbu tego używali prawdopodobnie Jarkowie w gałęzi, z której wyszedł Johann Ludwig Yorck von Wartenburg.
Herbowni.
von Königslow, błędnie Jark (Garcke, Gork, Jarck, Jarcka, Jarcken, Jarka, Jarke, Jarken, Jerke, Jorcken, Joricke, Jork, Jorken, Yorck, York), także Schurig, Skorka, Skurk (były to jednak raczej nazwiska rodziny siedzącej w tej samej wsi, choć niewykluczone, że spokrewnionej). Rodzina przyjmowała też nazwisko odmiejscowe Gostkowski (Gustkowski), dawne zachowując jako człon nazwiska podwójnego, albo całkiem zeń rezygnując.
Jarkom przypisywano też inne herby. Pełna lista w haśle Jark.

</doc>
<doc id="2387642" url="https://pl.wikipedia.org/wiki?curid=2387642" title="Atanazy Krupecki">
Atanazy Krupecki

Aleksander Oleksowicz Krupecki imię zakonne Atanazy (ur. ok. 1570, zm. w pierwszych dniach maja 1652 roku w Walawie) – duchowny greckokatolicki, unicki biskup przemyski.
Życiorys.
, posiadającej majątki w powiatach łuckim i włodzimierskim województwa wołyńskiego, a także w województwie mścisławskim. Podpisek ruski kancelarii koronnej Zygmunta III Wazy, w 1607 roku wykonywał obowiązki pisarza ruskiego, w 1609 roku był pisarzem ruskim kancelarii koronnej.
Po śmierci Michała Kopysteńskiego, biskupa przemyskiego, który nie przyjął unii, unicki metropolita kijowski, Hipacy Pociej, wyświęcił Krupeckiego, (który wcześniej wstąpił do zakonu) na pierwszego w historii greckokatolickiego biskupa przemyskiego (20 czerwca 1610).
W 1613 Atanazy Krupecki na zaproszenie Jerzego III Drugetha udał się na Zakarpacie, gdzie dla idei unii z Rzymem pozyskał 50 duchownych prawosławnych. Uroczyste ogłoszenie połączenie zakarpackich Rusinów z Kościołem katolickim miało nastąpić w święto Zesłania Ducha Świętego w 1614 w monasterze w Krásnym Brodzie, jednak przeciwnicy zjednoczenia wywołali wśród zgromadzonego tłumu zamieszki, w trakcie których biskup Krupecki omal nie stracił życia. Ocaliła go jedynie interwencja żołnierzy Jerzego Drugetha. Ostatecznie unię zawarto dopiero 32 lata później.
Krupecki zmarł w Walawie i został pochowany na cmentarzu przy miejscowej cerkwi.

</doc>
<doc id="2387649" url="https://pl.wikipedia.org/wiki?curid=2387649" title="Park Narodowy Bamingui-Bangoran">
Park Narodowy Bamingui-Bangoran

Park Narodowy Bamingui-Bangoran – park narodowy położony w północnej części Republiki Środkowoafrykańskiej. Został założony w 1979 roku (część terenów chroniona od 1933 roku). Powierzchnia 10 700 km². Dominującym typem roślinności są tu suche lasy, drzewiaste sawanny i lasy galeriowe. Stanowi miejsce występowania zróżnicowanej fauny: geparda, likaona, lamparta, słonia, hieny cętkowanej, hipopotama, nosorożca czarnego, bawoła, licznych gatunków antylop. W północnej, podmokłej części występują liczne gatunki ptaków wodnych. Został wpisany na listę rezerwatów biosfery UNESCO.

</doc>
<doc id="2387654" url="https://pl.wikipedia.org/wiki?curid=2387654" title="Dj Sharkey">
Dj Sharkey



</doc>
<doc id="2387657" url="https://pl.wikipedia.org/wiki?curid=2387657" title="Pałac Letni Piotra I">
Pałac Letni Piotra I

Pałac Letni Piotra Wielkiego (ros. Летний дворец Петра I) – pałac zbudowany w latach 1710–1714 dla cesarza Piotra I Wielkiego w Petersburgu. Jedna z pierwszych cesarskich rezydencji dynastii Romanowów w mieście.
Położenie.
Pałac Letni Piotra Wielkiego położony jest na terenie obecnego Ogrodu Letniego, w jego północno-wschodniej części, nad brzegami Fontanki. 
Historia.
Pierwotnie nad budową miał czuwać Iwan Matwiejew, ale z powodu jego śmierci zadanie to zostało powierzone Domenico Trezziniemu.. Budynek jest prosty, dwupiętrowy i mieści w sobie zaledwie czternaście pokojów, dwie kuchnie i korytarz wewnętrzny. Został wzniesiony w ulubionym przez Piotra stylu holenderskiego baroku. Jego wymiary to 26,5 x 15,5 metrów. Rezydencja była przystosowana jedynie do użytkowania w okresie letnim. Tak w 1720 r. nieznany z imienia członek polskiego poselstwa opisywał siedzibę cesarza:
"Pałac bardzo pięknie zdobiony różnymi obiciami chińskimi. W trzech pokojach były łóżka aksamitne z galonami szerokimi według adornowania jednakową sztuką akomodowane. Zwierciadeł było pełno, galanteryj wiele; posadzki murowane. Przy pokojach – kuchnia, której ściany fartuchami powleczone, jak pokoje w inszych pałacach. Były w niej pompy, schowania, szafy na srebra i cyny. Jeden pokój ex opposito był pełen instrumentów do toczenia, służących i do roboty ślusarskiej, jak kołowrotków, śrubsztoków wielkich i małych; wszystkie narzędzia do najwyborniejszego rzemiosła należące można było tam znaleźć". 
Cesarz zajmował zawsze parter, podczas gdy jego żona Katarzyna spędzała czas w pokojach znajdujących się na piętrze. Piotr po raz pierwszy wprowadził się do częściowo wykończonego pałacyku w 1712 r. i spędzał tutaj każde lato, aż do swojej śmierci w 1725 roku. Po śmierci Piotra Wielkiego pałac bywał zamieszkiwany przez członków dynastii Romanowów, ale nie był już główną letnią rezydencją cesarską. Córka Piotra w pobliżu wzniosła swój własny pałac Letni. W tym okresie bywał wynajmowany różnym cesarskim urzędnikom, aż w końcu w latach czterdziestych XIX wieku przestał być zamieszkały. W 1903 r. otwarto w tym miejscu ekspozycję poświęconą Piotrowi Wielkiemu. Następnie przekazany Muzeum Rosyjskiemu. Dębowe wnętrza zostały odnowione w latach sześćdziesiątych XX wieku.
Dekoracje.
W rezydencji znajdował się system centralnego ogrzewania, a jego porcelanowa instalacja cieplna była bogato zdobiona. Zarówno jej dekoracje jak i dwadzieścia osiem reliefów na ścianie pałacu (przedstawiające sceny z III wojny północnej) wykonane były przez Andreasa Schlütera. Wnętrza wyłożone były dębową boazerią. Na dachu znajduje się wiatrowskaz przedstawiający św. Jerzego zabijającego smoka. Na rynnach rzygacze, również w formie smoków. Portal wejściowy wykonany z czarnego marmuru, na którym znajduje się wizerunek bogini Minerwy. Pokoje bogato zdobione, m.in. w dzieła sztuki pochodzące z Chin. Dwa gabinety cesarskie, oficjalny tzw. zielony (na piętrze) oraz prywatny (na parterze) nie są wyłożone dębem, lecz drzewem orzechowym. Zdobienia w pomieszczeniach związane z ulubionymi przez cesarza tematami morskimi, m.in. wizerunkami Neptuna, Perseusza czy kupidynów na delfinach. W budynku znajdował się także wspomniany warsztat tokarski, poczekalnia, jadalnia oraz mała sala tronowa.

</doc>
<doc id="2387665" url="https://pl.wikipedia.org/wiki?curid=2387665" title="Pałac Letni w Petersburgu">
Pałac Letni w Petersburgu

Pałac Letni (ros. Ле́тний дворе́ц), zwany też Pałacem Letnim Elżbiety Piotrownej (ros. Летний дворец Елизаветы Петровны), w Petersburgu – nieistniejący pałac zbudowany w latach 1741–1744 dla cesarzowej Elżbiety, zburzony w 1796 roku z inicjatywy Pawła I.
Historia.
Początki.
Pierwsze wzmianki o letniej rezydencji cesarskiej znajdującej się od południowej strony Ogrodu Letniego pochodzą z czasów panowania Piotra I Wielkiego. Teren ten należał do żony cesarza, Katarzyny, dla której w 1712 zbudowano tutaj mały pałacyk. W 1731 Franceso Bartolomeo Rastrelli zaprojektował dla cesarzowej Anny Iwanowny jednopiętrowy drewniany pałac z dwudziestoma ośmioma pokojami. Po śmierci cesarzowej, regentka (panująca w imieniu Iwana VI) Anna Leopoldowna nakazała przebudowę pałacu. Nie doszło do niej jednak, gdyż już w 1741 w wyniku zamachu stanu na tron wstąpiła córka Piotra I Wielkiego – Elżbieta, która nakazała zburzyć budowlę by zrobić miejsce dla nowego pałacu.
Pałac Letni cesarzowej Elżbiety.
Bartolomeo Rastrelli zaprojektował dla cesarzowej wspaniałą rezydencję w stylu rosyjskiego baroku. Cesarzowa zażyczyła sobie by budowla zbudowana była w stylu weneckich pałaców. W Pałacu Letnim znajdowało się ponad 150 pomieszczeń, cerkiew, galerie i wielka sala. Przed pałacem znajdowała się imponujących rozmiarów fontanna, otoczona marmurowymi rzeźbami. Wstępu na teren pałacowy broniła monumentalna brama, ozdobiona dwugłowymi orłami. Na fasadach znajdowały się ryzality, były one także dekorowane pilastrami. Parter był murowany, piętro wykonane z drewna. Pałac pomalowano w jasnym odcieniu różu. Główna fasada z kolumnami korynckimi i mezzanino ozdobionym rzeźbami zwrócona była w kierunku północnym, w stronę Pola Marsowego i Ogrodu Letniego. Fasada południowa znajdowała się od strony Fontanki. Wnętrza udekorowane były dziełami sztuki, obrazami, rzeźbami oraz złotem. Podłogi wyłożono mozaikami i parkietami. W ogrodach pałacowych powstał budynek ermitażu oraz herbaciarnia. Znajdowała się tu także zagroda, w której trzymano słonie. Powstał także system fontann, podobnych do tych jakie znajdowały się w pobliskim Ogrodzie Letnim. Elżbieta bardzo lubiła swoją nową rezydencję. Co roku na przełomie kwietnia i maja dwór cesarski przenosił się z Pałacu Zimowego do Pałacu Letniego i pozostawał tam do jesieni. Procesja była zawsze bardzo uroczysta. Towarzyszyły jej dźwięki muzyki oraz wystrzały armatnie z twierdzy Pietropawłowskiej oraz Admiralicji.
Dalsze losy Pałacu Letniego.
W latach pięćdziesiątych Elżbieta doszła do wniosku, że Pałac Zimowy i Pałac Letni przestają odpowiadać rosnącym potrzebom dworu. Na jej życzenie Rastrelli rozpoczął projektowanie nowego Pałacu Zimowego. Jego ukończenia cesarzowa jednak nie dożyła. Pałac Letni pozostał jeszcze przez jakiś czas ważnym centrum rosyjskiej polityki. Tutaj w 1754 urodził się przyszły imperator, Paweł I Romanow, syn Katarzyny II. Już po śmierci Elżbiety, w pałacu podpisano traktat pokojowy po wojnie z Królestwem Prus. Tu także w sali tronowej Katarzyna II przyjmowała gratulacje z okazji swojego wstąpienia na tron. Katarzyna II nie darzyła Pałacu Letniego taką sympatią jak Elżbieta. Preferowała Pałac Zimowy i kompleks pałacowy w Carskim Siole. Wielka powódź z 1777 uszkodziła pałac oraz ogrody. Kres istnieniu Pałacu Letniego położył imperator Paweł I, który w 1796 nakazał zniszczenie budowli. Na jego miejscu w 1801 ukończono budowę Zamku Michajłowskiego.

</doc>
<doc id="2387672" url="https://pl.wikipedia.org/wiki?curid=2387672" title="Park Narodowy Wodospadu Murchisona">
Park Narodowy Wodospadu Murchisona

Park Narodowy Wodospadu Murchisona (ang. "Murchison Falls National Park") – park narodowy położony w Ugandzie. Został założony w 1952 roku. Powierzchnia 3839 km2. Zajmuje tereny falistej i pagórkowatej równiny ciągnącej się wzdłuż Nilu Wiktorii. W centralnej części znajdują się malownicze kaskady – Wodospad Murchisona o wysokości 43 metrów. Obszar ten pokryty jest roślinnością sawannową i kolczastym buszem, nad rzeką dominują lasy galeriowe. Występuje tu bogactwo świata zwierzęcego: słonie, żyrafy, bawoły, liczne gatunki antylop, a z drapieżników lwy i lamparty. W pobliżu rzeki spotyka się krokodyle oraz ptactwo wodne. Park stanowi ostoję dla nosorożca zwyczajnego i białego.

</doc>
<doc id="2387674" url="https://pl.wikipedia.org/wiki?curid=2387674" title="Cek">
Cek

Cek (również Jek, Dzheg lub Dzhek) – wieś w Azerbejdżanie, w Rejonie Quba, w gminie Əlik, położona na wysokości 1643 m n.p.m. Miejscowość słynie z własnego języka oraz obyczajów i tradycji. Obecnie w miejscowości mieszka 312 mieszkańców, z czego większość zalicza się do ludności rdzennej.
Wieś leży w trudno dostępnych, odludnych okolicach na południowym zachodzie Rejonu Quba. Jej niedostępność, a także specyficzny język i kultura przyciągają turystów i podróżnych.
W miejscowości znajduje się stary, zrujnowany meczet z VIII wieku, którego inicjatorem budowy był Abu Muslim al-Churasani.

</doc>
<doc id="2387676" url="https://pl.wikipedia.org/wiki?curid=2387676" title="Herman Frederik Schoon">
Herman Frederik Schoon

Herman Frederik Schoon (ur. 10 grudnia 1851, zm. 31 stycznia 1930) – południowoafrykański pisarz i poeta, duchowny protestancki.
Pochodził z Rotterdamu, od dziecka jednak mieszkał w Natalu. Wyższe wykształcenie uzyskał na uniwersytecie w Stellenbosch. Już po ordynowaniu na pastora wydał dwa zbiory poezji (1873, 1884). Napisał też historię natalskiego Kościoła Reformowanego (1898) oraz obszerny pamiętnik opisujący wydarzenia mające miejsce podczas II wojny burskiej (1899-1902). Przygotował do druku znaczne fragmenty dziennika Erasmusa Smita, poświęcone wielkiemu trekowi.

</doc>
<doc id="2387677" url="https://pl.wikipedia.org/wiki?curid=2387677" title="Zamach stanu na Cyprze">
Zamach stanu na Cyprze

Zamach stanu na Cyprze – zamach stanu przeprowadzony w lipcu 1974 przez organizację EOKA B i grupę greckich wojskowych służących w Gwardii Narodowej Cypru, sprzeciwiające się polityce prezydenta kraju arcybiskupa Makariosa III i opowiadające się za natychmiastową unią Cypru z Grecją ("enosis").
Okoliczności zamachu stanu.
W 1967 drogą puczu władzę w Grecji przejęła junta czarnych pułkowników. Rząd ten opowiadał się za natychmiastową realizacją idei zjednoczenia Cypru z Grecją ("enosis"). Koncepcji tej sprzeciwiał się prezydent Cypru i zwierzchnik Cypryjskiego Kościoła Prawosławnego Makarios III. W swojej wcześniejszej polityce po objęciu urzędu prezydenckiego w 1960 był on zwolennikiem "enosis", nie chciał jednak zjednoczenia Cypru z Grecją, w której panowała junta wojskowa. W 1972, w czasie swojej wizyty w Atenach, Makarios III po raz kolejny odmówił natychmiastowej unii między obydwoma państwami. Junta postanowiła wówczas zorganizować na wyspie zamach stanu, który doprowadziłby do usunięcia arcybiskupa i zastąpienia go przez osobę w pełni popierającą plany "enosis". Bazę pomysłodawców zamachu stanowiła niewielka prawicowa organizacja Front Narodowy, powstała w 1969. Oprócz legalnej aktywności politycznej, jej członkowie przenikali do cypryjskiej policji i sił bezpieczeństwa. Do przyspieszenia przygotowań do zamachu doszło po dojściu do władzy w Grecji gen. Dimitriosa Joanidisa, dla którego obalenie Makariosa III i aneksja Cypru miała stanowić środek podniesienia autorytetu społecznego.
Przygotowania do zamachu.
Przywódcą zamachu miał być grecki generał Jeorjos Griwas, bohater walk o niepodległość Cypru, dowódca Narodowej Organizacji Cypryjskich Bojowników (EOKA) w latach 50. XX wieku. Griwas był zwolennikiem idei "enosis" i nie mógł wybaczyć Makariosowi III jej niezrealizowania w czasie jego dotychczasowych rządów. Po swoim nielegalnym powrocie na wyspę z Grecji w 1972 powołał on do życia organizację EOKA B, która przy użyciu taktyki terrorystycznej miała walczyć o "enosis". Jej członkami byli żołnierze i kadra oficerska cypryjskiej Gwardii Narodowej, w większości przybyli z Grecji, identyfikujący się z ideami junty czarnych pułkowników.
Po zbrojnym wystąpieniu EOKA B (zamachy bombowe, porwania polityków itp.) cypryjski kontrwywiad odnalazł tajną kwaterę gen. Griwasa, Makarios III nie zdecydował się jednak na jego aresztowanie, wiedząc, jak wielką estymą wojskowy cieszył się wśród Greków cypryjskich z powodu udziału w walkach z Wielką Brytanią. Tymczasem aktywność EOKA B nasilała się. W 1973 członkowie organizacji dokonali porwania ministra sprawiedliwości. W odpowiedzi cypryjskie służby bezpieczeństwa zajęły kwaterę organizacji w Limassol, przejmując plany przyszłego zamachu stanu, w tym projekt zabójstwa prezydenta i objęcia kontroli nad lotniskiem w Nikozji, rozgłośni radia i telewizji oraz posterunków policji. Odnaleziono również dowody inspiracji junty czarnych pułkowników dla całości planów.
27 stycznia 1974 Jeorjos Griwas zmarł w swojej kwaterze. Jego następcą został płk Jeorjos Karusos, następnie płk Joanis Dertilis, wreszcie Nikos Sampson, który zintensyfikował działalność terrorystyczną ugrupowania. Dzięki poparciu dla EOKA B ze strony greckich oficerów Gwardii Narodowej organy bezpieczeństwa były "de facto" bezradne w jej zwalczaniu, bądź też celowo umożliwiały organizacji paraliżowanie instytucji państwa. Makarios III utworzył wówczas korpus rezerwowy o nazwie Efedrikon Soma, złożony z wiernych mu ludzi. Został on skierowany do zwalczania EOKA B i zaczął odnosić w tej walce znaczne sukcesy. Równocześnie prezydent podjął decyzję o redukcji o 80% liczebności Gwardii Narodowej i odesłaniu do Grecji nadetatowych oficerów i żołnierzy. Ogłaszając tę decyzję 5 lipca 1974, oskarżył Gwardię o odgrywanie roli armii okupacyjnej i zapowiedział jej całkowite podporządkowanie rządowi cypryjskiemu. Zarzucił również greckim oficerom wspieranie terrorystów z EOKA B.
Zamach stanu.
13 lipca 1974 na naradzie generałów Joanidisa, Gizikisa i Denisisa w Atenach zapadła decyzja o natychmiastowym przeprowadzeniu zamachu stanu. Plan działania o kryptonimie Hermes zakładał upozorowanie wystąpienia EOKA B na spontaniczne zamieszki pod hasłem sprzeciwu wobec polityki Makariosa III. Głównym dowódcą zamachowców miał być gen. Andreas Kondylis, były dowódca greckiego kontyngentu na Cyprze. Zdaniem A. Adamczyka Makarios III nie spodziewał się zamachu stanu, z kolei P. Osiewicz wyraził pogląd, że od czasu śmierci gen. Grivasa arcybiskup wprost obawiał się nie tylko utraty urzędu, ale i zamachu na swoje życie.
15 lipca 1974 zamachowcy przejęli kontrolę nad rozgłośnią radiową w Nikozji. Grupy EOKA B oraz oddziały Gwardii Narodowej otoczyły pałac prezydencki i ogłosiły powstanie Rządu Ocalenia Narodowego, na czele którego stanął Nikos Sampson. Poinformowano również o śmierci Makariosa III w zdobytym pałacu. W rzeczywistości prezydent zorientował się w sytuacji, widząc koncentrację wojsk wokół swojej siedziby, i uciekł z niej tylnym wyjściem, po czym ukrył się w jednym z klasztorów prawosławnych i dotarł do Pafos. Stamtąd wezwał Cypryjczyków przez radio do stawienia zamachowcom oporu. Następnego dnia wygłosił w języku angielskim przemówienie adresowane do wszystkich krajów świata, domagając się pomocy w zachowaniu suwerenności przez Cypr.
Do 17 lipca 1974 w większych miastach Cypru trwały walki między Gwardią Narodową i Efedrikon Soma, zakończone klęską będących w mniejszości oddziałów wiernych prezydentowi. Padło kilkuset zabitych i rannych. W tym samym dniu Makarios III odleciał z brytyjskiej bazy Akrotiri do Wielkiej Brytanii, gdzie przyjęto go według ceremoniału przewidywanego dla głów państw.
Reakcje międzynarodowe.
Zamach stanu na Cyprze zdecydowanie potępiła Turcja, obawiając się o losy Turków cypryjskich w państwie rządzonym przez polityków związanych z juntą grecką. Czarni pułkownicy, zdając sobie sprawę z nieuchronnej klęski w ewentualnej wojnie z Turcją, nie wypowiadali się na temat zamachu i zablokowali wszelkie relacje medialne na ten temat. Przewrót natychmiast potępił ZSRR, zaś Bułgaria i Jugosławia zaczęły przerzucać nad grecką granicę dodatkowe wojska. Następnie podobne oświadczenie wydał rząd brytyjski. Rozważał on nawet zbrojną interwencję na Cyprze, z której ostatecznie wycofał się. Natomiast Stany Zjednoczone, potępiając sam fakt zamachu, nie wypowiedziały się w podobny sposób o rządzie Sampsona. Potajemnie amerykańskie koła rządowe pozytywnie przyjęły obalenie Makariosa III, gdyż po unii z Grecją Cypr znalazłby się w NATO, co wzmocniłoby południowo-wschodnie granice sojuszu. O planach puczu na wyspie sekretarz stanu USA Henry Kissinger wiedział od kwietnia 1974.
Interwencja turecka.
Po nieudanych rozmowach turecko-greckich, prowadzonych za pośrednictwem amerykańskim, 20 lipca 1974 wojska tureckie zaatakowały Cypr z powietrza i z morza. Turcja zrealizowała tym samym plan podziału wyspy (taksim) funkcjonujący co najmniej od 1963. Wysunięty przez polityków tureckich argument obrony Turków cypryjskich przed Grekami był jedynie pretekstem do ataku, gdyż w czasie zamachu stanu toczyły się jedynie walki zwolenników i przeciwników natychmiastowej "enosis", nie doszło natomiast do agresji przeciwko muzułmańskiej społeczności na wyspie.
Koniec sprawowania władzy przez rząd powstały wskutek zamachu stanu nastąpił 22 lipca 1974, w dniu zawieszenia broni między Turcją, Cyprem i Grecją. Nikos Sampson zrezygnował wówczas z urzędu prezydenta. Jego obowiązki do czasu powrotu Makariosa III przejął Glafkos Kliridis.

</doc>
<doc id="2387680" url="https://pl.wikipedia.org/wiki?curid=2387680" title="Taas">
Taas



</doc>
<doc id="2387681" url="https://pl.wikipedia.org/wiki?curid=2387681" title="Prawat Nagvajara">
Prawat Nagvajara

Prawat Nagvajara (taj. ประวัติ นาควัชระ, ur. 1 grudnia 1958 w Bangkoku) – tajlandzki profesor i biegacz narciarski, dwukrotny olimpijczyk (w 2002 i w 2006). Pierwszy reprezentant swojego kraju na zimowych igrzyskach.
Życiorys.
Nagvajara dorastał w Bangkoku. Po raz pierwszy śnieg zobaczył w wieku 17 lat i postanowił zostać narciarzem. Gdy był nastolatkiem grał na keyboardzie w miejscowym zespole rockowym. Obecnie (2011) jest wykładowcą elektrotechniki na pensylwańskim Drexel University. W USA ożenił się z Giną.
Przebieg kariery.
2 kwietnia 2001 po raz pierwszy wziął udział w zawodach FIS, zajmując 35. miejsce w Sun Valley (10 km stylem dowolnym). Następnie w szwajcarskim Goms uzyskał 103. pozycję.
Dzięki wzięciu udziału w tych międzynarodowych zawodach FIS i przekonaniu Tajskiego Komitetu Olimpijskiego do poparcia jego startu, zyskał możliwość udziału w Zimowych Igrzyskach Olimpijskich 2002 w Salt Lake City, gdzie pojechał jako 43-latek.
Jego niebieski kombinezon narciarski z wyhaftowanym srebrną nicią napisem „Thailand” zrobiono za darmo w miejscowej firmie dwa dni przed rozpoczęciem igrzysk. Swoje narty kupił w 1999, a bułgarski zespół biathlonowy wywoskował mu narty w ramach przysługi. Jego trener, bułgarski biathlonista, udzielał mu wskazówek przez telefon, ponieważ przebywał wówczas w Vermont.
Podczas sprintu zajął 67. miejsce z czasem 4:14.55. Następnie wziął udział w biegu masowym techniką dowolną na 30 km, jednak nie dobiegł do jego mety. Na pierwszym punkcie pomiaru czasu był 75. Słaby wynik wytłumaczył brakiem pieniędzy na sprzęt.
Po olimpiadzie wziął udział w kilku zawodach, w tym w Ōwani w Japonii, a także w mistrzostwach USA, gdzie zajął ostatnie, 116. miejsce w biegu na 10 km stylem dowolnym.
W wieku 47 lat pojechał na Zimowe Igrzyska Olimpijskie 2006 w Turynie, gdzie wystartował w biegu na 15 km techniką klasyczną. Dobiegł do metę jako ostatni, tracąc prawie pół godziny do zwycięzcy.
Następnie przez pięć lat nie brał udział w międzynarodowych zawodach, by powrócić w marcu 2011 na trzy biegi w Craftsbury. Zajął wówczas 25. miejsce w biegu na 3 km stylem klasycznym i w biegu na dochodzenie 15 km stylem mieszanym, a także 20. pozycję w biegu na dochodzenie 20 km stylem dowolnym.

</doc>
<doc id="2387683" url="https://pl.wikipedia.org/wiki?curid=2387683" title="Moskwicz 426">
Moskwicz 426



</doc>
<doc id="2387684" url="https://pl.wikipedia.org/wiki?curid=2387684" title="Juliana De Souza Nogueira">
Juliana De Souza Nogueira

Juliana De Souza Nogueira (ur. 4 sierpnia 1988 w Americana w Brazylii) – siatkarka grająca jako atakująca. 
Obecnie występuje w drużynie Rio de Janeiro Volei Clube.

</doc>
<doc id="2387687" url="https://pl.wikipedia.org/wiki?curid=2387687" title="Marina Maksimowa">
Marina Maksimowa

Marina Maksimowa, ros. "Марина Владиславовна Максимова" (ur. 20 maja 1985) – rosyjska lekkoatletka specjalizująca się w rzucie oszczepem. 
W 2011 zdobyła srebrny medal uniwersjady. Medalistka mistrzostw Rosji (m.in. zimowych mistrzostw w rzutach w 2011) oraz reprezentantka kraju w zimowym pucharze Europy. 
Rekord życiowy: 60,73 (4 czerwca 2011, Jerino). 

</doc>
<doc id="2387714" url="https://pl.wikipedia.org/wiki?curid=2387714" title="Gaël Querin">
Gaël Querin

Gaël Querin (ur. 26 czerwca 1987) – francuski lekkoatleta specjalizujący się w wielobojach. 
Na trzynastym miejscu ukończył dziesięciobój podczas mistrzostw świata juniorów w Pekinie (2006). W 2009 był ósmy na halowych mistrzostwach Europy oraz dwunasty podczas młodzieżowych mistrzostw Europy. Srebrny medalista uniwersjady. Reprezentował kraj w pucharze Europy w wielobojach oraz stawał na podium mistrzostw Francji. 
Rekordy życiowe: siedmiobój (hala) – 6115 pkt. (8 marca 2015, Praga); dziesięciobój (stadion) – 8194 pkt. (13 sierpnia 2014, Zurych). 

</doc>
<doc id="2387723" url="https://pl.wikipedia.org/wiki?curid=2387723" title="Tandara Caixeta">
Tandara Caixeta

Tandara Caixeta (ur. 30 października 1988 w Brasílii) – brazylijska siatkarka, grająca na pozycji atakującej.
Sukcesy klubowe.
Mistrzostwo Brazylii:
Klubowe Mistrzostwa Ameryki Południowej:
Puchar Brazylii:
Sukcesy reprezentacyjne.
Mistrzostwa Świata Kadetek:
Mistrzostwa Świata Juniorek:
Puchar Panamerykański:
Igrzyska Panamerykańskie:
Grand Prix:
Mistrzostwa Ameryki Południowej:
Igrzyska Olimpijskie:
Volley Masters Montreux:
Puchar Wielkich Mistrzyń:
Mistrzostwa Świata:
Liga Narodów:

</doc>
<doc id="2387733" url="https://pl.wikipedia.org/wiki?curid=2387733" title="Ulica Henryka Dąbrowskiego w Chorzowie">
Ulica Henryka Dąbrowskiego w Chorzowie

Ulica gen. Jana Henryka Dąbrowskiego w Chorzowie – jedna z ulic w chorzowskich dzielnicach Centrum i Chorzów-Batory. Biegnie od ul. Katowickiej (DK 79) do ul. Armii Krajowej, krzyżując się m.in. z ul. Króla J. III Sobieskiego, ul. M. Kopernika, ul. M. Drzymały, ul. Hajducką, ul. J. Omańkowskiej, ul. Cichą.
Droga przed I wojną światową nosiła nazwę Gneisenaustraße, a później Parkstraße (pierwszy odncinek) i Scharnhorststraße (drugi odcinek); w dwudziestoleciu międzywojennym: H. Dąbrowskiego, Rejtana, później Nowotki.
Obiekty historyczne.
Przy ulicy znajdują się następujące historyczne obiekty i miejsca:
Instytucje.
Przy ul. gen. J. H. Dąbrowskiego swoją siedzibę mają: Miejski Dom Kultury nr 1 (ul. gen. H. Dąbrowskiego 7), Akademicki Zespół Szkół Ogólnokształcących w Chorzowie – I Liceum Ogólnokształcące im. J. Słowackiego i Gimnazjum Dwujęzyczne (ul. gen. J. H. Dąbrowskiego 36), IV Liceum Ogólnokształcącego im. Marii Skłodowskiej-Curie (ul. gen. H. Dąbrowskiego 34), Szkoła Podstawowa nr 4 i Gimnazjum Nr 1 (ul. gen. H. Dąbrowskiego 53), parafia Ewangelicko-Augsburska w Chorzowie (ul. gen. H. Dąbrowskiego 22), oddział ZUS (ul. gen. H. Dąbrowskiego 45), Miejski Ośrodek Sportu i Rekreacji w Chorzowie – hala sportowa (ul. gen. H. Dąbrowskiego 113), parafia Ducha Świętego w Chorzowie (ul. gen. H. Dąbrowskiego 104), firmy i przedsiębiorstwa handlowo-usługowe, Państwowa Szkoła Muzyczna im. Grzegorza Fitelberga w Chorzowie (ul. gen. H. Dąbrowskiego 43). Ulicą kursują autobusy ZTM.

</doc>
<doc id="2387736" url="https://pl.wikipedia.org/wiki?curid=2387736" title="Rośliny galmanowe">
Rośliny galmanowe

Rośliny galmanowe – rośliny rosnące na glebach cechujących się dużą zawartością związków cynku i ołowiu, zwanych glebami galmanowymi. Obok innych roślin tolerujących wysokie stężenia metali ciężkich należą do metalofitów. Przykładami roślin galmanowych są: fiołek kalaminowy ("Viola calaminaria"), zawciąg pospolity ("Armeria maritima" subsp. "halleri"), tobołki alpejskie ("Thlaspi alpestre" var. "calaminare").

</doc>
<doc id="2387755" url="https://pl.wikipedia.org/wiki?curid=2387755" title="Mamuśka, do dzieła">
Mamuśka, do dzieła

Mamuśka, do dzieła ("Carry on Matron") – brytyjska komedia filmowa z 1972 roku w reżyserii Geralda Thomasa i ze scenariuszem Talbota Rothwella. Jest dwudziestym trzecim filmem zrealizowanym w cyklu "Cała naprzód" i zarazem czwartą (i ostatnią) odsłoną serii rozgrywającą się w środowisku medycznym. 
Fabuła.
Miejscem akcji filmu jest szpital ginekologiczno-położniczy, którego dyrektorem jest hipochondryk Sir Bernard Cutting, jednak faktycznie nad wszystkimi wydarzeniami czuwa nie znosząca sprzeciwu Siostra Przełożona. Instytucję tę wzięła sobie na cel lokalna szajka drobnych złodziejaszków, których celem są magazynowane w szpitalu pigułki antykoncepcyjne. Przestępcy liczą, że zdołają sprzedać je ze sporym zyskiem narkomanom. Aby lepiej przygotować skok, postanawiają wysłać do szpitala raczej poczciwego i fajtłapowatego Cyrila, który w kobiecym przebraniu ma udawać pielęgniarkę. 
Produkcja.
Sceny studyjne do filmu zrealizowano w Pinewood Studios pod Londynem, gdzie kręcono zresztą wszystkie części "Całej naprzód". Do ujęć budynku szpitala posłużył autentyczny szpital, Heatherwood Hospital, w Ascot. Okres zdjęciowy trwał od 11 października do 26 listopada 1971 roku. 

</doc>
<doc id="2387772" url="https://pl.wikipedia.org/wiki?curid=2387772" title="Józef Buroń">
Józef Buroń

 Józef Buroń (ur. 24 listopada 1890 w Piekielniku, zm. 4 grudnia 1976 w Lipnicy Małej) – polski duchowny katolicki, działacz niepodległościowy.
Życiorys.
Posługę kapłańską rozpoczął jako wikariusz w Wielkiej Wsi. Następnie był wikariuszem w Lipnicy Wielkiej (1918–1920) i w Jabłonce (1920–1922). W 1922 został proboszczem (administratorem) parafii w Podszklu Bukowinie, w której przyczynił się do zamiany szkoły jednoklasowej na pięcioklasową oraz do zatrudnienia w niej pierwszego polskiego nauczyciela. W miejscowym kościele przeprowadził remont ołtarza głównego. Następnie przez 47 lat, w latach 1929–1976, był proboszczem w Lipnicy Małej, w której w latach 1933–1941 kierował budową nowego kościoła. Pod jego wieżą w wmurowano tablicę upamiętniającą osobę księdza i jego zasługi. Był długoletnim dziekanem dekanatu orawskiego.
Działał na rzecz przyłączenia Górnej Orawy do Polski, jako jeden z pierwszych głosił kazania po polsku, uczył dzieci katechezy w języku polskim. W związku ze swoją działalnością musiał opuścić okupowaną od połowy stycznia 1919 r. przez Czechosłowację Górną Orawę i udać się do Klikuszowej. W 1920 roku był członkiem Głównego Komitetu Plebiscytowego dla Spisza i Orawy z siedzibą w Nowym Targu, był też jednym z członków założycieli oddziału Towarzystwa Szkoły Ludowej, a od 1922 roku – prezesem tej organizacji na Orawie. Był również skarbnikiem Związku Spisko-Orawskiego z siedzibą w Jabłonce.
Pisał także teksty publicystyczne o charakterze patriotycznym i regionalnym, m.in. do „Gazety Podhalańskiej”, „Nowin Spisko-Orawskich” i „Rocznika Podhalańskiego”.

</doc>
<doc id="2387773" url="https://pl.wikipedia.org/wiki?curid=2387773" title="Yoshivia">
Yoshivia



</doc>
<doc id="2387782" url="https://pl.wikipedia.org/wiki?curid=2387782" title="Yakhini">
Yakhini



</doc>
<doc id="2387783" url="https://pl.wikipedia.org/wiki?curid=2387783" title="Juventus Zürich">
Juventus Zürich



</doc>
<doc id="2387788" url="https://pl.wikipedia.org/wiki?curid=2387788" title="Ulica Dąbrowskiego w Chorzowie">
Ulica Dąbrowskiego w Chorzowie



</doc>
<doc id="2387794" url="https://pl.wikipedia.org/wiki?curid=2387794" title="Jerzy Jarosz (generał)">
Jerzy Jarosz (generał)

Jerzy Bronisław Jarosz (ur. 18 sierpnia 1931 w Nagawczynie) – generał brygady Wojska Polskiego, członek Wojskowej Rady Ocalenia Narodowego.
Życiorys.
Syn Anny z domu Draus i Tadeusza, podoficera nadterminowego 17 Pułku Piechoty w Rzeszowie. W 1949 ukończył 4 klasy gimnazjum ogólnokształcącego w Krakowie. W latach 1949–1951 był podchorążym Oficerskiej Szkoły Piechoty Nr 1 we Wrocławiu. 30 sierpnia 1951 promowany przez gen. broni Stanisława Popławskiego na stopień podporucznika w korpusie oficerów piechoty. Po ukończeniu szkoły został przydzielony do 97 pułku piechoty w Przemyślu i wyznaczony na stanowisko dowódcy plutonu moździerzy. W 1952 został przeniesiony do 37 pułku piechoty w Gliwicach i wyznaczony na stanowisko dowódcy kompanii moździerzy. W latach 1954–1957 był słuchaczem Akademii Sztabu Generalnego im. gen. broni Karola Świerczewskiego w Rembertowie. Po ukończeniu studiów, jako oficer dyplomowany, został szefem sztabu batalionu, a w 1958 dowódcą kompanii szkolnej pułkowej szkoły podoficerskiej w 14 pułku zmechanizowanym w Tarnowie. Od 1960 roku dowodził batalionem piechoty w 4 Pułku Zmechanizowanym w Kielcach. W 1962 został zastępcą dowódcy 30 pułku zmechanizowanego w Rzeszowie do spraw liniowych.
12 kwietnia 1963 został dowódcą 10 Batalionu Powietrznodesantowego w Oświęcimiu. W 1965 został przedterminowo awansowany na podpułkownika za udział w ćwiczeniu "Burza Październikowa" w Erfurcie na terenie NRD, gdzie dowodził desantowaniem całego batalionu w warunkach zbliżonych do bojowych. Dowodzony przez niego batalion zajął dwukrotnie pierwsze miejsce w dywizji na podstawie wyników uzyskanych podczas Inspekcji Sił Zbrojnych. W 1968 został przeniesiony na stanowisko dowódcy 16 Kołobrzeskiego Batalionu Powietrznodesantowego w Krakowie. Od 1968 do 1971 był attaché wojskowym, morskim i lotniczym PRL w Brukseli. W 1972 został wyznaczony na stanowisko zastępcy dowódcy 6 Pomorskiej Dywizji Powietrznodesantowej do spraw liniowych w Krakowie, a w następnym roku szefa sztabu – zastępcy dowódcy tego związku taktycznego. Podczas służby w tej dywizji wykonywał skoki ze spadochronem. W okresie od 26 listopada 1973 do 15 maja 1974 dowodził I zmianą Polskiej Wojskowej Jednostki Specjalnej w Doraźnych Sił Zbrojnych Organizacji Narodów Zjednoczonych na Bliskim Wschodzie. Organizował polskie misje pokojowe w Egipcie i na Wzgórzach Golan w Syrii. Dowodzony przez niego kontyngent liczył 1060 żołnierzy. Pomimo wykonywania przez żołnierzy zadań saperskich polegających na rozminowywaniu izraelskich i arabskich pól minowych, w kontyngencie nie doszło do żadnego wypadku. W 1974 został odznaczony przez Sekretarza Generalnego ONZ Kurta Waldheima Medalem "W Służbie Pokoju" (jako pierwszy oficer ludowego WP).
W latach 1974–1976 był słuchaczem Wojskowej Akademii Sztabu Generalnego Sił Zbrojnych ZSRR im. Klimenta Woroszyłowa w Moskwie. W październiku 1976 objął dowództwo 1 Warszawskiej Dywizji Zmechanizowanej im. Tadeusza Kościuszki w Legionowie. 5 października 1978 na mocy uchwały Rady Państwa PRL został awansowany na stopień generała brygady. Nominację wręczył mu 11 października 1978 w Belwederze przewodniczący Rady Państwa prof. Henryk Jabłoński. Dowodzona przez niego 1 Dywizja Zmechanizowana została dwukrotnie wyróżniona przez MON tytułem "Przodującego Związku Taktycznego WP" (1978, 1982). W okresie stanu wojennego (1981-1983) był członkiem Wojskowej Rady Ocalenia Narodowego. 31 grudnia 1984 roku obowiązki dowódcy przekazał płk. dypl. Zenonowi Poznańskiemu, a sam objął stanowisko zastępcy dowódcy Warszawski Okręg Wojskowego do spraw Obrony Terytorialnej w Warszawie. We wrześniu 1989 został komendantem głównym Ochotniczych Hufców Pracy.
W okresie od maja 1990 do stycznia 1992 był pierwszym Komendantem Głównym Żandarmerii Wojskowej w Warszawie. Był współtwórcą tej nowej formacji.
20 lutego 1992 został zwolniony z zawodowej służby wojskowej i przeniesiony w stan spoczynku. Pożegnany oficjalnie przez szefa Sztabu Generalnego WP gen. dyw. Zdzisława Stelmaszuka.
Od 1959 członek PZPR.
W 1996 należał do grupy generałów - współzałożycieli Klubu Generałów WP.
Ordery i odznaczenia.
Order Sztandaru Pracy II klasy (1988), Krzyż Kawalerski (1973) i Oficerski (1980) Orderu Odrodzenia Polski, Złoty Krzyż Zasługi (1966), Złoty Medal Siły Zbrojne w Służbie Ojczyzny, Złoty Medal Za zasługi dla obronności kraju, Medalem "W Służbie Pokoju" (ONZ, 1974) i wiele innych odznaczeń. 11 października 1974 wyróżniony wpisem do „Honorowej Księgi Czynów Żołnierskich”.
Życie prywatne.
Mieszka w Warszawie. Żonaty z Magdaleną z domu Borowską, dziennikarką. Ma dwie córki z pierwszego małżeństwa.

</doc>
<doc id="2387797" url="https://pl.wikipedia.org/wiki?curid=2387797" title="SC YF Juventus">
SC YF Juventus



</doc>
<doc id="2387803" url="https://pl.wikipedia.org/wiki?curid=2387803" title="Augusto Kalisz">
Augusto Kalisz



</doc>
<doc id="2387807" url="https://pl.wikipedia.org/wiki?curid=2387807" title="Suelle Oliveira">
Suelle Oliveira

Suelle do Prado Oliveira (ur. 29 kwietnia 1987 w Kurytybie) – brazylijska siatkarka, grająca na pozycji przyjmującej.
Sukcesy klubowe.
Mistrzostwo Brazylii:
Puchar Brazylii:
Klubowe Mistrzostwa Ameryki Południowej:
Klubowe Mistrzostwa Świata:
Sukcesy reprezentacyjne.
Mistrzostwa Ameryki Południowej Juniorek:
Mistrzostwa Świata Juniorek:
Puchar Panamerykański:
Grand Prix:

</doc>
<doc id="2387812" url="https://pl.wikipedia.org/wiki?curid=2387812" title="Ensemble Studios">
Ensemble Studios

Ensemble Studios – producent gier komputerowych. Siedziba Ensemble Studios znajdowała się w "Dallas" w Teksasie. Ensemble Studios wyprodukowało serię strategicznych gier czasu rzeczywistego "Age of Empires". Studio zostało zamknięte w 2009 roku, a większość pracowników przeszła do Robot Entertainment.

</doc>
<doc id="2387814" url="https://pl.wikipedia.org/wiki?curid=2387814" title="Potwór z Gorejne Vasi">
Potwór z Gorejne Vasi



</doc>
<doc id="2387820" url="https://pl.wikipedia.org/wiki?curid=2387820" title="Takeshi">
Takeshi

 – męskie imię japońskie.
Możliwa pisownia.
Takeshi można zapisać, używając wielu różnych znaków kanji i może znaczyć m.in.:

</doc>
<doc id="2387825" url="https://pl.wikipedia.org/wiki?curid=2387825" title="Sharsheret">
Sharsheret



</doc>
<doc id="2387830" url="https://pl.wikipedia.org/wiki?curid=2387830" title="Picus minor">
Picus minor



</doc>
<doc id="2387831" url="https://pl.wikipedia.org/wiki?curid=2387831" title="Tenjin">
Tenjin

 – tu: odnosi się do imienia Michizane Sugawary, erudyty z IX wieku, czczonego jako boga nauki, poezji i kaligrafii. Chramy mu poświęcone nazywają się Tenjin lub Tenman-gū. Na terenie całej Japonii jest ich bardzo wiele, do najważniejszych należą: Dazaifu Tenman-gū na Kiusiu, Kitano Tenman-gū w Kioto i Yushima Tenjin w Tokio. Pierwotne znaczenie słowa tenjin, jest prawie takie samo jak raijin (bóg piorunów).
Michizane Sugawara.
Sugawara był istotną postacią w dziejach Japonii. Na początku X wieku padł ofiarą rywali, członków rodu Fujiwara i został zesłany na Kiusiu. Zmarł tam na wygnaniu w 903 roku. Zaraz potem stolicę nawiedziły silne opady deszczu z piorunami. Powstałe w ich wyniku pożary i powodzie zniszczyły wiele siedzib rodu Fujiwara.
Cesarz stwierdził, iż było to spowodowane przez zagniewanego ducha Michizane. Aby go uspokoić, przywrócił mu wszystkie godności dworskie, spalił oficjalny rozkaz wygnania i zarządził, aby poetę czczono (deifikacja) pod imieniem Tenjina.
Ewolucja w patrona uczonych.
Przez pierwsze kilka stuleci Tenjin był postrzegany jako bóg klęsk żywiołowych, był czczony, aby uśmierzyć jego gniew. Jednak Michizane był także słynnym poetą i uczonym, jednym z największych okresu Heian. Wielu nauczycieli uważało go za patrona nauki i pogląd ten przyćmił w końcu kult boga klęsk żywiołowych.
Kult Tenjina nasila się szczególnie w okresie trwania egzaminów. Wielu uczniów i ich rodziców modli się wtedy w sanktuariach o jak najlepsze wyniki, a potem wraca do nich, aby dziękować za sukces.
Rzeczy związane z Tenjinem.
Michizane bardzo lubił drzewa ume. W słynnym wierszu z wygnania skarżył się na brak ukochanego drzewa. Legenda głosi, iż przyleciało ono z Kioto do Dazaifu na Kiusiu, aby być z nim. Znajduje się ono nadal w jego sanktuarium. Z tego powodu w chramach poświęconych Tenjinowi często są sadzone drzewa ume, zazwyczaj kwitnące w okresie egzaminów. 
Zwierzęciem związanym z Tenjinem jest byk, który według legendy w czasie procesji pogrzebowej Michizane ciągnął jego szczątki. W miejscu, do którego byk doszedł, zostało następnie zbudowane sanktuarium Tenjina.

</doc>
<doc id="2387834" url="https://pl.wikipedia.org/wiki?curid=2387834" title="Dryobates minor">
Dryobates minor



</doc>
<doc id="2387837" url="https://pl.wikipedia.org/wiki?curid=2387837" title="Faustino Miguez">
Faustino Miguez



</doc>
<doc id="2387838" url="https://pl.wikipedia.org/wiki?curid=2387838" title="In Waves">
In Waves

In Waves – piąty studyjny album amerykańskiej grupy muzycznej Trivium. Został wydany 2 sierpnia 2011 roku przez wytwórnię Roadrunner.
Lista utworów.
Edycja specjalna.
Bonusowe utwory wyróżniono pogrubioną czcionką.

</doc>
<doc id="2387841" url="https://pl.wikipedia.org/wiki?curid=2387841" title="Picus medius">
Picus medius



</doc>
<doc id="2387843" url="https://pl.wikipedia.org/wiki?curid=2387843" title="Leiopicus medius">
Leiopicus medius



</doc>
<doc id="2387844" url="https://pl.wikipedia.org/wiki?curid=2387844" title="Contract for difference">
Contract for difference



</doc>
<doc id="2387851" url="https://pl.wikipedia.org/wiki?curid=2387851" title="Picus leucotos">
Picus leucotos



</doc>
<doc id="2387852" url="https://pl.wikipedia.org/wiki?curid=2387852" title="Wasilij Charłamow">
Wasilij Charłamow

Wasilij Olegowicz Charłamow (ros. "Василий Олегович Харламов"; ur. 8 stycznia 1986) – rosyjski lekkoatleta specjalizujący się w wielobojach.
Jako junior zajął trzynaste miejsce na mistrzostwach Europy juniorów w Kownie (2005). Siódmy zawodnik młodzieżowych mistrzostw Europy w 2007 oraz siedemnasty dziesięcioboista mistrzostw świata w 2009. Startował na mistrzostwach Europy w Barcelonie zajmując trzynastą lokatę. Zimą 2011 był ósmy na halowych mistrzostwach Europy, a latem zdobył złoto uniwersjady. Medalista mistrzostw Rosji oraz reprezentant kraju w pucharze Europy w wielobojach. 
Rekordy życiowe: siedmiobój (hala) – 6043 pkt. (7 lutego 2012, Moskwa); dziesięciobój (stadion) – 8166 pkt. (18 sierpnia 2011, Shenzhen). 

</doc>
<doc id="2387853" url="https://pl.wikipedia.org/wiki?curid=2387853" title="Pierwszy gabinet Billy’ego Hughesa">
Pierwszy gabinet Billy’ego Hughesa

Pierwszy gabinet Billy’ego Hughesa (określany w australijskiej historiografii jako "the First Hughes Ministry") – dwunasty w historii gabinet federalny Australii, urzędujący od 27 października 1915 do 14 listopada 1916 roku. Powstał po tym, jak do dymisji podał się premier Andrew Fisher, zaś rządząca Australijska Partia Pracy (ALP) wybrała na swojego nowego lidera Billy'go Hughesa. Jesienią 1916 w partii doszło do rozłamu, w wyniku którego premier Hughes wraz z grupą swoich stronników został wykluczony z ALP. Powołał do życia nową partię, Narodową Partię Pracy, i zdołał utrzymać się na stanowisku szefa rządu, tworząc swój drugi gabinet.

</doc>
<doc id="2387855" url="https://pl.wikipedia.org/wiki?curid=2387855" title="Maria Catherine of Saint Augustine">
Maria Catherine of Saint Augustine



</doc>
<doc id="2387860" url="https://pl.wikipedia.org/wiki?curid=2387860" title="Picus syriacus">
Picus syriacus



</doc>
<doc id="2387869" url="https://pl.wikipedia.org/wiki?curid=2387869" title="Integracja Serbii z Unią Europejską">
Integracja Serbii z Unią Europejską



</doc>
<doc id="2387871" url="https://pl.wikipedia.org/wiki?curid=2387871" title="I’m with You">
I’m with You



</doc>
<doc id="2387873" url="https://pl.wikipedia.org/wiki?curid=2387873" title="Muzeum Powstania Wielkopolskiego 1918–1919">
Muzeum Powstania Wielkopolskiego 1918–1919

Muzeum Powstania Wielkopolskiego 1918–1919 – muzeum w Poznaniu, oddział Wielkopolskiego Muzeum Niepodległości, zlokalizowane w budynku Odwachu na Starym Rynku 3. Jako oddział Wielkopolskiego Muzeum Niepodległości jest wpisane do wykazu muzeów, prowadzonego przez ministra właściwego do spraw kultury i ochrony dziedzictwa narodowego, zgodnie z art. 5b ustawy z dnia 21 listopada 1996 r. o muzeach. 
Ekspozycja.
Muzeum dokumentuje wybuch i przebieg Powstania wielkopolskiego w latach 1918-1919. Poza tym przedstawia dzieje ruchu niepodległościowego Wielkopolski od pierwszej połowy XIX wieku do końca dwudziestolecia międzywojennego. Muzeum powstało w miejsce dawnego "Muzeum Historii Ruchu Robotniczego", istniejącego od 1961 r. 
Zbiory obejmują materiały ikonograficzne (fotografia, rysunek, malarstwo, rzeźba), dokumenty, umundurowanie, militaria, sztandary i odznaczenia. Zbiory udostępniono dla zwiedzających 18 grudnia 2001 r. Wystawa stała Muzeum jest nowoczesną i atrakcyjną dla widza formą przekazu historycznego, i muzealnego o Powstaniu Wielkopolskim. Wystawę uzupełniają multimedia.
Nagrody.
W 2005 r. muzeum zostało wyróżnione statuetką "Dobosz Powstania Wielkopolskiego", przyznawaną przez Zarząd Główny Towarzystwa Pamięci Powstania Wielkopolskiego 1918/1919.

</doc>
<doc id="2387879" url="https://pl.wikipedia.org/wiki?curid=2387879" title="Veľká Chochuľa">
Veľká Chochuľa

Veľká Chochuľa (1753 m) – szczyt w zachodniej części Niżnych Tatr na Słowacji, najwyższy w masywie Prašivej.
Leży w głównym grzbiecie wododziałowym Niżnych Tatr, ok. 4 km na północny wschód od Przełęczy Hiadelskiej (słow. "Hiadelské sedlo"). Stoki północne i zachodnie bardzo strome, halne, w górnych partiach mocno rozczłonkowane głębokimi żlebami i wydatnymi żebrami, w zimie lawiniaste, opadają ku dolinkom źródłowych dopływów potoków Korytnica i Lúžňanka. Stoki południowo-wschodnie nieco łagodniejsze i słabiej rozczłonkowane, porośnięte kosodrzewiną do wysokości 1600-1650 m, opadają ku źródłowym ciekom potoku Sopotnica.
Sam szczyt, porośnięty roślinnością trawiastą, stanowi właściwie mało wybitną kulminację długiego na blisko 2,5 km, wygiętego lekko ku północnemu zachodowi odcinka głównego grzbietu niżnotatrzańskiego, ograniczonego na południowym zachodzie wzniesieniem Małej Chochuli (1719 m), zaś na północnym wschodzie wzniesieniem zwanym Košarisko (1695 m).
Od szczytu Wielkiej Chochuli w kierunku północnym przez Banášov bok (1233 m) odgałęzia się dość wydatny boczny grzbiet, który następnie wykręca ku północnemu zachodowi i przez wydatny szczyt Čierny vrch (1181 m) schodzi w widły wspomnianych potoków (Korytnicy i Lúžňanki).
Turystyka.
Przez szczyt wiodą czerwone znaki głównego niżnotatrzańskiego szlaku turystycznego, biegnącego głównym grzbietem tych gór. Szczyt odwiedzany jest bardzo licznie, zwłaszcza przez turystów wędrujących tym grzbietem. Oferuje on rozległe widoki, zaliczane do najpiękniejszych w Niżnych Tatrach.
Na zachodzie horyzont zamyka rozległa grupa górska Wielkiej Fatry, widoczna od Krížnej (1574 m) na południu po Smrekovicę (1530 m) na północy. Na północy, w dole, widać zabudowania wsi Liptovská Lúžna. Nad wsią piętrzy się całkowicie zalesiona Tlstá (1555 m), a ponad nią widać kształtny stożek niżnotatrzańskiego Salatyna (1630 m).
Ze wschodniego krańca szczytowego odcinka grzbietu Wielkiej Chochuli widoczna jest skrócona perspektywa głównego grzbietu Niżnych Tatr z wychodzącym zza Skałki (1980 m) masywem najwyższego szczytu tych gór – Dziumbiera (2043 m). 
W kierunkach południowym i południowo-wschodnim długie, rozczłonkowane grzbiety, rozdzielane głębokimi dolinami, opadają ku położonej blisko 1300 m niżej dolinie Hronu. Za nią widoczny jest wał Rudaw Weporskich (Weporskich Wierchów), ponad którymi widać odległy o ponad 30 km masyw Polany.

</doc>
<doc id="2387883" url="https://pl.wikipedia.org/wiki?curid=2387883" title="Mistrzostwa Świata w Lekkoatletyce 2011 – rzut oszczepem kobiet">
Mistrzostwa Świata w Lekkoatletyce 2011 – rzut oszczepem kobiet

Rzut oszczepem kobiet – jedna z konkurencji rozgrywanych podczas lekkoatletycznych mistrzostw świata na Daegu Stadium w Daegu. 
Obrończyni tytułu mistrzowskiego z 2009 roku Niemka Steffi Nerius nie wystąpiła w Korei ponieważ we wrześniu 2009 zakończyła karierę. Ustalone przez IAAF minima kwalifikacyjne do mistrzostw wynosiły 61,00 (minimum A) oraz 59,00 (minimum B).
Rekordy.
Tabela prezentuje rekord świata, rekordy poszczególnych kontynentów, mistrzostw świata, a także najlepszy rezultat na świecie w sezonie 2011 przed rozpoczęciem mistrzostw.

</doc>
<doc id="2387893" url="https://pl.wikipedia.org/wiki?curid=2387893" title="Park Narodowy Noel Kempff Mercado">
Park Narodowy Noel Kempff Mercado

Park Narodowy Noel Kempff Mercado (hiszp. "Parque nacional Noel Kempff Mercado") – park narodowy położony we wschodniej Boliwii, w departamentach Santa Cruz (prowincja José Miguel de Velasco) i Beni (prowincja Itenez). Powstał 28 czerwca 1979 roku i zajmuje obszar 15 234,46 km². W 2000 roku park został wpisany na listę światowego dziedzictwa UNESCO. W 2008 roku został zakwalifikowany przez BirdLife International jako ostoja ptaków IBA.
Opis.
Park znajduje się przy granicy z Brazylią i chroni obszar puszczy amazońskiej w górnym biegu rzeki Guapore, o bardzo urozmaiconym krajobrazie. Obejmuje dużą część płaskowyżu Huanchaca (200– 1000 m n.p.m.) i okoliczne niziny. Największą rzeką jest Iténez, która wyznacza granicę z Brazylią, na północ od parku. W parku znajduje się kilkanaście wodospadów. Ostatni odkryto w kwietniu 2022 roku. Teren parku to trudno dostępny obszar pozostający w prawie pierwotnym stanie. Niezbyt liczni turyści przybywają tu głównie drogą lotniczą. Chronione są tu różne gatunki flory i fauny ginące, lub zagrożone wyginięciem. Park obejmuje pięć różnych formacji roślinnych: wilgotny las równikowy, sawannę, tropikalne lasy suche (cerrado i chiquitano), cierniste zarośla i tereny bagienne.
Średnia roczna temperatura w parku wynosi około 25 °C, średnie opady od 1400 do 1500 mm rocznie. 
Historia.
Park został utworzony w 1979 roku pod nazwą Park Narodowy Huanchaca i zajmował mniej niż połowę swojej obecnej powierzchni. Istniał tylko teoretycznie. Nie było strażników, nie prowadzono żadnej działalności. Ten trudno dostępny obszar upodobali sobie za to handlarze narkotyków. Zaczęły działać laboratoria produkujące kokainę, zbudowano tajne lądowiska. We wrześniu 1986 roku handlarze narkotyków zabili tam jednego z najbardziej znanych w Boliwii przyrodników – Noela Kempff Mercado. Wstrząsnęło to boliwijskim społeczeństwem. Utworzono ośrodek, którego zadaniem było zaplanowanie i zagospodarowanie terenu, powiększono obszar parku, zatrudniono strażników, powstały punkty kontrolne, zainwestowano w pojazdy, transport lądowy i rzeczny. Kilka lat później zmieniono nazwę parku na cześć zamordowanego naukowca.
Flora.
W parku odnotowano do tej pory około 2700 gatunków roślin wyższych, jednak szacuje się, że może istnieć ich blisko 4000. Rośnie tu ponad sto odmian storczyków, a także m.in.: "Swietenia macrophylla", zagrożona wyginięciem (EN) "Amburana cearensis", narażony na wyginięcie (VU) cedrzyk wonny, kauczukowiec brazylijski i kilka gatunków palm, takich jak "Euterpe precatoria", "Syagrus petraea", "Maximiliana maripa", "Socratea exorrhiza" i "Mauritia flexuosa". 
Fauna.
W parku występuje 1142 gatunki kręgowców, w tym 139 gatunków ssaków, 617 gatunków ptaków (21% gatunków występujących w Ameryce Południowej), 250 gatunków ryb, 74 gatunki gadów i 62 gatunki płazów. Kilkadziesiąt gatunków jest  zagrożonych, w tym 33 gatunki ssaków i 29 gatunki ptaków.
Z ssaków żyją tu zagrożone wyginięciem (EN) arirania amazońska i inia amazońska ("Inia boliviensis"), narażone na wyginięcie (VU) mrówkojad wielki, tapir amerykański i pekari białobrody, a także m.in.: jaguar amerykański, puma płowa, pampasowiec grzywiasty, ocelot wielki, sarniak pampasowy, kapibara wielka, czepiak, wyjec, uistiti czarnogoonowa, uistiti srebrzysta.
Ptaki to m.in.: zagrożony wyginięciem (EN) andowik, narażona na wyginięcie (VU) modroara hiacyntowa oraz ponad 20 gatunków papug, drozd jednobarwny, tukan wielki, harpia gujańska, hoacyn, hełmogłowik czarny.
Gady to m.in.: narażone na wyginięcie (VU) groźnica niema i żabuti czarny, a także arrau, kajman czarny, kajman okularowy, anakonda zielona, grzechotnik straszliwy, teju brazylijski.

</doc>
<doc id="2387895" url="https://pl.wikipedia.org/wiki?curid=2387895" title="Valentijn Overeem">
Valentijn Overeem

Valentijn Overeem (ur. 17 sierpnia 1976 w Amersfoort) – holenderski zawodnik mieszanych sztuk walki (MMA) wagi ciężkiej. Walczył m.in. na japońskich galach PRIDE FC, Rings oraz amerykańskich Strikeforce. Brat utytułowanego zawodnika MMA oraz K-1, Alistaira Overeema.
Kick-boxing.
W 1995 roku Overeem stoczył jak na razie swój jedyny kickbokserski pojedynek. Przegrał wtedy z przyszłym mistrzem japońskiej organizacji K-1 Remym Bonjaskym przez techniczny nokaut.
Kariera MMA.
Overeem zawodowo zadebiutował w MMA 18 lutego 1996 roku. W latach 1996–2001 walczył na japońskich i holenderskich galach Rings. Zanotował kilka znaczących zwycięstw m.in. poddał zawodnika i przyszłego mistrza UFC Randy’ego Couture’a, przyszłego mistrza Strikeforce Renato Sobrala oraz angielskiego zawodnika UFC Iana Freemana
W latach 2001–2002 występował w japońskiej organizacji "PRIDE FC". Stoczył w niej cztery pojedynki, wszystkie przegrał przez poddanie.
12 grudnia 2003 roku wystartował w turnieju na chorwackiej gali "Durata Fights". Overeem wygrał wszystkie trzy walki z mało znanymi przeciwnikami i tym samym zwyciężył w turnieju.
W 2004 roku na gali "2 Hot 2 Handle" został znokautowany przez przyszłego tryumfatora turnieju KSW Dave’a Dalgliesha.
24 sierpnia 2008 roku wystąpił na japońskiej gali "Sengoku 4". Przeciwnikiem Overeema był Japończyk Kazuo Takahashi. Overeem wygrał w niespełna minute nokautując rywala latającym kolanem.
W listopadzie 2009 roku wystąpił na gali "Beast Of The East" która odbyła się w Gdyni. Rywalem Overeema był polski zawodnik Rafał Dąbrowski. Holender po ciosach Dąbrowskiego w parterze został zmuszony do poddania się.
12 lutego 2011 roku stoczył walkę na amerykańskiej gali "Strikeforce: Fedor vs. Silva". Jego przeciwnikiem był znany kick-bokser Ray Sefo. Overeem wygrał w pierwszej rundzie, poddając Nowozelandczyka. Swoją drugą walkę w Strikeforce stoczył 18 czerwca 2011 roku. Przeciwnikiem holendra był Amerykanin Chad Griggs. Overeem przegrał, poddając się po ciosach Amerykanina w pierwszej rundzie.
25 lutego 2012 roku w zastępstwie kontuzjowanego Jérôme’a Le Bannera wystąpił na gali "KSW XVIII: Unfinished Sympathy" przeciw Marcinowi Różalskiemu, pokonując go przez poddanie (klucz na stopę), a miesiąc później 24 marca przegrał z innym Polakiem – Michałem Kitą przez poddanie (duszenie gilotynowe) w 1. rundzie na gali "Octagon Italy 2012" w Mediolanie.

</doc>
<doc id="2387904" url="https://pl.wikipedia.org/wiki?curid=2387904" title="Mieczysław Halicki">
Mieczysław Halicki

Mieczysław Halicki (ur. 25 maja 1907 w Trembowli, zm. 8 maja 1959 w Kłodzku) – sierżant pilot Wojska Polskiego II Rzeczypospolitej, żołnierz Polskich Sił Zbrojnych, członek i aktywny działacz PPS, Przewodniczący Rady Miejskiej w Kłodzku.
Dzieciństwo i młodość.
Mieczysław Halicki urodził się w rodzinie Jana i Katarzyny z domu Okońskiej. Po ukończeniu szkoły powszechnej przeniósł się do Lwowa. Tam uzyskał średnie wykształcenie w Państwowej Szkole Technicznej, a następnie zgłosił się do Wojska Polskiego.
Służba wojskowa.
W lutym 1929 r. rozpoczął naukę w Centralnej Szkole Podoficerów Pilotów Lotnictwa w Bydgoszczy, którą ukończył w sierpniu tego roku. W stopniu starszego szeregowego pilota został przydzielony do 61 Eskadry Liniowej w 6 pułku lotniczym we Lwowie. Służył w niej przynajmniej do maja 1932 r., pilotując Potezy XVII. Brak informacji na temat jego przydziałów w ciągu kolejnego roku. 7 kwietnia 1933 r. został przeniesiony do 62 eskadry liniowej lwowskiego pułku, wyposażonej w tamtym okresie w Potezy XXV. W sierpniu 1934 r. eskadra trenowała intensywnie loty nocne. W nocy z 21 na 22 sierpnia w czasie przelotu z Poznania do Lwowa w pilotowanym przez Halickiego Potezie XXV skończyło się paliwo. Wobec niemożności lądowania w ciemności załoga (drugim jej członkiem był por. obs. Zbigniew Osuchowski) wyskoczyła na spadochronach i uratowała się bez obrażeń, samolot natomiast uległ całkowitemu zniszczeniu.
Halicki służył w 62 eskadrze do ok. 1936–1937 r., potem został przesunięty do 63 eskadry towarzyszącej, wyposażonej w samoloty Lublin R.XIII. 27 lutego 1939 r. trafił do 1 pułku lotniczego w Warszawie, a od 1 marca służył w 16 eskadrze tegoż pułku. 22 maja 1939 r. z jednostką został skierowany na szkołę ognia na poligon Trauguttowo koło Brześcia. Ćwiczenia trwały do 3 czerwca.
II wojna światowa.
Kampania wrześniowa.
Wobec napiętej sytuacji politycznej w Europie, latem 1939 r. jednostki 1 Pułku Lotniczego rozpoczęły mobilizację. W 16 Eskadrze została ona zakończona 25 sierpnia. Na polowe lotnisko Pęchery samoloty – siedem Lublinów R-XIII i dwa RWD-8 – odleciały 31 sierpnia. Po wybuchu wojny przez pierwszych kilka dni eskadra nie wykonywała działań, pozostając w dyspozycji dowódcy Okręgu Korpusu I gen. bryg. Mieczysława Ryś-Trojanowskiego. 5 września przydział jednostki zmieniono, przekazując ją do dyspozycji Naczelnego Dowódcy Lotnictwa i Obrony Przeciwlotniczej, gen. bryg. Józefa Zająca. W czasie wojny wielokrotnie zmieniała miejsce postoju (lądowiska: Ogrodzieniec, z powrotem Pęchery, Kołbiel, Czerwony Bór, Niepokojczyce, Górniki, rejon Tarnopola, Horodenka), ostatecznie ewakuując się wieczorem 17 września 1939 r. do Rumunii. Z powodu trudnych warunków atmosferycznych i braku map dowódca, kpt. obs. Eugeniusz Lech, w rejonie Kołomyi rozkazał spalić samoloty i ruszyć całością sił ku granicy rzutem kołowym. Wiadomo o dwóch lotach bojowych wykonanych przez Halickiego. 10 września z dowódcą I plutonu 16 eskadry, por. obs. Janem Lemieszonkiem, poleciał z rozkazami gen. bryg. Józefa Zająca dla dowódcy Armii „Kraków”. W nocy z 11 na 12 września ponownie dostarczył rozkazy Naczelnego Dowódcy Lotnictwa i Obrony Przeciwlotniczej, tym razem dla dowódcy Armii Karpaty.
Kampania francuska 1940.
W Rumunii Halicki był internowany m.in. w obozie w mieście Caracal na południu kraju. Uciekł stamtąd i drogą morską, przez Morze Czarne i Bejrut, dostał się do Francji, gdzie znowu znalazł się w lotnictwie. 30 stycznia 1940 r. zameldował się w Centrum Wyszkolenia Lotnictwa w bazie Lyon-Bron. 1 marca 1940 r. w grupie 19 pilotów pod dowództwem kpt. pil. Janusza Araszkiewicza wyjechał z Lyon-Bron do Centre d’Instruction au Bombardement (Centrum Szkolenia Bombowego) na lotnisku Chateauroux-La Martinerie. Po przybyciu na miejsce trafił do grupy 9 pilotów przydzielonych do szkolenia na samolotach Potez 568. 12 czerwca 1940 r. przeniesiono go z sześcioma innymi pilotami do bazy Tarbes. 14 czerwca 1940 r. powrócił do Chateauroux celem przydziału do jednostki latającej na samolotach Breguet 690. Na miejscu okazało się, że przydział jest nieaktualny. Po upadku Francji, wraz z innymi pilotami ewakuował się do Marsylii, a stamtąd do Vendres nad granicą z Hiszpanią, gdzie dołączyli do dowódcy, kpt. Araszkiewicza. Następnie drogą morską wszyscy ewakuowali się z Vendres do Algieru. Stamtąd pociągiem wyruszyli do Casablanki w Maroku. Z nieznanych przyczyn w Maroku Halicki opuścił oddział i nie wyruszył z nim do Anglii, lecz powrócił do Francji.
Działalność w partyzantce we Francji.
Nie są znane szczegóły jego powrotu do Europy. Wiadomo, że jeszcze w sierpniu 1940 r. przebywał w Casablance. Po przybyciu do Francji dotarł do Chateauroux, gdzie nawiązał kontakt z miejscowymi partyzantami. Zaangażował się tam w działalność polskiej organizacji wywiadowczo-dywersyjnej o nazwie „Nurmi”, podległej wywiadowi brytyjskiemu. W okresie od 15 września 1941 do sierpnia 1942 r. w Chateauroux pełnił w organizacji funkcję dowódcy obwodu. Po rozbiciu „Nurmi” przez francuską policję, kolaborującą z okupantem niemieckim, szczęśliwie uniknął aresztowania. W późniejszym okresie dołączył do Polskiej Organizacji Walki o Niepodległość, w której rozpoczął działalność pod pseudonimem „K-35” w wywiadzie lotniczym. 26 sierpnia 1944 r. otrzymał od swojego dowódcy, mjr. Stanisława Malecińskiego, rozkaz werbowania Polaków z Chateauroux i okolicy. Polecenie to wypełnił wzorowo, przyprowadzając 9 września 1944 r. do obozu partyzanckiego w Montgivray oddział 20 dezerterów z Wehrmachtu w pełnym uzbrojeniu (być może Polaków przymusowo wcielonych do armii niemieckiej) i 10 ochotników z polskiej emigracji. Za tę akcję otrzymał awans do stopnia sierżanta.
Po wyzwoleniu Francji, dzięki działalności w ruchu oporu, został wcielony do Polskich Sił Zbrojnych na Zachodzie i otrzymał stałe zatrudnienie w powstałej w Paryżu Polskiej Misji Wojskowej. Była to instytucja podległa Oddziałowi II Sztabu Naczelnego Wodza w Londynie. Do jego obowiązków służbowych należało m.in. przeprowadzanie szczegółowych rozmów z osobami wyjeżdżającymi i przyjeżdżającymi z Polski.
Sierżant Mieczysław Halicki za służbę wojskową odznaczony został medalami pamiątkowymi: francuskim Croix du Combattant Volontaire (za służbę w ruchu oporu) oraz odznaką Caterpillar Club, w formie złotej gąsieniczki z rubinowymi oczami (za skok spadochronowy w 1934 r.; nazwa i kształt odznaczenia nawiązywały do kokonów jedwabników, z których produkowany jest naturalny jedwab, w tamtych czasach używany do produkcji spadochronów). Wobec demobilizacji polskiej armii na zachodzie zdecydował się na powrót do kraju.
Czasy powojenne.
Po przybyciu do Kłodzka w czerwcu 1947 r., zajął się organizowaniem struktur Polskiej Partii Socjalistycznej w mieście, a następnie został wybrany I sekretarzem komitetu miejskiego tej partii. W marcu 1948 r. został wybrany na przewodniczącego Miejskiej Rady Narodowej w Kłodzku. W czasie piastowania tej funkcji zajmował się organizowaniem podstawowych struktur miejskich i przyczynił się do rozwoju gospodarczego miasta. Opowiadał się m.in. przeciwko powszechnej w tym okresie likwidacji prywatnego handlu i usług. Po zjednoczeniu PPS i PPR, w maju 1949 r. Halicki za krytykę PZPR został usunięty z funkcji przewodniczącego, a ponieważ usiłował odwoływać się od tej decyzji, trafił na kilka miesięcy do więzienia. Pretekstem była rzekoma kradzież rolki siatki ogrodzeniowej.
Resztę życia spędził w Kłodzku, będąc pracownikiem administracyjnym miejscowej rzeźni, nie angażując się w działalność polityczną. Zmarł 8 maja 1959 r. w Kłodzku, w wieku 52 lat. Spoczął na tutejszym cmentarzu komunalnym. Był żonaty z Wandą z domu Oleksik, miał syna Wojciecha.

</doc>
<doc id="2387905" url="https://pl.wikipedia.org/wiki?curid=2387905" title="Mistrzostwa Świata w Lekkoatletyce 2011 – maraton mężczyzn">
Mistrzostwa Świata w Lekkoatletyce 2011 – maraton mężczyzn

Maraton mężczyzn – jedna z konkurencji rozgrywanych podczas lekkoatletycznych mistrzostw świata w Daegu. 
Obrońcą tytułu mistrzowskiego z 2009 roku był Kenijczyk Abel Kirui.
Rekordy.
Tabela prezentuje rekord świata, rekordy poszczególnych kontynentów, mistrzostw świata, a także najlepszy rezultat na świecie w sezonie 2011 przed rozpoczęciem mistrzostw.

</doc>
<doc id="2387908" url="https://pl.wikipedia.org/wiki?curid=2387908" title="Salim Ajjasz">
Salim Ajjasz

Salim Dżamil Ajjasz, "Salim Jamil Ayyash", ps. "Abu Salim" (ur. 10 listopada 1963 r. w Haruf, Liban) – libański terrorysta, członek Hezbollahu. W 2011 r. Trybunał Specjalny dla Libanu wydał nakaz aresztowania go wraz z Mustafą Badr ad-Dinem, Husajnem Oneissim i Assadem Sabrą, w związku z oskarżeniem o zorganizowanie zamachu na byłego premiera Libanu, Rafika al-Haririego.

</doc>
<doc id="2387915" url="https://pl.wikipedia.org/wiki?curid=2387915" title="Manuczihri">
Manuczihri



</doc>
<doc id="2387919" url="https://pl.wikipedia.org/wiki?curid=2387919" title="Resist">
Resist



</doc>
<doc id="2387920" url="https://pl.wikipedia.org/wiki?curid=2387920" title="Cyryl I (arcybiskup Cypru)">
Cyryl I (arcybiskup Cypru)

Cyryl – zwierzchnik Cypryjskiego Kościoła Prawosławnego w latach 1849–1854.
Życiorys.
Urząd arcybiskupa Nowej Justyniany i całego Cypru objął po śmierci arcybiskupa Joannicjusza.
W czasie wojny krymskiej, w 1854, w Atenach opublikowano ulotkę wzywającą Greków cypryjskich do zbrojnego wystąpienia antytureckiego. W obawie przed wybuchem rewolty władze tureckie na wyspie zainicjowały nową falę represji przeciwko ludności prawosławnej. Cyryl I, jako etnarcha, w imieniu Greków apelował wówczas o ich złagodzenie.

</doc>
<doc id="2387923" url="https://pl.wikipedia.org/wiki?curid=2387923" title="Joannicjusz (arcybiskup Cypru)">
Joannicjusz (arcybiskup Cypru)

Joannicjusz (zm. 1848) – zwierzchnik Cypryjskiego Kościoła Prawosławnego w latach 1840–1848.
Życiorys.
Został wybrany na arcybiskupa Nowej Justyniany i całego Cypru po śmierci arcybiskupa Panareta. Podobnie jak jego poprzednik, łączył działalność typowo religijną z wspieraniem ruchu narodowego Greków cypryjskich, upominając się o prawa ludności prawosławnej przed tureckimi władzami wyspy.

</doc>
<doc id="2387925" url="https://pl.wikipedia.org/wiki?curid=2387925" title="Husejn Hassan Oneissi">
Husejn Hassan Oneissi

Husejn Hassan Oneissi, Hassan Aneissy lub "Hussein Hassan Issa" (ur. 11 lutego 1976 r. w Bejrucie) – libański terrorysta, związany z Hezbollahem. W 2011 r. Trybunał Specjalny dla Libanu wydał nakaz aresztowania go wraz z Mustafą Badr ad-Dinem, Salimem Ajjaszem i Assadem Sabrą, w związku z oskarżeniem o współudział w zamachu na byłego premiera Libanu, Rafika Haririego.

</doc>
<doc id="2387926" url="https://pl.wikipedia.org/wiki?curid=2387926" title="Park Narodowy Gal Oya">
Park Narodowy Gal Oya

Park Narodowy Gal Oya - park narodowy położony w Sri Lance, we wschodniej części wyspy Cejlon. Zajmuje obszar pagórkowatej wyżyny w górnym biegu rzeki Gal Oya. W centrum parku znajduje się sztuczny zbiornik wodny Senanayaka (Samudraya). Szatę roślinną tworzy mozaika wilgotnych lasów równikowych i trawiastej sawanny. W parku występuje bogactwo świata zwierzęcego – bawoły arni, jelenie sambary, mundżaki i aksis, słonie indyjskie, lamparty, szakale złociste, małpy langury, a także liczne gady i ptaki.

</doc>
<doc id="2387930" url="https://pl.wikipedia.org/wiki?curid=2387930" title="Mariano de Jesus Euse Hoyos">
Mariano de Jesus Euse Hoyos



</doc>
<doc id="2387933" url="https://pl.wikipedia.org/wiki?curid=2387933" title="Rainey Bethea">
Rainey Bethea

Rainey Bethea (ur. 1909, zm. 14 sierpnia 1936) – ostatnia osoba publicznie poddana karze śmierci w USA.
Bethea przyznał się do winy i został skazany za gwałt na 70-letniej, białej kobiecie, Lischii Edwards. Został publicznie powieszony w Owensboro, w Kentucky. Na egzekucji obecnych było około 20 tysięcy osób. Wielkie zainteresowanie zostało wywołane faktem, że katem miała być kobieta (do czego w końcu nie doszło). Błędy popełnione podczas egzekucji i rozgłos medialny, który wywiązał się wokół tego wydarzenia sprawił, że władze postanowiły nie wykonywać więcej kary śmierci publicznie.
Życiorys.
Bethea urodził się w Roanoke w stanie Virginia. Był Afroamerykaninem. Jego matka zmarła, gdy miał 10 lat; ojciec osierocił go w wieku 17 lat. Niewiele wiadomo o jego życiu zanim przybył do Owensboro. W 1933 roku rozpoczął pracę u rodziny Rutherfordów, zamieszkawszy jednocześnie w ich piwnicy. Po roku przeniósł się do wynajmowanego pokoju, uczęszczał do kościoła Baptystów. Był notowany, w 1935 roku otrzymał karę 20 dolarów za zakłócanie porządku publicznego. Latem tego samego roku przyłapano go na kradzieży galanterii z lokalnego sklepu. Wartość łupu przekroczyła 25 dolarów; skazano go za to na rok pozbawienia wolności w stanowym więzieniu w Eddyville. Zwolniono go 1 grudnia tego samego roku.
Po powrocie do Owensboro dalej pracował jako robotnik. W niecały miesiąc po zwolnieniu z więzienia ponownie został złapany na włamaniu i kradzieży. Do zarzutów dodano także pijaństwo i naruszanie porządku publicznego. Nie był w stanie zapłacić stu dolarów grzywny; sąd ponownie osadził go w więzieniu, tym razem w Daviess County. Spędził tam cztery miesiące.
Gwałt i morderstwo.
Wczesnym rankiem w niedzielę 7 czerwca 1936 roku pijany Rainey włamał się do domu Lischii Edwards. Dostał się do środka przez okno, najpierw wchodząc na dach, jednocześnie budząc starszą kobietę. Udusił i brutalnie zgwałcił staruszkę. Gdy straciła przytomność, przeszukał pokój, znajdując kilka wartościowych pierścieni. Zdjął własny, czarny pierścień, który nałożono mu w więzieniu, i włożył odnalezioną biżuterię. Wskutek własnego gapiostwa pozostawił czarny pierścień na miejscu zbrodni. Pozostałe kosztowności schował w pobliskiej stodole.
Zbrodnię odkryli sąsiedzi Lischii Edwards, rodzina Smithów która mieszkała piętro niżej. Następnego dnia, zaniepokojeni jej nieobecnością, postanowili zajrzeć do jej mieszkania. Zamek był jednak zablokowany od środka. Kolejny sąsiad, Robert Richardson, próbował dostać się do środka używając wytrycha. W końcu użyto drabiny, po której pan Smith dostał się do środka przez rygiel nad drzwiami i odkrył zbrodnię. Smithowie powiadomili lokalnego lekarza, który stwierdził zgon kobiety i sprowadził miejscowego koronera, Delberta Greena. W pokoju panował względny porządek, ale pełno było w nim błota. Green odnalazł także celuloidowy pierścień więzienny należący do Raineya Bethei.
Tego samego dnia Bethea znalazł się na liście podejrzanych; kilkoro z mieszkańców Owensboro widziało go wcześniej z czarnym pierścieniem. Z racji jego kryminalnej przeszłości policja była w posiadaniu jego odcisków palców. Porównano je z tymi odnalezionymi na miejscu; okazało się, że Bethea przebywał na miejscu zbrodni. Policja rozpoczęła jego poszukiwania.
W środę 10 czerwca, jeden z pracowników banku zauważył Betheę leżącego w krzakach nieopodal placówki. Wymienił z nim kilka słów i powiadomił swojego przełożonego, prosząc aby ten zawiadomił policję. Bethea w tym czasie zniknął. Po południu tego samego dnia ponownie zjawił się nad rzeką, chcąc przekroczyć ją barką. Policjanci zatrzymali go i przepytali, zaprzeczył jednak swojej tożsamości, twierdząc, że nazywa się James Smith. Policjanci, obawiając się linczu w przypadku ujawnienia, zabrali go dyskretnie na posterunek, gdzie został zidentyfikowany po charakterystycznej bliźnie na głowie.
Proces.
Obawiając się linczu sędzia nakazał szeryfowi przetransportowanie więźnia do ośrodka penitencjarnego hrabstwa Jefferson w Louisville. Podczas transportu Bethea przyznał się do zarzucanych mu czynów, żałował także że zapomniał zabrać z miejsca zbrodni pierścienia. Zeznania te potwierdził w więzieniu w obecności dziennikarza Courier-Journal, George’a H. Kopera. 12 czerwca, podczas trzeciego przesłuchania, wskazał miejsce gdzie ukrył skradzioną biżuterię.
Prokurator zdecydował się oskarżyć Betheę tylko o gwałt. Gdyby został skazany za morderstwo i kradzież, groziła mu śmierć na krześle elektrycznym w więzieniu w Eddyville; jednak oskarżenie o gwałt umożliwiało publiczną egzekucję w mieście, w którym dokonano tego czynu. Aby uniknąć dylematu, w jaki sposób powinno się uśmiercić skazańca, prokurator zdecydował oskarżyć go tylko o jeden z popełnionych czynów. Bethea nigdy nie był sądzony za morderstwo, kradzież ani włamanie.
W czasie procesu przesłuchano 21 świadków, ale żaden z nich nie był powołany przez obronę; Bethea przyznał się do winy na początku procesu. Ława przysięgłych skazała go w zaledwie cztery i pół minuty. Prawnicy Bethei próbowali nakłonić sąd do ponownego rozpatrzenia sprawy i przeniesienia procesu; odrzucono także ich apelację. Po procesie Bethea stwierdził, że nie chciał przyznać się do winy, ale zmusili go do tego jego pierwsi prawnicy.
Egzekucja.
Egzekucja zyskała rozgłos, gdyż osobą mającą wykonać wyrok – szeryf hrabstwa Daviess – była kobieta, Florence Thompson, wdowa po poprzednim szeryfie. Otrzymała ona jednak propozycję od Arthura L. Hasha, byłego policjanta z Louisville, który zaoferował, że sam, nieodpłatnie, wykona wyrok za panią szeryf. Jedynym jego warunkiem było pozostanie anonimowym. Thompson otrzymała także list od Chief Deputy United States Marshall dystryktu Indiana, który polecił jej usługi G. Phill Hanny, farmera z Epworth w stanie Indiana, który zajmował się także asystowaniem przy wyrokach śmierci; byłaby to jego 70. egzekucja. Hanna nigdy osobiście nie wykonywał wyroków, był jedynie konsultantem. Hanna zainteresował się egzekucjami po tym, jak był świadkiem spartaczonej egzekucji Freda Behme w McLeansboro w stanie Illinois.
W dniu egzekucji, jako ostatni posiłek przysługujący skazanemu, Rainey Bethea zjadł pieczonego kurczaka, kotlet schabowy, ziemniaki purée, ogórki kiszone, chleb kukurydziany, ciasto cytrynowe i lody.
Wedle szacunków, na miejscu egzekucji zgromadziło się około 20 tysięcy ludzi. Hash, wykonujący wyrok, przyjechał na miejsce w białym garniturze i kapeluszu panama. Do tego czasu nikt nie wiedział, że wyroku nie będzie wykonywała kobieta. Hanna przyprowadził skazańca na miejsce kaźni, założył węzeł i dał znak Hashowi, aby pociągnął linkę. Hash był jednak pijany; zrobił to dopiero po krzykach Hanny. Betheę pochowano na cmentarzu Elmwood w Owensboro.
Wiele gazet, wydając znaczne sumy na relację z pierwszej egzekucji przeprowadzanej przez kobietę, było zawiedzionych. Całą egzekucję opisywano jako „piknik” i „rzymskie wakacje”. Czasopisma przekazały jednak wiele kłamstw, w tym informację, że szeryf Thomspon zemdlała podczas egzekucji.
Następstwa.
Kentucky General Assembly zebrało się na dodatkowej sesji, nie było jednak w stanie podjąć żadnej decyzji dotyczącej publicznych egzekucji, aż do kolejnego zebrania w 1938 roku. W międzyczasie dwóch mężczyzn powieszono za gwałt, umożliwiając publiczną egzekucję. Oba wyroki zostały jednak wykonane dyskretnie. Nowe prawo zabraniające publicznych egzekucji zostało podpisane przez gubernatora Kentucky 12 marca 1938 roku. Weszło w życie 30 maja 1938 roku.

</doc>
<doc id="2387934" url="https://pl.wikipedia.org/wiki?curid=2387934" title="Zaczarowane Pejzaże">
Zaczarowane Pejzaże

Zaczarowane Pejzaże – oznaczony na żółto szlak rowerowy o długości 51,7 km prowadzący na południe od Szczecinka, poprzez morenową Krainę Trzech Dolin do pradoliny rzeki Gwdy, dopływu Noteci. Większość jego trasy wyznaczają punkty kultu religijnego, w szczególności neogotyckie i ryglowe kościoły, a także przydrożne kapliczki i krzyże.
Przebieg szlaku.
Szlak rozpoczyna się w punkcie węzłowym szlaków rowerowych Pojezierza Szczecineckiego, przy I Liceum Ogólnokształcącym im. Księżnej Elżbiety w Szczecinku, gdzie rozpoczynają się także szlaki:
Prowadzi w kierunku południowo-wschodnim, podążając alejami parkowymi, obok Zamku Książąt Pomorskich. Przekraczając rzekę Nizicę (powszechnie w Szczecinku znaną jako Niezdobna), dostrzec można Kościół Narodzenia Najświętszej Marii Panny w Szczecinku, z wieżą kościelną o wysokości 84 metrów, oraz budynek szkoły muzycznej im. Oskara Kolberga. Wjeżdżając na aleję Noyelles-sous-Lens, szlak prowadzi obok drewnianego pomostu, głównej stacji tramwaju wodnego, wyciągu do nart wodnych, stadionu szczecineckiego Ośrodka Sportu i Rekreacji, hali lekkoatletycznej Ślusarnia oraz basenu. W okolicach drugiego kilometra trasy szlak dociera do wieży Bismarcka zlokalizowanej na Wzgórzu Przemysława, oraz kolejnego pomostu – stacji tramwaju wodnego.
Przy kładce na Lipowym Potoku szlak odbija w lewo, rozstając się z niebieskim szlakiem prowadzącym nadal wzdłuż jeziora Trzesiecko. Asfaltową drogą szlak omija wzgórze Marientron, dawne miejsce pogańskiego kultu, potem klasztor, a w okresie II wojny światowej niemiecki obóz kobiecy Reichsarbeitsdienst "RAD 5/144 Marienthron". Wkraczając do Świątek szlak mija ekspozycję zabytkowego sprzętu rolniczego oraz bezstylowy dwór. Za Zespołem Szkół im. Stanisława Staszica odbija żużlowa droga, rozpoczynając: ścieżkę przyrodniczą Las Klasztorny (okrężna, o długości 3,9 km, rozpoczyna się i kończy w Świątkach). Szlak prowadząc w kierunku południowo-zachodnim wkracza w las.
Około szóstego kilometra znajduje się pomnik przyrody, lipa drobnolistna o obwodzie 440 cm. Miejsce to wyznacza granice rezerwatu przyrody Dęby Wilczkowskie. Szlak prowadzi obrzeżami rezerwatu w kierunku położonej przy drodze krajowej nr 20 miejscowości Sitno, mijając linię kolejową nr 210 z Chojnic przez Szczecinek do Stargardu (przejazd kolejowo-drogowy). W Sitnie znajduje się kościół pod wezwaniem Najświętszego Serca Pana Jezusa – niegotycki punkt kultu religijnego wybudowany w latach 70. XIX wieku.
Przekraczając drogę krajową szlak zmierza w kierunku miejscowości Dziki, a klonowo-jaworowa aleja prowadzi na pagórek morenowy z widokiem na dwa polodowcowe jeziora, jezioro Rybno o powierzchni 10 ha oraz jezioro Rokitno o powierzchni 9,5 ha, które są głównymi elementami środkowej doliny Krainy Trzech Dolin. Około 1800 metrów dalej szlak oferuje widok na jeziora będące częścią trzeciej doliny tejże krainy. Największym z widocznych jest jezioro Kopiel o powierzchni 14,6 ha.
Docierając do Dzików szlak skręca w lewo, prowadząc do Turowa Pomorskiego. Nad brzegiem jeziora Rymierzewo znajduje się niestrzeżona plaża, miejsce przeznaczone na rozbicie namiotu oraz gospodarstwo agroturystyczne. Po 3 kilometrach dociera się do stacji kolejowej Turowo Pomorskie. W Turowie znajduje się kolejny neogotycki pałac z 1896 roku, a obok niego neogotycki kościół pod wezwaniem świętego Józefa, który powstał w 1879 roku. Szlak nie przekracza jednak torów linii 405 prowadzących w kierunku Piły; skręcając w prawo prowadzi w kierunku miejscowości Wilcze Laski mijając niewielkie Spotkanie.
W Wilczych Laskach znajduje się kolejny neogotycki kościół, tym razem pod wezwaniem Wszystkich Świętych wybudowany w 1894 roku. Poza tym, w miejscowości zwiedzić można ruiny neogotyckiego pałacu z drugiej połowy XIX wieku oraz nieczynne lotnisko wojskowe, oddalone o około 1 km od miejscowości. Szlak rowerowy odbija w lewo na wysokości kościoła i prowadzi do Lotynia mijając osamotnioną wieś Kruszka.
Szlak wkracza do województwa wielkopolskiego. Ponownie przekracza się linię kolejową nr 405; dwa kilometry dalej znajduje się miejscowość Lotyń ze szkieletową konstrukcją kościoła pod wezwaniem Wniebowzięcia Najświętszej Maryi Panny z 1794 roku. W otoczeniu znajdują się nagrobki Hertzbergów-Arcemberskich; w Lotyniu urodził się m.in. Ewald Friedrich von Hertzberg. Około 300 metrów dalej, przy rozwidleniu dróg, znajduje się zabytkowy, podworski park. Szlak zmierza w kierunku północno-wschodnim w kierunku miejscowości Drawień, mijając Drzewice i Wojnowo. Opadając do pradoliny Gwdy zapewnia widoki na bory znajdujące się na wschód od trasy.
W Drawieniu znajduje się częściowo zachowane, neogotyckie mauzoleum-kapliczka oraz ryglowy kościół pod wezwaniem Matki Boskiej Różańcowej z 1695 roku. Za Drawieniem trasa zagłębia się w dolinę rzeki Osoka, dopływu Gwdy. Po niecałych trzech kilometrach szlak dociera do Żółtnicy, w której znajduje się kolejny ryglowy kościół, tym razem pod wezwaniem Matki Boskiej Częstochowskiej z 1821 roku. W stojącej nieopodal drewnianej dzwonnicy znajduje się odlany z brązu, gotycki dzwon z 1556 roku. Po opuszczeniu Żółtnicy szlak prowadzi w kierunku zachodnim.
Za mieściną Buczek szlak wkracza w Las Czarnoborski. Urodziwy las z okazałymi bukami prowadzi aż do miejscowości Czarnobór. Przy siedzibie miejscowego nadleśnictwa szlak skręca w lewo, prowadząc wzdłuż brzegu jeziora Leśnego. Nadjeziorną skarpę porastają dwa wiekowe dęby – pomniki przyrody. Opuszczając drogę asfaltową i las pagórkowata trasa prowadzi w kierunku Szczecinka oferując rozległe widoki na miejskie zabudowania i wkracza w granice miasta.
Mija się kolejno trzy trasy kolejowe; wpierw linię nr 210 prowadzącą do Chojnic, następnie linię nr 405 prowadzącą do Miastka, a jak ostatnią linię nr 404 zmierzającą w kierunku Kołobrzegu. W granicach miasta szlak prowadzi wzdłuż ulic Rybackiej i Wodociągowej; nieopodal wieży ciśnień znajdującej się na Wzgórzu Stodoła znajduje się zabytkowy cmentarz, kaplica przedpogrzebowa oraz pomnik żołnierzy napoleońskich. Dalej szlak prowadzi ulicami Szafera, Zieloną oraz Koszalińską, gdzie łączy się z czerwonym szlakiem Jeziora Szczecineckie. Dociera nad jezioro Trzesiecko na wysokości Łabędziej Wyspy i razem z pozostałymi szlakami prowadzi do pętli, która znajduje się przy I Liceum Ogólnokształcącym im. Księżnej Elżbiety w Szczecinku.

</doc>
<doc id="2387935" url="https://pl.wikipedia.org/wiki?curid=2387935" title="Cypria">
Cypria

Cypria (stgr. "Kýpria") – zaginiony epos grecki; szeroko znany w okresie klasycznym (odwoływał się do niego m.in. Herodot), później zaginął. Obecnie znane są tylko jego fragmenty. Jedno z dzieł opisujących wojnę trojańską z wykorzystaniem heksametru daktylicznego.
"Cypria" uznać można za poprzednika "Iliady", gdyż epos obejmuje wydarzenia rozgrywające się bezpośrednio przed eposem Homera, w tym: zadanie postawione przed Parysem, uprowadzenie Heleny, porzucenie Filokteta na Lemnos, lądowanie Achajów na wybrzeżu Azji Mniejszej i pierwsze starcia przed murami Troi.
Epos powstał prawdopodobnie w VII wieku p.n.e., lecz co do takiego datowania istnieje wiele wątpliwości. Kontrowersyjna jest także kwestia autorstwa dzieła. Tradycyjnie przypisuje się je Stasinusowi z Cypru. Focjusz I Wielki autorstwo "Cypriów" przypisywał Hagesiasowi z Salaminy lub nawet samemu Homerowi, który miałby napisać ją z okazji zaślubin swojej córki ze Stasinusem. W 1995 roku w Halikarnasie odnaleziono inskrypcję, wedle której autorstwo przypisano Kypriasowi z Halikarnasu.
Wiele scen z "Cypriów" zostało przedstawionych na greckich wazach.

</doc>
<doc id="2387936" url="https://pl.wikipedia.org/wiki?curid=2387936" title="Stasinus">
Stasinus

Stasinus z Cypru (starogr. ) – półlegendarny grecki poeta, domniemany autor Cyprii, poematu opisującego wydarzenia poprzedzające wojnę trojańską w jedenastu księgach wierszem.
Focjusz I Wielki autorstwo Cyprii przypisywał Hagesiasowi z Salaminy lub nawet samemu Homerowi, który miałby napisać ją z okazji zaślubin swojej córki ze Stasinusem. W 1995 roku w Halikarnasie odnaleziono inskrypcje, wedle której autorstwo przypisano Kypriasowi.

</doc>
<doc id="2387940" url="https://pl.wikipedia.org/wiki?curid=2387940" title="Giustino Maria Russolillo">
Giustino Maria Russolillo



</doc>
<doc id="2387941" url="https://pl.wikipedia.org/wiki?curid=2387941" title="Transport kolejowy na Cyprze">
Transport kolejowy na Cyprze

Transport kolejowy na Cyprze − na Cyprze istniały 3 kolejowe systemy transportowe. Pierwszym z nich był Cyprus Government Railway - system transportu publicznego istniejący w latach 1905-1951. Dwa kolejne systemy były systemami kolei kopalnianej.
Historia.
Cyprus Government Railway.
Pierwszy fragment państwowej linii kolejowej na Cyprze otwarto w 1905. Linia o długości 57,9 km i szerokości toru 760 mm połączyła port w Famaguście z Nikozją. W 1907 linię wydłużono z Nikozji o 37,8 km do Morfu. W 1915 linię ponownie wydłużono o 24,9 km z Morfu do Ewrichu. Linię rozpoczęto likwidować w 1932. W 1951 zlikwidowano ostatni odcinek linii.
Cyprus Mines Corporation (CMC).
Powołana w 1916 spółka CMC w następnych latach otworzyła kopalnię w okolicy Skuriotisa. Początkowo kopalnię obsługiwały koleje państwowe, lecz później również CMC wybudowało swoją kolej. Szerokość toru wynosiła 760 mm. Kopalnia i kolej zostały zlikwidowane w 1974 po wkroczeniu wojsk tureckich.
Do dzisiaj zachowało się kilka lokomotyw, z czego większość jest w złym stanie.
Plany na przyszłość.
W 2011 minister komunikacji ogłosił, że są prowadzone prace projektowe nad budową linii dużych prędkości oraz budowy tramwajów w Nikozji.

</doc>
<doc id="2387944" url="https://pl.wikipedia.org/wiki?curid=2387944" title="Gneisenau (1908)">
Gneisenau (1908)



</doc>
<doc id="2387946" url="https://pl.wikipedia.org/wiki?curid=2387946" title="Mariam Thresia Chiramel Mankidiyan">
Mariam Thresia Chiramel Mankidiyan



</doc>
<doc id="2387948" url="https://pl.wikipedia.org/wiki?curid=2387948" title="Gneisenau (1880)">
Gneisenau (1880)



</doc>
<doc id="2387949" url="https://pl.wikipedia.org/wiki?curid=2387949" title="Assad Sabra">
Assad Sabra

Assad Hassan Sabra (ur. 15 października 1976 r. w Bejrucie) – libański terrorysta, związany z Hezbollahem. Trybunał Specjalny dla Libanu wydał w 2011 r. nakaz aresztowania go wraz z Mustafą Badr ad-Dinem, Salimem Ajjaszem i Husejnem Oneissim, w związku z oskarżeniem o współudział w zamachu na byłego premiera Libanu, Rafika Haririego.

</doc>
<doc id="2387952" url="https://pl.wikipedia.org/wiki?curid=2387952" title="William Joseph Chaminade">
William Joseph Chaminade



</doc>
<doc id="2387954" url="https://pl.wikipedia.org/wiki?curid=2387954" title="Tommaso Reggio">
Tommaso Reggio



</doc>
<doc id="2387956" url="https://pl.wikipedia.org/wiki?curid=2387956" title="Ivana Spagna">
Ivana Spagna



</doc>
<doc id="2387958" url="https://pl.wikipedia.org/wiki?curid=2387958" title="Zeferino Agostini">
Zeferino Agostini



</doc>
<doc id="2387959" url="https://pl.wikipedia.org/wiki?curid=2387959" title="Calcutta (Taxi, Taxi, Taxi)">
Calcutta (Taxi, Taxi, Taxi)

Calcutta (Taxi, Taxi, Taxi) – debiutancki singel szwedzkiego muzyka Dr. Bombaya wydany w 1997 i 1998 roku.
Singel umieszczono na albumie "Rice &amp; Curry".
W 2007 roku Basshunter szwedzki wykonawca eurodance wykonał remiks utworu, został on umieszczony jako „Calcutta 2008” (Basshunter Remix) na albumie "The Hits" Dr. Bombaya, który został wydany przez Warner Music w 2007 roku.

</doc>
<doc id="2387961" url="https://pl.wikipedia.org/wiki?curid=2387961" title="Maria Rosa Molas">
Maria Rosa Molas



</doc>
<doc id="2387963" url="https://pl.wikipedia.org/wiki?curid=2387963" title="Port Campbell National Park">
Port Campbell National Park

Park Narodowy Port Campbell (Port Campbell National Park) - park narodowy położony w Australii, w stanie Wiktoria. Zajmuje pas nadbrzeżnego płaskowyżu, opadającego wysokim, ponad 100 - metrowym klifem ku spienionym przez przybój wodom Oceanu Indyjskiego. Silne falowanie zmienia krajobraz, tworząc malownicze formy skalne w postaci iglic, kopuł, łuków, grot i kipiących zatoczek (m.in. słynny Most Londyński zawalił się w styczniu 1990 roku, Nozdrze Wieloryba, Dwunastu Apostołów – po obsunięciu się jednej ze skał w 2005 roku pozostała już tylko ósemka Apostołów). Roślinność tworzą formacje trawiaste i zarośla eukaliptusowe. W faunie dominuje ptactwo morskie, na otwartym morzu obserwować można wieloryby.

</doc>
<doc id="2387985" url="https://pl.wikipedia.org/wiki?curid=2387985" title="Carnarvon National Park">
Carnarvon National Park

Park Narodowy Carnarvon, Carnarvon National Park - park narodowy położony w Australii, w stanie Queensland. Obejmuje 32 – kilometrowy wąwóz – przełom rzeki Carnarvon na wschodnich stokach Wielkich Gór Wododziałowych z pionowymi skałami piaskowca osiągającymi wysokości 180 metrów i wiele mniejszych odgałęzień wąwozu. Występują tu liczne jaskinie, m.in. ze sztuką aborygeńską. W roślinności dominują widne lasy eukaliptusowe, z palmami, drzewiastymi paprociami, a w miejscach zacienionych storczykami. Wśród zwierząt żyją tu m.in.: dziobaki, kuzu, koala, niełazy i liczne gatunki kangurów.

</doc>
<doc id="2387988" url="https://pl.wikipedia.org/wiki?curid=2387988" title="Marie Heim-Vögtlin">
Marie Heim-Vögtlin

Marie Heim-Vögtlin (ur. 7 października 1845 w Bözen, zm. 7 listopada 1916 w Zurychu) – pierwsza szwajcarska lekarka. Była pierwszą kobietą-lekarką w Szwajcarii, pierwszą kobietą która ukończyła studia medyczne na Uniwersytecie w Zurychu (1874), a w dodatku założyła pierwszy w tym kraju szpital dla kobiet (ginekologiczno-położniczy). Wydała "Die Pflege des Kindes im ersten Lebensjahr" (1898). Sypmatyzowała z ruchem emancypantek.

</doc>
<doc id="2388007" url="https://pl.wikipedia.org/wiki?curid=2388007" title="Abraham Faure">
Abraham Faure

Abraham Faure (ur. 1795, zm. 1875) – południowoafrykański dziennikarz, działacz społeczny, nauczyciel i teolog, duchowny protestancki.
Kształcił się początkowo w Stellenbosch i Kapsztadzie, następnie wyjechał do Europy. Pobierał nauki w seminarium duchownym w Wielkiej Brytanii, uzupełniał też wiedzę teologiczną podczas pobytu w Holandii. W latach 1818–1822 był pastorem w Graaff-Reinet. Założył wówczas szkołę misyjną, współtworzył także jedną ze stacji misyjnych dla Buszmenów (1823). Rok później doprowadził do zwołania pierwszego synodu Kościoła Reformowanego. Dzięki jego staraniom w 1859 powstało w Stellenbosch pierwsze seminarium duchowne w Południowej Afryce.
Zajmował się również dziennikarstwem. Wspólnie z Thomasem Pringle założył (1824) anglojęzyczne "Czasopismo Południowoafrykańskie" oraz niderlandojęzyczne "Południowoafrykańskie Czasopismo Niderlandzkie". Utworzył i zamieszczał swoje artykuły również w pismach "Miodna Pszczoła. Miesięcznik dla Pobożnych Czytelników" (1838-1844, 1845-1846) oraz "Reformowany Goniec Kościelny" (1849).
Utworzył krótko działający Instytut Riebeecka (1826) oraz Zuid Afrikaansche Athenaeum (1829, późniejszy Uniwersytet Kapsztadzki). Wspierał biblioteki i organizacje dystrybuujące książki (np. Południowoafrykańskie Stowarzyszenie Książki Chrześcijańskiej).
Pozostawił zbiory kazań, rozprawy o tematyce teologicznej oraz "Opisanie żywotów", zawierające m.in. biogram Helperusa R. van Liera.

</doc>
<doc id="2388025" url="https://pl.wikipedia.org/wiki?curid=2388025" title="Ogród Letni">
Ogród Letni



</doc>
<doc id="2388053" url="https://pl.wikipedia.org/wiki?curid=2388053" title="Jan Daniec">
Jan Daniec

Jan Daniec (ur. 26 czerwca 1968 w Kłodzku, zm. 24 grudnia 2007 w USA) – polski piłkarz występujący na pozycji pomocnika.
Karierę rozpoczął w Lądku-Zdroju, gdzie grał w KS Trojan. Następnie przeszedł do Energetyka Gryfino a później do Pogoni Szczecin, gdzie grał w latach 1988–1993. Grał w niemieckich klubach. W polskiej ekstraklasie rozegrał 14 meczów i strzelił 3 gole. W Pogoni Szczecin zagrał 76 meczów i strzelił 10 goli. Zmarł po ciężkiej chorobie. 5 listopada 2008 roku został pochowany na Cmentarzu Centralnym w Szczecinie.

</doc>
<doc id="2388054" url="https://pl.wikipedia.org/wiki?curid=2388054" title="Porozumienie Rozgłośni Akademickich">
Porozumienie Rozgłośni Akademickich



</doc>
<doc id="2388075" url="https://pl.wikipedia.org/wiki?curid=2388075" title="Szpiegu, do dzieła">
Szpiegu, do dzieła

Szpiegu, do dzieła () – brytyjska komedia filmowa z 1964 roku w reżyserii Geralda Thomasa i ze scenariuszem Talbota Rothwella i Sida Colina. Jest dziewiątym filmem z cyklu "Cała naprzód" i zarazem ostatnim zrealizowanym na czarno-białej taśmie. Stanowi parodię kina szpiegowskiego.
Fabuła.
Groźna organizacja terrorystyczna wykrada ściśle tajną formułę chemiczną, której niewłaściwe użycie może mieć katastrofalne skutki. Sprawą postanawia zająć się brytyjski wywiad, jednak ze względu na niedobory kadrowe dowódca tej elitarnej jednostki jest zmuszony postawić na czele akcji agenta Simpkinsa, przemądrzałego fajtłapę, zajmującego się dotąd głównie pracą biurową. Ma mu towarzyszyć trójka początkujących agentów, dopiero co przyjętych do służby.
Obsada.
i inni
Produkcja.
Pomijając przebitki z ujęciami miast, bez udziału aktorów, film został zrealizowany w całości na terenie Pinewood Studios pod Londynem. Ośrodek ten był stałym miejscem kręcenia filmów z cyklu "Cała naprzód", ale także (co w tym przypadku nie bez znaczenia) filmów o Jamesie Bondzie. Okres zdjęciowy trwał od 8 lutego do 13 marca 1964 roku.

</doc>
<doc id="2388084" url="https://pl.wikipedia.org/wiki?curid=2388084" title="Iosif Apanasienko">
Iosif Apanasienko

Iosif Rodionowicz Apanasienko (; ur. we wsi Mitrofanowskoje (obecnie Apanasienkowskoje), w powiecie nowogrigorjewskim, w guberni stawropolskiej, zm. 5 sierpnia 1943 w Biełgorodzie) – generał armii Sił Zbrojnych ZSRR.
Życiorys.
Pochodził z rodziny ubogiego chłopa. W młodości pracował jako pastuch. W 1911 został powołany do rosyjskiej armii. Szkolenie odbywał w Chasawjurcie w Dagestanie. Uczestniczył w I wojnie światowej. Za zasługi został mianowany chorążym, a pod koniec wojny mianowany dowódcą kompanii karabinów maszynowych.
Pod koniec 1917 został przedstawicielem rady i komitetu wojskowo-robotniczego swojej rodzinnej wsi. W 1918 wstąpił do Armii Czerwonej i brał udział w wojnie domowej w Rosji, a następnie na froncie ukraińskim w wojnie polsko-sowieckiej jako dowódca 6 Dywizji 1 Armii Konnej Budionnego. Podczas tej wojny wykazywał się okrucieństwem popełniając zbrodnie wojenne wobec polskich jeńców i pielęgniarek, czemu poświęcił dużo miejsca w swojej książce "Armia Konna" jej były żołnierz Isaak Babel. Dowodził m.in. w czasie bitwy pod Zadwórzem.
W 1923 ukończył wyższe kursy akademickie Armii Czerwonej, a w 1932 Akademię Wojskową im. M. Frunzego, po czym został dowódcą 4 Korpusu Kawalerii. W latach 1935–1938 wchodził w skład dowództwa Białoruskiego Okręgu Wojskowego. 8 lutego 1938 roku został mianowany komandarmem II rangi. W latach 1938–1940 był dowódcą Środkowoazjatyckiego (później: Turkiestańskiego) Okręgu Wojskowego. 4 czerwca 1940 roku został mianowany generałem pułkownikiem. W styczniu 1941 roku został dowódcą Frontu Dalekowschodniego. 22 lutego tego roku został awansowany na generała armii. W czerwcu 1943 został zastępcą dowódcy Frontu Woroneskiego. Podczas walk pod Biełgorodem 5 sierpnia 1943 został śmiertelnie ranny w nalocie niemieckich samolotów i tego samego dnia zmarł.
Odznaczony Orderem Lenina, sześciokrotnie Orderem Czerwonego Sztandaru i Medalem „XX lat Robotniczo-Chłopskiej Armii Czerwonej”.

</doc>
<doc id="2388090" url="https://pl.wikipedia.org/wiki?curid=2388090" title="Narodowy Program Ochrony Zdrowia Psychicznego">
Narodowy Program Ochrony Zdrowia Psychicznego

Narodowy Program Ochrony Zdrowia Psychicznego (skrót: NPOZP) – program reform polskiego systemu wsparcia i leczenia osób z zaburzeniami psychicznymi, zaplanowany do realizacji w latach 2011-2015. Obejmuje zadania medyczne, naukowe, społeczne, promocyjne i organizacyjne. 
Podstawy prawne.
NPOZP wynika z zapisu art. 2 ust. 6 Ustawy o ochronie zdrowia psychicznego z 1994 r. Dokumentem wprowadzającym NPOZP jest rozporządzenie Rady Ministrów z grudnia 2010. W realizacji zadań, każde województwo i powiat opracowują własne programy ochrony zdrowia psychicznego.
Priorytety programu.
W NPOZP uznano za priorytetowe działania w następujących obszarach: profilaktyce zaburzeń psychicznych, zaburzeniach depresyjnych, samobójstwach, zaburzeniach geriatrycznych, zaburzeniach spowodowanych używaniem alkoholu, działań w odniesieniu do przewlekłych, nawracających zaburzeń psychotycznych i afektywnych.
Realizacja programu.
Rozporządzenie z grudnia 2010 określa ogólne cele i wskazuje zalecane nakłady na realizację NPOZP (bez budżetowego ich zabezpieczenia). Od roku 2011 tworzone są regionalne struktury programu, w tym najważniejsze dla realizacji NPOZP - wojewódzkie rady zdrowia psychicznego. 

</doc>
<doc id="2388091" url="https://pl.wikipedia.org/wiki?curid=2388091" title="Zeng Chunlei">
Zeng Chunlei

Zeng Chunlei (; ur. 3 listopada 1989 w Pekinie) – chińska siatkarka, grająca na pozycji atakującej. Od sezonu 2017/2018 występuje w drużynie Beijing BAW.
Sukcesy klubowe.
Klubowe Mistrzostwa Świata:
Mistrzostwo Chin: 
Sukcesy reprezentacyjne.
Puchar Azji:
Grand Prix:
Mistrzostwa Świata:
Mistrzostwa Azji:
Puchar Świata:
Puchar Wielkich Mistrzyń:
Liga Narodów:
Igrzyska Azjatyckie:

</doc>
<doc id="2388096" url="https://pl.wikipedia.org/wiki?curid=2388096" title="Wang Na (siatkarka)">
Wang Na (siatkarka)

Wang Na (; ur. 25 lutego 1990 w Chinach) – chińska siatkarka grająca jako rozgrywająca. 
Obecnie występuje w drużynie Zhejiang.

</doc>
<doc id="2388104" url="https://pl.wikipedia.org/wiki?curid=2388104" title="Francia Jackson">
Francia Jackson

Francia Jackson (ur. 8 listopada 1975 w Santo Domingo na Dominikanie) – siatkarka grająca jako rozgrywająca. 
Obecnie występuje w drużynie Mirador.

</doc>
<doc id="2388105" url="https://pl.wikipedia.org/wiki?curid=2388105" title="Morderstwa na Whitechapel">
Morderstwa na Whitechapel

Morderstwa na Whitechapel – tym terminem określono jedenaście zabójstw kobiet, do których doszło między 3 kwietnia 1888 a 13 lutego 1891 w Whitechapel, ubogiej dzielnicy londyńskiego East Endu. Zdarzenia zostały powiązane z działalnością tajemniczego seryjnego mordercy, znanego pod pseudonimem Kuby Rozpruwacza.
Większość lub wszystkie ofiary – Emma Elizabeth Smith, Martha Tabram, Mary Ann Nichols, Annie Chapman, Elizabeth Stride, Catherine Eddowes, Mary Jane Kelly, Rose Mylett, Alice McKenzie, Frances Coles i jedna nierozpoznana kobieta – były prostytutkami. Smith przeszła napaść na tle seksualnym i została obrabowana przez gang, Tabram trzydzieści dziewięć razy pchnięto nożem, Nichols, Chapman, Stride, Eddowes, Kelly, McKenzie i Coles zginęły przez poderżnięcie gardła. Oprócz tego Nichols, Champan, Eddowes i Kelly rozpruto brzuchy, a Stride i Eddowes zginęły tej samej nocy. Mylett uduszono, a przyczyny śmierci nierozpoznanej kobiety są nieznane, jednakże po śmierci jej ciało zostało rozczłonkowane.
Mimo starań policji oraz wielu prywatnych osób, w tym tych skupionych w Komitecie Czujności Dzielnicy Whitechapel, sprawca nie został schwytany. Brutalne morderstwa zwróciły uwagę na złe warunki życia w Whitechapel i doprowadziły do ich znacznej poprawy. Aura tajemnicy je otaczająca do dzisiaj fascynuje wielu ludzi.
Tło.
Pod koniec epoki wiktoriańskiej londyńska dzielnica Whitechapel cieszyła się bardzo złą sławą. Obszar wokół ulicy Flower and Dean uchodził za „prawdopodobnie najobrzydliwszą i najbardziej niebezpieczną ulicę całej metropolii”. Ulica Dorset była określana jako „najgorsza w Londynie”. Funkcjonariusz policji, Robert Anderson, polecił zwiedzenie dzielnicy Whitechapel „zainteresowanym niebezpiecznymi grupami” jako miejsce, gdzie szaleje przestępczość. Charakteryzowała ją skrajna bieda mieszkańców, duża liczba bezdomnych, powszechny alkoholizm, prostytucja na dużą skalę oraz wysoki odsetek przestępczości. Władza, starając się zmniejszyć liczbę bezdomnych, lokowała ich masowo w niewielkich, tanich kwaterach. Szacuje się, że w jednym małym pokoju mieszkało średnio osiem-dziewięć osób. Zidentyfikowane ofiary morderstw na Whitechapel zamieszkiwały w centrum Spitalfields, z czego trzy przy ulicy George, dwie przy Dorset, kolejne dwie przy Flower and Dean, a jedna przy Thrawl.
XIX-wieczna policja w śledztwie mogła polegać jedynie na zeznaniach świadków, złapaniu sprawcy na gorącym uczynku lub mocnych dowodach rzeczowych łączących go ze zbrodniami. Nie znano wtedy bardziej specjalistycznych technik kryminalistycznych jak np. daktyloskopia.
W śledztwie zostało uwzględnionych jedenaście pojedynczych zabójstw popełnionych w latach 1888–1889, w aktach przyjęto dla nich nazwę „morderstw na Whitechapel”. Spora cześć materiału dowodowego nie dotrwała do dzisiaj, została bowiem zniszczona bądź skradziona.
Ofiary morderstw. Postęp śledztwa.
Emma Elizabeth Smith.
We wtorek, 3 kwietnia 1888, dzień po poniedziałku wielkanocnym, przy skrzyżowaniu ulic Osborn i Brick Lane zaatakowano, a następnie okradziono prostytutkę Emmę Smith. Mimo odniesionych obrażeń przeżyła napaść i pieszo powróciła do pensjonatu na ulicy George 18. Tam poinformowała zastępczą dozorczynię, Mary Russel, że napadło ją dwóch lub trzech mężczyzn, w tym nastolatek. Russel zabrała poszkodowaną do londyńskiego szpitala, gdzie wykazano, że kobiecie wepchnięto do pochwy tępy przedmiot, przebijając otrzewną, co doprowadziło do stanu zapalnego. Z tego powodu Smith zmarła następnego dnia około godziny dziewiątej. Śledztwo w sprawie zabójstwa Smith rozpoczęło się 7 kwietnia 1888. Prowadził je koroner Wynne Edwin Baxter, znany także z udziału w dochodzeniu dotyczącym kolejnych sześciu morderstw. Policji nie udało się nigdy złapać sprawców napadu. Detektyw Walter Dew uznał Smith za pierwszą ofiarę Kuby Rozpruwacza, jednakże badający sprawę policjanci stwierdzili, że to raczej dzieło gangu.
Kobieta nie była w stanie lub nie chciała opisać napastników. Prostytutki często działały pod okiem zorganizowanych grup przestępczych, możliwe więc, że Smith zaatakowali jej właśni sutenerzy w ramach ukarania za nieposłuszeństwo lub celem zastraszenia. Poszkodowana w obawie przed odwetem nie opisała wyglądu napastników, a związek jej śmierci z późniejszymi zabójstwami jest wątpliwy.
Martha Tabram.
Prostytutka Martha Tabram została zamordowana we wtorek 7 sierpnia 1888 roku około 2.30, dzień po wolnym od pracy poniedziałku. Jej zwłoki znaleziono na schodach budynku przy George Yard, na obszarze Whitechapel. Sekcja zwłok wykazała, że kobieta została trzydzieści dziewięć razy pchnięta nożem o krótkim ostrzu. Funkcjonariusze zanegowali związek między zabójstwami Smith i Tabram, łącząc to drugie raczej z późniejszymi morderstwami. Tabram, w przeciwieństwie do większości późniejszych ofiar, została zadźgana i nie miała na ciele żadnych ran ciętych, przez co większość współczesnych badaczy odrzuca związek jej śmierci z innymi morderstwami dokonanymi na Whitechapel, choć nie można go z góry wykluczyć.
Mary Ann Nichols.
W piątek 31 sierpnia 1888 zginęła Mary Ann Nichols. Jej zwłoki odkrył na ulicy Buck’s Row około 3.45 furman Charles Cross. Morderca dwukrotnie poderżnął kobiecie gardło od lewej do prawej strony oraz głęboko rozciął brzuch, dokonał także kilku płytszych cięć. Wszystko wskazywało na to, że rany powłok brzusznych zostały zadane martwej, leżącej na ziemi ofierze. Początkowo śledztwo prowadzili lokalni funkcjonariusze. Nie odnieśli większych sukcesów, ograniczając się do spekulacji, że Nichols podobnie jak Smith padła ofiarą gangu. Wkrótce potem gazeta „Star” opublikowała artykuł, w którym uznano, że za zabójstwa Smith, Tabram i Nichols odpowiada pojedynczy morderca. To sensacyjne twierdzenie podchwyciły później inne czasopisma. Zaniepokojony wieściami o grasującym w Londynie seryjnym mordercy Scotland Yard powierzył dochodzenie trzem funkcjonariuszom: Frederickowi Abberline, Henry’emu Moore i Walterowi Simonowi Andrewsowi. Związany ze sprawą koroner Edwin Baxter uznał, że Nichols została zamordowana po trzeciej w tym samym miejscu, w którym znaleziono jej ciało. Zanegował on związek śmierci Nichols z zabójstwami Tabram oraz Smith, wskazując na fakt, że dwie ostatnie kobiety nie miały podciętego gardła oraz charakterystycznych okaleczeń. Krótko po rozpoczęciu dochodzenia w sprawie zabójstwa Nichols doszło do kolejnego morderstwa, którego ofiarą była Annie Chapman. Baxter zanotował wtedy „podobieństwo obrażeń w obu przypadkach jest znaczne”.
Annie Chapman.
Około szóstej rano w sobotę 8 września 1888 na podwórzu budynku przy ulicy Hanbury 29 odkryto zwłoki prostytutki Annie Chapman. Opuściła ona noclegownię około drugiej w nocy i udała się do pracy. Morderca przeciął jej gardło z lewej do prawej, rozciął brzuch oraz wyjął jelita, zostawiając je leżące na ramieniu ofiary. Sekcja zwłok wykazała, że usunięto jej także macicę. Patolog George Bagster Phillips uznał, że zabójca musiał posiadać sporą wiedzę anatomiczną, gdyż usunął macicę zaledwie jednym cięciem, używając prawdopodobnie noża z ostrzem o długości 15-20 cm. Wiele osób interweniujących w sprawie tajemniczych morderstw na Whitechapel zanegowała jego opinię. Ponieważ autopsji nie wykonano zaraz po odkryciu zwłok na ulicy, pojawiły się sugestie, że narząd usunął i zabrał na pamiątkę któryś z pracowników kostnicy, nie wzbudzając podejrzeń z powodu sporego okaleczenie ciała przez zabójcę.
Dwa dni po morderstwie policja zatrzymała żydowskiego szewca Johna Pizera, znanego jako „Skórzany Fartuch”. Był on podejrzewany o zastraszania prostytutek, jednak po przedstawieniu mocnego alibi został zwolniony. Elizabeth Long zeznała, że ok. 5.30 widziała Chapman rozmawiającą z mężczyzną w pobliżu miejsca, gdzie później odkryto ciało. Kobieta opisała go jako nieco wyższego od Chapman, miał ciemną karnację. Nosił brązową czapkę myśliwską i ciemny płaszcz. Przebywający w tym czasie na podwórku sąsiadującego z miejscem zbrodni numeru 27, stolarz Albert Cadosch, zeznał, że usłyszał dźwięk przypominający głośne uderzenie czegoś ciężkiego w ogrodzenie.
Walter Dew w swoich wspomnieniach notuje, że morderstwo Chapman wywołało powszechną panikę w Londynie. Wściekły tłum zaatakował komisariat policji, twierdząc, że zabójca jest tam przetrzymywany. Parlamentarzysta Samuel Montagu zaproponował wypłacenie 100 funtów osobie, która zidentyfikuje mordercę. Spekulacje, że brutalne zbrodnie były dokonywane w ramach żydowskich mordów rytualnych, doprowadziły do antysemickich demonstracji. Niezadowoleni z przebiegu policyjnego śledztwa obywatele, pod przywództwem George’a Luska, utworzyli wolontariacki Komitet Czujności Dzielnicy Whitechapel, mający na celu zatrzymanie zbrodniarza. Również oni zaoferowali nagrodę dla osoby, która złapie mordercę. Londyńska policja pod naciskiem Ministerstwa Spraw Wewnętrznych odmówiła zaoferowania nagrody dla osoby, która by rozpoznała mordercę, gdyż doprowadziłoby to do wielu fałszywych, opartych na spekulacjach doniesień utrudniających dochodzenie, wynajęła jednak dwóch prywatnych detektywów.
7 września szef Departamentu Dochodzeń Kryminalnych (CID) wyjechał na urlop do Szwajcarii. 2 września urlop wziął również zaangażowany w początkowe śledztwo Thomas Arnold. Utrudniało to dochodzenie i zmusiło Charlesa Warrena do mianowania nadinspektorem Donalda Swansona. 18 września zatrzymano niemieckiego fryzjera Charlesa Ludwiga. W czasie, gdy przebywał w areszcie, doszło do morderstw Elizabeth Stride oraz Catharine Eddowes, co świadczyło, że prawdziwy morderca dalej przebywał na wolności. Z tego powodu, około dwa tygodnie po zatrzymaniu, wypuszczono go na wolność.
„Podwójne wydarzenia”: Elizabeth Stride i Catherine Eddowes.
W niedzielę 30 września 1888 około pierwszej nad ranem w bramie Dutfield’s Yard, przy budynku pod numerem 40 na ulicy Berner, odkryto ciało prostytutki Elizabeth Stride. Leżało w kałuży krwi, cieknącej z przeciętego od lewej do prawej gardła. Jej zwłoki były jeszcze ciepłe, co wskazywało, że zginęła zaledwie kilka minut wcześniej. Poza podciętym gardłem, na jej ciele nie znaleziono żadnych obrażeń, co mogło świadczyć o tym, że morderca został spłoszony, być może przez Louisa Diemschutza, którzy pierwszy zauważył martwą kobietę. Inni negowali związek tego zabójstwa z pozostałymi. Powoływali się na brak ran na ciele oraz fakt, że ciało Stride, jako jedyne, zostało odkryte na południe od Whitechapel Road, a ostrze, którym podcięto jej gardło, wydawało się być krótsze i innego kształtu.
Zwłoki Catherine Eddowes znalazł ok. 1.45 Edward Watkins w południowo-zachodniej części Mitre Square, około dwanaście minut drogi od miejsca, gdzie leżało ciało Stride. Prawdopodobnie zginęła ok. 10 minut wcześniej. Morderca przeciął ostrym spiczastym nożem o długości prawdopodobnie ok. 15 cm gardło ofiary, rozciął brzuch, okaleczył twarz, wyjął jelita i ułożył je między tułowiem a prawym ramieniem, usunął lewą nerkę oraz sporą część macicy. Śledztwo dotyczące tajemniczej śmierci Eddowes rozpoczął koroner Samuel F. Langham 4 października 1888. Patolog Frederick Gordon Brown stwierdził, że morderca „posiadał sporą wiedzę na temat lokalizacji organów” i na podstawie analizy obrażeń stwierdził, że działał on w pojedynkę, a zwłoki okaleczył, klęcząc obok nich z prawej strony. Jego opinię zakwestionował chirurg George William Sequeira, uznający, że morderca nie posiadał szczegółowej znajomości anatomii człowieka i usuwał raczej przypadkowe narządy. Pogląd ten podzielał lekarz wojskowy William Sedgwick Saunders obecny przy sekcjach zwłok licznych ofiar. Z powodu lokalizacji obu morderstw policja zgodnie z propozycjami detektywa Jamesa McWilliama włączyła je do śledztwa.
Około trzeciej w nocy 30 września 1888, policja odnalazła w bramie budynku nr. 108 – 119, na ulicy Goulston, ok. 500 m od miejsca, gdzie zamordowano Eddowes, zakrwawiony fartuch. Na ścianie tej bramy odkryto wykonany kredą napis, który został odczytany jako „Żydzi są ludźmi, którzy nie będą obwiniani o nic” lub „Żydzi nie są ludźmi, którzy nie będą obwiniani o nic”. Około piątej nad ranem na miejsce przybył komisarz Charles Warren. Obawiając się wybuchu antysemickich zamieszek, nakazał zmazać graffiti. Ulica Goulston leżała bezpośrednio na trasie z Mitre Square do ulicy Flower and Dean, gdzie mieszkały Stride i Eddowes.
Koroner Wynne Baxter uznał, że Elizabeth Stride została zaatakowana szybko i niespodziewanie. W jej lewej dłoni znaleziono torebkę z cukierkami odświeżającymi oddech, co świadczy, że nie zdążyła podjąć obrony. Właściciel sklepu spożywczego Matthew Packer zeznał prywatnemu detektywowi, wynajętemu przez Komitet Czujności Dzielnicy Whitechapel, że krótko przed śmiercią Stride w towarzystwie tajemniczego mężczyzny kupowała u niego winogrona. Gdy zamykał sklep, nie zauważył niczego podejrzanego. Patolodzy przeprowadzający sekcję Stride zaprzeczyli, jakoby przed śmiercią ofiara spożywała winogrona. Zeznali, że w jej żołądku znaleźli wyłącznie „ser, ziemniaki oraz mączny proszek (mąka bądź zmielone zboża)”. Mimo to historia Packera została opublikowana w prasie. Inne osoby również twierdziły, że widziały zamordowane kobiety z kimś, kto mógł być zabójcą, choć ich relacje były sprzeczne. Joseph Lawende, krótko przed morderstwem Eddowes, przechodził z dwoma przyjaciółmi przez Mitre Square. Zrelacjonował, że widział ją z wąsatym mężczyzną w wieku ok. trzydziestu lat, niechlujnie ubranym, noszącym na głowie czapkę z daszkiem. Nadinspektor zauważył, że rysopis potencjalnego mordercy podany przez Lawende jest bardzo podobny do wyglądu mężczyzny, z którym, według jednego ze świadków, przebywała Stride w noc jej śmierci. Towarzysze Lawende nie byli w stanie potwierdzić jego świadectwa, a on sam stwierdził, że nie potrafiłby ponownie rozpoznać zabójcy.
Powszechnie krytykowano nieudolność policji i Ministerstwa Spraw Wewnętrznych. Policja i burmistrz miasta zaproponowali nagrodę 500 funtów brytyjskich dla osoby, która dostarczy informacji umożliwiających schwytanie seryjnego mordercy.
Pojawił się pomysł wykorzystania psów w celu tropienia kryminalisty. Zrezygnowano jednak z jego realizacji z powodu dużego prawdopodobieństwa zgubienia przez zwierzęta tropu w pełnych zapachów ulicach oraz braku doświadczenia w tropieniu w środowiskach miejskich. Ponadto właściciele psów obawiali się, że przestępcy, gdy się o tym dowiedzą, postanowią je otruć.
27 września 1888 Centralna Agencja Prasowa otrzymała list określany od jego pierwszych słów jako list „Drogi szefie”. Jego autor podawał się za mordercę z Whitechapel. W jego tekście po raz pierwszy pojawił się pseudonim Kuba Rozpruwacz. 1 października dotarła do agencji karta pocztowa „Zuchwały Kuba”, której nadawca określa zabójstwa Stride i Eddowes „podwójnym wydarzeniem”.
We wtorek 2 października 1888 w budynku, będącym obecnie siedzibą Scotland Yardu, odkryto tułów niezidentyfikowanej kobiety określony jako „Zagadka Whitehall”. Prasa połączyła tę zbrodnię z zabójstwami na Whitechapel, jednak policja nie uwzględniła jej w śledztwie. Jakikolwiek związek między tym zdarzeniem a pozostałymi morderstwami był mało prawdopodobny. Tego samego dnia Scotland Yard odwiedził, zajmujący się parapsychologią, Robert James Lees i zaproponował wykorzystanie swoich paranormalnych zdolności do złapania przestępcy. Policjanci odprawili go, nazywając „głupcem i szaleńcem”.
Przewodniczący Departamentu Śledztw Kryminalnych Anderson powrócił z urlopu 6 października 1888 i przyłączył się do śledztwa. 16 października przewodniczący Komitetu Czujności Dzielnicy Whitechapel – George Lusk – odebrał list rzekomo napisany przez zabójcę. Charakter pisma mocno różnił się od znanego z listu „Drogi szefie” i pocztówki „Zuchwały Kuba”. Dołączono do niego pudełko zawierające pół ludzkiej nerki. Autor listu pisze, że wyciął ją z ciała Eddowes, a drugą jej połowę „usmażył i zjadł”. Opinie co do autentyczności listu i załączonej do niego nerki są podzielone. Do końca października 1888 policja przesłuchała ponad 2000 ludzi, sprawdziła alibi ponad 300, a 80 zatrzymała.
Mary Jane Kelly.
Mary Jane Kelly została zamordowana w swoim jednoosobowym pokoju mieszkalnym, pod adresem Miller’s Court 13, w pobliżu ulicy Dorset, w piątek 9 listopada 1888. Jedna z wcześniejszych ofiar, Annie Chapman, mieszkała na ulicy Dorset, a Eddowes często nocowała tam pod gołym niebem.
Mocno okaleczone ułożone na łóżku zwłoki Kelly odkryto ok. 10.45 rano. Patolog George Bagster Phillips uznał, że przyczyną śmierci kobiety było przecięcie gardła. Morderca rozciął brzuch kobiety, wyciągnął i porozrzucał wokół ciała wszystkie narządy, odciął piersi, okaleczył twarz w sposób uniemożliwiający identyfikację, usunął też mięśnie z ud, odsłaniając częściowo kości. Kelly, jako jedyna z ofiar, została znaleziona praktycznie całkowicie rozebrana, miała na sobie jedynie koszulę. Większość jej ubioru była schludnie złożona na krześle, brakowało jedynie kilku części. Abberline uznał, że zabójca spalił je w kominku, by zapewnić sobie wystarczającą widoczność (pokój był oświetlony tylko jedną świecą). Morderstwo Kelly było najbrutalniejsze, prawdopodobnie dlatego, że przestępca w mieszkaniu mógł dłużej okaleczać zwłoki niż na ulicy bez ryzyka złapania. Nagość i starannie ułożenie ubrań prostytutki, mogło wskazywać, że zabił ją ktoś, kogo znała i wpuściła do domu, uznała za klienta lub do zbrodni doszło, kiedy była pijana bądź spała.
Koroner Roderick Macdonald nadzorował dochodzenie w sprawie śmierci Kelly. Na pogrzeb kobiety 19 listopada przybył ogromny tłum żałobników. Ulice miasta były praktycznie zablokowane z powodu wielkiej liczby osób chcących uczestniczyć w przeniesieniu zwłok z kostnicy w Shoreditch na rzymskokatolicki cmentarz w Leytonstone.
Charles Warren zrezygnował z dalszego udziału w śledztwie 8 listopada, gdy Ministerstwo Spraw Wewnętrznych poinformowało go, że nie może składać publicznych oświadczeń bez jego zgody. Jego miejsce zajął James Monro, który kilka miesięcy wcześniej wycofał się z dochodzenia. 10 listopada 1888 chirurg Thomas Bond napisał list do Roberta Andersona, w którym wynotował zbieżności w morderstwach Nichols, Chapman, Stride, Eddowes i Kelly oraz stwierdził, że „zostały one niewątpliwie popełnione tą samą ręką”. W tym czasie Rada Ministrów Wielkiej Brytanii postanowiła dać całkowitą amnestię ewentualnemu wspólnikowi mordercy, o ile ten by go wydał. Komisarz londyńskiej policji poinformował, że mimo obecności w listopadzie i grudniu 1888 na ulicach Whitechapel 143 policjantów ubranych w cywilne ubrania, zbrodniarz nie został złapany.
Rose Mylett.
W czwartek 20 grudnia 1888 patrol policyjny odnalazł zwłoki Rose Mylett (znanej też jako Catherine Millett i Lizzie Davis) na obszarze Clarke’s Yard, na ulicy Poplar High. Mylett mieszkała w noclegowni pod adresem George Street 18, podobnie jak Emma Smith. Przyczyną śmierci Mylett jednoznacznie było uduszenie, nie ma jednak pewności czy doszło do samobójstwa czy raczej morderstwa. Czterej lekarze badający jej zwłoki uznali, że padła ona ofiarą zabójstwa. Robert Anderson stwierdził, że przypadkowo powiesiła się na kołnierzyku swojej sukni w stanie zamroczenia alkoholowego. Na jego prośbę oględzin ciała dokonał Thomas Bond. Wyniki potwierdziły przypuszczenia Andersona. Również Monro doszedł do wniosku, że to śmierć z przyczyn naturalnych bądź samobójstwo, o czym świadczy brak śladów walki na ciele kobiety. Baxter powiedział, że „nic nie świadczy, iż zgon był spowodowany przemocą”. Mimo wszystko rada przysięgłych wydała następujący werdykt: „zabójstwo z premedytacją popełnione przez nieznanego sprawcę lub sprawców”, a policja uwzględniła śmierć Mylett w śledztwie.
Alice McKenzie.
Alice McKenzie była prawdopodobnie prostytutką i została zamordowana ok. 12.40 w środę 17 lipca 1889 w Castle Alley na obszarze Whitechapel. Przyczyną zgonu było przecięcie gardła z lewej do prawej. Ponadto na jej brzuchu znaleziono rany. Były one płytsze niż te znalezione u Nichols, Chapman, Eddowes i Kelly, a do ich zadawania użyto noża o krótszym ostrzu. Komisarz Monro oraz Bond uznali śmierć McKenzie za dzieło Kuby Rozpruwacza, jednak Phillips, Anderson i Abberline nie zgodzili się z tą opinią. Również późniejsi badacze wyrażali różne poglądy: zdaniem jednych McKenzie padła ofiarą Rozpruwacza, drudzy twierdzili, że tej zbrodni dokonał inny morderca, naśladujący jego "modus operandi" w celu odsunięcia od siebie zarzutów. Baxter uznał za prawdopodobne obie możliwości.
Morderstwo z Pinchin Street.
We wtorek 10 września 1889 około 5.15 na Pinchin Street w Whitechapel odkryto tułów kobiety. Mimo starań funkcjonariuszy, policji nie udało się odnaleźć pozostałych części jej ciała, zidentyfikować ją lub ustalić tożsamość mordercy. Nadinspektor Swanson i komisarz Monro po oględzinach zwłok wykluczyli możliwość, jakoby przyczyną śmierci był krwotok lub poderżnięcie gardła, jednakże wykonujący sekcję zwłok ofiary patolodzy stwierdzili ogólne niedokrwienia tkanek, sugerujące, że do zgonu przyczyniła się duża utrata krwi. W prasie pojawiły się spekulacje, że odnalezione ciało należało do zaginionej Lydii Hart, jednak wkrótce potem odnaleziono ją w zakładzie psychiatrycznym, gdzie znalazła się po „napadzie szaleństwa”. Błędna okazała się również próba identyfikacji zamordowanej kobiety jako Emily Barker, gdyż Barker była młodsza niż ofiara zbrodni, której wiek szacuje się na 30-40 lat i niższa.
Swanson wykluczył związek morderstwa z Pinchin Street z działalnością Kuby Rozpruwacza. Zauważył także jego podobieństwo do zabójstw dokonanych w Rainham oraz Chelseae i „zagadki Whitehall”. Z wyciągniętymi przez Swansona wnioskami zgodził się Monro. Sugeruje się, że cztery wymienione morderstwa popełnił pojedynczy seryjny morderca, któremu nadano pseudonim „Torsowego Zabójcy”. Mógł on być tą samą osobą co Kuba Rozpruwacz lub innym, działającym w tym samym czasie i na tym samym obszarze co on, przestępcą. Znawcy Kuby Rozpruwacza, tacy jak Stewart Evans, Keith Skinner, Martin Fido, i Donald Rumbelow, wykluczają jakikolwiek związek między tymi dwoma mordercami na podstawie sporych różnic w "modus operandi".
Monro został odwołany z funkcji komisarza 21 czerwca 1890, po tym, jak pokłócił się z Ministerstwem Spraw Wewnętrznych o renty byłych policjantów. Jego miejsce zajął Edward Bradford.
Frances Coles.
Do ostatniego z uwzględnionych w śledztwie morderstw doszło w piątek 13 lutego 1891, kiedy to zamordowano prostytutkę Frances Coles przy łuku kolejowym. Jej zwłoki zostały odkryte przez Ernesta Thompsona ok. 2.15 w Swallow Garden – drodze prowadzącej z ulicy Chamber na ulicę Royal Mint w Whitechapel. Obrażenia z tyłu głowy Coles sugerowały, że została mocno uderzona o ziemię. Gardło kobiety zostało przecięte co najmniej dwukrotnie: z lewej do prawej i odwrotnie. Poza tym na jej ciele nie znaleziono żadnych obrażeń. Policja zatrzymała pod zarzutem morderstwa Jamesa Sadlera, widzianego z Coles na krótko przed jej śmiercią. Śledztwo w tej sprawie prowadzili Donald Swanson i Henry Moore. Prawdopodobnie podejrzewali, że Sadler jest Kubą Rozpruwaczem, o czym świadczył fakt, że dokładnie sprawdzali jego alibi podczas poszczególnych mordów dokonanych na Whitechapel. Z powodu braku dowodów mężczyzna został wypuszczony na wolność 3 maja 1892.
Spuścizna.
Abberline udał się na emeryturę w 1892. W tym samym roku urząd utracił Matthews. Arnold udał się na emeryturę w 1893, a Anderson i Swanson po 1900. Ostatnie akta w policyjnych dokumentach dotyczących morderstw na Whitechapel pochodzą z 1926. Zabójstwa pozostały niewyjaśnione, nie udało się też schwytać sprawcy bądź sprawców. Sensacyjne reportaże prasowe oraz otaczająca zbrodnie tajemnica doprowadziły do ogromnej popularności Kuby Rozpruwacza, któremu przypisywano większość lub nawet wszystkie morderstwa. Jego postać pojawiła się w setkach książek, filmów, gier komputerowych, komiksów itd.
Przez długi czas społeczeństwo ignorowało fatalne warunki życia w East Endzie. Dopiero dokonane tam zabójstwa zwróciły uwagę bogatszych klas społecznych na problemy dzielnicy. Opinia publiczna zażądała przeprowadzenia reform, protestując przeciwko biedzie i panującemu w East Endzie przeludnieniu. George Bernard Shaw w liście do gazety „The Star” ironicznie stwierdził:
W uchwalonych przez parlament w 1890 ustawach, dotyczących warunków mieszkalnych klasy robotniczej oraz publicznej służby zdrowia, ustanowiono minimalne standardy mieszkaniowe w celu zmniejszenia przeludnienia w najuboższych częściach miasta. Dwie dekady po tajemniczych mordach na Whitechapel wyburzono najnędzniejsze i najgorsze części tej dzielnicy.

</doc>
<doc id="2388107" url="https://pl.wikipedia.org/wiki?curid=2388107" title="Albumy numer jeden w roku 1980 (USA)">
Albumy numer jeden w roku 1980 (USA)

Lista najlepiej sprzedających się albumów w Stanach Zjednoczonych w 1980 tworzona przez magazyn Billboard na podstawie Billboard 200.

</doc>
<doc id="2388115" url="https://pl.wikipedia.org/wiki?curid=2388115" title="Yonkaira Peña">
Yonkaira Peña

Yonkaira Peña (ur. 10 maja 1993 w Santo Domingo) – dominikańska siatkarka, reprezentantka kraju, grająca na pozycji przyjmującej. 
Sukcesy klubowe.
Liga peruwiańska:
Liga japońska:
Puchar Challenge:
Superpuchar Polski:
Puchar Polski:
Liga polska:
Klubowe Mistrzostwa Ameryki Południowej:
Liga brazylijska:
Puchar Brazylii:
Sukcesy reprezentacyjne.
Volley Masters Montreux:
Puchar Panamerykański:
Igrzyska Panamerykańskie:
Mistrzostwa Świata U-23:
Mistrzostwa Ameryki Północnej, Środkowej i Karaibów:

</doc>
<doc id="2388118" url="https://pl.wikipedia.org/wiki?curid=2388118" title="Albumy numer jeden w roku 1981 (USA)">
Albumy numer jeden w roku 1981 (USA)

Lista najlepiej sprzedających się albumów w Stanach Zjednoczonych w 1981 tworzona przez magazyn Billboard na podstawie Billboard 200.

</doc>
<doc id="2388120" url="https://pl.wikipedia.org/wiki?curid=2388120" title="Brayelin Martínez">
Brayelin Martínez

Brayelin Elizabeth Martínez (ur. 11 września 1996 w Santo Domingo) – dominikańska siatkarka grająca na pozycji atakującej i przyjmującej. 
Jej młodszą siostrą jest Jineiry Martínez, która również jest siatkarką.
Sukcesy klubowe.
Puchar CEV:
Puchar Challenge:
Superpuchar Brazylii:
Klubowe Mistrzostwa Ameryki Południowej:
Liga brazylijska:
Sukcesy reprezentacyjne.
Mistrzostwa Ameryki Północnej, Środkowej i Karaibów Kadetek:
Mistrzostwa Ameryki Północnej, Środkowej i Karaibów Juniorek:
Puchar Panamerykański:
Mistrzostwa Świata U-23:
Mistrzostwa Ameryki Północnej, Środkowej i Karaibów:
Puchar Panamerykański U-23:
Igrzyska Panamerykańskie:
Mistrzostwa Świata Juniorek:

</doc>
<doc id="2388155" url="https://pl.wikipedia.org/wiki?curid=2388155" title="Ctirad Mašín">
Ctirad Mašín

Ctirad Mašín (ur. 11 lipca 1930, zm. 13 sierpnia 2011; też "Radek Mašín", w USA "Ray Masin") - czeski bojownik antykomunistyczny, jeden z braci Mašínów, współzałożycieli tzw. oddziału braci Mašínów walczącego z komunistami w Czechosłowacji w okresie powojennym.
28 stycznia 2008 czeski premier Mirek Topolánek odznaczył go prywatnie przyznanym tzw. „Medalem Premiera” (prywatnym odznaczeniem przyznanym przez premiera, niebędącym odznaczeniem państwowym).

</doc>
<doc id="2388157" url="https://pl.wikipedia.org/wiki?curid=2388157" title="Ctirad Maszin">
Ctirad Maszin



</doc>
<doc id="2388185" url="https://pl.wikipedia.org/wiki?curid=2388185" title="Izba Przemysłowo-Handlowa Polska-Izrael">
Izba Przemysłowo-Handlowa Polska-Izrael

Izba Przemysłowo–Handlowa Polska–Izrael (פולין ישראל לשכת מסחר והתעשייה, "Poland–Israel Chamber of Commerce and Industry") wspomaga promocję stosunków gospodarczych, handlowych i kulturalnych pomiędzy Polską i Izraelem.
Historia.
W latach międzywojennych, od 1926, funkcjonowała Polsko-Palestyńska Izba Handlowo-Przemysłowa ("Poland-Palestine Chamber of Commerce &amp; Industry"), z siedzibą przy ul. Nalewki 2a i ul. Długiej 50 (1930), ul. Królewskiej 18 (1932), następnie przy ul. Fredry 10 (1934-1939). Skupiała 385 członków, utrzymywała oddział w Łodzi, i wydawała czasopismo „Palestyna i Bliski Wschód”.
Propolski samorząd gospodarczy w Izraelu.
W 1926 powołano Palestyńsko-Polską Izbę Handlową i Przemysłową ("Palestinian-Polish Chamber of Commerce and Industry"), która miała siedzibę w Tel Awiwie przy "Boulevard Rothschild" 72 (1930), "Mantefiori" 25 (1934), "Javneh St." 9 (1936), oraz ponownie przy "Boulevard Rothschild" 60 (1938). Skupiała 82 członków.
Współcześnie powołano w 1988 Izbę Handlową Izrael-Polska (לשכת המסחר ישראל-פולין, "Israel-Poland Chamber of Commerce"), która obecnie ma siedzibę w Tel-Awiwie przy "Hahashmonaim St." 84.
Siedziba.
Obecnie siedziba izby mieści się w gmachu Krajowej Izby Gospodarczej przy ul. Trębackiej 4 (2004-2015), wcześniej przy ul. Chałubińskiego 9.

</doc>
<doc id="2388471" url="https://pl.wikipedia.org/wiki?curid=2388471" title="Estadio Morelos">
Estadio Morelos

Estadio Morelos – stadion piłkarski w Morelii, w Meksyku. Nosi imię José Maríi Morelosa. Może pomieścić 38 869 widzów. Swoje spotkania rozgrywa na nim drużyna Monarcas Morelia. Obiekt został otwarty 9 kwietnia 1989 roku, zastępując Estadio Venustiano Carranza, na którym do tej pory grał Monarcas. Stadion był jedną z aren piłkarskich Mistrzostw Świata U-17 2011. Rozegrano na nim sześć spotkań fazy grupowej, jeden mecz 1/8 finału oraz jeden ćwierćfinał turnieju.

</doc>
<doc id="2388487" url="https://pl.wikipedia.org/wiki?curid=2388487" title="Ulica Kubusia Puchatka w Warszawie">
Ulica Kubusia Puchatka w Warszawie

Ulica Kubusia Puchatka – ulica w śródmieściu Warszawy, biegnąca od ulicy Świętokrzyskiej do ulicy Wareckiej.
Opis.
Została wytyczona w pierwszej połowie lat 50. XX wieku na miejscu ruin oficyn budynków zachodniej pierzei Nowego Światu.
Ulica o długości 149 m i szerokości w liniach zabudowy 23 m miała stanowić ciąg pieszy odciążający Nowy Świat. Została zabudowana 4-kondygnacyjnymi budynkami mieszkalnymi z usługami na parterach. Zabudowa została podzielona na segmenty podzielone arkadowymi łącznikami. Dwa rzędy lip przywiezionych ze Szczecina zostały zasadzone w roku 1954. Projekt zabudowy jest dziełem architekta Zygmunta Stępińskiego i zespołu studentów Wydziału Architektury Politechniki Warszawskiej. Nazwa ulicy została wybrana w roku 1954 w konkursie rozpisanym wśród czytelników „Expressu Wieczornego”.
Perspektywę ulicy zamyka wieżyczka wbudowana w budynek mieszkalny wzniesiony za skrzyżowaniem z ulicą Warecką w pobliżu ulicy Wojciecha Górskiego.
Administracyjnie wszystkie budynki ulicy są przypisane do numeracji ulicy Wareckiej.
W pobliżu północnego krańca ulicy przy skrzyżowaniu z ul. Świętokrzyską znajduje się stacja metra linii M2 Nowy Świat-Uniwersytet.

</doc>
<doc id="2388511" url="https://pl.wikipedia.org/wiki?curid=2388511" title="Antoni Terlecki">
Antoni Terlecki

Antoni Terlecki herbu Sas (ur. 1624, zm. 28 grudnia 1669) – duchowny greckokatolicki.
Życiorys.
Urodzony na Chełmszczyźnie, w rodzinie Aleksandra i Anny Terleckich. W latach 1644-1653 studiował w Rzymie w Kolegium św. Atanazego. Podczas studiów przyjął święcenia kapłańskie 2 lutego 1653. Po powrocie do Polski wstąpił do zakonu bazylianów. Archimandryta dermański w 1665 roku, archimandryta klasztoru bazylianów Św. Spasa w Dubnie w 1666 roku, biskup diecezjalny przemyski od 1664 (od 4 maja 1662 koadiutor). Autor niezachowanych dzieł polemicznych oraz katechizmu.

</doc>
<doc id="2388557" url="https://pl.wikipedia.org/wiki?curid=2388557" title="King Kong (ujednoznacznienie)">
King Kong (ujednoznacznienie)



</doc>
<doc id="2388596" url="https://pl.wikipedia.org/wiki?curid=2388596" title="Sde Zvi">
Sde Zvi



</doc>
<doc id="2388601" url="https://pl.wikipedia.org/wiki?curid=2388601" title="Qelahim">
Qelahim



</doc>
<doc id="2388606" url="https://pl.wikipedia.org/wiki?curid=2388606" title="Júlia Takács">
Júlia Takács

Julia Takács (ur. 29 czerwca 1989 w Budapeszcie) – węgierska lekkoatletka reprezentująca od 2008 roku Hiszpanię, która specjalizuje się w chodzie sportowym.
W 2008 była szósta na mistrzostwach świata juniorów, a rok później zajęła piątą lokatę w młodzieżowych mistrzostwach Europy. Srebrna medalistka mistrzostw ibero-amerykańskich (2010). W 2011 zdobyła brąz mistrzostw Europy młodzieżowców oraz złoto uniwersjady. W 2014 sięgnęła po złoto czempionatu ibero-amerykańskiego. Reprezentantka w pucharze Europy w chodzie oraz pucharze świata w chodzie.
Wielokrotna mistrzyni Hiszpanii. W 2006 ustanowiła (nieaktualny już) rekord Węgier w chodzie na 5000 metrów – 22:46,79.
Rekordy życiowe: chód na 10 000 metrów – 42:23,37 (26 lipca 2014, Alcobendas) – rekord Hiszpanii; chód na 20 kilometrów – 1:28:44 (3 marca 2013, Murcja).

</doc>
<doc id="2388609" url="https://pl.wikipedia.org/wiki?curid=2388609" title="Capsa">
Capsa



</doc>
<doc id="2388611" url="https://pl.wikipedia.org/wiki?curid=2388611" title="Nir Moshe">
Nir Moshe



</doc>
<doc id="2388617" url="https://pl.wikipedia.org/wiki?curid=2388617" title="Thysdrus">
Thysdrus



</doc>
<doc id="2388620" url="https://pl.wikipedia.org/wiki?curid=2388620" title="Thapsus">
Thapsus



</doc>
<doc id="2388633" url="https://pl.wikipedia.org/wiki?curid=2388633" title="Nina Ochotnikowa">
Nina Ochotnikowa

Nina Ochotnikowa, ros. "Нина Александровна Охотникова" (ur. 11 marca 1991) – rosyjska lekkoatletka specjalizująca się w chodzie sportowym.
W 2009 zdobyła srebro mistrzostw Europy juniorów, a dwa lata później zdobyła srebrne medale młodzieżowych mistrzostw Europy i uniwersjady. Uczestniczka pucharu świata w chodzie sportowym. Medalistka mistrzostw Rosji.
Rekord życiowy w chodzie na 20 kilometrów: 1:28:16 (18 lutego 2012, Soczi). 

</doc>
<doc id="2388638" url="https://pl.wikipedia.org/wiki?curid=2388638" title="Molde Idrettspark">
Molde Idrettspark

Molde Idrettspark (dawniej "Molde Stadion") – wielofunkcyjny stadion w Molde, w Norwegii. Został otwarty 28 sierpnia 1955 roku. Może pomieścić 15 000 widzów. Swoje mecze rozgrywa na nim klub piłkarski SK Træff. Do 1998 roku, kiedy to otwarto nowy piłkarski stadion, swoje spotkania na stadionie rozgrywał także Molde FK.

</doc>
<doc id="2388643" url="https://pl.wikipedia.org/wiki?curid=2388643" title="Alessandro Frigerio">
Alessandro Frigerio

Alessandro Frigerio (ur. 15 listopada 1914 w Tumaco, zm. 10 stycznia 1979) – piłkarz szwajcarski pochodzenia kolumbijskiego grający na pozycji napastnika. W swojej karierze rozegrał 10 meczów w reprezentacji Szwajcarii i strzelił 1 gola.
Kariera klubowa.
Frigerio urodził się w Kolumbii. Karierę piłkarską rozpoczął w Szwajcarii, w klubie FC Lugano. W sezonie 1932/1933 zadebiutował w nim w lidze szwajcarskiej. W 1933 roku przeszedł do Young Fellows z Zurychu. W 1936 roku zdobył z nim Puchar Szwajcarii.
W 1938 roku Frigerio przeszedł do francuskiego Le Havre AC. Po półtora roku gry w tym klubie wrócił do Szwajcarii i w latach 1939-1944 był zawodnikiem Lugano. W 1941 roku wywalczył z nim mistrzostwo kraju. W 1944 roku odszedł do Bellinzony, gdzie grał do 1947 roku, czyli do końca swojej kariery.
Kariera reprezentacyjna.
W reprezentacji Szwajcarii Frigerio zadebiutował 6 marca 1932 roku w przegranym 0:2 towarzyskim spotkaniu z Niemcami. W 1938 roku był w kadrze Szwajcarii na mistrzostwa świata, jednak nie zagrał w żadnym meczu. W kadrze narodowej od 1932 do 1937 roku wystąpił 10 razy i strzelił 1 gola.

</doc>
<doc id="2388653" url="https://pl.wikipedia.org/wiki?curid=2388653" title="Hermann Olshausen">
Hermann Olshausen

Hermann Olshausen (ur. 21 sierpnia 1796 w Bad Oldesloe, zm. 4 września 1839 w Erlangen) – niemiecki teolog.
Życiorys.
Olshausen urodził się w Bad Oldesloe na terenie Holsteinu. Uczył się na Uniwersytecie Chrystiana Albrechta w Kilonii (1814) oraz Uniwersytecie Berlińskim (1816), gdzie duży wpływ na jego światopogląd wywarli Schleiermacher i Neander. W 1817 otrzymał nagrodę za "Melanchthons Charakteristik aus seinen Briefen dargestellt" (1818). Ta praca zwróciła uwagę pruskiego Ministra ds. Wyznania Publicznego, dzięki czemu w 1820 został privatdozentem w Berlinie. W 1821 został profesorem nadzwyczajnym Uniwersytetu w Królewcu, a w 1827 uzyskał tytuł profesora. W 1834 został profesorem Uniwersytetu Fryderyka i Aleksandra w Erlangen ("Friedrich-Alexander-Universität Erlangen"). 
Olshausen prowadził katedrę egzegezy Nowego Testamentu. Jest autorem "Biblischer Kommentar über sämtliche Schriften des Neuen Testaments" („Biblijne komentarze do kompletnego tekstu Nowego Testamentu”), które zostały uzupełnione i przejrzane przez Ebrarda i Wiesingera. Elementem przygotowania do napisania tej pracy było stworzenie innych dzieł: "Die Echtheit der vier kanonischen Evangelien, aus der Geschichte der zwei ersten Jahrhunderte erwiesen" (1823), "Ein Wort über tieferen Schriftsinn" (1824) i "Die biblische Schriftauslegung" (1825).
Bracia.
Jeden z braci Hermanna Olshausena, Theodor, był politykiem, a drugi, Justus, orientalistą.

</doc>
<doc id="2388673" url="https://pl.wikipedia.org/wiki?curid=2388673" title="Aker Stadion">
Aker Stadion

Aker Stadion – stadion piłkarski w Molde, w Norwegii. Został otwarty 18 kwietnia 1998 roku. Swoje mecze rozgrywa na nim klub piłkarski Molde FK, który przed inauguracją obiektu grał na Molde Idrettspark. Stadion położony jest tuż przy linii brzegowej. Pole gry otoczone jest ze wszystkich stron dwupoziomowymi, zadaszonymi trybunami, mogącymi pomieścić 11 167 widzów (w tym 10 741 na miejscach siedzących).

</doc>
<doc id="2388677" url="https://pl.wikipedia.org/wiki?curid=2388677" title="Jewgienij Ektow">
Jewgienij Ektow

Jewgienij Ektow (ros. "Евгений Александрович Эктов"; ur. 1 września 1986 w Pietropawłowsku) – kazachski lekkoatleta specjalizujący się w trójskoku.
Pierwszy sukces odniósł w 2006 kiedy zdobył brązowy medal halowych mistrzostw Azji. W 2009 był szósty na uniwersjadzie, odpadł w eliminacjach mistrzostw świata oraz zdobył brązowy medal mistrzostw Azji. W 2010 był drugi na igrzyskach azjatyckich, a w 2011 został mistrzem Azji i brązowym medalistą uniwersjady. Ma w dorobku medale halowych igrzysk azjatyckich. Podczas igrzysk olimpijskich w Londynie (2012) zajął 19. miejsce w eliminacjach i nie awansował do finału. Wielokrotny medalista mistrzostw Kazachstanu.
Jego żoną jest Irina Ektowa, kazachska lekkoatletka specjalizująca się w trójskoku.
Rekordy życiowe: stadion – 17,22 (30 czerwca 2012, Ałmaty); hala – 16,55 (31 stycznia 2016, Ust-Kamienogorsk).

</doc>
<doc id="2388680" url="https://pl.wikipedia.org/wiki?curid=2388680" title="Yevgeniy Ektov">
Yevgeniy Ektov



</doc>
<doc id="2388681" url="https://pl.wikipedia.org/wiki?curid=2388681" title="Księżyce planetoid">
Księżyce planetoid



</doc>
<doc id="2388682" url="https://pl.wikipedia.org/wiki?curid=2388682" title="Gazu-hyakki-yakō">
Gazu-hyakki-yakō

 – opublikowany w 1776 r. zbiór ilustracji, stanowiący katalog zjaw, duchów, demonów, straszydeł itp. (ogólna ich nazwa jap.: yōkai) autorstwa Sekiena Toriyamy. 
Zbiór demonów został podzielony na trzy części: , i .
Kontynuacją tego dzieła jest zbiór Konjaku-gazu-zoku-hyakki z 1779 r.

</doc>
<doc id="2388687" url="https://pl.wikipedia.org/wiki?curid=2388687" title="Argumentum ad traditio">
Argumentum ad traditio



</doc>
<doc id="2388693" url="https://pl.wikipedia.org/wiki?curid=2388693" title="Frücht">
Frücht

Frücht – miejscowość i gmina w Niemczech, w kraju związkowym Nadrenia-Palatynat, w powiecie Rhein-Lahn, wchodzi w skład gminy związkowej Bad Ems-Nassau. Do 31 grudnia 2018 wchodziła w skład gminy związkowej Bad Ems.

</doc>
<doc id="2388695" url="https://pl.wikipedia.org/wiki?curid=2388695" title="Fruecht">
Fruecht



</doc>
<doc id="2388698" url="https://pl.wikipedia.org/wiki?curid=2388698" title="Jednolita część wód">
Jednolita część wód

Jednolita część wód (JCW) – podstawowa jednostka gospodarki wodnej (łącznie z ochroną środowiska) w myśl polskiego prawa wodnego, zgodnie z Ramową Dyrektywą Wodną. Jednolita część wód jest pojęciem obejmującym zarówno zbiorniki wód stojących, jak i cieki, a także przybrzeżne fragmenty wód morskich i wody podziemne.
Prawo wodne jednolite części wód dzieli na jednolite części wód powierzchniowych – JCWP (wśród nich wyodrębniając również jednolite części wód przybrzeżnych lub przejściowych oraz jednolite części wód sztucznych lub silnie zmienionych) i jednolite części wód podziemnych – JCWPd. Jednolitą częścią wód powierzchniowych jest oddzielny i znaczący element wód powierzchniowych: jezioro (włączając w to inne naturalne zbiorniki, np. naturalne stawy), sztuczny zbiornik wodny, ciek (struga, strumień, potok, rzeka, kanał), a także fragment morskich wód wewnętrznych, przejściowych lub przybrzeżnych. Większe cieki dzielone są na mniejsze odcinki stanowiące JCWP. Za JCWPd uznaje się określoną objętość wód podziemnych znajdującą się wewnątrz warstwy wodonośnej lub zespołu warstw wodonośnych. 
Podział na JCWP naturalne i silnie zmienione lub sztuczne znajduje swoje odzwierciedlenie w klasyfikacji jakości wód – dla naturalnych części wód wyznacza się ich stan ekologiczny, podczas gdy dla silnie zmienionych (np. w znacznym stopniu uregulowanych lub przekształconych w zbiornik zaporowy) i sztucznych części wód – potencjał ekologiczny. Drugim komponentem jest stan chemiczny.
Ze względów techniczno-funkcjonalnych, JCWP i ich zlewnie bywają łączone w scalone części wód powierzchniowych (SCWP). Agregacja taka obejmuje JCW o podobnych warunkach i funkcjach, także z różnych kategorii (np. jeziora i cieki, przy czym JCWP z tak odmiennych kategorii jak wody przybrzeżne i wody rzeczne nie są łączone).
Pojęcie jednolitej części wód (ang. "body of water") wprowadzono przy okazji implementacji Ramowej Dyrektywy Wodnej i stosowane jest w kontekście zarządzania wodami, w tym ich monitoringu środowiskowego. W związku z tym mniejsze cieki i zbiorniki wodne nie są uwzględniane w wykazach JCW. Z kolei wiele rzek, nawet stosunkowo krótkich, jest dzielone na mniejsze odcinki stanowiące JCW, obejmujące również małe dopływy. Przy wyznaczaniu JCW decydują kryteria hydrologiczne, jednak ze względu na różnice w interpretacji, wykaz JCW podlega co jakiś czas korektom (przez co ich liczba w różnych publikacjach może się różnić). Liczbę jednolitych części wód ustalonych na obszarze Polski w momencie tworzenia przez Krajowy Zarząd Gospodarki Wodnej planów gospodarowania wodami na obszarach dorzeczy (2008/2009) przedstawia poniższa tabela:

</doc>
<doc id="2388699" url="https://pl.wikipedia.org/wiki?curid=2388699" title="Kemmenau">
Kemmenau

Kemmenau – miejscowość i gmina w Niemczech, w kraju związkowym Nadrenia-Palatynat, w powiecie Rhein-Lahn, wchodzi w skład gminy związkowej Bad Ems-Nassau. Do 31 grudnia 2018 wchodziła w skład gminy związkowej Bad Ems.

</doc>
<doc id="2388701" url="https://pl.wikipedia.org/wiki?curid=2388701" title="Actaea (księżyc)">
Actaea (księżyc)

Actaea – księżyc planetoidy (120347) Salacia.
Odkrycie i nazwa.
Księżyc Actaea został odkryty 21 lipca 2006 roku za pomocą Kosmicznego Teleskopu Hubble’a przez zespół astronomów w składzie: K.S. Noll, H.F. Levison, D.C. Stephens. Otrzymał najpierw prowizoryczne oznaczenie "S/2006 (120347) 1". W 2011 roku nadano mu nazwę Actaea, pochodzącą od jednej z mitologicznych nereid.
Właściwości fizycznie i orbita.
Średnica księżyca wynosi ok. 286 km, okres obiegu obydwu składników wokół wspólnego środka masy to ok. 5,5 dnia. Odległość między obiektami to ok. 5619 km (± 87 km).

</doc>
<doc id="2388707" url="https://pl.wikipedia.org/wiki?curid=2388707" title="Miellen">
Miellen

Miellen – miejscowość i gmina w Niemczech, w kraju związkowym Nadrenia-Palatynat, w powiecie Rhein-Lahn, wchodzi w skład gminy związkowej Bad Ems-Nassau. Do 31 grudnia 2018 wchodziła w skład gminy związkowej Bad Ems.
Współpraca.
Miejscowość partnerska:

</doc>
<doc id="2388714" url="https://pl.wikipedia.org/wiki?curid=2388714" title="Tunguska Electronic Music Society">
Tunguska Electronic Music Society

Tunguska Electronic Music Society (Tunguska E.M.S.) – rosyjsko-niemiecka luźna grupa muzyczna i społeczność internetowa utworzona 11 kwietnia 2007 w Moskwie przez kilku muzyków i kompozytorów w stulecie katastrofy tunguskiej, która komponuje "„wolną (darmową) muzykę dla wolnych ludzi”".
Do grupy może przystąpić każdy muzyk, któremu bliskie są jej ideały, poglądy i cele działania. Jej działalność oparta jest na grupach dyskusyjnych.
Do tej pory ukazało się 61 płyt z muzyką instrumentalną typu chillout, electro, ambient, new age, które spotkały się z życzliwą oceną słuchaczy i internautów. Większość albumów muzycznych tej grupy wydawanych jest na wolnej licencji Creative Commons 3.0-BY-ND (uznanie autorstwa, bez utworów zależnych) i może być swobodnie kopiowane i rozpowszechniane.
Osiągnięcia.
Zwycięzca w dwóch kategoriach (electro i instrumental) "Jamendo Awards 2011" – nagrody muzycznej największego na świecie serwisu internetowego publikującego wolną muzykę. Tunguska E.M.S. regularnie publikuje swoje płyty DVD jako dodatki do miesięcznika "Мир фантастики" (pl. "Świat fantastyki") – w latach 2010–2015 opublikowano 27 dodatków z ich płytami do tego miesięcznika i miesięcznika komputerowego "Chip" (edycja rosyjska). Ich muzyka była też wielokrotnie używana w programach niemieckiej telewizji ZDF. W styczniu 2013 odnotowano ponad 21 tys. słuchaczy ich muzyki w Last.fm. 4 listopada 2014 Tunguska E.M.S. wydała pierwszy album razem z Wikimedia RU.
Mają miejsce prace nad muzyką dla operatorów komórkowych i telefonów komórkowych. Obecnie trwają prace nad montażowe pierwszego filmu dokumentalnej-ekologicznego "Heart of the Taiga" ("Serce tajgi"), komponuje się muzykę do filmów i projektów kanałów "Discovery Planet" i "Discovery History", a także do prezentacji dla czasopism "GEO" i "National Geographic" oraz dla dwóch producentów gier komputerowych i konsolowych.
Muzyka grupy "Tunguska Electronic Music Society" jest obecna we wszystkich największych portalach muzycznych. Można ją usłyszeć także w: Muzeum Techniki w Monachium, sieci sklepów marki "Fozzy" na Ukrainie, sieci sklepów "OBI" i "IKEA" w południowych Niemczech, kanale telewizyjnym "Academy" w Odessie, licznych barach typu chill-out, restauracjach, kawiarniach, salonach, centrach rozrywki i fitnessu znajdujących się we Włoszech, Grecji, Chorwacji, Hiszpanii, Niemczech i Rosji.
O popularności grupy może też świadczyć fakt, że jeden ze stylów muzycznych, grupujących muzykę w serwisie Jamendo jest nazwany mianem "tunguska", który jest charakterystyczny dla tego zespołu.

</doc>
<doc id="2388716" url="https://pl.wikipedia.org/wiki?curid=2388716" title="Nievern">
Nievern

Nievern – miejscowość i gmina w Niemczech, w kraju związkowym Nadrenia-Palatynat, w powiecie Rhein-Lahn, wchodzi w skład gminy związkowej Bad Ems-Nassau. Do 31 grudnia 2018 wchodziła w skład gminy związkowej Bad Ems.

</doc>
<doc id="2388718" url="https://pl.wikipedia.org/wiki?curid=2388718" title="Zespół dworsko-parkowy w Tymbarku">
Zespół dworsko-parkowy w Tymbarku

Zespół dworsko-parkowy w Tymbarku – położone w miejscowości Tymbark na zboczu góry Zęzów pozostałości zabudowań dworskich, otoczone parkiem ze starodrzewem. 
Z pierwotnego założenia zachował się jedynie stary drewniany dwór z XIX wieku i oranżeria, wybudowana w 1911.
Większość rosnących tu drzew ma ponad 100 lat. Znaczna część z nich jest chroniona jako pomniki przyrody.

</doc>
<doc id="2388722" url="https://pl.wikipedia.org/wiki?curid=2388722" title="Miecz samurajski">
Miecz samurajski



</doc>
<doc id="2388725" url="https://pl.wikipedia.org/wiki?curid=2388725" title="Jewgienij Makiejew">
Jewgienij Makiejew

Jewgienij Władimirowicz Makiejew (ros. Евгений Владимирович Макеев, ur. 24 lipca 1989 w Czerepowcu) – piłkarz rosyjski grający na pozycji bocznego obrońcy lub pomocnika. Od 2018 roku jest piłkarzem klubu PFK Soczi.
Kariera klubowa.
Karierę piłkarską Makiejew rozpoczął w klubie Sewerstal Czerepowiec, przemianowanym później na Szeksna Czerepowiec. W sezonie 2006 roku zadebiutował w nim we Wtoroj diwizion (II. poziom rozgrywek). W Szeksnie występował do połowy 2007 roku.
W 2007 roku Makiejew przeszedł do Spartaka Moskwa. W 2007 i 2008 roku występował w czwartoligowych rezerwach tego klubu. W 2009 roku został przesunięty do pierwszego zespołu. W Priemjer-Lidze zadebiutował 15 marca 2009 roku w zremisowanym 1:1 domowym meczu z Zenitem Petersburg. Z kolei 11 maja 2009 w spotkaniu z Saturnem Ramienskoje (4:0) strzelił swojego pierwszego gola w lidze Rosji. W 2009 roku wywalczył ze Spartakiem wicemistrzostwo Rosji. Z kolei w sezonie 2016/2017 wywalczył z nim mistrzostwo kraju.
W 2017 roku Makiejew przeszedł do FK Rostów. Zadebiutował w nim 24 września 2017 w przegranym 0:1 domowym meczu z Lokomotiwem Moskwa. W Rostowie spędził rok.
Kariera reprezentacyjna.
W latach 2009-2010 Makiejew grał w reprezentacji Rosji U-21. W dorosłej reprezentacji zadebiutował 29 marca 2011 roku w zremisowanym 1:1 towarzyskim spotkaniu z Katarem.

</doc>
<doc id="2388741" url="https://pl.wikipedia.org/wiki?curid=2388741" title="María Guadalupe García Zavala">
María Guadalupe García Zavala

Maria Guadalupe Garcia Zavala (ur. 27 kwietnia 1878 w Zapopan, zm. 24 czerwca 1963 w Guadalajarze) – meksykańska zakonnica, założycielka Zgromadzenie Służebnic św. Małgorzaty Marii i Ubogich, święta Kościoła katolickiego.
Mając 23 lata była zaręczona, jednak zerwała zaręczyny i pracowała jako pielęgniarka w szpitalu. Poświęcając się służbie najuboższym, potrzebującym i chorym, razem ze spowiednikiem założyła Zgromadzenie Służebnic św. Małgorzaty Marii i Ubogich przyjmując imię Lupita. W czasie meksykańskiej wojny domowej ukrywała prześladowanych kapłanów. Mottem matki Lupity były słowa: "Miłość do granic poświęcenia i wytrwałość aż do śmierci".
Zmarła w wieku 85 lat.
Beatyfikował ją papież Jan Paweł II w dniu 25 kwietnia 2004 roku na Placu św. Piotra w Watykanie.
20 grudnia 2012 papież Benedykt XVI podpisał dekret uznający cud za wstawiennictwem bł. Marii Guadalupe, zaś 11 lutego 2013 podczas konsystorza wyznaczył datę jej kanonizacji. 12 maja 2013 została kanonizowana przez papieża Franciszka

</doc>
<doc id="2388762" url="https://pl.wikipedia.org/wiki?curid=2388762" title="Edward Zielonka">
Edward Zielonka

Edward Zielonka (ur. 28 października 1947 we Wrocławiu, zm. 16 sierpnia 2011 we Wrocławiu) – profesor sztuki o specjalności architektura wnętrz, tytuł profesorski otrzymał 30 czerwca 2003.
W latach 2005–2011 był dziekanem Wydziału Architektury Wnętrz i Wzornictwa Akademii Sztuk Pięknych we Wrocławiu.

</doc>
<doc id="2388770" url="https://pl.wikipedia.org/wiki?curid=2388770" title="Parafia Matki Bożej Częstochowskiej w Kiezmarku">
Parafia Matki Bożej Częstochowskiej w Kiezmarku

Parafia Matki Bożej Częstochowskiej w Kiezmarku – należy do Dekanatu Żuławy Steblewskie archidiecezji gdańskiej. Została założona w XIV wieku. Prowadzą ją księża diecezjalni. Budowa kościoła wzmiankowana jest w latach 1592 i 1653. Być może obie daty odnoszą się do większych prac budowlanych lub całkowitej odbudowy kościoła po zniszczeniach wojennych w wieku XVI i XVII.
Kościół parafialny pod wezwaniem Matki Boskiej Częstochowskiej (dawne wezwanie jest nieznane) w stanie obecnym pochodzi prawdopodobnie z 1727 roku. W tym roku miał miejsce większy remont kościoła. Konsekracja pod obecnym wezwaniem miała miejsce prawdopodobnie w 1947 roku. Drugi taki znaczny remont odnotowano w roku 1939, a ostatni 2010 - 2012. Intensywna dewastacja nastąpiła w okresie wojennym i powojennym.
W okresie reformacji kościół przejęty został przez protestantów i do roku 1945 był kościołem ewangelickim.

</doc>
<doc id="2388771" url="https://pl.wikipedia.org/wiki?curid=2388771" title="Szrek">
Szrek

Szrek — 

</doc>
<doc id="2388772" url="https://pl.wikipedia.org/wiki?curid=2388772" title="Cypr na Letnich Igrzyskach Olimpijskich 1988">
Cypr na Letnich Igrzyskach Olimpijskich 1988

Cypr na Letnich Igrzyskach Olimpijskich 1988 w Seulu reprezentowało 9 zawodników: 7 mężczyzn i 2 kobiety. Najmłodszym olimpijczykiem był żeglarz Christos Christoforu (16 lat 325 dni), a najstarszym strzelec Michalakis Timwios (39 lat 284 dni).
Był to trzeci start reprezentacji Cypru na letnich igrzyskach olimpijskich.
Judo.
Mężczyźni
Lekkoatletyka.
Kobiety
Mężczyźni
Strzelectwo.
Mężczyźni
Żeglarstwo.
Mężczyźni

</doc>
<doc id="2388782" url="https://pl.wikipedia.org/wiki?curid=2388782" title="Hans-Peter Ferner">
Hans-Peter Ferner

Hans-Peter Ferner (ur. 6 czerwca 1956 w Neuburg an der Donau) – niemiecki lekkoatleta specjalizujący się w biegach średniodystansowych, uczestnik letnich igrzysk olimpijskich (Los Angeles 1984), mistrz Europy w biegu na 800 metrów (Ateny 1982).

</doc>
<doc id="2388807" url="https://pl.wikipedia.org/wiki?curid=2388807" title="Adam Gabriel de Smidt">
Adam Gabriel de Smidt

Adam Gabriel de Smidt znany jako Pulvermacher (ur. 19 lutego 1836 w Stellenbosch, zm. 14 listopada 1910) - południowoafrykański pisarz.
Był pracownikiem Wydziału Robót Publicznych Kolonii Przylądkowej. Stworzył pierwsze krótkie opowiadanie w afrikaans, "Gebet van Tities Tokaan" ("Modlitwa Titiesa Tokaana"). Opublikował również, na łamach pisma "Het Volksblad", dwa utwory poetyckie, "Dopper Joris en syn seiltjie" ("Dopper Joris i jego żagielek", 1873) oraz "Ou Abel Rasmus" ("Stary Abel Rasmus", 1879).

</doc>
<doc id="2388816" url="https://pl.wikipedia.org/wiki?curid=2388816" title="Namibiana gracilior">
Namibiana gracilior

Namibiana gracilior – endemiczny gatunek węża z podrodziny Leptotyphlopinae w rodzinie węży nitkowatych (Leptotyphlopidae).
Gatunek ten osiąga długość do 22,5 cm. Ciało w kolorze od brązowego do czarnego.
Występuje na terenie Afryki Południowej.
W związku z najnowszymi badaniami wąż ten jest klasyfikowany jako "Namibiana gracilior" z rodzaju "Namibiana" należącego do plemienia Leptotyphlopini.

</doc>
<doc id="2388818" url="https://pl.wikipedia.org/wiki?curid=2388818" title="Korytos">
Korytos

Korytos – w mitologii greckiej i mitologii rzymskiej syn Jupitera (Zeusa) i Elektry. Ojciec Dardanosa, który wędrował do Azji Mniejszej i dał tam początek rodowi Dardanidów, był więc praojcem Eneasza.
Sam Korytos uchodził za założyciela miasta Korytona w Etrurii.
Linki zewnętrzne.
Corythus na mythindex.com.

</doc>
<doc id="2388831" url="https://pl.wikipedia.org/wiki?curid=2388831" title="Cypr na Letnich Igrzyskach Olimpijskich 1992">
Cypr na Letnich Igrzyskach Olimpijskich 1992

Cypr na Letnich Igrzyskach Olimpijskich 1992 w Barcelonie reprezentowało 17 zawodników: 13 mężczyzn i 4 kobiety. Najmłodszym olimpijczykiem była gimnastyczka Elena Chadzisawa (14 lat 335 dni), a najstarszym strzelec Dimitrios Lordos (46 lat 271 dni)
Był to czwarty start reprezentacji Cypru na letnich igrzyskach olimpijskich.
Gimnastyka artystyczna.
Kobiety
Judo.
Mężczyźni
Lekkoatletyka.
Kobiety
Mężczyźni
Łucznictwo.
Mężczyźni
Pływanie.
Mężczyźni
Strzelectwo.
Mężczyźni
Zapasy.
Mężczyźni
Żeglarstwo.
Mężczyźni

</doc>
<doc id="2388849" url="https://pl.wikipedia.org/wiki?curid=2388849" title="Glauconia gracilior">
Glauconia gracilior



</doc>
<doc id="2388852" url="https://pl.wikipedia.org/wiki?curid=2388852" title="Vasilis Michaelides">
Vasilis Michaelides

Vasilis Michaelides (gr.: ) – XIX-wieczny pisarz uważany za poetę narodowego Cypru.
Urodził się w Lefkoniko, wsi w Dystrykcie Famagusta na Cyprze, między 1849-1853 r. W 1862 roku przeniósł się do Nikozji, aby uczęszczać tam do gimnazjum. Jego pierwszy kontakt ze sztuką nastąpił w arcybiskupstwie w Nikozji, gdzie trenował hagiografię. Później przeniósł się do diecezji Larnaca, gdzie koncentrował się na malarstwie pod opieką swojego wuja. W roku 1873 opublikował swoje pierwsze wiersze "Lichwy" (gr.: ) oraz "Słowiki i Sowy" (gr.: ), a w 1875 roku przeniósł się do Neapolu we Włoszech, aby dalej studiować malarstwo. Michaelides opuścił Włochy w 1877 roku i udał się do Grecji, gdzie wstąpił jako ochotnik do greckiej armii i walczył o wyzwolenie Tesalii. Wraz z końcem tureckiego panowania na Cyprze w 1878 roku, wrócił do Limassol, gdzie zaczął pisać do lokalnej gazety „Alithia” (gr.: ).
Michaelides napisał kilka wierszy w katharevousa, dimotiki oraz dialekcie cypryjskim. Jego pierwszy zbiór poezji "Słaba lira" (gr.: ), który został opublikowany w 1882 roku. Dwa lata później został powołany do pracy jako pielęgniarz zapewniając sobie w ten sposób dochód, mieszkanie i wyżywienie. Zaczął pisać do gazety "Salpigga" (gr.: ). W 1888 rozpoczął publikację satyrycznego magazynu „Diavolos” (gr.: ).
W 1883 roku napisał "Wróżkę" (gr.: ), a następnie swoją najbardziej znaną pracę "9 lipca 1821" (gr.: ), poemat napisany w dialekcie cypryjskim opowiadający zdarzenia prowadzące do zabicia ważnych osób na Cyprze, w tym arcybiskupa Cypriana na polecenie tureckich władz wyspy. Następnym dziełem była "Kobieta z Chios" (gr.: ).
W dalszej części swojego życia cierpiał z powodu alkoholizmu. W 1910 roku stracił pracę jako pielęgniarz, ale władze Dystryktu Limassol dały mu nową pracę jako inspektor zdrowia, jak również pomieszczenie w ratuszu. W 1911 roku wydał "Wiersze" (gr.: ). W 1915 roku trafił do przytułku w Limassol, gdzie napisał "Sen greka" (gr.: ).
Zmarł 18 grudnia 1917 roku.
W 1978 roku jego portret zdobił jeden ze znaczków tematycznych dotyczących poetów cypryjskich.

</doc>
<doc id="2388856" url="https://pl.wikipedia.org/wiki?curid=2388856" title="Liga Światowa w Piłce Siatkowej 2012 (eliminacje)">
Liga Światowa w Piłce Siatkowej 2012 (eliminacje)

Eliminacje do Ligi Światowej siatkarzy 2012 rozpoczęły się 29 lipca 2011 roku i trwały do 21 sierpnia. Wzięło w nich udział 6 reprezentacji wyłonionych na podstawie zasad ustalonych przez FIVB.
Eliminacje składały się z dwóch rund. W pierwszej drużyny z różnych konfederacji zostały rozlosowane w pary. Każda para rozegrała ze sobą dwumecz. W drugiej rundzie zwycięskie drużyny dołączyły do 14. i 16. drużyny Ligi Światowej 2011, tworząc ponownie pary. Druga runda grana była tym samym systemem co pierwsza. 
O awansie decydowały kolejno: liczba wygranych meczów, stosunek setów, stosunek małych punktów.
FIVB zdecydowała, że Japonia, bez względu na wynik w Lidze Światowej 2011, będzie miała zapewniony udział w kolejnym roku.
Pierwsza runda.
Drużyny rozegrały ze sobą dwumecz. Zwycięskie drużyny awansują do rundy drugiej.
Grupa A - Ottawa.
Tabela
Grupa B - Taicang.
Tabela
Druga runda.
Tak samo jak w pierwszej rundzie drużyny rozegrały dwumecz. Zwycięskie drużyny wywalczą awans na Ligę Światową siatkarzy 2012.
Grupa A - Taicang.
Tabela
Grupa B - Kingston.
Tabela

</doc>
<doc id="2388867" url="https://pl.wikipedia.org/wiki?curid=2388867" title="Cypr na Letnich Igrzyskach Olimpijskich 1996">
Cypr na Letnich Igrzyskach Olimpijskich 1996

Cypr na Letnich Igrzyskach Olimpijskich 1996 w Atlancie reprezentowało 17 zawodników: 15 mężczyzn i 2 kobiety. Najmłodszym olimpijczykiem była pływaczka Marina Zarma (18 lat 72 dni), a najstarszym strzelec Andonis Nikolaidis (29 lat 184 dni).
Był to piąty start reprezentacji Cypru na letnich igrzyskach olimpijskich.
Lekkoatletyka.
Kobiety
Mężczyźni
Pływanie.
Kobiety
Mężczyźni
Strzelectwo.
Mężczyźni
Zapasy.
Mężczyźni
Żeglarstwo.
Mężczyźni

</doc>
<doc id="2388877" url="https://pl.wikipedia.org/wiki?curid=2388877" title="I Batalion OW PPS na Mokotowie">
I Batalion OW PPS na Mokotowie

I Batalion OW PPS na Mokotowie – batalion Oddziałów Wojskowych Pogotowia Powstańczego Socjalistów w dzielnicy Mokotów; istniał od listopada 1939 do sierpnia 1944. W ramach akcji scaleniowej z Armią Krajową został włączony w 1942 w skład II rejonu Obwodu Mokotów Armii Krajowej. 1 sierpnia batalion uczestniczył w powstaniu warszawskim na Sielcach, gdzie został rozbity, część żołnierzy, włączyła się w skład oddziałów Pułku "Baszta", część walczyła w Śródmieściu.
Ordre de Bataille 1 sierpnia 1944.
I Batalion OW PPS, stanowił I Zgrupowanie Rejonu 2 (Sielce, Siekierki) Obwodu Mokotów dowodzonego przez kpt. art. Ryszarda Leona Degórskiego "Brzoza", "Misjonarz". Batalion liczył 375 żołnierzy, w tym 75 uzbrojonych.
Przy batalionie funkcjonowała 1 kompania Milicji PPS pod dowództwem sierż. Mariana Guza "Wajcha".
Powstanie warszawskie.
W ramach batalionu na Mokotowie w walkach wzięła udział 2. kompania licząca 120 żołnierzy. W skład kompanii wchodziły plutony 526, który został skierowany do walk w Rejonie 4 Pole Mokotowskie) oraz pluton 527. 
Część plutonu 527 zbierała się na punkcie alarmowym - mieszkaniu Stanisława Trzecińskiego "Mucha" przy ul. Rozbrat 22, pod dowództwem st. sierż Józefa Lemańczyka "Mucha". Część żołnierzy plutonu opuściła lokal po godz. 17, i nie dotarła na Sielce na miejsce koncentracji batalionu.
Pluton 526 był tuż przed wybuchem powstania oddelegowany do zdobywania budynku SGGW zgromadził się przy ul.Chełmskiej (grupa sierż. Henryka Czańki "Gorący" - 20 żołnierzy). Grupa ta w nocy z 1 na 2 sierpnia przyłączyła się do kompanii O3 por. "Ludwika" Batalionu "Olza", Pułku "Baszta". Brała później udział m.in. w zdobyciu szkoły na ul. Woronicza. Grupa nieuzbrojona (18 żołnierzy) zgromadziła się w sierocińcu przy ul. Rakowieckiej i została następnie zabrana z ludnością cywilną do obozu w Stauferkaserne. Część plutonu zgromadziła się przy ul. 6 Sierpnia i wzięła udział w walkach w Śródmieściu-Południe (rejon ul. 6 Sierpnia i Piusa XI). 
Pluton 527, z udziałem dowódcy batalionu ppor. Wacława Kossowicza "Jarząbka", wziął udział w walkach o zakłady Bruhn-Werke przy ul. Belwederskiej 14. Po rozproszeniu oddział z "Jarząbkiem" przedostał się na Górny Mokotów. Część z nich weszła do utworzonej kompanii saperów Pułku "Baszta" jako 1 pluton, część została oddelegowana do dyspozycji dowódcy pułku ppłk. Stanisława Kamińskiego "Daniela".
Plutony 1 kompanii zostały odcięte w Śródmieściu, jeden uczestniczył w zdobyciu Poczty Głównej przy placu Napoleona i wszedł w skład jej obsady, dwa pozostałe weszły w skład Batalionu "Miłosz" w Śródmieściu Południowym.

</doc>
<doc id="2388881" url="https://pl.wikipedia.org/wiki?curid=2388881" title="Celownik termowizyjny">
Celownik termowizyjny

Celownik termowizyjny – urządzenie umożliwiające celowanie z broni palnej w warunkach utrudnionej widoczności, wykorzystujące różnicę temperatur między celem a jego otoczeniem. Umożliwia wykrycie celu w całkowitej ciemności oraz przy obniżonej przejrzystości powietrza w obecności dymu lub mgły. Rejestruje emisję długofalowego promieniowania podczerwonego podobnie jak termowizor, jednak jest konstrukcyjnie przystosowany do odróżniania potencjalnych celów od otoczenia, a nie analizy rozkładu temperatur.
Opis działania.
Ciała emitują promieniowanie cieplne, natężenie tego promieniowania rośnie z temperaturą, więc cieplejsze ciała (np. człowiek, pracujący silnik pojazdu) emitują go więcej niż budynki czy otaczająca roślinność.
Detektor mikrobolometryczny urządzenia rejestruje promieniowanie docierające do niego poprzez obiektyw, a układ mikroprocesorowy przetwarza te dane i przekazuje do wyświetlacza widocznego w okularze urządzenia. Wstawienie przed termowizor celownika kolimatorowego dodającego do obrazu plamkę świetlną, tworzy układ umożliwiający celowanie z broni palnej. Współczesne celowniki termowizyjne mają wbudowany układ tworzący znak celowniczy na obrazie termalnym.
Połączenie z noktowizorem.
Urządzenie termowizyjne dostarcza innych informacji niż noktowizor pasywny, gdyż pracuje w innym zakresie podczerwieni i wykorzystuje głównie emisję promieniowania, a nie jego odbicie z oświetlenia szczątkowego. Dlatego skonstruowano urządzenia celownicze łączące cechy noktowizora i termowizora, w których na obraz otoczenia z noktowizora nałożone są widoczne w innym kolorze sylwetki potencjalnych celów. Pierwszym producentem takich urządzeń były Stany Zjednoczone, a obecnie rozwinięto ich produkcję także w Polsce.
Polskie celowniki termowizyjne.
W Polsce produkcją optyki dla wojska (w tym termowizyjnej) zajmuje się Przemysłowe Centrum Optyki S.A. z siedzibą w Warszawie. Produkowane konstrukcje powstają we współpracy z uczelniami wojskowymi.
Celowniki strzeleckie:
Poza ww. celownikami w Polsce są produkowane urządzenia wykorzystujące termowizję do kierowania ogniem czołgów (DRAWA-TGA) oraz do osłaniania pojazdów wojskowych przed wrogimi systemami celowniczymi wykorzystującymi promieniowanie w tym zakresie.
Innym polskim producentem celowników termowizyjnych jest warszawska firma ETRONIKA Sp. z o.o. produkująca celowniki termowizyjne do broni strzeleckiej:
Linki zewnętrzne.
Opis celownika CTS-1 http://www.witu.mil.pl/www/biuletyn/zeszyty/20090109p/65.pdf

</doc>
<doc id="2388883" url="https://pl.wikipedia.org/wiki?curid=2388883" title="Kość z Ishango">
Kość z Ishango

 
Kość z Ishango – narzędzie wykonane z kości datowane na epokę górnego paleolitu. Jest to ciemnobrązowa długa kość strzałkowa pawiana, z umieszczonym na jednym z końców ostrym kawałkiem kwarcu, który być może służył do grawerowania. Na kości tej wykonano trzy rzędy pogrupowanych po kilka, kilkanaście nacięć rysami różnej długości.
Kość z Ishango została znaleziona w 1960 roku przez belgijskiego geologa w trakcie jego podróży przez Kongo Belgijskie w rejonie nad Jeziorem Edwarda w pobliżu górnego biegu Nilu na dzisiejszej granicy Ugandy i Konga. Nacięcia na kości powstały w małej społeczności rybaków, zbieraczy i rolników zamieszkujących ten region Afryki. Ich niewielka osada została zniszczona w wyniku erupcji wulkanicznej.
W książce "How Mathematics Happened: The First 50,000 Years" Peter Rudman twierdzi, że ten artefakt powstał pomiędzy 9000 a 6500 lat p.n.e. Datowanie miejsca gdzie obiekt został znaleziony wskazuje, że przedmiot ma lat. Kość jest obecnie stałym eksponatem wystawy znajdującej się w w Brukseli. 
Kość z Ishango nie jest jedynym przedmiotem tego typu, gdyż znane są również inne kości o nieznanym przeznaczeniu.
Możliwe przeznaczenie.
Obliczenia matematyczne.
Na kości są trzy wyraźnie odróżniające się i pogrupowane rzędy nacięć. Może to oznaczać, że służyła do zapisu systemu liczbowego.
Suma nacięć w rzędzie A oraz C wynosi 60, w rzędzie B 48. Rząd A zawiera wyraźnie nacięcia po 11, 13, 17 i 19 kresek. Są to wszystkie kolejne liczby pierwsze zawierające się pomiędzy 10 a 20. Rząd B to 3 nacięcia, następnie 6 (3×2), potem 4 i 8 (4×2), dalej proces się odwraca po liczbie 10 następuje 5 (10÷2) oraz jeszcze raz 5 a potem 7. Wydaje się, że liczby te nie zostały ułożone przypadkowo, lecz w prosty sposób przedstawiają zasadę mnożenia i dzielenia przez liczbę 2.
Rząd C to liczby 10 i 20 pomniejszone lub powiększone o 1. Są to kolejno: 11 (10+1), 21 (20+1), 19 (20-1) oraz 9 (10-1).
Zapis nacięć był więc być może wykorzystywany jako narzędzie pozwalające wykonywać proste działania matematyczne.
Kalendarz astronomiczny.
Amerykański antropolog uważał, że nacięcia w grupach po 29 obrazują fazy Księżyca, zmieniające się w ciągu sześciu miesięcy lunarnych. Różna długość kresek ma reprezentować różne fazy, a przerwy pomiędzy nacięciami mają odnosić się do pochmurnych nocy, gdy Księżyc był niewidoczny. W takim wypadku kość Ishango byłaby swojego rodzaju najstarszym znanym kalendarzem lunarnym. Takie wnioski zdają się potwierdzać badania mikroskopowe ukazujące dodatkowe znaki.
Inne.
Ponieważ nie wiemy nic o twórcy tego przedmiotu, przeznaczenie kości mogło być zupełnie inne. Jeśli był to myśliwy lub wędrowiec mógł nacięciami odznaczać podzielone na etapy dni swojej wyprawy lub też, o ile twórcą była kobieta, mogła w ten sposób orientować się w swoim cyklu miesiączkowym. Sugerowano również, że sam przedmiot był nożem lub dłutem, a zadrapania miały służyć wyłącznie lepszej przyczepności uchwytu i nie powstały z żadnego innego powodu.

</doc>
<doc id="2388888" url="https://pl.wikipedia.org/wiki?curid=2388888" title="Cypr na letnich igrzyskach olimpijskich">
Cypr na letnich igrzyskach olimpijskich

Reprezentanci Cypru występują na letnich igrzyskach olimpijskich nieprzerwanie od 1980 roku, zadebiutowali wtedy podczas igrzysk w Moskwie. 
Najliczniejsza reprezentacja Cypru na letnich igrzyskach wystąpiła w 2000 roku (22 osoby), a najmniejsza - w 1988 roku (9 osób). Pierwszy medal olimpijski dla Cypru – srebrny – zdobył na igrzyskach w 2012 roku żeglarz Pawlos Kondidis. 
Organizacją udziału reprezentacji Cypru na igrzyskach zajmuje się Cypryjski Komitet Olimpijski (ang. "Cyprus Olympic Committee").

</doc>
<doc id="2388896" url="https://pl.wikipedia.org/wiki?curid=2388896" title="Taeko">
Taeko

 – żeńskie imię japońskie.
Możliwa pisownia.
Taeko można zapisać używając wielu różnych znaków kanji i może znaczyć m.in.:

</doc>
<doc id="2388907" url="https://pl.wikipedia.org/wiki?curid=2388907" title="Cypr na zimowych igrzyskach olimpijskich">
Cypr na zimowych igrzyskach olimpijskich

Reprezentanci Cypru występują na zimowych igrzyskach olimpijskich nieprzerwanie od 1980 roku, zadebiutowali wtedy podczas igrzysk w Lake Placid. 
Najliczniejsza reprezentacja Cypru na zimowych igrzyskach wystąpiła w 1984 roku (5 osób), a najmniejsza - w 1994, 1998, 2002 i 2006 roku (1 zawodnik). 
Organizacją udziału reprezentacji Cypru na igrzyskach zajmuje się Cypryjski Komitet Olimpijski (ang. "Cyprus Olympic Committee").

</doc>
<doc id="2388914" url="https://pl.wikipedia.org/wiki?curid=2388914" title="Fuyang (meteoryt)">
Fuyang (meteoryt)

Fuyang – meteoryt kamienny, spadły w czerwcu 1977 roku w chińskiej prowincji Anhui. Z miejsca upadku meteorytu pozyskano trzy fragmenty o łącznej masie ok. 2,5 kg. Meteoryt Fuyang jest jednym z czterech meteorytów znalezionych w prowincji Anhui.

</doc>
<doc id="2388917" url="https://pl.wikipedia.org/wiki?curid=2388917" title="Arzbach (Nadrenia-Palatynat)">
Arzbach (Nadrenia-Palatynat)

Arzbach – miejscowość i gmina w Niemczech, w kraju związkowym Nadrenia-Palatynat, w powiecie Rhein-Lahn, wchodzi w skład gminy związkowej Bad Ems-Nassau. Do 31 grudnia 2018 wchodziła w skład gminy związkowej Bad Ems.

</doc>
<doc id="2388922" url="https://pl.wikipedia.org/wiki?curid=2388922" title="Arzbach">
Arzbach

Niemcy:

</doc>
<doc id="2388924" url="https://pl.wikipedia.org/wiki?curid=2388924" title="Justyna czyli niedole cnoty">
Justyna czyli niedole cnoty



</doc>
<doc id="2388929" url="https://pl.wikipedia.org/wiki?curid=2388929" title="Kwasy aldonowe">
Kwasy aldonowe

Kwasy aldonowe (daw. kwasy glikonowe) – grupa kwasów cukrowych o wzorze ogólnym HOCH2[CH(OH)]nCOOH, pochodnych aldoz, w których końcowa grupa aldehydowa została utleniona do grupy karboksylowej. Utlenianie końcowej grupy hydroksylowej zamiast aldehydowej, prowadzi natomiast do powstania kwasu uronowego, a obu grup końcowych – kwasu aldarowego.

</doc>
<doc id="2388931" url="https://pl.wikipedia.org/wiki?curid=2388931" title="Braubach">
Braubach

Braubach – miasto w Niemczech, w kraju związkowym Nadrenia-Palatynat, w powiecie Rhein-Lahn, wchodzi w skład gminy związkowej Loreley. Do 30 czerwca 2012 miasto było siedzibą gminy związkowej Braubach.
Historia.
Pierwsza wzmianka o miejscowości dotycząca tutejszych winnic pochodzi z 691 roku.
Zabytki.
W pobliżu Braubach położony jest też zamek Marksburg.
Gospodarka.
W mieście rozwinął się przemysł hutniczy oraz winiarski.
Współpraca.
Miejscowość partnerska:

</doc>
<doc id="2388935" url="https://pl.wikipedia.org/wiki?curid=2388935" title="Samuraj i kowboje">
Samuraj i kowboje

Samuraj i kowboje (fr. "Soleil rouge") – francusko-włosko-hiszpański western z 1971 roku w reżyserii Terence’a Younga.
Fabuła.
Stany Zjednoczone lat 70. XIX wieku. Przez Dziki Zachód podąża pociąg wiozący do Waszyngtonu ambasadora Japonii. Dyplomata wiezie osobisty podarunek cesarza Japonii dla prezydenta Stanów Zjednoczonych – zdobiony złotem miecz samurajski. Pociąg zostaje jednak napadnięty przez grupę rzezimieszków, którzy oprócz przewożonego w pociągu transportu złota, rabują miecz, zabijając jednego z próbujących bronić go samurajów. Bandytami dowodzi bezwzględny Gauche, który po obrabowaniu pociągu usiłuje też zabić jednego ze swoich wspólników – rewolwerowca Linka. Link jednak uchodzi cało i wraz z jednym z samurajów rozpoczyna poszukiwania Gauche'a. Obydwaj pałają żądzą zemsty, obydwaj mają jednak inne plany wobec bandyty. Samuraj imieniem Kuroda chce odzyskać miecz, a Link należne mu złoto. Ci dwaj odmienni pod wieloma względami ludzie, pochodzący z różnych światów, początkowo nie potrafią odnaleźć wspólnego języka i wzajemne towarzystwo traktują jako zło konieczne. Samuraj to szlachetny idealista, człowiek honoru kierujący się zasadami kodeksu Bushidō. Rewolwerowiec zaś to nieuznający żadnych zasad cynik dla którego najważniejszym celem w życiu są pieniądze. Tych dwóch ludzi dzieli wzajemna, skrajna nieufność. Z czasem jednak, podczas podróży pełnej niebezpieczeństw, kiedy jeden za drugiego musi „nadstawić karku”, zaczynają darzyć się szacunkiem.
Działając według planu Linka, porywają kobietę Gauche'a – Cristinę i proponują mu wymianę: Cristina w zamian za miecz i złoto. Gdy spotykają się w umówionym miejscu, zostają niespodziewanie zaatakowani przez dużą grupę Komanczów. W walce ginie większość członków bandy Gauche'a, jednak dzielnemu i perfekcyjnie władającemu mieczem samurajowi oraz świetnym rewolwerowcom jakimi są Gauche i Link udaje się odeprzeć przeciwnika. Po walce, gdy samuraj odzyskuje już upragniony miecz i próbuje zabić Gauche'a, pada od jego kul. Gauche triumfuje, pomimo rany odniesionej w walce z Indianami, wie, że Link musi udzielić mu pomocy i nie może go zabić, bowiem tylko on wie gdzie ukryte jest złoto. Myli się jednak – śmierć japońskiego towarzysza nagle zaczyna znaczyć dla Linka więcej niż złoto. Gauche pada od jego kul. Spełniając prośbę umierającego samuraja, Link zwraca miecz japońskiemu ambasadorowi, wieszając go na drutach telegraficznych przy trasie przejazdu pociągu, którym podróżuje dyplomata.
Obsada.
Odtwórcy głównych ról pochodzili z: USA (Charles Bronson), Japonii (Toshirō Mifune), Francji (Alain Delon) i Szwajcarii (Ursula Andress), reżyser filmu był Brytyjczykiem (Terence Young), a sam film nakręcono w Hiszpanii i Meksyku.

</doc>
<doc id="2388937" url="https://pl.wikipedia.org/wiki?curid=2388937" title="Chrysophyllum striatum">
Chrysophyllum striatum

Chrysophyllum striatum – gatunek drzew należących do rodziny sączyńcowatych. Występuje na terenie Ameryki Południowej, na obszarze Panamy.

</doc>
<doc id="2388939" url="https://pl.wikipedia.org/wiki?curid=2388939" title="Dystrykt Dewoin">
Dystrykt Dewoin

Dystrykt Dewoin - dystrykt w hrabstwie Bomi, w zachodniej części Liberii. Według spisu ludności z 2008 roku liczy sobie 12 783 mieszkańców, co czyni go najmniej zaludnionym dystryktem w hrabstwie.

</doc>
<doc id="2388940" url="https://pl.wikipedia.org/wiki?curid=2388940" title="Chrysophyllum subnudum">
Chrysophyllum subnudum

Chrysophyllum subnudum – gatunek drzew należących do rodziny sączyńcowatych. Występuje na terenie Afryki, na obszarze przybrzeżnym Zatoki Gwinejskiej, głównie w Kamerunie i Gabonie.

</doc>
<doc id="2388941" url="https://pl.wikipedia.org/wiki?curid=2388941" title="Braubach (ujednoznacznienie)">
Braubach (ujednoznacznienie)

Niemcy:
Osoby:

</doc>
<doc id="2388942" url="https://pl.wikipedia.org/wiki?curid=2388942" title="Chrysophyllum capuronii">
Chrysophyllum capuronii

Chrysophyllum capuronii – gatunek drzew należących do rodziny sączyńcowatych. Jest endemitem występującym na małej wyspie w zatoce Antogila.

</doc>
<doc id="2388943" url="https://pl.wikipedia.org/wiki?curid=2388943" title="Chrysophyllum marginatum">
Chrysophyllum marginatum

Chrysophyllum marginatum – gatunek drzew należących do rodziny sączyńcowatych. Występuje na terenie strefy równikowej Ameryki Południowej, głównie na obszarze Brazylii, Boliwii i Paragwaju.

</doc>
<doc id="2388944" url="https://pl.wikipedia.org/wiki?curid=2388944" title="Chrysophyllum colombianum">
Chrysophyllum colombianum

Chrysophyllum colombianum – gatunek drzew należących do rodziny sączyńcowatych. Występuje na terenie północno–zachodniej części Ameryki Południowej, głównie na obszarze Panamy i Kolumbii.

</doc>
<doc id="2388945" url="https://pl.wikipedia.org/wiki?curid=2388945" title="Ieri, Oggi">
Ieri, Oggi



</doc>
<doc id="2388946" url="https://pl.wikipedia.org/wiki?curid=2388946" title="Dystrykt Klay">
Dystrykt Klay

Dystrykt Klay - dystrykt w hrabstwie Bomi, w zachodniej części Liberii. Według spisu ludności z 2008 roku liczy sobie 22 355 mieszkańców, co czyni go drugim co do wielkości zaludnienia dystryktem w hrabstwie.

</doc>
<doc id="2388947" url="https://pl.wikipedia.org/wiki?curid=2388947" title="Tant Qu'il Y Aura Des Hommes">
Tant Qu'il Y Aura Des Hommes



</doc>
<doc id="2388948" url="https://pl.wikipedia.org/wiki?curid=2388948" title="Uomini Più Uomini">
Uomini Più Uomini



</doc>
<doc id="2388950" url="https://pl.wikipedia.org/wiki?curid=2388950" title="Incredibilmente Donna">
Incredibilmente Donna



</doc>
<doc id="2388952" url="https://pl.wikipedia.org/wiki?curid=2388952" title="Dystrykt Mecca">
Dystrykt Mecca

Dystrykt Mecca - dystrykt w hrabstwie Bomi, w zachodniej części Liberii. Według spisu ludności z 2008 roku liczy sobie 17 573 mieszkańców, co czyni go trzecim co do wielkości zaludnienia dystryktem w hrabstwie.

</doc>
<doc id="2388953" url="https://pl.wikipedia.org/wiki?curid=2388953" title="Męczennicy z klasztoru Kantara">
Męczennicy z klasztoru Kantara

Męczennicy z klasztoru Kantara – grupa trzynastu prawosławnych mnichów cypryjskich, którzy według prawosławnej hagiografii w 1231 zostali spaleni na stosie za odmowę przejścia z prawosławia na katolicyzm.
Według hagiografii prawosławnej, w 1228 mnisi Jan i Konon, przybyli z góry Athos, osiedlili się na Cyprze w odludnym klasztorze Kantara. Szybko zyskali sławę świętych ascetów. Obawiając się ich wpływu na społeczeństwo, katolicki biskup Nikozji podjął próbę nawrócenia ich na katolicyzm. Gdy duchowni odmówili, nakazał ich uwięzić. Złych warunków panujących w więzieniu nie wytrzymał jeden z mnichów, który zmarł w lochu. Pozostałych dwunastu zakonników, po trzyletnim odosobnieniu, przywiązano do koni, a następnie, jeszcze żywych, spalono na stosie w obecności króla Cypru. Historia mnichów znana jest z jednego, zachowanego w dwóch egzemplarzach żywota. Tekst ten upodabnia ich śmierć do męki Chrystusa, wyraźnie konfrontuje również Kościoły prawosławny i katolicki. Inne kościelne źródła cypryjskie nie wspominają o opisywanym wydarzeniu.
Żywot wymienia następujące imiona męczenników z klasztoru Kantara: Jan (przełożony wspólnoty), Konon, Jeremiasz, Marek, Cyryl, Teoktyst, Barnaba, Maksym, Teognost (zmarł w więzieniu), Józef, Gennadiusz, Gerazym, Herman. Ich wspomnienie w Cypryjskim Kościele Prawosławnym przypada 19 maja, w rocznicę śmierci.
Zdaniem ks. Mariana Bendzy i ks. Anatola Szymaniaka historia mnichów z klasztoru Kantara obrazuje politykę katolickich królów Cypru wobec prawosławnej ludności wyspy oraz jej opór przeciwko próbom szerzenia obrządku łacińskiego.

</doc>
<doc id="2388954" url="https://pl.wikipedia.org/wiki?curid=2388954" title="Dystrykt Senjeh">
Dystrykt Senjeh

Dystrykt Senjeh - dystrykt w hrabstwie Bomi, w zachodniej części Liberii. Według spisu ludności z 2008 roku liczy sobie 29 325 mieszkańców, co czyni go najludniejszym dystryktem w hrabstwie.

</doc>
<doc id="2388955" url="https://pl.wikipedia.org/wiki?curid=2388955" title="MHT">
MHT



</doc>
<doc id="2388956" url="https://pl.wikipedia.org/wiki?curid=2388956" title="Hejdel">
Hejdel

Heydel (Hejdel) – polska rodzina szlachecka i baronowska pochodzenia niemieckiego oraz jej herb własny.
Rodzina.
Rycerze z Turyngii, herbu własnego, którzy przywędrowali do Polski z królem Augustem II (wybrany na króla 1697). Jan Sebastian Heydel otrzymał w 1772 od króla Stanisława Augusta dziedziczny tytuł baronowski. Jest to jedna z niewielu baronowska rodzina polska z nadania króla polskiego. Rudolf, syn Jana Sebastiana, otrzymał potwierdzenie tytułu baronowskiego w Królestwie Polskim od Deputacji Senatu Królestwa Polskiego w 1820 roku oraz w Austrii od Habsburgów dla siebie i swych potomków w 1838 roku.o
Opis herbu.
Rodzina używała kilku herbów, co do których kształtu istniały wśród heraldyków rozbieżności. Według Uruskiego pierwotnym jej herbem był: "W polu czerwonym miecz srebrny, przy którego rękojeści mały półksiężyc złoty, rogami do rękojeści. W klejnocie ogon pawi z pięciu piór." Następnie, przy otrzymaniu tytułu barona w 1772 dodano z prawej pole błękitne, w którym półksiężyc złoty, a nad nim takiż krzyż kawalerski (Szeliga). Dodano też małe pólko u głowicy. Istnieją sprzeczne informacje co do jego zawartości. Według Otto Titana von Hefnera, którą to opinię powtarza Juliusz Karol Ostrowski, w pólku tym, srebrnym, powinien być gołąb. Autorzy ci, rekonstruują również labry jako czerwone, podbite błękitem. Natomiast Seweryn Uruski uważa, że pole to jest czerwone i zawiera orła srebrnego. Tak też rekonstruuje herb współczesny heraldyk, Tadeusz Gajl: "Na tarczy dwudzielnej w słup, w polu prawym, błękitnym, półksiężyc złoty, nad którym takiż krzyż kawalerski, w polu lewym, czerwonym, miecz srebrny, przy którego rękojeści, z prawej, półksiężyc złoty rogami w lewo. U głowicy, pośrodku, pólko czerwone, kwadratowe, w którym orzeł srebrny. W klejnocie ogon pawi z pięciu piór. Labry czerwone, podbite błękitem." Następny herb, nadany z tytułem baronowskim austriackim, różnił się według Uruskiego przeniesieniem orła do klejnotu i umieszczeniem go na ogonie pawim. Uruski twierdził też, że bezpośrednio nad tarczą powinna być korona, w której opisany klejnot. Natomiast Ostrowski daje nad koroną baronowską jeszcze hełm ukoronowany, a dopiero na nim klejnot. Hefner zaś zrekonstruował ten herb jak zwykły szlachecki. Ostrowski za Hefnerem podaje jeszcze brak półksiężyca przy mieczu oraz labry z prawej błękitne, z lewej czerwone, podbite srebrem.

</doc>
<doc id="2388958" url="https://pl.wikipedia.org/wiki?curid=2388958" title="Accelerated Strategic Computing Initiative">
Accelerated Strategic Computing Initiative



</doc>
<doc id="2388959" url="https://pl.wikipedia.org/wiki?curid=2388959" title="Po-wang Chen">
Po-wang Chen

Po-wang Chen – meteoryt kamienny należący do amfoterytów, spadły w 23 października 1933 roku w chińskiej prowincji Anhui. Spadek meteorytu Po-wang Chen nastąpił około godziny 19.00 czasu lokalnego w postaci deszczu meteorytowego, któremu towarzyszyła głośna detonacja. Do dzisiaj zachowało się kilka fragmentów o łącznej masie 665 g. Meteoryt Po-wang Chen jest pierwszym z czterech meteorytów znalezionych w prowincji Anhui.

</doc>
<doc id="2388960" url="https://pl.wikipedia.org/wiki?curid=2388960" title="Meteoryt Po-wang Chen">
Meteoryt Po-wang Chen



</doc>
<doc id="2388961" url="https://pl.wikipedia.org/wiki?curid=2388961" title="Zdzisław Stolarski">
Zdzisław Stolarski

Zdzisław Stolarski (ur. (11 czerwca 1948 w Grzegorzewicach) – polski zapaśnik, trener, sędzia, olimpijczyk z Monachium 1972.
Zawodnik walczący w stylu wolnym w wadze piórkowej. Zawodnik warszawskich klubów: Rzemieślnik (w latach 1965-1980) oraz Marymont i Iskra ZWUT. 
Uczestnik mistrzostw Europy w roku 1974, podczas których zajął 4. miejsce oraz w roku 1975, podczas których zajął 8. miejsce.
Uczestnik mistrzostw świata w roku 1973, gdzie zajął 8. miejsce.
Na igrzyskach olimpijskich w roku 1972 w Monachium wystartował w wadze piórkowej zajmując 11. miejsce.
W latach 1973-1975 wygrywał międzynarodowy turniej zapaśniczy o "Wielką Nagrodę Łodzi".
Jako zawodnik rozpoczął prace trenera w klubach warszawskich, którą kontynuował po zakończeniu kariery sportowej. 
W roku 1974 zajął 3. miejsce w plebiscycie katowickiego "Sportu" na najlepszego zapaśnika stylu wolnego. 

</doc>
<doc id="2388963" url="https://pl.wikipedia.org/wiki?curid=2388963" title="Meteoryt Fuyang">
Meteoryt Fuyang



</doc>
<doc id="2388965" url="https://pl.wikipedia.org/wiki?curid=2388965" title="Chrysophyllum ucuquirana-branca">
Chrysophyllum ucuquirana-branca

Chrysophyllum ucuquirana-branca – gatunek drzew należących do rodziny sączyńcowatych. Występuje na terenie Ameryki Południowej.

</doc>
<doc id="2388966" url="https://pl.wikipedia.org/wiki?curid=2388966" title="Kyriakos Charalambides">
Kyriakos Charalambides

Kyriakos Charalambides (gr. Κυριάκος Χαραλαμπίδης) (ur. 31 stycznia 1940 w Achna w Dystrykcie Famagusta na Cyprze) – grecki poeta pochodzenia cypryjskiego, jeden z najbardziej rozpoznawalnych greckich pisarzy i poetów. Jego prace odznaczają się wpływem kultury zachodniej, nie zapomina jednak o korzeniach, wpisując się w tradycję współczesnych poetów greckich: Konstandinosa Kawafisa, Jorgosa Seferisa czy Odyseasa Elitisa, lecz z własnymi motywami cypryjskimi.
Studiował archeologię na Uniwersytecie Ateńskim w latach 1958–64 oraz aktorstwo w szkole dramatycznej Greckiego Teatru Narodowego (1962–63). Był dyrektorem programowym kanałów radiowych Cyprus Broadcasting Corporation do 1997 roku. W 2008 został wybrany do rady Uniwersytetu Cypryjskiego.

</doc>
<doc id="2388967" url="https://pl.wikipedia.org/wiki?curid=2388967" title="Kyriakos Charalambidis">
Kyriakos Charalambidis



</doc>
<doc id="2388969" url="https://pl.wikipedia.org/wiki?curid=2388969" title="Jan Skoczylas">
Jan Skoczylas

Jan Skoczylas (ur. 24 września 1951 w Wadowicach) – polski jeździec, trener, specjalista od budowy parkurów i crosów, olimpijczyk z Monachium 1972.
Zawodnik specjalizujący się w WKKW. Pierwszy sukces na arenie międzynarodowej odniósł jako junior w roku 1968 zdobywając w drużynie brązowy medal na pierwszych mistrzostwach Europy Juniorów w WKKW. W tym samym roku zdobył brązowy medal na mistrzostwach Polski juniorów w WKKW.
W roku 1972 zdobył tytuł wicemistrza Polski seniorów w WKKW na koniu Cyriak.
Na igrzyskach olimpijskich w 1972 roku wystartował w WKKW zajmując indywidualnie 36. miejsce, a w konkursie drużynowym (partnerami byli: Jacek Wierzchowiecki, Marek Małecki, Wojciech Mickunas) Polska została sklasyfikowana na 10. miejscu.
Po zakończeniu kariery sportowej trener. w latach 1980-1985 trener reprezentacji Finlandii w WKKW. Jest licencjonowanym specjalistą od budowy parkurów i crossów.

</doc>
<doc id="2388978" url="https://pl.wikipedia.org/wiki?curid=2388978" title="Parser LALR">
Parser LALR



</doc>
<doc id="2388980" url="https://pl.wikipedia.org/wiki?curid=2388980" title="Maciej Rychta">
Maciej Rychta

Maciej Rychta (ur. 25 lutego 1951 w Nowym Sączu) – polski kajakarz górski, trener, olimpijczyk z Monachium 1972.
Podczas kariery sportowej reprezentował klub Dunajec Nowy Sącz. W latach 1970–1978 czterokrotny mistrz Polski w konkurencjach: C-2 x 3 zjazd i C-2 x 3 slalom.
Uczestnik mistrzostw świata w kajakarstwie górskim w :
Na igrzyskach olimpijskich wystartował w konkurencji C-2 slalom (partnerem był: Zbigniew Leśniak). Polska osada zajęła 17. miejsce.

</doc>
<doc id="2388985" url="https://pl.wikipedia.org/wiki?curid=2388985" title="Dimitrios Lordos">
Dimitrios Lordos

Dimitrios Lordos, (ur. 3 listopada 1945) – cypryjski strzelec, uczestnik Letnich Igrzysk Olimpijskich 1992.
Wystartował w trapie, którego ukończył na 33 miejscu z wynikiem 139 na 200 możliwych punktów.

</doc>
<doc id="2388986" url="https://pl.wikipedia.org/wiki?curid=2388986" title="Frédéric Chassot">
Frédéric Chassot

Frédéric Chassot (ur. 31 marca 1969 w Montagny) – piłkarz szwajcarski grający na pozycji napastnika. W swojej karierze 16 razy zagrał w reprezentacji Szwajcarii i strzelił w niej 2 gole.
Kariera klubowa.
Karierę piłkarską Chassot rozpoczął w klubie FC Fribourg. W sezonie 1986/1987 grał w nim w trzeciej lidze szwajcarskiej. Następnie odszedł do pierwszoligowego Neuchâtel Xamax. W 1988 roku wywalczył z tym klubem mistrzostwo Szwajcarii. Jesienią 1992 został wypożyczony do FC Basel, ale w 1993 roku wrócił do Neuchâtel Xamax i grał w nim do końca sezonu 1994/1995.
Latem 1995 roku Chassot przeszedł do Lausanne Sports. Na początku 1996 roku ponownie zmienił klub i został zawodnikiem FC Sion. Wiosną 1996 zdobył z nim Puchar Szwajcarii, a w sezonie 1996/1997 sięgnął z nim po dublet - mistrzostwo i puchar kraju.
W 1998 roku Chassot został piłkarzem FC Zürich. W 2000 roku zdobył z nim krajowy puchar, a w 2002 wrócił do Neuchâtel Xamax. Z kolei w sezonie 2002/2003 był piłkarzem FC Aarau. Latem 2003 odszedł do drugoligowego SC Young Fellows Juventus z Zurychu, a w sezonie 2003/2004 grał też w FC Sion, w którym zakończył swoją karierę.
Kariera reprezentacyjna.
W reprezentacji Szwajcarii Chassot zadebiutował 13 grudnia 1989 roku w przegranym 1:2 towarzyskim spotkaniu z Hiszpanią. W swojej karierze grał w eliminacjach do Euro 92, MŚ 1998 i Euro 2000. Od 1989 do 1999 roku rozegrał w kadrze narodowej 16 meczów i strzelił 2 gole.

</doc>
<doc id="2388988" url="https://pl.wikipedia.org/wiki?curid=2388988" title="Frederic Chassot">
Frederic Chassot



</doc>
<doc id="2388990" url="https://pl.wikipedia.org/wiki?curid=2388990" title="Ogólnopolskie Forum Inicjatyw Pozarządowych">
Ogólnopolskie Forum Inicjatyw Pozarządowych

Ogólnopolskie Forum Inicjatyw Pozarządowych – cykliczne wydarzenie organizowane w Warszawie od 1996 roku, będące miejscem spotkania osób zaangażowanych w działalność obywatelską i pozarządową.
Głównym celem OFIP-u jest stworzenie miejsca i czasu dla dialogu, wymiany doświadczeń na temat kształtu i dalszego rozwoju społeczeństwa obywatelskiego oraz miejsca i roli, jaką powinni w nim pełnić świadomi i chcący się angażować obywatele. Tydzień Obywatelski jest z kolei okazją do pokazania dorobku i różnorodności organizacji pozarządowych i inicjatyw obywatelskich. Finałem Tygodnia jest Piknik Organizacji Pozarządowych z całej Polski.
Koordynatorem OFIP-u w 1996 było Stowarzyszenie Asocjacje, następnie do 2011 Stowarzyszenie na rzecz Forum Inicjatyw Pozarządowych, a obecnie Ogólnopolska Federacja Organizacji Pozarządowych. Nad przygotowywaniami do kolejnych OFIP-ów czuwa natomiast, powoływany każdorazowo, Komitet Organizacyjny, w którego skład wchodzą organizacje pozarządowe (m.in. Fundacja im. Stefana Batorego, Stowarzyszenie Klon/Jawor) oraz miasto stołeczne Warszawa.
Ostatnia VII edycja Ogólnopolskiego Forum Inicjatyw Pozarządowych (VI OFIP) odbyła się w Warszawie w dniach 8-15 września 2014 roku. OFIP składał się z trzech części: konferencji, Tygodnia Obywatelskiego oraz Pikniku Organizacji Pozarządowych.

</doc>
<doc id="2388992" url="https://pl.wikipedia.org/wiki?curid=2388992" title="OFIP">
OFIP



</doc>
<doc id="2389001" url="https://pl.wikipedia.org/wiki?curid=2389001" title="Chrysophyllum contumacense">
Chrysophyllum contumacense

Chrysophyllum contumacense – gatunek drzew należących do rodziny sączyńcowatych. Występuje na terenie Peru.

</doc>
<doc id="2389002" url="https://pl.wikipedia.org/wiki?curid=2389002" title="Hector Pieterson">
Hector Pieterson

Hector Pieterson (ur. 1963, zm. 16 czerwca 1976) – Południowoafrykańczyk, jedna z ofiar zamieszek w Soweto w 1976.
Był uczniem jednej ze szkół w Soweto. Brał udział w masowym proteście przeciwko przyznaniu afrikaans statusu języka wykładowego. Został śmiertelnie ranny podczas rozpędzania demonstracji przez policję. Obecnie w miejscu jego śmierci znajduje się pomnik upamiętniający młodych ludzi walczących z apartheidem, natomiast 16 czerwca został uznany w RPA za dzień młodzieży.

</doc>
<doc id="2389008" url="https://pl.wikipedia.org/wiki?curid=2389008" title="Andrzej Sieledcow">
Andrzej Sieledcow

Andrzej Sieledcow (ur. 16 lipca 1946 w Warszawie) – polski strzelec sportowy, żołnierz, medalista mistrzostw świata i Europy, olimpijczyk z Monachium 1972.
Zawodnik CWKS Legia Warszawa w latach 1961-1984. Startował w konkurencjach broni długiej (w trzech postawach), w których to konkurencjach w latach 1972-1977 był wielokrotnym mistrzem Polski
Medalista mistrzostw świata:
Brązowy medalista mistrzostw Europy w roku 1975 w konkurencji karabinu dowolnego 3 x 40 strzałów - postawa stojąc w drużynie (partnerami byli: Eugeniusz Pędzisz, Romuald Siemionow, Stanisław Marucha).
Na igrzyskach olimpijskich w Monachium wystartował w konkurencji strzelania z karabinu sportowego 3 pozycje 50 metrów zajmując 6. miejsce oraz w strzelaniu z karabinu dowolnego w 3 pozycjach 300 metrów zajmując 16. miejsce.
Odznaczony Srebrnym (1973) i złotym (1985) Krzyżem Zasługi.

</doc>
<doc id="2389009" url="https://pl.wikipedia.org/wiki?curid=2389009" title="Chrysophyllum cuneifolium">
Chrysophyllum cuneifolium

Chrysophyllum cuneifolium – gatunek drzew należących do rodziny sączyńcowatych. Występuje na obszarze Ameryki Południowej, głównie na terenie Ekwadoru, Peru, Brazylii i Surinamu.

</doc>
<doc id="2389016" url="https://pl.wikipedia.org/wiki?curid=2389016" title="Chrysophyllum masoalense">
Chrysophyllum masoalense

Chrysophyllum masoalense – gatunek drzew należących do rodziny sączyńcowatych. Występuje na obszarze wschodniego wybrzeża Madagaskaru.

</doc>
<doc id="2389017" url="https://pl.wikipedia.org/wiki?curid=2389017" title="Flaga obwodu nowosybirskiego">
Flaga obwodu nowosybirskiego

Flaga obwodu nowosybirskiego (NHR:1840) zatwierdzona 10 lipca 2003 to prostokątny materiał w proporcjach (szerokość do długości) - 2:3, składający się z pięciu nierównych pasów (wyliczając od drzewca): czerwonego, białego, niebieskiego, białego i zielonego, których wzajemne odnoszenia wynoszą: 5:3:2:3:5. W centrum flagi pomiędzy czerwonym a zielonym pasem umieszczone są figury z herbem obwodu nowosybirskiego; są to dwa czarne sobole, trzymające żółty korowaj z solniczką. Pod nimi pasy białe i niebieski są przecięte horyzontalną cienką linią, która na białych pasach jest czarna, a na niebieskim biała. Szerokość linii do szerokości flagi wynosi 1:80.

</doc>
<doc id="2389019" url="https://pl.wikipedia.org/wiki?curid=2389019" title="Saint-Josse-ten-Noode">
Saint-Josse-ten-Noode

 
Saint-Josse-ten-Noode (nid. Sint-Joost-ten-Node) – jedna z 19 gmin w Regionie Stołecznym Brukseli, w Belgii. 1 stycznia 2008 liczyła 27 548 mieszkańców.
Historia.
Saint-Josse-ten-Noode było pierwotnie osadą rolniczą na obrzeżach Brukseli. W czasach przed rozbiórką murów obronnych otaczających Brukselę, Saint-Josse-ten-Noode było także miejscem, gdzie znajdowały się szlacheckie posiadłości ziemskie. Najbardziej okazałą wśród nich był Zamek Książąt Brabancji zbudowany przez księcia Filipa III w 1456 roku. Cała okolica zamku została obsadzona winoroślą, co tłumaczy obecność kiści winogron w herbie gminy.
Po zburzeniu murów obronnych, Saint-Josse-ten-Noode był jednym z pierwszych terenów poza Brukselą. Osiedla bogato zdobionych kamienic powstały wokół nowo powstałych bulwarów i w wyższych częściach gminy. Natomiast fabryki i domki robotników zostały zbudowane w dolnej części, leżącej w pobliżu rzeki Zenne. W 1855 roku, 58% powierzchni Saint-Joose-ten-Noode zostało włączone do Miasta Brukseli, aby zbudować skwery Ambiorix, Palmerston, Marie-Louise i Marguerite, oraz utworzono nową dzielnicę Leopold (obecnie Dzielnica europejska). 
Zgodnie z inwentarzem architektury zleconym przez region Brukseli, Saint-Josse-ten-Noode ma przeciętnie najstarsze budynki spośród wszystkich 19 brukselskich gmin.
Komunikacja.
Na terenie gminy znajduje się dworzec kolejowy Bruxelles-Nord. Przez Saint-Josse-ten-Noode przebiega linia metra nr 2 i 6, oraz dwie linie premetra nr 3 i 4. Docierają tu również linie tramwajowe nr 25, 31, 32, 55, 56, 92 i 94.

</doc>
<doc id="2389022" url="https://pl.wikipedia.org/wiki?curid=2389022" title="Chrysophyllum mexicanum">
Chrysophyllum mexicanum

Chrysophyllum mexicanum – gatunek drzew należących do rodziny sączyńcowatych. Występuje na obszarze północnej części Ameryki Środkowej, głównie na terenie Meksyku i Belize.

</doc>
<doc id="2389023" url="https://pl.wikipedia.org/wiki?curid=2389023" title="Silnik rakietowy J-2">
Silnik rakietowy J-2



</doc>
<doc id="2389029" url="https://pl.wikipedia.org/wiki?curid=2389029" title="Chrysophyllum pomiferum">
Chrysophyllum pomiferum

Chrysophyllum pomiferum – gatunek drzew należących do rodziny sączyńcowatych. Występuje na obszarze północnej części Ameryki Południowej.

</doc>
<doc id="2389035" url="https://pl.wikipedia.org/wiki?curid=2389035" title="Chrysophyllum prunifolium">
Chrysophyllum prunifolium

Chrysophyllum prunifolium – gatunek drzew należących do rodziny sączyńcowatych. Występuje na obszarze Afryki, na terenie Kamerunu i Sierra Leone.

</doc>
<doc id="2389039" url="https://pl.wikipedia.org/wiki?curid=2389039" title="Chrysophyllum novoguineense">
Chrysophyllum novoguineense

Chrysophyllum novoguineense – gatunek drzew należących do rodziny sączyńcowatych. Występuje na obszarze Papui-Nowej Gwinei.

</doc>
<doc id="2389049" url="https://pl.wikipedia.org/wiki?curid=2389049" title="Dachsenhausen">
Dachsenhausen

Dachsenhausen – miejscowość i gmina w Niemczech, w kraju związkowym Nadrenia-Palatynat, w powiecie Rhein-Lahn, wchodzi w skład gminy związkowej Loreley. Do 30 czerwca 2012 gmina należała do gminy związkowej Braubach.

</doc>
<doc id="2389058" url="https://pl.wikipedia.org/wiki?curid=2389058" title="Konfrontacja izraelsko-palestyńska (2011)">
Konfrontacja izraelsko-palestyńska (2011)

Konfrontacja izraelsko-palestyńska rozpoczęła się 18 sierpnia 2011 atakiem terrorystycznym na autobus w południowej części Izraela. W odwecie izraelskie lotnictwo zbombardowało Strefę Gazy, po czym bojówki palestyńskie ostrzelały rakietami terytorium Izraela.
Przebieg wydarzeń.
18 sierpnia w południe trzech uzbrojonych napastników ostrzelało za pomocą granatów, granatników i broni maszynowej autobus linii nr 392, przewożący cywilów i żołnierzy na drodze ekspresowej nr 12, pomiędzy miastami Micpe Ramon i Ejlat.
Napastnicy atakowali także inne pojazdy, używając pociska przeciwpancernego, zabijając pasażerów. Ostrzelany autobus nie zatrzymał się, więc jeden z terrorystów odpalił ładunki wybuchowe, dokonując zamachu samobójczego, w wyniku którego śmierć poniósł kierowca.
W międzyczasie nad miejscem zamachu przelatywał samolot izraelskich sił powietrznych. Bojownicy wystrzelili w jego kierunku granatnik RPG, jednak nie osiągnęli celu. Na miejscu wydarzeń przejeżdżał jeepem żołnierz z 1. Brygady Golani, który też został zastrzelony. Na miejsce przybyli kolejni żołnierze, którzy zastrzelili dwóch napastników. W czasie walk zginął jeden żołnierz.
Ok. 13:30 zaatakowali kolejne pojazdy zabijając czterech cywili. Siły Obronne Izraela udały się w pościg za domniemanymi sprawcami i podczas wymiany ognia zabiły wszystkich siedmiu zamachowców. Ponadto dwóch funkcjonariuszy egipskiej centralnej agencji ds. bezpieczeństwa zostało zabitych przy granicy egipsko-izraelskiej podczas pościgu sił izraelskich za zamachowcami.
Kilka godzin po atakach na południu Izraela, lotnictwo zaatakowało Strefę Gazy. W izraelskich nalotach zginęło 14 osób, w tym szef Ludowych Komitetów Oporu Kamal al-Nairab, a także dowódca wojskowy i trzej inni członkowie tej frakcji. Jeszcze przed izraelskim odwetem Hamas nakazał ewakuacje, ewakuację urzędów i stanowisk dowodzenia sił bezpieczeństwa, a liderzy organizacji terrorystycznej odżegnali się od ataków.
Wieczorem 18 sierpnia ze Strefy Gazy wystrzelono pocisk, który spadł na Aszkelon, natomiast druga rakieta typu Grad została przechwycona przez system obrony Żelazna Kopuła.
W nocy z 18 na 19 sierpnia i rankiem na Izrael spadło 10 rakiet Grad. Jedna z rakiet uderzyła w szkołę talmudyczną w mieście Aszdod, raniąc dwie osoby, w tym jedną ciężko. Rakiety spadły także na Aszkelon, Eszkol, Sederot i Gederę. Dwie rakiety lecące na dzielnice mieszkaniowe Aszkelonu zostały przechwycone i zniszczone przez przeciwrakietową baterię Żelaznej Kopuły. System obronny został też umieszczona w Ber Szewie.

</doc>
<doc id="2389068" url="https://pl.wikipedia.org/wiki?curid=2389068" title="Fulko I d’Este">
Fulko I d’Este

Fulko I d’Este (zm. 15 grudnia 1128) – markiz Este.
Fulko I był najmłodszym synem Alberta Azza II, księcia Luni (Liguria) i Este i jego drugiej żony Gersendy księżnej Maine. Najstarszy z braci Welf [IV] syn pierwszej żony Alberta Azza II, Kunegundy von Altdorf, po śmierci wuja w 1055 roku odziedziczył posiadłości w Karyntii, a w 1070 roku został księciem Bawarii. Dokument znajdujący się w zbiorze z 1077 roku potwierdza prawa Fulka i jego starszego brata Hugona do ziem w północnych Włoszech "in comitatu Gauolli, Rodigum, Cederniano, Sarzano, Maretiniago ... in comitatu [Pata]uiensi Este". Fulko i Hugo, synowie Gersendy, po śmierci swego wuja Hugona [IV] hrabiego Maine (1051), a następnie bezpotomnej śmierci jego syna Herberta [II] w 1062 roku odziedziczyli prawo do Maine. Ostatecznie dopiero w 1090 roku, kiedy do Włoch przybyli ludzie z Maine, którzy zbuntowali się przeciw władzy Normanów i wezwali synów Alberta Azza II, zdecydowali się na podjęcie akcji zbrojnej we Francji. W 1090 roku przy pomocy Godfryda de Mayenne Hugo odzyskał dziedzictwo po matce. Z uwagi jednak na słabość swojej pozycji w 1093 roku sprzedał Maine swemu kuzynowi Hélie de la Flèche za 10 tysięcy szylingów i powrócił do Włoch. W 1095 roku Fulko I złożył Hugonowi przysięgę wierności. W 1097 roku po śmierci ojca, prawa młodszych braci do spadku zakwestionował Welf, który podjął nawet zbrojną wyprawę do Włoch. W 1100 roku Fulko przekazał ziemie klasztorowi S. Salvatore koło Maraticy, a w 1115 klasztorowi św. Benedykta di Polirone w intencji spokoju duszy swego ojca. Fulko I zmarł 15 grudnia 1128 roku.
Fulko II miał sześcioro dzieci:

</doc>
<doc id="2389073" url="https://pl.wikipedia.org/wiki?curid=2389073" title="Niels Schneider">
Niels Schneider

Niels Schneider (ur. 18 czerwca 1987 w Paryżu) – francuski aktor filmowy i telewizyjny.
Życiorys.
Urodził się w rodzinie aktorskiej jako syn Isabelle Schneider i Jeana-Paula Schneidera. Miał czterech braci - Vadima (ur. 10 marca 1986, zm. 8 września 2003), Aliochę (ur. 21 września 1993), Volodię i Vassilia (ur. 1999). Miał po raz pierwszy kontakt z teatrem towarzysząc ojcu przy okazji jego reżyserii. W 1996 przybył do prowincja Kanady - Quebec, gdzie zdobywał pierwsze doświadczenia w dubbingu. Zagrał kilka ról w teatrze, zanim zadebiutował w roli Sashy w dramacie "Tout est parfait" (2008). Rola Nicolasa w melodramacie Xaviera Dolana "Wyśnione miłości" ("Les amours imaginaires", 2010) przyniosła mu trofeum Choparda na 63. Festiwalu Filmowym w Cannes. Za rolę Piera Ulmanna w dramacie kryminalnym "Czarny diament" ("Diamant noir ", 2016) otrzymał Césara jako najbardziej obiecujący aktor.

</doc>
<doc id="2389080" url="https://pl.wikipedia.org/wiki?curid=2389080" title="Ludwik Pieguszewski">
Ludwik Pieguszewski

Ludwik Pieguszewski (ur. 24 sierpnia 1879, zm. 3 lutego 1949 w Tymbarku) – farmaceuta, działacz patriotyczny i społeczny, długoletni właściciel apteki w Tymbarku.
Ludwik Pieguszewski był synem Wincentego, powstańca styczniowego. W 1909 roku ukończył studia farmaceutyczne na Uniwersytecie Jagiellońskim. Podczas I wojny światowej był oficerem Legionów Polskich. Ożenił się z Zuzanną Kilbert (Kühlbert). Do 1922 roku mieszkali w Krakowie, następnie Ludwik Pieguszewski został zarządcą i kierownikiem apteki w Mszanie Dolnej. W 1926 roku zakupił aptekę w Tymbarku i zamieszkał tam wraz z rodziną, początkowo w wynajmowanym lokalu, a od 1932 roku we własnej willi.
Obok działalności zawodowej, Ludwik Pieguszewski aktywnie włączył się w życie społeczne miejscowości. Był radnym Tymbarku, członkiem Związku Strzeleckiego, wraz z żoną działał w Towarzystwie Szkoły Ludowej. Założył i prowadził amatorski zespół teatralny przy Ochotniczej Straży Pożarnej, który był pierwszą instytucją kulturalną w miasteczku oraz, w 1936 roku, Koło Miłośników Tymbarku. Przy prowadzeniu teatru korzystał z pomocy i porad krakowskich aktorów, z którymi przyjaźnił się w czasach studenckich. Samodzielnie zaprojektował nowy dom rodzinny, w którym znalazł się również lokal na aptekę. Wykorzystując swe zdolności plastyczne (w młodości rysował i malował akwarele), zaprojektował witraże i ozdoby kowalskie do willi.
Podczas okupacji niemieckiej Zuzanna Pieguszewska została aresztowana przez Niemców i stracona w KL Auschwitz. Ludwik Pieguszewski wraz z dwojgiem dorosłych już dzieci zaangażował się w działalność konspiracyjną. Dostarczał leki dla oddziałów Armii Krajowej, prowadził konspiracyjne kursy sanitarne, udzielał we własnym domu schronienia członkom organizacji podziemnych. Syn Bolesław był żołnierzem Kedywu, córka Danuta łączniczką i sanitariuszką.
Ludwik Pieguszewski zmarł w 1949 roku i został pochowany na tymbarskim cmentarzu. Jego imieniem nazwano jedną z ulic miejscowości. Córka Danuta (1919–1982) ukończyła studia farmaceutyczne, była kierowniczką apteki w Tymbarku i lokalną działaczką społeczną. Syn Bolesław (1921–2000) został lekarzem, był między innymi ordynatorem oddziału chorób wewnętrznych szpitala w Wadowicach i kierownikiem pracowni kardiologicznej szpitala w Limanowej.

</doc>
<doc id="2389081" url="https://pl.wikipedia.org/wiki?curid=2389081" title="Jean-Baptiste Madou">
Jean-Baptiste Madou



</doc>
<doc id="2389083" url="https://pl.wikipedia.org/wiki?curid=2389083" title="Cmentarz Saint-Josse-ten-Noode">
Cmentarz Saint-Josse-ten-Noode

Cmentarz Saint-Josse-ten-Noode (fr. Cimetière de Saint-Josse-ten-Noode, niderl. Begraafplaats van Sint-Josse-ten-Noode) znajduje się w gminie Schaerbeek w Regionie Stołecznym Brukseli. Został założony w drugiej połowie XIX wieku. Pochowano na nim wielu znaczących przedstawicieli belgijskiej kultury i polityki.

</doc>
<doc id="2389086" url="https://pl.wikipedia.org/wiki?curid=2389086" title="Yama-uba">
Yama-uba

 – yōkai występujący w japońskim folklorze. Zjawa ta często spotykana jest również pod nazwami "Yamamba" lub "Yamanba". Często jest mylona z , mimo tego, iż są to odrębne postaci.
Wygląd.
Yama-uba zazwyczaj ukazuje się jako stara kobieta, często o odrażającym wyglądzie. Ma długie, rozczochrane włosy o złocisto-białym kolorze, a jej kimono (zazwyczaj czerwone) jest brudne i postrzępione. Niektóre z tych zjaw znane pod imieniem mają usta rozciągnięte na całą szerokość twarzy, a inne znane jako posiadają drugą parę ust na czubku głowy. Są w stanie zmieniać swój wygląd, dzięki czemu zwabiają swoje ofiary w zasadzkę.
Zachowanie.
Yama-uba zamieszkują chaty w odległych lasach położonych w pobliżu japońskich gór. Według mieszkańców Japonii mieszkają w pobliżu Sabany (w jaskini u podnóża góry Nabekura, w pobliżu Fukui), regionie Tōhoku (północne Honsiu) oraz na górze Ashigara.
Yama-uba poluje na wędrowców, którzy zgubili się w pobliżu jej leśnej kryjówki. Sposób wabienia ich różni się w zależności od opowieści. Zdarza się, iż zmienia się w piękną kobietę lub osobę bliską ofierze. Według innych opowieści odgrywa rolę bezradnej staruszki. Po zdobyciu zaufania często obezwładnia ofiary i zjada je. Jest w stanie kontrolować swoje włosy (nawet zamienić je w węże) i korzystać z nich, aby wyciągnąć zdobycz do paszczy na szczycie głowy. Może również udawać, iż chce udzielić pomocy zagubionym ludziom, następnie doprowadzić w ustronne i niebezpieczne miejsce, gdzie zabija ich, a następnie zjada. W niektórych opowieściach zaprasza również zagubionych wędrowników do swojej chaty, gdzie tuczy swoje ofiary, a dopiero potem zabija. Oprócz zabijania dorosłych jest często oskarżana o porywanie dzieci, co rodzice wykorzystują do straszenia swoich nieposłusznych dzieci.
Jej zachowanie jest podobne do żeńskich osobników "oni", a niektórzy badacze sugerują, że yama-uba jest po prostu ogólną nazwą przedstawicieli tej klasy stworzeń. Inni sugerują, że kilka osobników naprawdę żyło w całej Japonii. W przeciwieństwie do oni sposób pokonania wiedźmy nie jest pewny. Część opowieści sugeruje, iż jest to stworzenie nocne, niemogące poruszać się w świetle dziennym. Inne mówią, iż jej jedyną słabością jest kwiat, który trzyma jej ducha w naszym świecie. Tylko wtedy, gdy zostanie on zniszczony, wiedźma zginie. Często jest przedstawiana jako bardzo łatwowierna, wtedy jej potencjalne ofiary oszukują ją, aby uciec.
Yama-uba jest biegła w czarowaniu oraz warzeniu mikstur i trucizn. Czasem dzieli się wiedzą z ludźmi, jednak pod warunkiem, że ci złożą jej ofiarę z czegoś nadającego się do zjedzenia lub zaspokoją jakieś inne jej potrzeby.
Pomimo swej drapieżnej natury wiedźma posiada również dobre cechy. Na przykład w japońskim folklorze znana jest opowieść o tym, jak wychowała ona sierotę Kintarō, który stał się słynnym wojownikiem - Sakata no Kintoki. W tej historii yama-uba jest przedstawiona jako kochająca matka. Na półwyspie Atsumi w regionie Aichi wierzono, iż yama-uba ma brata nazywanego shuba-uba (lub kojya-uba), który wyglądem przypominał demony oni, stąd poglądy dotyczące wspólnych korzeni oni oraz yama-uby. Teoria pokrewieństwa wynika z opowiadania, w którym główny bohater Ozawa-Matsumoto, spotyka shuba-ubę i yama-ubę mieszkających w gospodarstwie domowym na Górze Sumi.
Początki.
Niektórzy uczeni twierdzą, iż legenda o yama-uba ma swoje korzenie w czasach wielkiego głodu. Wtedy z braku żywności starsi ludzie z japońskich wiosek byli wypędzani do lasu. Yama-uba narodziła się z niepokoju wynikającego z takich działań.
Legendy o wiedźmie istniały już w okresie Heian, wtedy w wiosce Sabane zbudowano drogę omijającą jaskinie, uważane za dom wiedźmy.
Postać ta jest przedmiotem kilku teatrów nō, w szczególności zatytułowanego "Yamanba".
Legenda o yama-uba nadal jest bardzo popularna w Japonii. Pod koniec lat 90 znany był nurt mody zwany „Yamanba”, wziął on swoją nazwę od postaci wiedźmy.

</doc>
<doc id="2389088" url="https://pl.wikipedia.org/wiki?curid=2389088" title="Madagaskar 3">
Madagaskar 3

Madagaskar 3 (ang. "Madagascar 3: Europe's Most Wanted") – amerykański film animowany, będący trzecią częścią serii "Madagaskar", który został wyprodukowany przez DreamWorks w technologii trójwymiarowej. Reżyserami animacji są amerykańscy twórcy Eric Darnell, Tom McGrath i Conrad Vernon. Premiera filmu miała miejsce 8 czerwca 2012 roku.
Fabuła.
Lew Alex (Ben Stiller) oraz jego kumple: zebra Marty (Chris Rock), hipopotamica Gloria (Jada Pinkett Smith) i żyrafa Melman (David Schwimmer), robią wszystko, co w ich mocy, żeby wrócić do nowojorskiego Zoo w Central Parku. Pozostawili już za sobą Afrykę, a teraz „przypadkowo” trafili do Europy. Znaleźli się tu, poszukując pingwinów i szympansów, które rozbiły bank w jednym z kasyn w Monte Carlo. Wkrótce za sprawą niefortunnych zbiegów okoliczności, wszystkie zwierzaki mają się przekonać, co to znaczy być ściganym. Ich tropem rusza bowiem francuska oficer kontroli zwierząt Chantel DuBois (Frances McDormand), której nie bardzo jest w smak, że w jej rewirze, na wolności hulają zwierzęta ze zwierzyńca. Do tego ekscytuje ją możliwość upolowania pierwszego lwa w swoim życiu. By ujść cało z tej opresji, załoga „Zoo” wpada na pomysł działania pod przykrywką podupadłego cyrku wędrownego. Rodzi się perfekcyjny plan, by postawić na nogi cyrk, odkryć kilka nowych talentów, rzucić Europę na kolana i tym sposobem ocalić skórę podczas długiej drogi do nowojorskiego domu.
Obsada.
Wersja polska.
Wersja polska: Start International Polska
Reżyseria: Marek Robaczewski
Dialogi polskie: Bartosz Wierzbięta
Dźwięk: Michał Skarżyński
Kierownictwo produkcji: Elżbieta Araszkiewicz
Wystąpili:

</doc>
<doc id="2389091" url="https://pl.wikipedia.org/wiki?curid=2389091" title="Ruslan Mingazow">
Ruslan Mingazow

Ruslan Kamilieviç Mingazow (, "Rusłan Kamiljewicz Mingazow"; ur. 23 listopada 1991 w Aszchabadzie) – turkmeński piłkarz tatarskiego pochodzenia występujący na pozycji pomocnika w Al-Muharraq SC oraz w reprezentacji Turkmenistanu.

</doc>
<doc id="2389116" url="https://pl.wikipedia.org/wiki?curid=2389116" title="Andonis Nikolaidis">
Andonis Nikolaidis

Andonis Nikolaidis, gr. Αντώνης Νικολαϊδης (ur. 24 stycznia 1967 Islington (obecnie dzielnica Londynu), Wielka Brytania) – cypryjski strzelec, specjalizujący się w skeecie, uczestnik Letnich Igrzysk Olimpijskich 1992, Letnich Igrzysk Olimpijskich 1996, Letnich Igrzysk Olimpijskich 2004, Letnich Igrzysk Olimpijskich 2008.
Życie prywatne.
Andonis Nikolaidis jest żonaty ma dwoje dzieci.
Kariera.
Andonis Nikolaidis rozpoczął profesjonalną karierę w 1990, w wieku 23 lat, jest praworęczny i prawooczny.
1992.
Pierwszymi zawodami organizowanymi przez ISSF, na których uczestniczył Nikolaidis był Puchar Świata w Kairze. Cypryjczyk uzyskał w kwalifikacjach 196 punktów (na 200) a w finale zdobył jeszcze 24 i z wynikiem 220 został sklasyfikowany na 6 miejscu. Nikolaidis zadebiutował w igrzyskach olimpijskich na Igrzyskach w 1992 w Barcelonie. Zajął 25. miejsce z wynikiem 145 punktów (na 200 możliwych).
1994.
W 1994 Nikolaidis uczestniczył w zawodach Pucharu Świata w Fagnano, Kairze i Nikozji. We Włoszech i Egipcie był 11 natomiast na Cyprze był 6. Zawody te zostały rozegrane w nowej formule, w której w kwalifikacjach można było zdobyć 125 zamiast 200. W Fagnano odbyły się również Mistrzostwa Świata, na których Cypryjczyk był 77. 
1995.
Na Mistrzostwach Europy w Strzelectwie rozgrywanych w Lahti Nikolaidis zajął 45. miejsce.
1996.
Na Igrzyskach w 1996, zawody strzeleckie zostały rozdzielone ze względu na płeć zawodników. Nikolaidis zajął 25. miejsce z wynikiem 118 punktów (na 125 możliwych)
2004.
Na Igrzyskach w 2004 Nikolaidis zajął 21. miejsce 119 punktów (na 125 możliwych)
2008.
Na Igrzyskach w 2008 w Pekinie Nikolaidis był bardzo blisko zdobycia pierwszego w historii Cypru medalu olimpijskiego. W pierwszej fazie zajął 2. miejsce (wraz z Tore Brovold, Anthony Terras) i awansował do finału. W finale osiągnął ten sam rezultat punktowy co brązowy medalista Anthony Terras. Ze względu jednak na gorszy bilans Shoot-off, cypryjski strzelec był ostatecznie czwarty.

</doc>
<doc id="2389118" url="https://pl.wikipedia.org/wiki?curid=2389118" title="Szczyt w Palermo">
Szczyt w Palermo

Szczyt w Palermo (z ang. "Grand Hotel des Palmes Mafia meeting 1957") – spotkanie czołowych przedstawicieli mafii sycylijskiej i mafii amerykańskiej, które odbyło się w dniach 10–14 (lub 12-16) października 1957 roku w eleganckich i szykownie urządzonych apartamentach Grand Hotel des Palmes (z wł. Albergo e delle Palme). Główne rozmowy odbywały się w Sali Wagnera.
Delegacji amerykańskiej przewodniczył Joe Bonanno – boss Rodziny Bonanno - historycznie jeden z pięciu pierwszych bossów nowoczesnej mafii amerykańskiej.
Oprócz niego obecni byli m.in.: Carmine Galante; John Bonventre, Frank Garofalo, Antonio, Guiseppe i Gaspare Maggadino (kuzyni Bonanno), John Priziola (szef z Detroit), Santo Sorge, John di Bella, Nick Gentile, Vito Vitale.
Wśród przedstawicieli mafii sycylijskiej znaleźli się m.in.: Don Giuseppe Genco Russo (przewodniczył delegacji; boss mafii sycylijskiej po śmierci Don Calogera Vizziniego w 1954 roku), Vincenzo Rimi, Salvatore i Angelo La Barbera, Salvatore Greco, Diego Plaja, Don Mimi La Fata, Calcedonio Di Pisa, Tommaso Buscetta i Gaetano Badalamenti.
W sumie zebrało się trzydziestu kilku gangsterów.
Wśród obecnych należy wymienić Lucky Luciano (w 1946 roku został deportowany do Włoch), który był pomysłodawcą tego spotkania. Nie bez przyczyny wskazał, aby na czele delegacji amerykańskiej stanął Joe Bonanno (urodził się w Castellammare del Golfo i najsilniej z bossów przywiązywał uwagę do sycylijskiej tradycji).
Powody zorganizowania szczytu.
Podczas słynnej konferencji Hawańskiej mafiosi poruszyli m.in. kwestię handlu narkotykami. Ustalono kompromis, że każda z pięciu rodzin sama decyduje, czy wchodzi lub nie w ten dochodowy handel.
W latach pięćdziesiątych przedstawiciele pięciu rodzin i ich partnerzy dostarczali ok. 90–95% heroiny na rynek amerykański (przemyt odbywał się w ramach French Connection – port w Marsylii przy współpracy z mafią korsykańską).
W latach 1950–1951 odbyły się obrady Komisji Kefauvera. Przesłuchano ponad 600 świadków (transmisja na żywo przez telewizję). Po raz pierwszy obywatele amerykańscy zobaczyli na własne oczy czołowych przedstawicieli świata przestępczego. Zeznania ujawniły szereg korupcyjnych i bezprawnych powiązań świata przestępczego – polityki – biznesu.
Ponadto w roku 1956 Kongres Stanów Zjednoczonych uchwalił surowe prawo antynarkotykowe (Narcotic Control Act), które przewidywało, że każdemu złapanemu handlarzowi narkotyków groziła kara 14 lat pozbawienia wolności. 
W niedługim czasie wielu członków pięciu rodzin trafiło za kratki. 
Na problemy w amerykańskim świecie przestępczym nałożyły się zdarzenia m.in.: 
Widząc, że świat mafijny stworzony w 1931 roku (w wyniku wojny castellammaryjskiej) przeżywa problemy Lucky Luciano (przebywający na wygnaniu we Włoszech) podjął decyzję o podjęciu stanowczych kroków w celu uzdrowienia sytuacji.
Główne tematy szczytu.
Podczas kilkudniowego spotkania poruszona została główna kwestia – handel narkotykami (głównie heroiną) – (produkcja – przemyt – sprzedaż). Od tej pory to Sycylijczycy dostali wyłączność na przemyt heroiny do Stanów Zjednoczonych w ramach tworzonego Palermo Connection. Wielu z tych sycylijskich producentów/przemytników miało czyste kartoteki (żadnych zdjęć ani odcisków palców, nie figurowali oni w policyjnych kartotekach). W ten sposób mogli bez większych przeszkód dostarczać narkotyki w odróżnieniu od ich amerykańskich kompanów. W ten sposób mafijne amerykańskie rodzinny chciały się oczyścić swój wizerunek w mediach, uwolnić od powiązań z handlem narkotykami, a tym samym od nacisków ze strony władz.
Powstała CUPOLA – komisja mafii sycylijskiej (na wzór Komisji Syndykatu) – zgodnie z intencją Luciano.
Innym poruszonym tematem była kwestia krwiożerczego Alberta Anastasii – jego mordercze zapędy nie były już na rękę ani Luciano ani Meyerowi Lansky'emu. Najprawdopodobniej tutaj w Grand Hotel des Palmes podjęto decyzję o likwidacji Anastasii – szef Murder, Inc. Wyrok na nim wykonano kilkanaście dni później w Nowym Jorku.
Wydarzenia po Szczycie w Palermo.
Owocem spotkania w Palermo była późniejsza Konferencja w Apalachin, podczas której (zanim została przerwana przez nalot stanowej policji i agentów federalnych) potwierdzono heroinowy biznes (został on ujawniony podczas nowojorskiego procesu Pizza Connection w latach 1985–1987).
Innym ciekawym wydarzeniem - będącym nieformalnym ustaleniem z Palermo – było wrobienie w 1959 roku Vito Genovese w aferę narkotykową. Został on skazany na 15 lat, zmarł w więzieniu 1969 roku. Palce maczali w tej intrydze Luciano, Lansky, Costello i Carlo Gambino.
Za narkotyki został skazany inny niepokorny gangster – Carmine Galante (w 1962 roku na 20 lat, wyszedł w 1974, ponownie trafił za kratki w 1978, w 1979 roku po wyjściu na wolność został zastrzelony).
Z biegiem czasu port w Palermo stał się głównym kanałem przerzutowym heroiny do Stanów (od drugiej połowy lat 60., poprzez lata (apogeum) 70. i 80.). Sycylijczycy przemycali towar na podstawie mocy umowy z Grand Hotel des Palmes.

</doc>
<doc id="2389124" url="https://pl.wikipedia.org/wiki?curid=2389124" title="Tatra-Jug K-1">
Tatra-Jug K-1

K-1 − wysokopodłogowy tramwaj produkowany przez Tatra-Jug na Ukrainie. 
Konstrukcja.
Tramwaje K-1 są w całości wysokopodłogowe, czteroosiowe, o długości 15,6 m i 2,5 m szerokości. Wagony wyposażono w dwa wózki napędne. Na każdym wózku są po dwa silniki o mocy 46 kW. Tramwaj waży 18,6 t. W wagonie jest 40 miejsc siedzących, łączna pojemność wagonu wynosi 170 pasażerów. Po lewej stronie pojazdu są dwa rzędy siedzeń, a po prawej jeden rząd. Do tramwaju prowadzą trzy pary harmonijkowych drzwi. Pudło wagonu wykonane jest z profili wytłaczanych ze stali. Maksymalna prędkość tramwaju wynosi 65 km/h.

</doc>
<doc id="2389137" url="https://pl.wikipedia.org/wiki?curid=2389137" title="Obiektyw Petzvala">
Obiektyw Petzvala

Obiektyw Petzvala – obiektyw fotograficzny opracowany w 1840 przez Józsefa Petzvala. Uważany jest za pierwszy obiektyw fotograficzny który został zaprojektowany w sposób naukowy, poprzez teoretyczne wyliczenia, a nie przez empiryczne próby łączenia soczewek.
Historia.
Obiektyw powstał w odpowiedzi na konkurs rozpisany przez Société d'Encouragement pour l'Industrie Nationale na zaprojektowanie jasnego obiektywu portretowego do dagerotypii, istotnie zmniejszającego czas naświetlania zdjęć. 32-letni wówczas Petzval postanowił podjąć wyzwanie i przystąpić do konkursu. Petzval, jako pierwszy, zaprojektował swój obiektyw metodą matematyczną, wyliczając jego teoretyczne osiągi jeszcze przed jego wykonaniem. Pracował wówczas na Uniwersytecie Wiedeńskim pod patronatem arcyksięcia Ludwika. Korzystając z pomocy przyznanych mu do dyspozycji „kaprali Löschnera i Haima oraz ośmiu bombardierów” z Korpusu Inżynieryjnego Petzval zaprojektował i zbudował dwie wersje swojego obiektywu. Najbardziej znaną jest jasny, portretowy obiektyw o minimalnej przysłonie 3,7, natomiast drugą konstrukcją jest mniej znany, szerokokątny obiektyw o przysłonie 8,7. Pomimo niespotykanych jak na ówczesne czasy parametrów obiektyw Petzvala nie wygrał konkursu, na który został zaprojektowany.
Obiektyw składał się z dwóch achromatów, przednia grupa była klejona. Pomiędzy grupami znajdowała się przysłona. Przednia grupa soczewek obiektywu dobrze korygowała aberrację sferyczną, ale wprowadzała komę, którą poprawiała druga grupa soczewek. Umieszczenie przysłony pomiędzy soczewkami poprawiało astygmatyzm obiektywu, ale nie usuwało krzywizny pola i winietowania. Znaczna krzywizna pola i silne winietowanie ograniczały użyteczność obiektywu, jedynie centralna część obrazu (około 30°) była ostra i wyraźna, ale przy długiej ogniskowej tego typu charakterystyka była uważana za znakomitą do fotografii portretowej. Obiektyw był dużo jaśniejszy niż inne ówczesne mu obiektywy, umożliwiał praktycznie robienie zdjęć portretowych zmniejszając czas naświetlania do około jednej minuty.
Zewnętrzne soczewki były wykonane z kronu, wewnętrzne z flintu. Obiektywy Petzvala były produkowane w Wiedniu przez Petera Voigtländera i szybko zyskały znaczną popularność. Sam Petzval jednak nie wzbogacił się na swoim wynalazku, bowiem był on chroniony patentem tylko w Austrii. Szybko został skopiowany i był produkowany w wielu krajach. W ciągu 10 lat sprzedano ok. 8000 egzemplarzy obiektywu Petzvala, natomiast zwycięzca konkursu "Photographe à verres combinés" szybko został zapomniany.
Obiektyw Petzvala był do 14–15 razy jaśniejszy od porównywalnych obiektywów z tamtej epoki. Miał jasność wynoszącą 3,7 przy ogniskowej 100 mm i większej, podczas gdy inne typowe obiektywy tej epoki miały przysłony w granicach 8–16. Dawał bardzo ostry obraz na środku, ale miękki na brzegach. Przejście od ostrej części do miękkiej było płynne, co w obiektywie portretowym może być uważane za cechę pozytywną, jako że skupia uwagę oglądającego zdjęcie na jego centrum, rozmywając przy tym mniej istotne brzegi zdjęcia.
Używany był także jako obiektyw w latarniach czarnoksięskich, a współcześnie w elemencie optycznym laserowego czytnika pierwszych videodisców.
W 2013 firma Lomography wyprodukowała serię obiektywów tego typu dzięki crowdfundingowemu serwisowi kickstarter.com.

</doc>
<doc id="2389138" url="https://pl.wikipedia.org/wiki?curid=2389138" title="Mistrzostwa Świata w Wioślarstwie 2011">
Mistrzostwa Świata w Wioślarstwie 2011

41. Mistrzostwa Świata Seniorów w Wioślarstwie 2011 odbyły się w dniach 28 sierpnia−4 września 2011 roku w słoweńskim Bledzie.
Konkurencje.
"W nawiasach" "podano liczbę uczestników danej konkurencji"

</doc>
<doc id="2389142" url="https://pl.wikipedia.org/wiki?curid=2389142" title="Giovanni Bertorelli">
Giovanni Bertorelli

Giovanni Bertorelli (ur. 7 grudnia 1928, zm. 25 kwietnia 2006 w Lexington) – wenezuelski szermierz. Reprezentant kraju podczas igrzysk olimpijskich w Helsinkach, uczestniczył w turnieju indywidualnym i drużynowym florecistów i szpadzistów, we wszystkich turniejach odpadł w pierwszej rundzie.

</doc>
<doc id="2389147" url="https://pl.wikipedia.org/wiki?curid=2389147" title="Joseph Petzval">
Joseph Petzval



</doc>
<doc id="2389160" url="https://pl.wikipedia.org/wiki?curid=2389160" title="Woda - Wielka tajemnica">
Woda - Wielka tajemnica



</doc>
<doc id="2389173" url="https://pl.wikipedia.org/wiki?curid=2389173" title="Francisc Şimon">
Francisc Şimon

Francisc Şimon (ur. 8 stycznia 1927 w Târgu Mureş) – rumuński piłkarz wodny. Reprezentant kraju na igrzyskach olimpijskich w 1952 w Helsinkach. igrzyskach olimpijskich w 1956 w Melbourne.
Na igrzyskach olimpijskich w Helsinkach zagrał w obu meczach a w meczu ze Republiką Federalną Niemiec strzelił 2 bramki dla reprezentacji Rumunii. 
Na igrzyskach w Melbourne Şimon wystąpił we wszystkich meczach i strzelił w sumie 5 bramek.

</doc>
<doc id="2389178" url="https://pl.wikipedia.org/wiki?curid=2389178" title="Blighia sapida">
Blighia sapida



</doc>
<doc id="2389180" url="https://pl.wikipedia.org/wiki?curid=2389180" title="Nyckelharpa">
Nyckelharpa

Nyckelharpa (w języku szwedzkim słowo to oznacza harfę klawiszową) – tradycyjny szwedzki instrument smyczkowy o 4-6 strunach, podobny w formie do liry bizantyjskiej. W Finlandii instrument ten nosi nazwę avainviulu.
Historia.
Wyobrażenie instrumentu zbliżonego kształtem do nyckelharpy odnaleziono na płaskorzeźbach z połowy XIV w. na drzwiach kościoła w Källunge (Gotlandia). Nyckelharpy pojawiają się także na XVI-wiecznych malowidłach w niemieckim Hildesheim. Instrument o nazwie "Schlüsselfidel" został wymieniony w dziele niemieckiego organisty Michaela Praetoriusa – "Theatrum Instrumentorum" (1620).
Do ponownego spopularyzowania nyckelharpy w połowie XX w. przyczynił się kompozytor i lutnik Eric Sahlström, który występował z nią także na koncertach. W latach 60. i 70. Wśród najsłynniejszych muzyków grających na nyckelharpie pojawili się Włoch Marco Ambrosini, a także Hasse Gille i Nils Nordström. Obecnie nyckelharpa znajduje się w instrumentarium wielu zespołów muzyki etnicznej i dawnej, jak choćby tria Väsen, polskiego zespołu Jerycho, fińskiego zespołu Hyperborea czy szwedzkich grup Dråm i Nordman. W Polsce do najbardziej znanych muzyków wykorzystujących nyckelharpę należy Wojciech Krzak.

</doc>
<doc id="2389182" url="https://pl.wikipedia.org/wiki?curid=2389182" title="Diego Olivera">
Diego Olivera

Diego Martín Olivera Walger (ur. 7 lutego 1968 w Buenos Aires) – argentyński aktor telewizyjny i teatralny.
Życiorys.
Urodził się Munro, w Vicente López w Buenos Aires. Jego młodszy brat, Federico (ur. 1970) rozpoczął także karierę aktorską, podobnie jak jego szwagierka, Soledad Villamil.
W wieku dwunastu lat występował w Teatro San Martín „Escenas de la Calle”. Grał także w musicalach: "Piękna i Bestia", "101 dalmatyńczyków", "Zaśpiewaj mi bajkę" czy "Tom Sawyer". 
Zasłynął jako Darío w telenoweli Canal 13 "Montaña Rusa" ("Kolejka górska", 1994-1995). Był trzykrotnie nominowany do nagrody TVyNovelas - w 2014 w kategorii „Najlepszy czarny charakter wśród aktorów” jako José Luis Falcón / Francisco Castro w meksykańskiej telenoweli Televisa "Mentir para vivir" (2013), w 2016 dla najlepszego aktora drugoplanowego za rolę Armando Romero w telenoweli Televisa "Hasta el fin del mundo" (2014-2015), w 2017 dla najlepszego aktora drugoplanowego jako Leonardo del Río Solórzano w "Corazón que miente" (2016).
W 2017 został uhonorowany nagrodą TVyNovelas w kategorii „Najlepszy protagonista z serialu” jako Patricio Bernal w meksykańskiej telenoweli Televisa "Kobiety w czerni" ("Mujeres de negro", 2016).
28 listopada 2002 roku wziął ślub z argentyńską aktorką Mónicą Ayos, z którą ma córkę, Victoria Olivera (ur. 2004).

</doc>
<doc id="2389189" url="https://pl.wikipedia.org/wiki?curid=2389189" title="Reprezentacja Rumunii w piłce wodnej mężczyzn">
Reprezentacja Rumunii w piłce wodnej mężczyzn

Reprezentacja Rumunii w piłce wodnej mężczyzn – zespół, biorący udział w imieniu Rumunii w meczach i sportowych imprezach międzynarodowych w piłce wodnej, powoływany przez selekcjonera, w którym mogą występować wyłącznie zawodnicy posiadający obywatelstwo rumuńskie. Za jej funkcjonowanie odpowiedzialny jest Rumuński Związek Piłki Wodnej (FRP), który jest członkiem Międzynarodowej Federacji Pływackiej.
Historia.
W 1952 reprezentacja Rumunii rozegrała swój pierwszy oficjalny mecz na Igrzyskach Olimpijskich. Najlepszym wynikiem Rumunów w tej dyscyplinie było 4 miejsce na Igrzyskach Olimpijskich 1976 w Montrealu.
Udział w turniejach międzynarodowych.
Igrzyska olimpijskie.
Reprezentacja Rumunii 8-krotnie występowała na Igrzyskach Olimpijskich. Najwyższe osiągnięcie 4. miejsce w 1976 roku.
Mistrzostwa świata.
Dotychczas reprezentacji Rumunii 11 razy udało się awansować do finałów MŚ. Najwyższe osiągnięcie 5. miejsce w 1978 roku.
Puchar świata.
Rumunia 4 razy uczestniczyła w finałach Pucharu świata. W 2010 zajęła 5. miejsce.
Mistrzostwa Europy.
Rumuńskiej drużynie 23 razy udało się zakwalifikować do finałów ME. W 1993 i 2006 osiągnęła najwyższe 4. miejsce.
Występy.
Igrzyska Olimpijskie 1952.
Reprezentacja Rumunii w piłce wodnej w swoim debiucie zagrała dwa mecze. Pierwszy z reprezentacją Reprezentacja Stanów Zjednoczonych w piłce wodnej. Reprezentacja Stanów Zjednoczonych przed Igrzyskami Olimpijskimi 1952 miała w dorobku 5 medali w tej dyscyplinie, jednakże trzy spośród nich zostały wywalczone podczas Igrzysk Olimpijskich 1904. Rumunii przegrali ten mecz co spowodowało przejście do baraży, w których zostały rozlosowane wszystkie zespoły, które przegrały pierwsze mecze. W barażu Rumuni trafili na reprezentację Republiki Federalnej Niemiec, przed wojną Niemcy zdobyli trzy razy medale w tej dyscyplinie. Mecz ten został również przegrany co spowodowało odpadnięcie z turnieju.
Igrzyska Olimpijskie 1956.
Podczas Igrzysk Olimpijskich w Melbourne walczono już w zupełnie innym systemie rozgrywek. 10 drużyn zostało podzielone do 3 grup, z których wyszły po 2 drużyn, które w systemie ligowym walczyły o złoto. Drużyny z miejsc 3 i 4. walczyły również w systemie ligowym o miejsca 7-10. Rumuni trafili do grupy A z ZSRR, Jugosławią oraz z gospodarzem Australią. Rumunom udało wygrać się tylko z Australijczykami stąd musieli walczyć o miejsca 7-10. Tam będąc tylko gorsi od Brytyjczyków zajęli 8 miejsce.
Igrzyska Olimpijskie 1960.
Podczas Igrzysk Olimpijskich w Rzymie system rozgrywkowy został ponownie zmieniony 16 ekip zostało podzielone na 4 czterozespołowe grupy. Rumunia trafiła do grupy A z Włochami, Japonią i ZEA. Rumunia zajęła drugie miejsce, z którego awansowała do drugiej fazy grupowej. W półfinale oprócz Włochów w grupie były jeszcze reprezentacje ZSRR i Zjednoczoną Reprezentacją Niemiec. Rumunom udało się tylko zremisować z Niemcami Zachodnimi. Przegrane ekipy w tej fazie grupowej walczył jeszcze o miejsca 5-8. Tam oprócz Niemców i Rumunów zagrały jeszcze reprezentacje Holendrzy i reprezentacja Stanów Zjednoczonych. Rumunii wygrali oba mecze z Holandią i USA (meczów pomiędzy zespołami z tej samej grupy półfinałowej nie grano) i o różnicą jednej bramki wygrali 5 miejsce.
Igrzyska Olimpijskie 1964.
Igrzyska Olimpijskie w Tokio turniej piłki wodnej był rozgrywany w tej samej formule co w Rzymie. Różnicą była mniejsza liczba ekip, 13, która spowodowała, iż w pierwszej rundzie 3 grupy miały po 3 drużyny. Rumunii w pierwszej rundzie spotkali się ponownie z Włochami i Japonią. I ponownie zajęli drugie miejsce w grupie. Również w półfinale Rumunii spotkali się z ZSRR i Niemcami (zachodnimi) oraz Włochami.

</doc>
<doc id="2389192" url="https://pl.wikipedia.org/wiki?curid=2389192" title="T.U.F.F. Puppy">
T.U.F.F. Puppy



</doc>
<doc id="2389195" url="https://pl.wikipedia.org/wiki?curid=2389195" title="Polsko-Bałkańska Izba Handlowa">
Polsko-Bałkańska Izba Handlowa

Polsko-Bałkańska Izba Handlowa – organizacja, której celem jest wspomaganie rozwoju stosunków gospodarczych i handlowych pomiędzy polskimi i bałkańskimi podmiotami gospodarczymi, między Polską a Albanią, Bośnią i Hercegowiną, Bułgarią, Chorwacją, Czarnogórą, Macedonią Północną, Rumunią, Serbią oraz Słowenią. Jest zainteresowana współpracą z firmami polskimi, które szukają na Bałkanach partnera handlowego lub zamierzają być obecnymi na rynku bałkańskim oraz z firmami bałkańskimi, które pragną nawiązać kontakt z firmami polskimi.
Historia.
W okresie międzywojennym powołano w 1929 w Łodzi Polsko-Jugosłowiańską Izbę Handlową ("Poljsko-Jugoslovenska Trgovačka Komora"), od 1930 mieszczącą się w Warszawie przy ul. Kredytowej 3, ul. Szpitalnej 12 (1934), w budynku Prudentialu na pl. Napoleona 9 (1936), następnie przy ul. Moniuszki 6 (1938–1939). Skupiała 76 członków. Posiadała oddziały we Lwowie i Łodzi.
W 1958 reaktywowano jej działalność, umieszczając siedzibę przy ul. Łuckiej 11 (1996), następnie przy ul. Rajców 10 (od 2001). W 2003, zmieniono też jej nazwę na Polsko-Bałkańską Izbę Handlową.
Propolski samorząd gospodarczy w Jugosławii.
W 1931 powołano Polsko-Jugosłowiański Komitet Gospodarczy w Jugosławii ("Poljsko-Jugoslovenski Privredni Komitet u Jugoslaviji"), który pełnił funkcję izby handlowej, zaś w latach 1936–1938 miał siedzibę w Belgradzie przy Kraljev trg 5. W 1939 funkcjonowała samodzielna Jugosłowiańsko-Polska Izba Handlowa ("Jugoslovensko-poljska trgovinska komora").

</doc>
<doc id="2389197" url="https://pl.wikipedia.org/wiki?curid=2389197" title="Ordoño II">
Ordoño II

Ordoño II (ur. ok. 873, zm. w 924) – krol Galicji od 910 i król Leónu od 914 roku; syn Alfonsa III, brat Garcii I i Frueli II Trędowatego.
Swoją karierę polityczną rozpoczął jeszcze za życia ojca, kiedy to z jego ramienia zarządzał Galicją. W 910 roku, wraz z braćmi, przyłączył się do buntu hrabiego Nuno, przeciwko Alfonsowi III. Po pokonaniu ojca i podzieleniu Asturii został królem Galicji, a cztery lata później, po śmierci Garcii I, również królem Leónu. Głównymi kierunkami jego polityki były: kontynuowanie rekonkwisty oraz utrzymanie zwierzchności nad coraz silniejszym hrabstwem Kastylii.

</doc>
<doc id="2389204" url="https://pl.wikipedia.org/wiki?curid=2389204" title="Światowe Dni Młodzieży 2000">
Światowe Dni Młodzieży 2000

15. Światowe Dni Młodzieży – ogólnoświatowy zjazd młodzieży katolickiej, który odbył się w dniach 15–20 sierpnia 2000 w Rzymie.
Hasłem przewodnim zwołanych przez papieża Jana Pawła II dni młodzieży były słowa zaczerpnięte z Ewangelii Jana: "A słowo stało się Ciałem i zamieszkało wśród nas" (J 1,14). Uroczystości w Rzymie zgromadziły 2 200 000 uczestników. Zaangażowanych było 30 000 wolontariuszy.
W "Orędziu" na Światowe Dni Młodzieży, ogłoszonym 29 czerwca 1999 w Watykanie, Jan Paweł II wezwał młodych do świętości i modlitwy. Papież wyraził też swoje nadzieje związane ze zbliżającym się Rokiem Wielkiego Jubileuszu.
W czasie Dni Młodzieży odbyło się w Rzymie w dniach 12-15 sierpnia VII Międzynarodowe Forum Młodzieży, w którym wzięli udział reprezentanci 160 krajów świata. Uczestnicy spotkali się z papieżem w Castel Gandolfo.
Otwarcie Dni odbyło się w dwóch etapach. Najpierw papież spotkał się z młodzieżą Włoch na placu przed bazyliką św. Jana na Lateranie. Przywitali go reprezentanci młodzieży i kard. Camillo Ruini. Następnie papież udał się na plac św. Piotra, gdzie miało miejsce otwarcie Światowych Dni Młodzieży z wiernymi przybyłymi z całego świata. Najliczniej byli reprezentowani Francuzi (ok. 70 tys.), Polacy (ok. 50 tys.) i Hiszpanie (40 tys.). Papieża przywitał przewodniczący Papieskiej Rady ds. Świeckich kard. James Stafford. Papież wymienił po kolei 159 krajów, z których przybyli uczestnicy. Wniesiono kopię obrazu Matki Bożej „Salus Populi Romani” i umieszczono obok krzyża Światowych Dni Młodzieży. W przemówieniu papież nawiązał do historii swego życia, zachęcił do umacniania wiary w życiu chrześcijańskim.
W kolejnych dniach miały miejsce Droga Krzyżowa ulicami Rzymu (18 sierpnia), czuwanie w Tor Vergata (19 sierpnia) i uroczysta eucharystia w niedzielę 20 sierpnia. W 300 konfesjonałach ustawionych w pobliżu Circo Massimo codziennie udzielało sakramentu pojedniania ok. 2000 kapłanów. W mszy na zakończenie w Tor Vergata wzięło udział 2 200 000 wiernych. Z papieżem koncelebrowało 34 kardynałów, 600 biskupów i ponad 6000 kapłanów.
Hymnem Światowych Dni Młodzieży w Rzymie była pieśń "Emmanuel" (autorstwo: Marco Brusati, Mauro Labellarte, Marco Mammoli, Massimo Versaci).

</doc>
<doc id="2389228" url="https://pl.wikipedia.org/wiki?curid=2389228" title="Rallus eivissensis">
Rallus eivissensis

Rallus eivissensis – opisany w 2005 roku wymarły gatunek chruściela występującego od późnego plejstocenu do wczesnego holocenu na terytorium Ibizy.
Występowanie.
Skamieniałe szczątki "Rallus eivissensis" odkryto jedynie na Ibizie, wyspie z grupy Pitiuzy w archipelagu Baleary. Materiał paleontologiczny wykryto w osadach jaskini Es Pouàs.
Cechy gatunku.
Gatunek ten był spokrewniony z wodnikiem zwyczajnym ("Rallus aquaticus"). Prawdopodobnie był do niego podobny. "Rallus eivissensis" charakteryzował się mniejszymi rozmiarami od swojego protoplasty, natomiast miał potężniejszą budowę. Miał krótsze i bardziej wytrzymałe kończyny dolne oraz krótsze skrzydła. Cecha ta powodowała trudności lub nawet niemożność czynnego lotu. Wskazywać na to może również niemożność odnalezienia szczątków tego gatunku na sąsiadującej wyspie Formentera.
Biotop.
Według przypuszczeń badaczy siedliska "Rallus eivissensis" znajdowały się w okolicach nizinnych bagien słonowodnych, pomimo że ówczesne tereny Ibizy były gęsto porośnięte lasami, co z kolei przyczyniało się również do większego rozpowszechnienia obszarów słodkowodnych.
Ewolucja.
Wykształcenie się gatunku "Rallus eivissensis" było możliwe dzięki specyfice wyspy Ibiza. Jej izolacja spowodowała, że na jej terenie nie występowały niemalże żadne gatunki ssaków, w tym przede wszystkim drapieżniki naziemne. Pod względem występujących tam sieci troficznych Ibiza i inne wyspy Pitiuzów przypominały bardziej hawajską wyspę Molokaʻi niż sąsiadującą z Ibizą Majorkę lub Minorkę. Te właściwości dały impuls ewolucyjny charakterystyczny dla odizolowanych wysp, na których szereg gatunków ptaków ewoluuje stopniowo do form nielotnych.
Przyczyny wyginięcia.
Ocenia się, że gatunek wyginął pomiędzy 5300 a 4350 rokiem p.n.e. Okres wymarcia "Rallus eivissensis" pokrywa się z czasem przybycia pierwszych ludzi na tereny Ibizy. Prawdopodobnymi przyczynami wymarcia były również mała liczebność populacji oraz ograniczona zdolność ptaków do lotu. Pojawienie się ludzi na wyspie spowodowało wprowadzenie obcych gatunków ssaków lądowych, jak również rozpoczęcie polowań na ten gatunek chruściela.

</doc>
<doc id="2389242" url="https://pl.wikipedia.org/wiki?curid=2389242" title="Retroelementy wirusowe">
Retroelementy wirusowe

Retroelementy wirusowe - wirusy eukariotyczne wykazujące zdolność włączania własnej informacji genetycznej do genomu infekowanego gospodarza. Retroelementy wirusowe jako materiał genetyczny mogą posiadać RNA lub DNA. Te pierwsze nazywa się wówczas retrowirusami, te drugie natomiast to pararetrowirusy.

</doc>
<doc id="2389245" url="https://pl.wikipedia.org/wiki?curid=2389245" title="Gazu Hyakki-yakō">
Gazu Hyakki-yakō



</doc>
<doc id="2389246" url="https://pl.wikipedia.org/wiki?curid=2389246" title="Konjaku Gazu Zoku Hyakki">
Konjaku Gazu Zoku Hyakki



</doc>
<doc id="2389259" url="https://pl.wikipedia.org/wiki?curid=2389259" title="Cerkiew Świętego Łazarza w Larnace">
Cerkiew Świętego Łazarza w Larnace

Cerkiew Świętego Łazarza (także "kościół św. Łazarza", gr. "Ιερός Ναός Αγίου Λαζάρου") – prawosławna świątynia w Larnace, wzniesiona w IX w. i odnowiona w XVII w.
Według tradycji Cypryjskiego Kościoła Prawosławnego, budynek wznosi się na miejscu grobu Łazarza, człowieka wskrzeszonego przez Chrystusa, który następnie trafił na Cypr i przez wiele lat był biskupem Kition (dawna nazwa Larnaki). Źródła pisane nie informują, kiedy na miejscu tym powstała pierwsza świątynia chrześcijańska. Istniejący współcześnie budynek został ufundowany przez cesarza Bizancjum Leona VI w IX w. lub na początku X stulecia.
Jest możliwe, że po objęciu władzy na Cyprze przez francuską dynastię Lusignan obiekt został przekazany Kościołowi katolickiemu i służył mnichom obrządku łacińskiego lub ormiańskiego (co mniej prawdopodobne). Budynek został również przebudowany – dostawiono elementy w stylu gotyckim, w tym sklepienia krzyżowe, gargulce i południowy portyk, który stał się głównym wejściem do obiektu, przejmując funkcję wcześniejszej, bizantyjskiej bramy wiodącej od zachodu. W XV wieku, w nieokreślonych bliżej okolicznościach, doszło do znacznych zniszczeń świątyni, co sprawiło, że w II połowie stulecia była ona faktycznie ruiną. W 1570 budynek został zamieniony na meczet, jednak już w 1589 za sumę 3 tys. tureckich srebrnych monet wykupiła go wspólnota prawosławna i ponownie urządziła w nim cerkiew. Prawdopodobnie w celu łatwiejszego gromadzenia środków na remont obiektu, prawosławni dwa razy do roku, w dzień św. Marii Magdaleny i w dzień św. Łazarza udostępniali katolikom świątynię, przy czym nabożeństwa obu wyznań odbywały się na dwóch różnych ołtarzach. Zwyczaj ten przetrwał do 1784. W XVII w. doszło do kolejnego remontu obiektu, który w znacznej mierze przywrócił mu pierwotny wygląd. Z epoki baroku pochodzi rzeźbiony w drewnie ikonostas świątyni.
W XVIII i XIX w. przy cerkwi mógł istnieć monaster.
Pożar w 1970 roku zniszczył znaczną część wnętrza, w tym fragment ikonostasu wraz z ikonami, które odrestaurowano wpóźniejszych latach w tym XII-wieczną ikonę św. Łazarza.

</doc>
<doc id="2389264" url="https://pl.wikipedia.org/wiki?curid=2389264" title="Alfons IV Mnich">
Alfons IV Mnich

Alfons IV Mnich (zm. w 933) – król Leónu od 925 i król Galicji od 929 roku; syn Ordoña II, brat Sancho I Ordóñeza i Ramiro II.
Po śmierci ojca, wraz z braćmi, został odsunięty od władzy przez swojego stryja Fruelę II Trędowatego. Po jego śmierci, wspierany przez szlachtę galicyjską odsunął od władzy kuzyna Alfonso Froilaza i podzielił się z braćmi władzą. Otrzymał wtedy władzę w królestwie Leónu. Po śmierci starszego brata, objął również władzę w dzielnicy galicyjskiej. w 931 roku dobrowolnie abdykował na rzecz młodszego brata i wstąpił do zakonu. Rok później próbował wrócić na tron, lecz został pokonany przez Ramiro II, oślepiony i uwięziony, zmarł w więzieniu niedługo po tych wydarzeniach.

</doc>
<doc id="2389291" url="https://pl.wikipedia.org/wiki?curid=2389291" title="Kwas aldonowy">
Kwas aldonowy



</doc>
<doc id="2389300" url="https://pl.wikipedia.org/wiki?curid=2389300" title="Światowe Dni Młodzieży 1997">
Światowe Dni Młodzieży 1997

Światowe Dni Młodzieży 1997 – ogólnoświatowy zjazd młodzieży katolickiej, który odbył się w dniach 19–24 sierpnia 1997 w Paryżu.
Hasłem przewodnim zwołanych przez papieża Jana Pawła II dni młodzieży były słowa zaczerpnięte z Ewangelii Jana: „Nauczycielu, gdzie mieszkasz? Chodźcie, a zobaczycie” (J 1,38–39). Uroczystości w Paryżu zgromadziły 1 100 000 uczestników ze 160 krajów.
W "Orędziu" na Światowe Dni Młodzieży, ogłoszonym 15 sierpnia 1996 w Castel Gandolfo, Jan Paweł II przypomniał, iż fundamentem wiary chrześcijańskiej jest „Jezus Chrystus, jedyny Zbawiciel świata”. Papież wezwał do wierności przyrzeczeniom chrztu św. Zachęta dotyczyła podejmowania odnalezienia Chrystusa w bliźnich, Słowie Bożym, Eucharystii. Jan Paweł II przypomniał również postać św. Teresy od Dzieciątka Jezus.
Pierwsze spotkanie młodzieży z papieżem miało miejsce na Placu Wolności i Praw Człowieka w Paryżu 21 sierpnia. Papieża powitali przedstawiciele młodzieży. W przemówieniu powitalnym Jan Paweł II zwrócił uwagę, iż pierwszy raz oficjalnie na Światowe Dni Młodzieży przyjechali młodzi z krajów dawnego Związku Radzieckiego – Rosjanie, Ukraińcy, Białorusini, Litwini, Łotysze, Estończycy, Kazachowie i przedstawiciele pozostałych republik Azji Środkowej oraz chrześcijanie z Kaukazu (600 tys. uczestników). Msza dla uczestników VI Międzynarodowego Forum Młodzieży została odprawiona 23 sierpnia. Tego dnia papież spotkał się z dobroczyńcami i organizatorami w siedzibie nuncjatury apostolskiej. W wieczornym czuwaniu na Longchamp wzięło udział ok. 800 tys. młodych. Punktem kulminacyjnym była eucharystia z udziałem ponad miliona osób, którą Jan Paweł II odprawił w Longchamp 24 sierpnia.
Hymnem Światowych Dni Młodzieży w Paryżu była pieśń „Maitre et Seigneur, Venu chez nous”.

</doc>
<doc id="2389303" url="https://pl.wikipedia.org/wiki?curid=2389303" title="Ar-Ruwajs">
Ar-Ruwajs

Ar-Ruwajs (arab. الرويس, "Ar-Ruways") – miasto w północnym Katarze, w prowincji Asz-Szamal, położone nad Zatoką Perską, ok. 100 km na północny zachód od stolicy kraju, Ad-Dauhy. W 2010 roku miasto liczyło 4250 mieszkańców.

</doc>
<doc id="2389311" url="https://pl.wikipedia.org/wiki?curid=2389311" title="Innocenty (Jakowlew)">
Innocenty (Jakowlew)

Innocenty, imię świeckie Jakow Jakowlewicz Jakowlew (ur. 30 kwietnia 1947 w Jużnosachalińsku) – rosyjski biskup prawosławny.
Życiorys.
Urodził się w rodzinie wojskowego, generała-majora, uczestnika II wojny światowej. W wieku pięciu lat został ochrzczony. Następnie rodzina Jakowlewych zamieszkiwała w kolejnych miejscach służby ojca: w nadbałtyckich republikach ZSRR, na Ukrainie, zaś od 1963 w Nowosybirsku. W 1965 Jakow Jakowlew rozpoczął studia na wydziale architektury miejscowego uniwersytetu, zaś po ich ukończeniu został tam zatrudniony jako wykładowca. W 1970 ożenił się. W 1975 został przyjęty do Związku Malarzy Rosji i zawodowo zaczął zajmować się malarstwem, wystawiając swoje prace na ogólnokrajowych, republikańskich i międzynarodowych wystawach. Od lat 80. XX wieku brał udział w życiu eparchii nowosybirskiej Rosyjskiego Kościoła Prawosławnego. Uczestniczył w pracach dekoratorskich w cerkwiach jako architekt i ikonograf.
Od 1983 zamieszkiwał z rodziną we Włodzimierzu. W 1992 jego żona zmarła po ciężkiej chorobie. 28 marca tego samego roku biskup włodzimierski i suzdalski Eulogiusz wyświęcił go na diakona, zaś 19 kwietnia – na kapłana. Od 1993 służył w żeńskim monasterze Zaśnięcia Matki Bożej we Włodzimierzu, zaś od 1995 był sekretarzem zarządu eparchii włodzimierskiej i suzdalskiej.
13 kwietnia 1997 złożył wieczyste śluby mnisze, przyjmując imię Innocenty na cześć św. Innocentego z Alaski. W roku następnym otrzymał godność igumena. W trybie zaocznym ukończył seminarium duchowne we Włodzimierzu. 21 grudnia 2005 został przełożonym monasteru św. Aleksandra Newskiego w Suzdalu i dziekanem klasztorów eparchii włodzimierskiej. W 2005 otrzymał godność archimandryty. Kontynuował działalność artystyczną, projektując szereg nowo wzniesionych cerkwi w eparchii włodzimierskiej.
27 lipca 2011 Święty Synod Rosyjskiego Kościoła Prawosławnego zdecydował o nadaniu mu godności biskupa niżnotagilskiego i sierowskiego, pierwszego ordynariusza nowo powstałej eparchii. Jego chirotonia biskupia odbyła się 19 sierpnia tego samego roku w soborze Chrystusa Zbawiciela w Moskwie z udziałem konsekratorów: patriarchy moskiewskiego i całego Rusi Cyryla, metropolitów krutickiego i kołomieńskiego Juwenaliusza, sarańskiego i mordowskiego Warsonofiusza, arcybiskupów istrińskiego Arseniusza, włodzimierskiego i suzdalskiego Eulogiusza, riazańskiego i kasimowskiego Pawła, wieriejskiego Eugeniusza, jekatenbyrskiego i wierchoturskiego Cyryla oraz biskupa sołnecznogorskiego Sergiusza.
W 2018 r., w związku z utworzeniem eparchii sierowskiej, tytuł hierarchy uległ zmianie na „niżnotagilski i niewiański”. W tym samym roku biskup Innocenty został przeniesiony na katedrę aleksandrowską.

</doc>
<doc id="2389316" url="https://pl.wikipedia.org/wiki?curid=2389316" title="Linia kolejowa Čop UA - Čierna nad Tisou – Košice">
Linia kolejowa Čop UA - Čierna nad Tisou – Košice



</doc>
<doc id="2389321" url="https://pl.wikipedia.org/wiki?curid=2389321" title="Sarmiento">
Sarmiento

Biografie:

</doc>
<doc id="2389323" url="https://pl.wikipedia.org/wiki?curid=2389323" title="Linia kolejowa Čop UA – Čierna nad Tisou ŠRT">
Linia kolejowa Čop UA – Čierna nad Tisou ŠRT



</doc>
<doc id="2389329" url="https://pl.wikipedia.org/wiki?curid=2389329" title="Félix Rubén García Sarmiento">
Félix Rubén García Sarmiento



</doc>
<doc id="2389331" url="https://pl.wikipedia.org/wiki?curid=2389331" title="Drugi gabinet Billy’ego Hughesa">
Drugi gabinet Billy’ego Hughesa

Drugi gabinet Billy’ego Hughesa (ang. "the Second Hughes Ministry") – trzynasty gabinet federalny Australii, urzędujący od 14 listopada 1916 do 17 lutego 1917 roku.
Gabinet powstał po tym, jak w wyniku rozłamu w rządzącej dotąd Australijskiej Partii Pracy (ALP) dotychczasowy lider partii i zarazem premier Billy Hughes został z niej wykluczony. Wkrótce potem założył nowe ugrupowanie, Narodową Partię Pracy. Dzięki poparciu udzielonemu Hughesowi w parlamencie przez opozycyjną dotąd Związkową Partię Liberalną (CLP) premier utrzymał się jednak u władzy i utworzył swój drugi gabinet.
Przez większość czasu urzędowania gabinetu trwały rozmowy dotyczące zacieśnienia współpracy między środowiskiem Hughesa (który był politykiem łączącym poglądy lewicowe i nacjonalistyczne) z bardziej konserwatywną CLP. Ostatecznie Narodowa Partia Pracy i Związkowa Partia Liberalna połączyły się w jedno ugrupowanie, które przyjęło nazwę Nacjonalistycznej Partii Australii. W lutym 1917 Hughes powołał swój trzeci gabinet, w którym zasiedli zarówno jego dotychczasowi współpracownicy, jak i politycy dawnej CLP.

</doc>
<doc id="2389333" url="https://pl.wikipedia.org/wiki?curid=2389333" title="Linia kolejowa Sátoraljaújhely HU – Slovenské Nové Mesto">
Linia kolejowa Sátoraljaújhely HU – Slovenské Nové Mesto



</doc>
<doc id="2389345" url="https://pl.wikipedia.org/wiki?curid=2389345" title="Stop! (piosenka Sam Brown)">
Stop! (piosenka Sam Brown)

Stop! – piosenka brytyjskiej piosenkarki popowej Sam Brown z albumu "Stop!". Singiel z utworem wydany został w 1988 roku przez wytwórnię A&amp;M Records. Autorami piosenki są Bruce Brody, Gregg Sutton oraz Sam Brown.
Wersja Edyty Górniak.
W 1999 roku na polskim rynku ukazał się singel polskiej piosenkarki popowej Edyty Górniak. Piosenka „Stop!” w jej wykonaniu pojawiła się na albumie "Live ’99", który wydany został w tym samym roku nakładem wytwórni ORCA i Pomaton EMI. Singel został wydany wyłącznie w formie wykonania koncertowego.
W 1989 roku w programie telewizyjnym Zbigniewa Górnego "Śpiewać każdy może" wokalistka wykonaniem utworu „Stop!” zadebiutowała na wielkiej scenie muzycznej.

</doc>
<doc id="2389346" url="https://pl.wikipedia.org/wiki?curid=2389346" title="Henryk Dembiński (prawnik)">
Henryk Dembiński (prawnik)

Henryk Dembiński (ur. 9 września 1900 w Krakowie, zm. 23 czerwca 1949 w Lublinie) – prawnik, wykładowca Katolickiego Uniwersytetu Lubelskiego.
Życiorys.
Studiował prawo na Uniwersytecie Jagiellońskim i w École des Sciences Politiques we Lozannie. Od 1933 r. prowadził wykłady na KUL-u. Działał w stowarzyszeniu Odrodzenie, Sodalicji Mariańskiej oraz Korporacji Akademickiej Korabia.
Po wojnie należał do Związku Polskiej Inteligencji Katolickiej oraz Stronnictwa Pracy - odłamie popierającym Karola Popiela. Przyczynił się do reaktywacji Wydziału Prawa i Nauk Społeczno-Ekonomicznych KUL po II wojnie światowej. W latach 1948-1949 był dziekanem tego wydziału
Zajmował się prawem administracyjnym, handlowym, międzynarodowym i państwowym z naciskiem na ich związek z etyką chrześcijańską. Interesował się ustrojem ZSRR, który krytykował w swoich pracach sowietologicznych jako "totalistyczny".
Bardzo ważną publikacją w jego dorobku stała się praca "Osobowość polityczno-prawna samorządu w świetle metody dogmatycznej i socjologicznej" (wyd. 1934), w której zajął się istotą samorządu terytorialnego. Po 1989 roku jest więc bardziej znany jako teoretyk samorządu terytorialnego niż znawca prawa międzynarodowego.

</doc>
<doc id="2389352" url="https://pl.wikipedia.org/wiki?curid=2389352" title="USS Portland (CA-33)">
USS Portland (CA-33)

USS Portland (CA-33) – amerykański ciężki krążownik, okręt prototypowy całego typu. "Portland" był pierwszym okrętem w United States Navy nazwanym na cześć miasta Portland w stanie Maine (USA).
Budowa USS "Portland" była autoryzowana 13 lutego 1929 roku. Położenie stępki nastąpiło 17 lutego 1930 roku w stoczni Fore River Shipyard w Quincy w stanie Massachusetts, a wodowanie w dniu 21 maja 1932 roku. Jego matką chrzestną była Mary Doughty, córka Ralpha D. Brooksa z Portland. "Portland" został przyjęty do służby 23 lutego 1933 roku z komandorem Herbertem F. Leary’ym jako dowódcą okrętu.
Służba.
Okres międzywojenny.
Opuszczając Boston 1 kwietnia 1933 "Portland" wpłynął do zatoki Gravesend w Nowym Jorku wieczorem 3 kwietnia. Następnej nocy "Portland" otrzymał wiadomość, że sterowiec USS "Akron" spadł do morza. 36 minut po otrzymaniu tej wiadomości "Portland" był w drodze na ratunek. "Portland" był pierwszym okrętem, który przybył na miejsce katastrofy i związku z tym akcja poszukiwawcza i koordynacja akcji ratowniczej były jego zadaniem. W katastrofie zginęły 73 osoby w tym adm. William Moffett, szef Bureau of Aeronautics.
"Portland" odpłynął z San Diego w Kalifornii 2 października 1935 roku podążając za USS "Houston", który miał na swoim pokładzie prezydenta Stanów Zjednoczonych Franklina Delano Roosevelta. Podczas następnych dni, prezydent z przyjaciółmi łowił ryby. Po postoju w Panamie i w wielu innych portach obydwa okręty wpłynęły do Charleston w Karolinie Południowej, gdzie prezydent zszedł na ląd.
Podczas manewrów Floty Pacyfiku, "Portland" przekroczył równik po raz pierwszy w dniu 20 maja 1936 roku. Od tego momentu do wybuchu II wojny światowej, "Portland" brał udział w pokojowych manewrach wojskowych i w misjach dobrej woli jako jednostka Cruiser Division 5 (5. Dywizjon Krążowników) Scouting Fleet.
II wojna światowa.
1942.
Kiedy Japończycy zaatakowali Pearl Harbor, "Portland" płynął w kierunku Midway wraz ze swoją grupą lotniskowców, wypływając z Pearl Harbor na dwa dni przed japońskim atakiem. Od grudnia 1941 do 1 maja 1942 roku, "Portland" operował w rejonie zachodniego wybrzeża Stanów Zjednoczonych, Hawajów i Fidżi.
"Portland" znajdował się w grupie atakującej kontradm. Thomasa C. Kinkaida pomiędzy 4 a 8 maja, kiedy japońskie siły inwazyjne zostały powstrzymane przed lądowaniem w Port Moresby na Nowej Gwinei w dwudniowej bitwie na Morzu Koralowym. Kiedy lotniskowiec USS "Lexington" został zatopiony, "Portland" uratował 722 rozbitków. "Portland" należał także do Task Force 17 (TF 17) pod dowództwem kontradm. Franka J. Fletchera podczas bitwy pod Midway pomiędzy 2 a 6 czerwca, kiedy Japończycy stracili cztery lotniskowce. "Portland" ochraniał oraz wspierał desanty Marines na Tulagi i Guadalcanal między 7 a 9 sierpnia. W późniejszym czasie "Portland" wspierał operacje na Guadalcanal i bronił alianckich linii komunikacyjnych.
Krążownik brał udział w bitwie koło wschodnich Wysp Salomona w dniach 23-25 sierpnia, kiedy wojska alianckie zapobiegły dostarczenia wzmocnień dla japońskich wojsk na Wyspach Salomona przy pomocy dużej armady morskiej pod dowództwem adm. Isoroku Yamamoto. Po tej bitwie, "Portland" skierował na południe, żeby wziąć udział w bitwie koło wysp Santa Cruz w dniach 26-27 października jako jeden z okrętów eskorty lotniskowca USS "Enterprise". Dwa tygodnie później, "Portland" wziął udział w bitwie morskiej koło Guadalcanal między 12 a 15 listopada, gdzie obydwie strony poniosły ciężkie straty, ale gdzie też złamana została japońska determinacja związana ze zniszczeniem amerykańskiego desantu na Guadalcanal w sile 6000 żołnierzy, zbombardowaniem lotniska Henderson Field i wysadzeniem własnych 7000 żołnierzy na wyspie.
Podczas akcji z dnia 13 listopada, "Portland" został trafiony w sterburtę o godz. 1:58. Wybuch torpedy rozerwał śruby, spowodował zacięcie się steru 5˚ na prawą burtę i zaklinowanie się wieży nr 3. 4˚ przechył został szybko skorygowany poprzez przemieszczenie balastu, ale szkody związane ze sterem były nie do naprawienia i okręt zmuszony był do pływania w kółko.
Kończąc pierwsze kółko, "Hiei", oświetlony przez płonące pobliskie okręty i flary został ostrzelany przez przednie działa USS "Portland". Przeciwnik odpowiedział ogniem, ale wszystkie salwy przeleciały nad krążownikiem. "Portland" wystrzelił kolejne cztery salwy, które wywołały pożar na pokładzie japońskiego pancernika. Ponownie o godz. 6:30, wciąż kołując, "Portland" otworzył ogień do opuszczonego wraku niszczyciela "Yudachi" z odległości 9,7 km. Po sześciu salwach, "Yudachi" eksplodował, przewrócił się i zatonął w ciągu pięciu minut.
Z pomocą łodzi Higgins, łodzi patrolowej Yard i holownika, "Portland" dopłynął do Tulagi 14 listopada. Później został on doholowany do Sydney w Australii, gdzie przeszedł wstępne naprawy przed remontem w Stanach Zjednoczonych. Po krótkich postojach w Samoa i Pearl Harbor, okręt dopłynął do Mare Island Naval Shipyard w dniu 3 marca 1943 roku.
1943-1944.
Po treningu na wodach południowej Kalifornii, "Portland" odpłynął w kierunku Wysp Aleuckich późnym majem, docierając w ten rejon 11 czerwca i ostrzeliwując Kiskę w dniu 26 lipca. Po ochranianiu rozpoznawczego lądowania na Małej Kisce w dniu 17 sierpnia, krążownik popłynął w kierunku Pearl Harbor, gdzie dotarł 23 września. W późniejszym czasie, "Portland" popłynął do San Francisco, docierając do tego miasta na początku października. Okręt wrócił następnie do Pearl Harbor w połowie października.
Od listopada 1943 do lutego 1944, "Portland" brał udział w operacjach na Wyspach Gilberta i Marshalla. Następnie osłaniała on lotniskowce podczas ataków lotniczych na Palau, Yap, Ulithi i Woleai pomiędzy 30 marca a 1 kwietnia.
Następnie krążownik popłynął razem z grupą lotniskowców, by osłaniać lądowanie morskie w rejonie Hollandii (obecnie Jayapura)–Tanahmerah na Nowej Gwinei w dniach 21-24 kwietnia. Płynąc ponownie na północ, grupa ta zaatakowała Truk i razem z pięcioma innymi krążownikami i niszczycielami, "Portland" ostrzeliwał Satawan w Grupie Nomei.
Po przeprowadzeniu serii tych operacji, "Portland" popłynął na Mare Island w celu przeprowadzenia remontu, kończąc go akurat na czas, by powrócić na zachodni Pacyfik, w celu wzięcia udziału w bombardowaniach Peleliu w dniach 12-14 września przed desantem morskim na tę wyspę. Krążownik wspierał lądowanie na Peleliu w dniu 15 września i podczas następnych czterech dni jego działa zmiotły z powierzchni ziemi siły przeciwnika, które zagrażały ruchom alianckich wojsk. Krążownik przeprowadził bombardowanie artyleryjskie Peleliu w dniu 29 września, wspierając wojska amerykańskie na tej wyspie. Później odpłynął on w kierunku Seeadler Harbor na wyspie Manus w archipelagu Wysp Admiralicji.
"Portland" następnie dołączył do potężnego zgrupowania morskiego w pierwszym ciężkim ataku lądowym na środkowe Filipiny. "Portland" dopłynął do Leyte w dniu 17 października, wpływając do zatoki następnego dnia, na dwa dni przed A-Day. Podczas tych dwóch dni, jego działa "zmiękczyły" stanowiska wroga na wyspie w ramach przygotowań do lądowania.
W nocy 24 października, silna japońska grupa morska składająca się z dwóch pancerników, jednego ciężkiego krążownika i czterech niszczycieli kierowała się w kierunku cieśniny Surigao z widocznym celem zaatakowania zatoki Leyte. Japońskie siły morskie płynęły w nierównej kolumnie, w wąskiej cieśninie i w ciemnościach, podczas gdy "Portland" i jego okręty siostrzane ustawiły się w górnej części cieśniny, "w pozycji kreski nad T". Japończycy najpierw napotkali kutry torpedowe typu "PT", następnie trzy skoordynowane ataki torpedowe niszczycieli, a na koniec potężny ogień amerykańskich pancerników i krążowników znajdujących się w górnej części cieśniny. W bitwie w cieśninie Surigao, japońskie siły morskie zostały kompletnie zniszczone, tracąc dwa pancerniki i trzy niszczyciele.
1945.
Od 3 stycznia do 1 marca 1945 roku, "Portland" wziął udział w operacjach w zatoce Lingayen i wokół Corregidoru. Opuszczając zatokę Lingayen 5 stycznia i po ostrzelaniu okolic Przylądka Bolinao, "Portland" wrócił do zatoki tego samego dnia i rozpoczął ostrzeliwanie artyleryjskie wschodniego wybrzeża, ale natychmiast je przerwał, kiedy rozpoczął się ciężki atak kamikaze.
"Portland" wpłynął do zatoki Manilskiej 15 lutego i ostrzelał południowy brzeg Corregidoru w ramach przygotowań do lądowania na tej wyspie. Okręt powrócił do zatoki Leyte w dniu 1 marca w celu dokonania, po raz pierwszy od pięciu miesięcy, napraw i uzupełnienia magazynów.
Od 26 marca do 20 kwietnia, podczas wspierania inwazji na Okinawę, "Portland" został zaatakowany przez 24 naloty powietrzne, zestrzeliwując cztery nieprzyjacielskie samoloty i pomagając w zestrzeleniu dwóch innych. Od 8 maja do 17 czerwca, "Portland" brał udział w ostrzeliwaniu i zdobyciu Okinawy, dopływając do Leyte w dniu 17 czerwca dla kosztów eksploatacyjnych. W zatoce Buckner w dniu 6 sierpnia, okręt rozpoczął konserwację i rejsy treningowe.
Po wojnie.
Wraz z zakończeniem działań wojennych, "Portland" został okrętem flagowym wiceadm. Georga Murraya, dowódcy Wysp Mariańskich, który miał przyjąć kapitulację Wysp Karolińskich. Okręt popłynął w kierunku atolu Truk, gdzie wiceadm. Murray, działający na rzecz Admirała Floty Chestera Nimitza, przyjął kapitulację od głównych japońskich urzędników wojskowych i cywilnych w ceremonii na pokładzie USS "Portland".
"Portland" przebywał w Pearl Harbor od 21 do 24 września, zabierając tam 600 żołnierzy do Stanów Zjednoczonych. Przepływając przez Kanał Panamski, popłynął do Stanów Zjednoczonych, przypływając do Portland w stanie Maine na uroczystości Dnia Marynarki Wojennej w dniu 27 października. Okręt zameldował się w Philadelphia Naval Shipyard w dniu 11 marca 1946 roku w celu zakończenia służby czynnej i przejścia do Floty Rezerwowej. Okręt wycofano ze służby w Filadelfii 12 lipca 1946 roku i posiadał status rezerwowy, dopóki nie został skreślony z listy floty w dniu 1 marca 1959 roku. Krążownik został sprzedany do Union Mineral and Alloys Corporation w Nowym Jorku w dniu 6 października i zezłomowany w Wainwright Shipyard w Panama City w stanie Floryda pomiędzy 1961 a 1962 rokiem.
Odznaczenia.
Za swoją służbę podczas II wojny światowej, "Portland" otrzymał 16 battle stars.

</doc>
<doc id="2389358" url="https://pl.wikipedia.org/wiki?curid=2389358" title="Filsen">
Filsen

Filsen – miejscowość i gmina w Niemczech, w kraju związkowym Nadrenia-Palatynat, w powiecie Rhein-Lahn, wchodzi w skład gminy związkowej Loreley. Do 30 czerwca 2012 gmina należała do gminy związkowej Braubach.

</doc>
<doc id="2389364" url="https://pl.wikipedia.org/wiki?curid=2389364" title="Osterspai">
Osterspai

Osterspai – miejscowość i gmina w Niemczech, w kraju związkowym Nadrenia-Palatynat, w powiecie Rhein-Lahn, wchodzi w skład gminy związkowej Loreley. Do 30 czerwca 2012 gmina należała do gminy związkowej Braubach.

</doc>
<doc id="2389365" url="https://pl.wikipedia.org/wiki?curid=2389365" title="Trzeci gabinet Billy’ego Hughesa">
Trzeci gabinet Billy’ego Hughesa

Trzeci gabinet Billy’ego Hughesa (ang. "the Third Hughes Ministry") – czternasty gabinet federalny Australii, urzędujący od 17 lutego do 5 maja 1917 roku. Był pierwszym gabinetem tworzonym przez nowo założoną Nacjonalistyczną Partię Australii (NPA), która powstała w wyniku fuzji Narodowej Partii Pracy, kierowanej przez premiera Billy’ego Hughesa, ze Związkową Partią Liberalną, której przewodził były premier Joseph Cook.
Gabinet urzędował przez niespełna trzy miesiące, do przeprowadzonych w maju 1917 wyborów, które przyniosły zdecydowane zwycięstwo NPA, dzięki czemu powołany po wyborach czwarty gabinet Hughesa był w znacznej mierze kontynuacją trzeciego gabinetu tego premiera.

</doc>
<doc id="2389369" url="https://pl.wikipedia.org/wiki?curid=2389369" title="Barthélemy Louis Joseph Schérer">
Barthélemy Louis Joseph Schérer

Barthélemy Louis Joseph Schérer (ur. 1747, zm. 1804) – francuski generał doby wojen rewolucyjnych.
Życiorys.
Schérer służył w armii austriackiej, ale zbiegł do Francji w roku 1775. W 1780 roku został majorem artylerii w regimencie stacjonującym w Strasburgu, a w 1785 roku przeszedł na służbę holenderską jako major w "Légion de Maillebois". W 1790 roku został zwolniony z armii holenderskiej w stopniu podpułkownika.
Do Francji powrócił w 1791 roku, a rok później został kapitanem w pułku piechoty, był adiutantem gen. Jeana de Preza de Crassiera w bitwie pod Valmy. W kolejnym roku był adiutantem gen. Aleksandra de Beauharnais'go w czasie działań nad Renem. W 1794 roku Schérer został generałem dywizji i objął dowództwo dywizji w Armii Sambry i Mozy. Walczył w bitwie pod Aldenhoven.
3 maja poślubił Marie Françoise Henriette Caroline Müller w czasie cywilnej uroczystości w rodzinnym Delle. 3 listopada został dowódcą Armii Włoskiej, a następnie Armii Wschodnich Pirenejów, którą objął 3 marca 1795 roku. 14 czerwca dowodzona przez niego 25-tysięczna armia została pobita pod Bàscarą przez armię hiszpańską w sile 35.000 żołnierzy.
31 sierpnia 1795 roku został ponownie wysłany do Włoch, gdzie zastąpił François Christophe'a Kellermanna w roli dowódcy francuskich oddziałów. Już w listopadzie dowodzone przez niego wojska odniosły zwycięstwo nad Austriakami pod Loano, ale Francuzi nie wykorzystali przewagi po bitwie z powodu zachowawczości dowódcy i ciężkich warunków zimowych. Schérer został zwolniony ze stanowiska dowódcy 23 lutego 1796 roku, zastąpił go gen. Napoleon Bonaparte.
Następnie przez wiele miesięcy pozostawał bez przydziału aż do objęcia stanowiska Generalnego Inspektora Jazdy w kilku kolejnych armiach.
W okresie od 22 lipca 1797 do 21 lutego 1799 roku pełnił funkcję ministra wojny. Po wybuchu wojny z II Koalicją ponownie objął dowództwo Armii Włoskiej. Odniósł zwycięstwo pod Pastrengo 26 marca, ale nie był w stanie powstrzymać postępów wojsk koalicyjnych. Został pokonany przez austriackiego gen. Pála Kraya w bitwie pod Magnano 5 kwietnia. Następnie zmuszony do odejścia na emeryturę, zastąpił go gen. Jean Moreau. Schérer musiał tłumaczyć się z klęski i utraty Włoch przed komisją śledczą. Następnie jako emeryt osiadł w rezydencji Chauny w Pikardii, gdzie zmarł w roku 1804.

</doc>
<doc id="2389372" url="https://pl.wikipedia.org/wiki?curid=2389372" title="Stop! (singel Edyty Górniak)">
Stop! (singel Edyty Górniak)



</doc>
<doc id="2389382" url="https://pl.wikipedia.org/wiki?curid=2389382" title="Spiros Spiru">
Spiros Spiru

Spiros Spiru (gr. Σπύρος Σπύρου ur. 6 czerwca 1958) – cypryjski lekkoatleta, średniodystansowiec, uczestnik igrzysk olimpijskich w 1988.
Na Igrzyskach wystartował w biegu na 800 metrów, lecz odpadł w eliminacjach. Startował również w biegu na 1500 m, gdzie doszedł do półfinału. W półfinale zajął 10. miejsce jednak to nie wystarczyło, żeby awansować do finału.
Rok później wystartował w igrzyskach małych państw Europy. Zdobył złote medale w biegach na 800 i 1500 m.

</doc>
<doc id="2389383" url="https://pl.wikipedia.org/wiki?curid=2389383" title="Takashi">
Takashi

 – męskie imię japońskie.

</doc>
<doc id="2389389" url="https://pl.wikipedia.org/wiki?curid=2389389" title="Kamp-Bornhofen">
Kamp-Bornhofen

Kamp-Bornhofen – miejscowość i gmina w Niemczech, w kraju związkowym Nadrenia-Palatynat, w powiecie Rhein-Lahn, wchodzi w skład gminy związkowej Loreley. Do 30 czerwca 2012 gmina należała do gminy związkowej Braubach.

</doc>
<doc id="2389401" url="https://pl.wikipedia.org/wiki?curid=2389401" title="Nikos Sampson">
Nikos Sampson

Nikos Sampson, wł. Nikos Jeorjadis (ur. 1935, zm. 10 maja 2001 w Nikozji) – cypryjski polityk pochodzenia greckiego, uczestnik walk o niepodległość Cypru w latach 50. XX wieku, a następnie zamachu stanu przeciwko prezydentowi Makariosowi III w lipcu 1974. Po przewrocie przez osiem dni był samozwańczym, nieuznanym przez społeczność międzynarodową prezydentem Cypru.
W młodości zmienił nazwisko z Jeorjadis na Sampson, by zerwać stosunki z rodziną. Pracował początkowo jako korespondent dla "The Cyprus Times". Następnie wstąpił do Narodowej Organizacji Cypryjskich Bojowników i brał udział w aktach sabotażu i terroryzmu wymierzonych w brytyjskie władze kolonialne wyspy. W 1957 został schwytany przez brytyjskie siły porządkowe i skazany na śmierć, zamienioną następnie na dożywotnie więzienie. Karę odbywał w Wielkiej Brytanii. W 1959 opuścił zakład karny na mocy amnestii, jednak przez rok nie mógł wrócić na Cypr.
Sampson reprezentował prawicowe poglądy polityczne, był zwolennikiem unii grecko-cypryjskiej. W latach 1963–1964 brał udział w zamieszkach grecko-tureckich na Cyprze, dowodząc częścią ataków na enklawy tureckie, przez co zyskał przydomek „rzeźnika z Omorfity”. Przed 1974 został właścicielem prawicowej gazety "Walka". W 1972 przystąpił również do radykalnie prawicowej organizacji EOKA B, założonej przez gen. Jeorjosa Griwasa, zwalczającej rząd prezydenta Makariosa III i domagającej się natychmiastowego przyłączenia Cypru do Grecji. Po śmierci gen. Griwasa w styczniu 1974 przejął dowództwo w organizacji i zradykalizował jej kurs, intensyfikując ilość aktów terroru.
Po zamachu stanu z 15 lipca 1974 przeprowadzonym, z inspiracji junty czarnych pułkowników, przez zwolenników natychmiastowej unifikacji Cypru z Grecją, ogłosił się prezydentem Cypru w miejsce Makariosa III, który zbiegł z wyspy przed zamachem na swoje życie. Przedstawił również program polityczny zamachowców, twierdząc, że pucz wymierzony był jedynie przeciwko Makariosowi III, nie zaś przeciwko tureckiej społeczności na wyspie. Zapewnienia te nie zostały uznane za wiarygodne przez Turcję, której politycy natychmiast zażądali jego ustąpienia, obawiając się o los muzułmanów na wyspie.
Tydzień po zamachu stanu inwazję na Cypr przeprowadziła Turcja. Nikos Sampson podał się do dymisji w dniu 23 lipca, gdy stało się jasne, że przewaga wojsk tureckich nad cypryjską Gwardią Narodową jest ogromna, zaś wojska greckie nie są w stanie pomóc Grekom cypryjskim. Na urząd prezydencki powrócił Makarios III. W 1976 Nikos Sampson został osądzony za swój udział w zamachu stanu i skazany na dwadzieścia lat pozbawienia wolności. Po przedterminowym zwolnieniu powrócił do pracy dziennikarskiej. Zmarł w 2001.

</doc>
<doc id="2389419" url="https://pl.wikipedia.org/wiki?curid=2389419" title="Czwarty gabinet Billy’ego Hughesa">
Czwarty gabinet Billy’ego Hughesa

Czwarty gabinet Billy’ego Hughesa – piętnasty gabinet federalny Australii, urzędujący od 5 maja 1917 do 3 lutego 1920 roku. Był gabinetem jednopartyjnym, tworzonym przez Nacjonalistyczną Partię Australii (NPA). Powstał po wyborach w 1917 roku i, jako pierwszy z gabinetów Billy’ego Hughesa, przetrwał całą kadencję parlamentu, aż do kolejnych wyborów w 1919 roku. NPA zdołała odnieść w nich zwycięstwo, dzięki czemu po wyborach powstał piąty gabinet Hughesa.
Początkowy skład gabinetu był identyczny z trzecim gabinetem Hughesa, który rządził przez trzy miesiące przed wyborami z 1917 roku. Pierwszą rekonstrukcję gabinetu przeprowadzono jesienią 1917 roku, a następne w kolejnych latach.

</doc>
<doc id="2389423" url="https://pl.wikipedia.org/wiki?curid=2389423" title="Instytut Literacki imienia A.M. Gorkiego">
Instytut Literacki imienia A.M. Gorkiego

Instytut Literacki imienia A.M. Gorkiego () – uczelnia kształcąca literatów i tłumaczy literatury. Znajduje się w Moskwie w domu rodzinnym Aleksandra Hercena przy Twierskom Bulwarze 25.
Instytut powstał w roku 1933 z inicjatywy Maksyma Gorkiego jako wieczorowa uczelnia kształcąca robotników-pisarzy i został przemianowany w roku 1936 na Instytut Literacki imienia Maksyma Gorkiego. Do roku 1991 podlegał Związkowi Pisarzy Związku Radzieckiego i ministerstwu szkolnictwa wyższego. Od roku 1992 podlega ministerstwu oświaty i nauki Federacji Rosyjskiej.
Instytut posiada dwa wydziały (studium dzienne i korespondencyjne) i dziewięć katedr: literatury zagranicznej, języków obcych, twórczości literackiej, nauk społecznych, rosyjskiego języka i stylistyki, klasycznej literatury rosyjskiej i slawistyki, rosyjskiej literatury XX wieku, teorii literatury i krytyki literackiej oraz literackiego tłumaczenia. Na wydziale dziennym absolwenci otrzymują stopnie „bakalaureata” (po 4 latach), „specjalisty” (po 5 latach) oraz „magistra” (po 2 latach po bakalaureacie).
Przyjęcia na studia odbywają się na podstawie dzieł literackich kandydatów. Liczba studentów wynosi 265 na studiach dziennych i 406 na studium korespondencyjnym. Jako prace dyplomowe przyjmowane są własne utwory wzgl. tłumaczenia.
Wykładowcy.
Do wykładowców Instytutu należeli m.in. Konstantin Paustowski, Anatolij Pristawkin, Aleksandr Zinowjew, Wiktor Szkłowski i Jurij Trifonow. W latach 1974–1977 katedrą Języków Obcych kierowała Swietłana Siemionowa.
Absolwenci.
Do absolwentów Instytutu należeli m.in. Biełła Achmadulina, Jewgienij Agranowicz, Giennadij Ajgi, Czyngiz Ajtmatow, Walancin Akudowicz, Margaryta Aligier, Jurij Andruchowycz, Maria Arbatowa, Aleksandr Galicz, Rasuł Gamzatow, Ołeksandr Irwanec, Fazil Iskander, Ismail Kadare, Jurij Kazakow, Anatolij Kim, Lina Kostenko, Wiktor Pielewin, Anatolij Pristawkin, Macha Rolnikas, Konstantin Simonow, Maithripala Sirisena, Władimir Tiendriakow, Jurij Trifonow i Swietłana Wasilenko.

</doc>
<doc id="2389425" url="https://pl.wikipedia.org/wiki?curid=2389425" title="Walentin Katajew">
Walentin Katajew

Walentin Pietrowicz Katajew (ros. Валентин Петрович Катаев; ur. 16 stycznia 1897, zm. 12 kwietnia 1986) – rosyjski i radziecki pisarz, autor powieści, dramatów i scenariuszy filmowych. Brat Jewgienija Pietrowa.
Życie.
Katajew urodził się, spędził dzieciństwo oraz młodość w Odessie. Jego ojciec, Piotr Wasiliewicz Katajew, był nauczycielem. Matka, Jewgenia Iwanowna Baczej, córka generała z Połtawy, zmarła na zapalenie płuc wkrótce po urodzeniu drugiego syna, późniejszego pisarza Jewgienija Pietrowa. Katajew nadał imię ojca i nazwisko matki głównemu bohaterowi powieści "Samotny biały żagiel".
Już jako gimnazjalista publikował pierwsze utwory w prasie odeskiej. W 1915 roku zaciągnął się do wojska, przez dwa lata służył w artylerii i awansował na stopień podporucznika. Po rewolucji - według oficjalnej, obowiązującej w ZSRR wersji jego biografii - wstąpił do Armii Czerwonej. Istnieją jednak pewne przesłanki by sądzić, że w rzeczywistości walczył po stronie "białych", pod dowództwem gen. Antona Denikina. Na początku 1920 uczestniczył w działaniach konspiracyjnych zmierzających do umożliwienia desantu gen. Wrangla na Krymie. Po wykryciu spisku przez CzK
Katajew i jego brat trafili na sześć miesięcy do więzienia, jednak uniknęli rozstrzelania dzięki interwencji wyższego funkcjonariusza CzK, który pamiętał udział Katajewa w wiecach bolszewickich.
W 1922 roku Katajew przeniósł się do Moskwy, gdzie pracował jako dziennikarz i satyryk, współpracując z czasopismami „Gudok”, „Krokodyl” i wieloma wydawnictwami. W okresie międzywojennym zaczął publikować również powieści, które przyniosły mu sławę. W czasie II wojny światowej poświęcił się twórczości o tematyce wojennej.
W 1955 założył magazyn literacki "Junost"' i do 1961 był jego redaktorem naczelnym. Na łamach czasopisma debiutowało wielu uzdolnionych literatów młodego pokolenia. Katajewa zwolniono i przekazano kierowanie czasopismem Borysowi Polewojowi po opublikowaniu przez Katajewa na łamach pisma utworu Wasilija Aksionowa "Gwiezdny bilet".
W 1958 roku Katajew wstąpił do KPZR.
Zmarł 12 kwietnia 1986 w Moskwie. Został pochowany na Cmentarzu Nowodziewiczym.
Twórczość.
Katajew debiutował w 1910 w prasie odeskiej. W latach 20. wydał cykl utworów satyrycznych. Jego pierwsza powieść "Defraudanci" (1926, wydanie polskie 1957), wkrótce przeniesiona na deski teatralne i zekranizowana w 1931 była gogolowską satyrą wykpiwającą przerost biurokracji. W 1928 napisał komedię "Kwadratura koła", ukazującą problemy mieszkaniowe poprzez perypetie dwóch małżeństw dzielących jeden pokój. Opublikował również kilka powieści awanturniczo-fantastycznych oraz opowiadań niesamowitych.
W 1932 wydał powieść o budowniczych Magnitogorska "Czasie, naprzód!" (wydanie polskie 1936), wprowadzając do swej prozy elementy poetyki futurystycznej i socrealistycznej - fabuła utworu osnuta jest wokół bicia rekordu w ilości betonu włożonego w fundamenty pieca hutniczego. Tytuł został zaczerpnięty z wiersza Włodzimierza Majakowskiego. Katajew był również współautorem scenariusza filmu zrealizowanego na podstawie powieści w 1965.
Przejawem zwrotu ku poetyce socrealistycznej a także lojalności wobec obowiązującej wykładni ideologicznej był udział Katajewa w wyprawie grupy uznanych pisarzy na teren budowy kanału Białomorskiego, której efektem była napisana przez 35 autorów książka pt. "Białomorsko-Bałtycki kanał imienia Stalina. Historia budowy" pod redakcją
Gorkiego i Leopolda Awerbacha.
Rozgłos przyniosła Katajewowi tetralogia „Fale Morza Czarnego”. Pierwszą część cyklu stanowi powieść "Samotny biały żagiel" (1936, wydanie polskie 1938), w znacznym stopniu autobiograficzna, przedstawiając wydarzenia 1905 roku z perspektywy dzieci. Tytuł utworu został zaczerpnięty z wiersza Lermontowa. Powieść została przetłumaczona na wiele języków i dwukrotnie zekranizowana - w 1937 (Katajew był współautorem scenariusza) i w 1975. Już po wojnie ukazały się kolejne części cyklu, o silniejszym wydźwięku propagandowym, dotyczące rewolucji i obu wojen światowych - "Chutor w stepie" (1956, wydanie polskie 1957), "Za władzę Rad" (1948, wydanie polskie 1955, późniejszy wariant "Katakumby" 1961) i "Zimowy wiatr" (1961, wydanie polskie 1963).
W okresie II wojny światowej Katajew napisał serię opowiadań wojennych oraz powieść dla młodzieży "Syn pułku" (1945, wydanie polskie 1950).
Od 1964 zmienił styl pisarstwa, skłaniając się ku prozie eksperymentalnej i tzw. mowizmowi (z fr. "mauvais"). Publikował liryczno-filozoficzne książki na pograniczu wspomnień i prozy - "Święta studnia" (1967, wydanie polskie 1968), "Trawa zapomnienia" (1967, wydanie polskie 1969), "Klocek" (1969, wydanie polskie 1971).
Odznaczenia i nagrody.
I medale.

</doc>
<doc id="2389430" url="https://pl.wikipedia.org/wiki?curid=2389430" title="Kość z Lebombo">
Kość z Lebombo

Kość z Lebombo – kawałek kości strzałkowej pawiana znaleziony w 1970 roku w trakcie wykopalisk w jaskini Border Cave na terenie granicznym pomiędzy Południową Afryką i Suazi, w obszarze pasma Lebombo. Kość ta należy do najstarszych znanych obiektów matematycznych. Zawiera ona 29 wyraźnych nacięć. Wiek kości szacuje się na 37 000 lat, co oznacza, że wykonano ją około 35 000 lat p.n.e. Sama kość przypomina kalendarze na kiju w dalszym ciągu używane przez Buszmenów w Namibii. Liczba nacięć na kości sugeruje, że mógł to być kalendarz lunarny lub zapis cyklu miesiączkowego.

</doc>
<doc id="2389447" url="https://pl.wikipedia.org/wiki?curid=2389447" title="Sarmiento (miasto)">
Sarmiento (miasto)

Sarmiento – miasto w południowej Argentynie, w prowincji Chubut, stolica departamentu Sarmiento. Miasto położone jest w sąsiedztwie jezior Colhué Huapi i Musters, ok. 130 km na zachód od Comodoro Rivadavia. W 2013 roku miasto liczyło 9333 mieszkańców.
1 czerwca 1907 roku w Sarmiento odnotowano najniższą w historii Ameryki Południowej temperaturę -32,8 °C.

</doc>
<doc id="2389456" url="https://pl.wikipedia.org/wiki?curid=2389456" title="Spiros Spiru (judoka)">
Spiros Spiru (judoka)

Spiros Spiru (gr. "Σπύρος Σπύρου"; ur. 13 kwietnia 1956) – cypryjski judoka, olimpijczyk.
Spiru wystartował w judo na igrzyskach olimpijskich w Moskwie (1980). Wystąpił w wadze ekstralekkiej (do 60 kg). W pierwszej rundzie (czyli 1/16 finału) pokonał reprezentanta Madagaskaru Mamodaliego Ashikhoussena, jednak w kolejnej rundzie przegrał z Brytyjczykiem Johnem Hollidayem.
W 1986 roku wystąpił na mistrzostwach Europy w Belgradzie, gdzie startował w kategorii do 65 kg. Przegrał w pierwszej rundzie (1/16 finału) z Andreasem Fischerem z Niemiec.

</doc>
<doc id="2389468" url="https://pl.wikipedia.org/wiki?curid=2389468" title="Światowe Dni Młodzieży 1995">
Światowe Dni Młodzieży 1995

10. Światowe Dni Młodzieży – ogólnoświatowy zjazd młodzieży katolickiej, który odbył się w dniach 10–15 stycznia 1995 w Manili na Filipinach.
Hasłem przewodnim zwołanych przez papieża Jana Pawła II dziesiątych dni młodzieży były słowa zaczerpnięte z Ewangelii Jana: "Jak Ojciec mnie posłał, tak i ja was posyłam" (J 20,21). Uroczystości w Manili zgromadziły 5 mln uczestników.
W "Orędziu" na Światowe Dni Młodzieży, ogłoszonym 21 listopada 1993 w Watykanie, Jan Paweł II przypomniał wszystkie dotychczasowe spotkania. Wezwał również ludzi młodych, by dawali świadectwo wierze chrześcijańskiej, by włączyli się w dzieło nowej ewangelizacji.
W Manili papież spotkał się 13 stycznia z uczestnikami V Międzynarodowego Forum Młodzieży, dla których sprawował eucharystię. Wieczorem tego samego dnia miała miejsce droga krzyżowa. Wieczorem 14 stycznia odbyło się czuwanie modlitewne w Rizal Park. Uroczystą mszę św. na zakończenie Światowych Dni Młodzieży Jan Paweł II odprawił 15 stycznia w Rizal Park.
Hymnem Światowych Dni Młodzieży w Manili była pieśń "Tell the World of His Love" (autorstwo Trina Belamide, "Opowiedzcie światu o Jego miłości").

</doc>
<doc id="2389494" url="https://pl.wikipedia.org/wiki?curid=2389494" title="Mołdawia na Mistrzostwach Świata w Lekkoatletyce 2011">
Mołdawia na Mistrzostwach Świata w Lekkoatletyce 2011

Mołdawia na Mistrzostwach Świata w Lekkoatletyce 2011 – reprezentacja Mołdawii podczas czempionatu w Daegu liczyła 3 zawodników.

</doc>
<doc id="2389502" url="https://pl.wikipedia.org/wiki?curid=2389502" title="Kōsoku Sentai Turboranger">
Kōsoku Sentai Turboranger

 – japoński serial z gatunku "tokusatsu" z roku 1989. Jest trzynastym serialem z sagi Super Sentai stworzonym przez Toei Company. Emitowany był na kanale TV Asahi od 3 marca 1989 roku do 23 lutego 1990. Turboranger jest pierwszym serialem Sentai z ery Heisei. Serial liczył 51 odcinków – w tym "odcinek zerowy", w którym pojawili się wojownicy z poprzednich serii. Wyprodukowano również film krótkometrażowy o tej samej nazwie.
Amerykański serial "Power Rangers Turbo" mimo podobnej nazwy nie jest adaptacją tej serii Sentai, lecz innej – "Gekisō Sentai Carranger", która z kolei jest jakby parodią Turborangersów. W Turboranger po raz pierwszy wszyscy wojownicy nie ukończyli jeszcze szkoły średniej.
Fabuła.
20 tysięcy lat temu rasa wróżek pomagała rasie ludzkiej w walce z Agresywnymi Demonami i uwięziła te demony. Z powodu niszczenia i zanieczyszczenia środowiska naturalnego moc wróżek osłabła powodując wyzwolenie się demonów. Ostatnią z wróżek – Seelon, odnalazł naukowiec – doktor Dazai. Seelon wezwała z jego pomocą piątkę uczniów 3 klasy liceum, którzy w dzieciństwie przypadkowo otrzymali dusze poległych wróżek i mogą widzieć i słyszeć Seelon. Dazai skonstruował dla piątki kombinezony i uzbrojenie do walki z demonami. Odtąd jako Turborangersi, młodzi muszą pokonać demony a także ich problemy szkolne.
Turborangersi.
Turborangersi to piątka uczniów klasy 3A tokijskiego liceum Musashino. W dzieciństwie dusze poległych wróżek połączyły się z nimi, stąd piątka ma zdolność do kontaktu z Seelon. Piątka pojawiła się także w serii Kaizoku Sentai Goukaiger, gdzie wraz z 33 pozostałymi drużynami powstrzymują atak Zangyacków na Ziemię. W "Gokaiger" jedynie Riki pojawia się również w ludzkiej postaci.
100 Plemion Agresywnych Demonów.
 to grupa antagonistów w serialu. 20 tysięcy lat temu prowadzili wojnę z ludźmi i wróżkami, lecz zostali pokonani. Wskutek złego wpływu człowieka na środowisko moc strzegących demonów wróżek osłabła a demony wydostały się na powierzchnię. Rezydują w Zamku Bouma, który w ostatnim odcinku został zniszczony przez Turborangersów.
Obsada.
Aktorzy kostiumowi.
Źródło: 

</doc>
<doc id="2389511" url="https://pl.wikipedia.org/wiki?curid=2389511" title="Turboranger">
Turboranger



</doc>
<doc id="2389514" url="https://pl.wikipedia.org/wiki?curid=2389514" title="Bułgaria na Mistrzostwach Świata w Lekkoatletyce 2011">
Bułgaria na Mistrzostwach Świata w Lekkoatletyce 2011

Bułgaria na Mistrzostwach Świata w Lekkoatletyce 2011 – reprezentacja Bułgarii podczas czempionatu w Daegu liczyła 7 zawodników.

</doc>
<doc id="2389516" url="https://pl.wikipedia.org/wiki?curid=2389516" title="Kalewa">
Kalewa

Kalewa – miasto w północno-zachodniej Mjanmie, w prowincji Sikong, położone przy ujściu rzeki Myittha do rzeki Czinduin, około 70 km na południe od granicy birmańsko-indyjskiej.

</doc>
<doc id="2389519" url="https://pl.wikipedia.org/wiki?curid=2389519" title="Giambattista Piazzetta">
Giambattista Piazzetta



</doc>
<doc id="2389520" url="https://pl.wikipedia.org/wiki?curid=2389520" title="Diez (ujednoznacznienie)">
Diez (ujednoznacznienie)

Niemcy:
Osoby:
Inne:
Zobacz też:

</doc>
<doc id="2389524" url="https://pl.wikipedia.org/wiki?curid=2389524" title="Belgia na Mistrzostwach Świata w Lekkoatletyce 2011">
Belgia na Mistrzostwach Świata w Lekkoatletyce 2011

Belgia na Mistrzostwach Świata w Lekkoatletyce 2011 – reprezentacja Belgii podczas czempionatu w Daegu liczyła 11 zawodników.

</doc>
<doc id="2389525" url="https://pl.wikipedia.org/wiki?curid=2389525" title="SummerSlam (2011)">
SummerSlam (2011)

SummerSlam (2011) – wrestlingowa gala w systemie pay-per-view wyprodukowana przez World Wrestling Entertainment (WWE), w hali sportowej Staples Center znajdującej się w Los Angeles, Kalifornia w Stanach Zjednoczych.
Zobacz też.
SummerSlam

</doc>
<doc id="2389532" url="https://pl.wikipedia.org/wiki?curid=2389532" title="Wyścig Niemiec WTCC 2011">
Wyścig Niemiec WTCC 2011

Wyścig Niemiec WTCC 2011 – ósma runda World Touring Car Championship w sezonie 2011 i siódmy z kolei Wyścig Niemiec. Rozegrał się on w dniach 30-31 lipca 2011 na torze Motorsport Arena Oschersleben we wschodniej części miasta Oschersleben w Niemczech. W pierwszym wyścigu zwyciężył Yvan Muller z Chevroleta, a w drugim najstarszy w stawce Franz Engstler z własnego, prywatnego zespołu Liqui Moly Team Engstler.

</doc>
<doc id="2389533" url="https://pl.wikipedia.org/wiki?curid=2389533" title="Alechis Fotiadis">
Alechis Fotiadis

Alechis Fotiadis (gr. Αλεχις Φωτιαδης; ur. 25 lipca 1967 w Nikozji) – cypryjski narciarz alpejski, olimpijczyk.
Trzykrotnie startował na igrzyskach olimpijskich (ZIO 84, ZIO 88, ZIO 92).
Na pierwszych igrzyskach w Sarajewie zajął 69. miejsce w slalomie gigancie a slalomu nie ukończył. Cztery lata później w Calgary zajął 58. miejsce w slalomie gigancie. Startował również w supergigancie i w slalomie jednak obu tych konkurencji nie ukończył. Na ostatnich igrzyskach zajął 81. miejsce w super gigancie, 61. miejsce w slalomie gigancie i 44. miejsce w slalomie. Należał do klubu Cyprus Ski Club.

</doc>
<doc id="2389537" url="https://pl.wikipedia.org/wiki?curid=2389537" title="Niedościgli Jonesonowie">
Niedościgli Jonesonowie

Niedościgli Jonesonowie (ang. "The Joneses") – amerykański komediodramat z 2009 roku w reżyserii Derricka Borte'a.
Opis fabuły.
Kate (Demi Moore), jej przystojny mąż i dwoje dzieci tworzą idealną rodzinę. Bawią się drogimi gadżetami, mieszkają w wielkim domu i prowadzą udane życie towarzyskie. Są wzorem w pracy i w szkole. Jest to jednak tylko fasada. Za nią kryje się szokująca prawda.

</doc>
<doc id="2389542" url="https://pl.wikipedia.org/wiki?curid=2389542" title="Insulina glulizynowa">
Insulina glulizynowa

Insulina glulizynowa – analog insuliny ludzkiej o krótkim czasie działania. Produkowana metodą rekombinacji DNA. Jej preparat jest stosowany w postaci wstrzyknięć w leczeniu cukrzycy. Insulina glulizynowa zaczyna działać w ciągu 10-20 minut od podania, szczyt działania osiąga około 30–40 minut od podania, jej czas działania wynosi około 2 godziny, po 4-6 godzinach całkowicie znika z organizmu.
Ze względu na czas działania stosowana jest w intensywnej insulinoterapii. Podawana jest bezpośrednio przed posiłkiem, w trakcie lub bezpośrednio po nim. Krótki czas działania zmniejsza ryzyko niedocukrzenia po posiłkach.

</doc>
<doc id="2389543" url="https://pl.wikipedia.org/wiki?curid=2389543" title="Chrysophyllum giganteum">
Chrysophyllum giganteum

Chrysophyllum giganteum – gatunek drzew należących do rodziny sączyńcowatych. Występuje na obszarze przybrzeżnym Zatoki Gwinejskiej.

</doc>
<doc id="2389544" url="https://pl.wikipedia.org/wiki?curid=2389544" title="Pawlos Fotiadis">
Pawlos Fotiadis

Pawlos Fotiadis (Παύλος Φωτιάδης, ur. 15 listopada 1964 w Nikozji) – cypryjski narciarz alpejski, dwukrotny olimpijczyk.

</doc>
<doc id="2389551" url="https://pl.wikipedia.org/wiki?curid=2389551" title="Nikifor (arcybiskup Cypru)">
Nikifor (arcybiskup Cypru)

Nikifor (zm. 1676) – zwierzchnik Cypryjskiego Kościoła Prawosławnego w latach 1641–1674.
Życiorys.
Wybrany na arcybiskup Nowej Justyniany i całego Cypru po trzyletnim wakacie na katedrze, po ucieczce arcybiskupa Chrystodulosa, w 1641. Był pierwszym prawosławnym arcybiskupem Cypru, którego wybór został uznany przez władze tureckie i który pełnił równocześnie obowiązki etnarchy Greków cypryjskich, odpowiedzialnego przed władzami za postawę tej społeczności. Działalność typowo religijną łączył z występowaniem w obronie praw społeczności greckiej wyspy przed władzami tureckimi. W Nikozji wzniósł katedrę św. Jana Teologa – główną świątynię Kościoła Cypru.
Kontynuował podjęte przez jego poprzednika tajne rozmowy z księciem sabaudzkim Karolem Emanuelem II, prosząc go o pomoc w wyzwoleniu Cypru spod władzy tureckiej. Wysiłki te nie przyniosły rezultatów.

</doc>
<doc id="2389558" url="https://pl.wikipedia.org/wiki?curid=2389558" title="Ilias Joanu">
Ilias Joanu

Ilias Joanu (, "Ilias Ioannou"; ur. 24 lutego 1966) – cypryjski judoka, olimpijczyk.
Wystartował na igrzyskach olimpijskich w Seulu (1988) i w Barcelonie (1992). Na obu, odpadał w drugiej rundzie w zawodach w wadze półlekkiej.

</doc>
<doc id="2389564" url="https://pl.wikipedia.org/wiki?curid=2389564" title="Chrysophyllum gonocarpum">
Chrysophyllum gonocarpum

Chrysophyllum gonocarpum – gatunek drzew należących do rodziny sączyńcowatych. Występuje na obszarze Ameryki Południowej, głównie Paragwaju i Brazylii.

</doc>
<doc id="2389567" url="https://pl.wikipedia.org/wiki?curid=2389567" title="Australia na Mistrzostwach Świata w Lekkoatletyce 2011">
Australia na Mistrzostwach Świata w Lekkoatletyce 2011

Australia na Mistrzostwach Świata w Lekkoatletyce 2011 – reprezentacja Australii podczas czempionatu w Berlinie liczyła 47 zawodników.

</doc>
<doc id="2389571" url="https://pl.wikipedia.org/wiki?curid=2389571" title="US Open 2011">
US Open 2011

US Open 2011 – ostatni, czwarty w sezonie tenisowy turniej wielkoszlemowy, który odbywał się pomiędzy 29 sierpnia a 12 września, na twardych kortach nowojorskiego USTA Billie Jean King National Tennis Center. Była to 131. edycja rozgrywek.
Tytułu w grze pojedynczej mężczyzn bronił Hiszpan Rafael Nadal. Obrończyni tytułu w singlu kobiet, Belgijka Kim Clijsters, wycofała się z turnieju z powodu kontuzji mięśni brzucha. W grze podwójnej tytułów bronili: Vania King w parze z Jarosławą Szwiedową oraz amerykańscy bracia Bob i Mike Bryan.

</doc>
<doc id="2389575" url="https://pl.wikipedia.org/wiki?curid=2389575" title="Chrysophyllum gorungosanum">
Chrysophyllum gorungosanum

Chrysophyllum gorungosanum – gatunek drzew należących do rodziny sączyńcowatych. Występuje na obszarze strefy równikowej Afryki, głównie na terenie Tanzanii.

</doc>
<doc id="2389581" url="https://pl.wikipedia.org/wiki?curid=2389581" title="Albania na Mistrzostwach Świata w Lekkoatletyce 2011">
Albania na Mistrzostwach Świata w Lekkoatletyce 2011

Albania na Mistrzostwach Świata w Lekkoatletyce 2011 – Albania podczas czempionatu w Daegu była reprezentowana przez 1 zawodniczkę.

</doc>
<doc id="2389588" url="https://pl.wikipedia.org/wiki?curid=2389588" title="AD Tarma">
AD Tarma

Asociación Deportiva Tarma – peruwiański klub piłkarski z siedzibą w mieście Tarma leżącym w regionie Junín.
Historia.
Klub założony został 18 czerwca 1929 roku. Największym sukcesem było zwycięstwo w turnieju Copa Perú w 1979 roku – "AD Tarma" pokonał po drodze takie kluby, jak Comercial Aguas Verdes Zarumilla, Defensor Lima, Deportivo Garcilaso Cuzco i UTC Cajamarca. Sukces ten dał awans do pierwszej ligi, gdzie "AD Tarma" grał przez 12 sezonów od 1980 do 1991 roku.

</doc>
<doc id="2389591" url="https://pl.wikipedia.org/wiki?curid=2389591" title="Asociación Deportiva Tarma">
Asociación Deportiva Tarma



</doc>
<doc id="2389615" url="https://pl.wikipedia.org/wiki?curid=2389615" title="Światowe Dni Młodzieży 1991">
Światowe Dni Młodzieży 1991

6. Światowe Dni Młodzieży – ogólnoświatowy zjazd młodzieży katolickiej, który odbył się w dniach 10–15 sierpnia 1991 w Częstochowie.
Hasłem przewodnim zwołanych przez papieża Jana Pawła II dni młodzieży były słowa zaczerpnięte z Listu św. Pawła do Rzymian: "Otrzymaliście Ducha przybrania za synów" (Rz 8,15). Uroczystości na Jasnej Górze zgromadziły 1 600 000 uczestników.
W "Orędziu" na Światowe Dni Młodzieży, ogłoszonym 15 sierpnia 1990 w Watykanie, Jan Paweł II przypomniał rolę Ducha Świętego w życiu chrześcijańskim. Papież zwrócił uwagę na istotę prawdziwej wolności i odpowiedzialności chrześcijan wobec świata. Zaprosił młodzież do przybycia do sanktuarium Czarnej Madonny na Jasnej Górze.
Pierwsze spotkanie młodzieży z papieżem miało miejsce 14 sierpnia na Jasnej Górze. Jan Paweł II w kilkunastu językach zwrócił się do przybyłych z całego świata pątników. W czasie wieczornego Apelu Jasnogórskiego papież odczytał tekst rozważania. Następnego dnia została odprawiona Eucharystia na wałach jasnogórskich dla wszystkich uczestników spotkania. Przed modlitwą Anioł Pański Jan Paweł II odmówił akt zawierzenia młodzieży świata Matce Bożej. Papież wygłosił również przemówienie pożegnalne.
Hymnem Światowych Dni Młodzieży w Częstochowie była pieśń "Abba Ojcze" (sł. Jan Góra OP; m. Jacek Sykulski).
Kolejne ŚDM w Polsce odbyły się w 2016 roku w Krakowie.

</doc>
<doc id="2389622" url="https://pl.wikipedia.org/wiki?curid=2389622" title="Szefowie wrogowie">
Szefowie wrogowie

Szefowie wrogowie (ang. "Horrible Bosses") – amerykański film fabularny (czarna komedia) z 2011 roku w reżyserii Setha Gordona.
Opis fabuły.
Nick (Jason Bateman), Kurt (Jason Sudeikis) i Dale (Charlie Day) są przeciętnymi facetami. Starają się, jak mogą, ale ich przełożeni zastawiają na nich pułapki i w ohydny sposób robią z nich ofiary. Nick haruje w korporacji i jest dręczony psychicznie przez władczego VP Dave'a Harkena (Kevin Spacey), prawdziwego tyrana. Dale jest ofiarą swojej szefowej-nimfomanki, drapieżnej dentystki dr. Julii Harris (Jennifer Aniston). Na Kurta uwziął się zaś Pellit Jr. (Colin Farrell), spadkobierca firmy, egoista uzależniony od kokainy.
Nick, Kurt i Dale są przekonani, że jedyną rzeczą, która może uczynić ich życie bardziej znośnym jest pozbycie się ich na wskroś nieznośnych szefów. Swój plan postanawiają wprowadzić w życie.

</doc>
<doc id="2389624" url="https://pl.wikipedia.org/wiki?curid=2389624" title="Woda - wielka tajemnica">
Woda - wielka tajemnica



</doc>
<doc id="2389630" url="https://pl.wikipedia.org/wiki?curid=2389630" title="Glafkos Klerides">
Glafkos Klerides



</doc>
<doc id="2389634" url="https://pl.wikipedia.org/wiki?curid=2389634" title="Kaplica Świętego Krzyża w Tymbarku">
Kaplica Świętego Krzyża w Tymbarku

Kaplica Świętego Krzyża w Tymbarku - zbudowana pod koniec XIX wieku kaplica, stanowiąca dawniej grobowiec rodziny Myszkowskich - dawnych właścicieli dworu i majątku w Tymbarku. Jest to ostatni grobowiec, jaki pozostał z cmentarza, który otaczał stary kościół.
Kaplicę zbudowano w stylu neogotyckim, na planie prostokąta. Jej ściany opinają skarpy, pomiędzy którymi znajdują się okrągłe okna. Budynek wieńczy dach siodłowy, przykryty dachówką. 
Na frontowej ścianie znajdują się dwie tablice, upamiętniające dwóch przedstawicieli rodu Myszkowskich: Ludwika Myszkowskiego - działacza antyhitlerowskiego ruchu oporu, zabitego w obozie w Oświęcimiu oraz Jerzego Myszkowskiego - oficera Wojska Polskiego, zamordowanego w Katyniu. W krypcie znajdują się doczesne szczątki innych przedstawicieli rodu.

</doc>
<doc id="2389639" url="https://pl.wikipedia.org/wiki?curid=2389639" title="Anna Huhta">
Anna Huhta

Anna Huhta (ur. 18 października 1990) – szwedzka curlerka, mistrzyni świata juniorów z 2010.
Huhta w 2010 jako otwierająca w ekipie Anny Hasselborg triumfowała w krajowej rywalizacji juniorek. Zespół z Curlingklubb Granit-Gävle reprezentował Szwecję na Mistrzostwach Świata Juniorów 2010, w których awansował do fazy finałowej. W górnym meczu Page play-off Szwedki przegrały z Kanadyjkami (Rachel Homan) 3:9, jednak po wygranym 6:1 półfinale przeciwko Amerykankom (Alexandra Carlson) drużyny te spotkały się ponownie. W meczu o najwyższą stawkę lepsze okazały się Europejki, które zdobyły tytuł mistrzyń świata rezultatem 8:3.
W 2011 kapitan drużyny, Anna Hasselborg przekroczyła wiek juniorski, a jej funkcję przejęła Jonna McManus, Huhta natomiast od tej pory zagrywa 3. i 4. kamienie. Zespół McManus obronił tytuł mistrzyń kraju w sezonie 2010/2011. Nie zdołał jednak obronić tego wyniku na arenie międzynarodowej, Szwedki przegrały dwa mecze w fazie finałowej: półfinał z Kanadą (Trish Paulsen) i mecz o brąz przeciwko Rosjankom (Anna Sidorowa). W tym samym sezonie Huhta zajęła 2. miejsce w Mistrzostwach Szwecji kobiet, w finale 8:4 zwyciężył nowy zespół Hasselborg.
W 2012 Szwedki były gospodyniami MŚJ, zdołały po barażach awansować do fazy play-off. W pierwszym meczu pokonały Rosjanki (Anna Sidorowa), jednak w półfinale uległy Czeszkom (Zuzana Hájková) i ponownie rywalizowały z Rosją. W meczu o brązowe medale to przeciwniczki wygrały wynikiem 4:7.
Huhta uczestniczy także w konkurencji par mieszanych, w 2009 zajęła 4. miejsce w mistrzostwach Szwecji w parze z Joakimem Flygem.

</doc>
<doc id="2389641" url="https://pl.wikipedia.org/wiki?curid=2389641" title="Samsung GT-S5620 Monte">
Samsung GT-S5620 Monte



</doc>
<doc id="2389642" url="https://pl.wikipedia.org/wiki?curid=2389642" title="Wybory prezydenckie na Cyprze w 2003 roku">
Wybory prezydenckie na Cyprze w 2003 roku

Wybory prezydenckie na Cyprze w 2003 roku odbyły się 16 lutego 2003 roku. Kampanię wyborczą zdominowała kwestia Planu Kofiego Annana, który jako sekretarz generalny Narodów Zjednoczonych przedstawił propozycję zjednoczenia Cypru. Wybory w pierwszej turze wygrał Tassos Papadopoulos zdobywając 51% głosów.

</doc>
<doc id="2389652" url="https://pl.wikipedia.org/wiki?curid=2389652" title="Michalakis Skurumunis">
Michalakis Skurumunis

Michalakis Skurumunis (; ur. 16 listopada 1956) – cypryjski judoka, olimpijczyk.
Skurumunis wystartował w judo na LIO 1988. W wadze ekstralekkiej zajął 20 miejsce.

</doc>
<doc id="2389656" url="https://pl.wikipedia.org/wiki?curid=2389656" title="Chrystodulos I (arcybiskup Cypru)">
Chrystodulos I (arcybiskup Cypru)

Chrystodulos – zwierzchnik Cypryjskiego Kościoła Prawosławnego w latach 1606–1638.
Życiorys.
Urząd arcybiskupa Nowej Justyniany i całego Cypru objął w 1606, po rezygnacji arcybiskupa Beniamina. Podobnie jak jego poprzednik, łączył działalność religijną z występowaniem w obronie praw cypryjskich Greków przed tureckimi władzami wyspy.
3 lutego 1609 kierowana przez niego hierarchia Kościoła cypryjskiego skierowała list do króla hiszpańskiego Filipa III z prośbą o interwencję militarną na Cyprze i oderwanie wyspy od Turcji. Po uzyskaniu odpowiedzi odmownej Chrystodulos I zwrócił się z podobnym apelem do władcy Sabaudii Karola Emanuela II. O jego tajnej korespondencji dowiedziały się władze tureckie, co zmusiło hierarchę do ucieczki do Albanii. Zapoczątkowane przez Chrystodulosa negocjacje kontynuował jego następca Nikifor, bez rezultatu.

</doc>
<doc id="2389694" url="https://pl.wikipedia.org/wiki?curid=2389694" title="Maronici cypryjscy">
Maronici cypryjscy

Maronici cypryjscy – niewielka grupa etniczna maronitów, posługująca się odmianą języka arabskiego, zamieszkująca Cypr, której przodkowie przybyli w średniowieczu z obszaru dzisiejszego Libanu. Jej przedstawiciele należą do Kościoła maronickiego. 
Historia.
Pierwsze osady fenickie pojawiły się na Cyprze już w starożytności. Chrześcijańscy maronici, będący głównymi, arabskimi sprzymierzeńcami krzyżowców zaczęli się osiedlać na wyspie wraz z upadkiem katolickich państw Outremer i wzrostem prześladowań chrześcijan na zajętych przez muzułmanów terenach Lewantu. Powstało w ten sposób 60 wiosek maronickich. W 1316 r. patriarcha maronicki ustanowił biskupa dla tutejszej wspólnoty. W wyniku represji tureckich i emigracji na północy Cypru pozostały tylko cztery miejscowości maronickie: Kormakitis, Karpashia, Assomatos i Ayia Marina. W połowie XX wieku było jeszcze ok. 7000 cypryjskich Maronitów. Wraz z zajęciem w 1974 roku północy kraju przez wojska tureckie większość chrześcijan opuściła te tereny i osiedliła się w dużych miastach na południu kraju.
Współczesność.
Obecnie na Cyprze mieszka jedynie ok. 4800 Maronitów, większość z nich w Nikozji, Limassol i Larnace. Nieliczni pozostali w rodzinnych wioskach, będących pod okupacją turecką (są to przeważnie osoby w podeszłym wieku). Maronici cypryjscy na co dzień posługują się językiem greckim, zanika zaś znajomość własnego dialektu. 
Maronici mają zagwarantowane jedno miejsce w cypryjskiej Izbie Reprezentantów.

</doc>
<doc id="2389695" url="https://pl.wikipedia.org/wiki?curid=2389695" title="Petros Elton">
Petros Elton

Petros Elton, gr. Πέτρος Ελτον (ur. 20 kwietnia 1971) – cypryjski windsurfingowiec, uczestnik Letnich Igrzysk Olimpijskich 1992 oraz Letnich Igrzysk Olimpijskich 1996. Jego partnerem był Nikolas Epifaniu. Na obu olimpiadach zajmowali 31 miejsce.

</doc>
<doc id="2389710" url="https://pl.wikipedia.org/wiki?curid=2389710" title="Epifaniusz (Mahairiotis)">
Epifaniusz (Mahairiotis)

Epifaniusz, nazwisko świeckie Mahairiotis (ur. w 1971 w Nikozji) – cypryjski biskup prawosławny.
Życiorys.
W 1988 ukończył Gimnazjum Pancypryjskie w Nikozji. Trzy lata później uzyskał dyplom Akademii Pedagogicznej. Przez cztery lata był zatrudniony w państwowych szkołach podstawowych. Równocześnie podjął studia teologiczne na uniwersytecie w Salonikach. W 1995 wstąpił jako posłusznik do klasztoru Machaira. W 1996 złożył wieczyste śluby mnisze.
26 grudnia 1999 przyjął święcenia diakońskie z rąk metropolity Limassol Atanazego. Ten sam hierarcha 26 marca 2000 wyświęcił go na kapłana. W 2004 został wybrany do rady klasztoru Machaira, zaś po nieoczekiwanej śmierci jego przełożonego, archimandryty Arseniusza, we wrześniu 2004 został wybrany na jego następcę.
22 maja 2007 Synod Cypryjskiego Kościoła Prawosławnego nadał mu godność biskupa Ledry. Jego chirotonia biskupia odbyła się w głównej świątyni klasztoru Machaira 23 czerwca tego samego roku z udziałem arcybiskupa Nowej Justyniany i całego Cypru Chryzostoma II.

</doc>
<doc id="2389714" url="https://pl.wikipedia.org/wiki?curid=2389714" title="Nikolas Epifaniu">
Nikolas Epifaniu

Nikolas Epifaniu, gr. Νικόλας Επιφανίου (ur. 10 listopada 1971) – cypryjski windsurfingowiec, uczestnik Letnich Igrzysk Olimpijskich 1992 oraz Letnich Igrzysk Olimpijskich 1996. Jego partnerem był Petros Elton. Na obu olimpiadach zajmowali 31. miejsce.

</doc>
<doc id="2389717" url="https://pl.wikipedia.org/wiki?curid=2389717" title="Tamari Miyashiro">
Tamari Miyashiro

Tamari Miyashiro (ur. 8 lipca 1987 w Honolulu) – amerykańska siatkarka, reprezentantka kraju, libero. W sezonie 2011/2012 występowała w klubie BKS Aluprof Bielsko-Biała.
Sukcesy klubowe.
Mistrzostwo Austrii:
Puchar Niemiec:
Mistrzostwo Niemiec:
Sukcesy reprezentacyjne.
Volley Masters Montreux:
Puchar Panamerykański:
Igrzyska Panamerykańskie:
Grand Prix:
Puchar Świata:
Igrzyska Olimpijskie:
Puchar Wielkich Mistrzyń:

</doc>
<doc id="2389723" url="https://pl.wikipedia.org/wiki?curid=2389723" title="Hiiekoda">
Hiiekoda

Hiiekoda – pierwszy album estońskiej grupy folk metalowej Metsatöll, wydanym 11 grudnia 2004 roku . Album promują dwa single Hundi Loomine i Ussisonad.
Lista utworów.
Na albumie znajduje się 18 utworów .

</doc>
<doc id="2389727" url="https://pl.wikipedia.org/wiki?curid=2389727" title="Ordoño IV Nikczemny">
Ordoño IV Nikczemny

Ordoño IV Nikczemny, Ordoño IV Zły (zm. w 962) – król Leónu w latach 958-960, syn Alfonsa IV Mnicha.
W roku 958 z pomocą hrabiego Kastylii, Fernana Gonzaleza, obalił i wygnał swojego kuzyna Sancha I Otyłego. Przez okres swoich rządów pozostawał pod wielkim wpływem hrabiego Kastylii. W 960 roku, jego poprzednik na leóńskim tronie, z pomocą Maurów pozbawił go tronu i wygnał. Ordoño zmarł na wygnaniu.

</doc>
<doc id="2389735" url="https://pl.wikipedia.org/wiki?curid=2389735" title="Picus pubescens">
Picus pubescens



</doc>
<doc id="2389743" url="https://pl.wikipedia.org/wiki?curid=2389743" title="Leoncjusz (Englistriotis)">
Leoncjusz (Englistriotis)

Leoncjusz, nazwisko świeckie Englistriotis (ur. 7 sierpnia 1946 w Agios Ermolaos) – cypryjski biskup prawosławny.
Życiorys.
W 1958, po ukończeniu szkoły podstawowej, wstąpił do klasztoru św. Neofita k. Pafos jako posłusznik. W 1967, będąc już mnichem, ukończył gimnazjum w Pafos. W tym samym roku został wyświęcony na diakona. W 1972 podjął studia teologiczne na uniwersytecie w Atenach. W 1976, po ich ukończeniu, został wyświęcony na kapłana i podniesiony do godności archimandryty przez arcybiskupa Nowej Justyniany i całego Cypru Makarego III.
W 1978, po objęciu przez przełożonego klasztoru św. Neofita, Chryzostoma, urzędu metropolity Pafos, został wybrany przez wspólnotę mniszą na jego następcę.
24 czerwca 2007 otrzymał honorowy tytuł biskupa Kytros, pozostając przełożonym monasteru św. Neofita.

</doc>
<doc id="2389744" url="https://pl.wikipedia.org/wiki?curid=2389744" title="Przestrzeń WCG">
Przestrzeń WCG

Przestrzeń WCG (ang. "weakly compactly generated space"; przestrzeń generowana przez zbiór słabo zwarty) – przestrzeń Banacha formula_1 zawierająca słabo zwarty podzbiór formula_2 o tej własności, że podprzestrzeń liniowa generowana przez ten zbiór jest gęsta w formula_1 (innymi słowy formula_2 jest słabo zwarty i liniowo gęsty), tj.
Pojęcie przestrzeni WCG, wprowadzone w 1968 roku przez D. Amira i J. Lindenstraussa, uogólnia jednocześnie pojęcia ośrodkowej przestrzeni Banacha oraz przestrzeni refleksywnej.
Własności.
Problem dziedziczności własności WCG na podprzestrzenie.
Domknięta podprzestrzeń przestrzeni WCG formula_1 nie musi być przestrzenią WCG nawet w przypadku, gdy formula_1 ma bezwarunkową bazę Schaudera bądź druga przestrzeń sprzężona formula_77 jest WCG. Jeżeli jednak zarówno przestrzenie formula_78 i formula_77 są WCG, to formula_1 jest również WCG.
Algebry Banacha a własność WCG.
W przypadku gdy formula_81 jest C*-algebrą, następujące własności są równoważne:
Gdy formula_86 jest lokalnie zwarta przestrzenią Hausdorffa, to następujące warunki są równoważne:

</doc>
<doc id="2389746" url="https://pl.wikipedia.org/wiki?curid=2389746" title="Przestrzeń typu WCG">
Przestrzeń typu WCG



</doc>
<doc id="2389747" url="https://pl.wikipedia.org/wiki?curid=2389747" title="Picus tridactylus">
Picus tridactylus



</doc>
<doc id="2389771" url="https://pl.wikipedia.org/wiki?curid=2389771" title="Matteo Bono">
Matteo Bono

Matteo Bono (ur. 11 listopada 1983 w Ome) – włoski kolarz szosowy, zawodnik profesjonalnej grupy UAE Abu Dhabi. 

</doc>
<doc id="2389772" url="https://pl.wikipedia.org/wiki?curid=2389772" title="USS Barb (SS-220)">
USS Barb (SS-220)

USS Barb (SS-220) – amerykański okręt podwodny typu "Gato", jeden z najskuteczniejszych okrętów tej klasy w amerykańskiej marynarce wojennej podczas II wojny światowej.
Zaprojektowany w konstrukcji częściowo dwukadłubowej, uzbrojony był w 24 torpedy wystrzeliwane z dziesięciu wyrzutni. Napęd diesel-elektryczny zapewniał mu maksymalną prędkość nawodną ponad 20 węzłów na powierzchni i niemal dziewięciu w zanurzeniu. Wzmocniony kadłub zapewniał mu zanurzenie testowe wynoszące 300 stóp (91 metrów).
„Barb” wszedł do służby w US Navy 8 lipca 1942 roku. Pierwsze patrole odbył u wybrzeży północnoafrykańskich i europejskich, działając w oparciu o porty brytyjskie. Następnie został odwołany do Stanów Zjednoczonych i przesunięty na Pacyfik. Dowodzony od końca kwietnia 1944 roku przez komandora Eugene B. Fluckeya, zatopił jednostki japońskie o łącznym tonażu 96 628 BRT, w tym lotniskowiec „Unyō”. Kilka lat po zakończeniu wojny na Pacyfiku, przeszedł głęboką modernizację, po czym został wydzierżawiony włoskiej Marina Militare, gdzie do 1972 roku służył pod nazwą „Enrico Tazzoli”.
Opis konstrukcji.
„Barb” był dwukadłubowym oceanicznym okrętem podwodnym o długości całkowitej 95,02 m (311 stóp 9 cali), szerokości maksymalnej 8,31 m (27 stóp 3 cale), standardowej wyporności nawodnej 1526 długich ton (ts) i podwodnej 2424 ts. Kadłub został wzmocniony dla poprawienia charakterystyk zanurzenia: głębokość zanurzenia testowego wynosiła około 91 m (300 stóp) w porównaniu do przedwojennego standardu wynoszącego 250 stóp. Napęd stanowiły dwa zdwojone silniki elektryczne General Electric o łącznej mocy 2700 hp, pracujące na dwa wały napędowe ze śrubami, zasilane w czasie pływania na powierzchni przez cztery generatory General Electric o mocy 1100 kW, poruszane czterema dwusuwowymi, szesnastocylindrowymi silnikami wysokoprężnymi General Motors GMV-16 o łącznej mocy 5400 hp, zaś w zanurzeniu przez dwie baterie akumulatorów, po 126 ogniw każda, o łącznej pojemności 18 600 Ah, które zapewniały 48-godzinną autonomiczność podwodną przy poruszaniu się z prędkością 2 węzłów. Maszynownia była przedzielona grodzią wodoszczelną na dwa przedziały. Projektowana prędkość maksymalna wynosiła 20,25 węzła na powierzchni oraz 8,75 węzła w zanurzeniu, w rzeczywistości wartości te były nieznacznie większe. Zapas 97 140 galonów paliwa zapewniał w pływaniu na powierzchni zasięg maksymalny 11 000 mil morskich przy prędkości ekonomicznej 10 węzłów.
Główne uzbrojenie okrętu składało się z 24 torped Mk XIV i Mk 18, wystrzeliwanych z dziesięciu wyrzutni torpedowych kalibru 533 mm: sześciu na dziobie oraz czterech rufowych. Pierwotne uzbrojenie artyleryjskie stanowiła armata uniwersalna kal. 76 mm L/50 oraz przeciwlotnicze karabiny maszynowe. W 1943 roku „Barb” został przezbrojony w działo kal. 102 mm L/50 oraz trzy działa automatyczne Oerlikon kal. 20 mm: pojedyncze na platformie z przodu i zdwojone z tyłu kiosku. W styczniu 1944 roku otrzymał dodatkowe pojedyncze działo Oerlikon. Od stycznia 1945 roku był przezbrojony w działo uniwersalne kal. 127 mm L/25, pojedyncze działo Bofors kal. 40 mm i zdwojonego Oerlikona. Całość uzbrojenia artyleryjskiego została usunięta z pokładu przed przekazaniem okrętu marynarce włoskiej. W 1945 roku, jako pierwszy amerykański okręt podwodny, otrzymał wyrzutnię niekierowanych pocisków rakietowych kal. 127 mm (5 cali).
Wyposażenie elektroniczne stanowiły: radar obserwacji przestrzeni powietrznej typu SD, zastąpiony w końcowym okresie wojny nowocześniejszym SV, radar wykrywania celów nawodnych typu SJ, aktywny sonar oraz pasywne hydrofony. Okręt posiadał dwa peryskopy. Od 1944 roku na szczycie jednego z peryskopów zainstalowano radar typu ST, służący jako pomocniczy celownik podczas ataków nocnych i przy słabej widoczności.
Według projektu załoga okrętu miała liczyć 6 oficerów oraz 54 podoficerów i marynarzy, podczas wojny wzrosła do około 85 osób.
Służba operacyjna.
„Barb” był jednym z 73 zbudowanych okrętów podwodnych typu "Gato". Pracę nad nim i szeregiem innych jednostek rozpoczęto na podstawie zgody Kongresu z 24 marca 1934 roku. Położenie stępki nastąpiło 7 czerwca 1941 roku w stoczni Electric Boat w Groton w stanie Connecticut. Ceremonia wodowania odbyła się 2 kwietnia 1942 roku, zaś matką chrzestną okrętu była żona kontradmirała Charlesa A. Dunna. „Barb” wszedł do służby 8 lipca tegoż roku, pierwszym dowódcą został komandor podporucznik ("Lieutenant Commander") John R. Waterman.
Pod dowództwem J.R. Watermana.
Po odbyciu prób morskich i uzyskaniu gotowości operacyjnej, wszedł wraz z pięcioma innymi jednostkami w skład 50. Dywizjonu Okrętów Podwodnych ("Submarine Squadron (SubRon) 50"). 20 października opuścił New London, płynąc w kierunku północno-zachodniego wybrzeża Afryki. W ramach przygotowań do operacji Torch 50. Dywizjon miał zająć pozycje wzdłuż marokańskiego wybrzeża. Pierwszym bojowym zadaniem załogi „Barba” było rozpoznanie wybrzeża i warunków hydrologicznych w rejonie planowanego desantu. Nocą z 7 na 8 listopada, kilka godzin przed rozpoczęciem inwazji, z pokładu okrętu podwodnego przerzucono gumową łodzią na plażę w okolicy Safi grupkę zwiadowców armii, dowodzonych przez porucznika W.G. Duckwortha. Mieli oni za pośrednictwem radiostacji i lampy sygnalizacyjnej wskazać drogę w głąb zatoki dwóm amerykańskim niszczycielom. Niefortunnie, łódź opuszczono na wodę zbyt daleko od celu i wiosłujący żołnierze nie zdołali dotrzeć do brzegu przed świtem i początkiem przygotowania artyleryjskiego. Wykryci na morzu, zostali ostrzelani przez Francuzów i ich łódź zatonęła. Szczęśliwie wszyscy dopłynęli do brzegu. Podczas bombardowania brzegu i desantu wynurzony „Barb” pełnił funkcję znaku sygnalizacyjnego dla jednostek alianckiej floty. Następnego dnia otrzymał zadanie patrolowania wzdłuż marokańskiego wybrzeża, aby uniemożliwić okrętom francuskim próbę przedarcia się przez linię sprzymierzonych. Ten pierwszy patrol bojowy zakończył się 25 listopada w szkockim Rosneath.
W Szkocji 50. Dywizjon został podporządkowany brytyjskiemu dowództwu, w osobie admirała Maxa Hortona. Z bazy w Rosneath „Barb” przeprowadził kolejne cztery patrole bojowe, w Zatoce Biskajskiej oraz wodach pomiędzy Norwegią a Islandią. Nie osiągnął na nich żadnych sukcesów, nie licząc rozstrzelania licznych pływających min. Po zakończeniu ostatniego, 1 lipca 1943 roku otrzymał rozkaz powrotu do Stanów Zjednoczonych, gdzie w bazie w New London miano wymienić mu szwankujące silniki wysokoprężne i przygotować do podjęcia działań na Oceanie Spokojnym. „Barb” dotarł do New London 24 lipca i został wstawiony do doku. Następnie przez Kanał Panamski popłynął we wrześniu do Pearl Harbor. Po okresie intensywnych ćwiczeń, ostatniego dnia miesiąca wypłynął na swój pierwszy pacyficzny patrol bojowy, w kierunku chińskiego wybrzeża, na północ od Formozy. Wszystkie 20 torped, zabranych na pokład podczas tego patrolu, było wyposażonych w nowe, udoskonalone zapalniki, które miały wyeliminować problemy, doświadczane przez amerykańskich podwodniaków od początku działań wojennych.
„Barb”, wciąż dowodzony przez komandora Watermana, miał kilka kontaktów bojowych, ale nie osiągnął większych sukcesów. Dowódca raportował wprawdzie trafienia uzyskane podczas ataku na konwój 9 listopada (według innego źródła 29 października), ale nie zostało potwierdzone zatopienie któregokolwiek z celów, zaś kontratak eskorty spowodował niekontrolowane zanurzanie okrętu, powstrzymane dopiero na głębokości 375 stóp (ok. 114 metrów). „Barb” powrócił do Pearl Harbor 26 listopada, zaś 2 grudnia 1943 roku został wysłany na remont do Mare Island Naval Shipyard. Powrócił do hawajskiej bazy 15 lutego 1944 roku. Na siódmy wojenny patrol wypłynął 2 marca, na akwen pomiędzy Marianami a Formozą. 24 marca okręt został zaskoczony na powierzchni przez nieprzyjacielski samolot, ale bomby zostały zrzucone niecelnie, powodując jedynie nieznaczne uszkodzenia. Cztery dni później komandor Waterman przeprowadził udany atak torpedowy: salwa trzech torped trafiła frachtowiec „Fukusei Maru” (2219 BRT), powodując jego zatonięcie. 17 kwietnia, wspólnie z okrętem podwodnym „Steelhead”, ostrzelał instalacje na brzegu wyspy Okino-Daitō-jima. Do Pearl Harbor powrócił 24 kwietnia. Cztery dni później nastąpiła zmiana dowódcy okrętu: nowym został komandor porucznik ("Commander") Eugene B. Fluckey, który podczas ostatniego patrolu odbywał na okręcie staż dowódczy. Dotychczasowy, John R. Waterman, został w trakcie okresu spędzonego na „Barbie” odznaczony Legion of Merit za patrole atlantyckie oraz dwukrotnie Bronze Star za dwa patrole na Pacyfiku.
Pod dowództwem E.B. Fluckeya.
Przed wypłynięciem na pierwszy patrol pod nowym dowództwem (21 maja 1944 r.), okręt był wizytowany przez admirała Charlesa A. Lockwooda, dowódcę sił podwodnych Floty Pacyfiku. Fluckey obiecał mu zatopienie pięciu statków podczas rejsu. Trasa patrolu wiodła na północ, w kierunku Wysp Kurylskich, Morza Ochockiego i północnych brzegów Hokkaido. Wraz z „Herringiem” zaatakował 31 maja japoński konwój, zatapiając, pomimo kontrataków eskorty, dwa statki: „Koto Maru” (1053 BRT) i „Madras Maru” (3802 BRT). Gdy następnego dnia „Herring” został zatopiony z cała załogą przez japońską artylerię nadbrzeżną, „Barb” popłynął na Morze Ochockie, gdzie jego artylerzyści zatopili kilka japońskich sampanów, 11 czerwca „Chihaya Maru” (1160 BRT) i „Toten Maru” (3823 BRT) oraz 13 czerwca „Takashima Maru” (5633 BRT). Eskortujący go niszczyciel „Hatsuharu” przeprowadził atak bombami głębinowymi, ale był on nieskuteczny. 28 czerwca „Barb” opuścił swój sektor patrolowania, kierując się na Midway, gdzie dotarł 5 lipca. W pojedynczym patrolu zatopił nieprzyjacielskie jednostki o łącznym tonażu 15 472 BRT. Admirał Lockwood uczynił sprawę wypełnionej obietnicy komandora Fluckeya głośną i przeszła ona do historii amerykańskich sił podwodnych. Dowódca „Barba” zyskał wówczas przydomek „Lucky” Fluckey.
Na kolejny patrol „Barb” wypłynął 4 sierpnia, jako część TG 17.6, grupy okrętów podwodnych działających w taktyce wilczego stada, dowodzonej przez komandora Edwarda R. Swinburne'a i od jego imienia znanej jako „Ed's Eradicators”. Pozostałymi okrętami grupy były: „Tanny” oraz „Queenfish”. Od 10 sierpnia rozpoczęły one patrol w Cieśninie Luzońskiej, wraz z trzema jednostkami drugiego wilczego stada, znanego jako „Ben's Busters” („Growler”, „Pampanito” oraz „Sealion”). Rankiem 31 sierpnia obie grupy zaatakowały silnie broniony konwój, dowódcy „Barba” udało się zatopić transportowiec „Okuni Maru” (5633 BRT). W dalszym ciągu patrolu 4 września zatopił ogniem artyleryjskim sampan, 9 września nieskutecznie atakował nieprzyjacielski konwój i uniknął kontrataku, zaś 15 września został skierowany na ratunek rozbitkom – australijskim i brytyjskim jeńcom, uratowanym ze storpedowanego japońskiego transportowca „Rakuyo Maru” i pozostawionym przez Japończyków na oceanie. 127 z nich wzięły na pokład „Pampanito” i „Sealion”, pozostali oczekiwali na pomoc.
W drodze „Barb” i „Queenfish” przecięły kurs nieprzyjacielskiego konwoju. „Queenfish” zaatakował pierwszy, uszkadzając jeden ze statków konwoju. W tym czasie komandor Fluckey, płynąc na powierzchni, wprowadził swój okręt niezauważony pomiędzy eskortę a chronione przez nią jednostki, identyfikując dwa cele: zbiornikowiec i lotniskowiec eskortowy. Wystrzelił celną salwę z sześciu wyrzutni dziobowych, zatapiając „Unyō” oraz tankowiec „Azusa” (11 177 BRT). Pomimo kontrataku eskorty udało mu się bezpiecznie odpłynąć. 17 września „Barb” i „Queenfish” dotarły wreszcie do alianckich rozbitków, uratowały łącznie 32 osoby („Barb” czternastu) i skierowały się na Saipan, gdzie zawinęły 25 września. Po uzupełnieniu zapasów paliwa, okręt został skierowany na remont do Majuro. Dotarł tam 3 października. Osiągnięcia dowódcy „Barba” i jego załogi na dwóch kolejnych patrolach zostały docenione przez zwierzchników: komandor Fluckey został odznaczony Navy Cross.
Kolejny patrol, dziesiąty okrętu i trzeci Fluckeya, rozpoczął się 27 października 1944 roku. „Barb” wypłynął na Morze Żółte w towarzystwie „Queenfisha” oraz „Picudy”, która zastąpiła w wilczym stadzie (od nazwiska jego dowódcy, C.E. Loughlina z „Queenfisha” zwane „Loughlin's Loopers”) uszkodzony przez japońskie lotnictwo „Tanny”. 10 listopada dwie torpedy z „Barba” trafiły transportowiec „Gokoku Maru” (10 438 BRT), uszkadzając go. Aby zapobiec podjętej przez japońską załogę próbie sztrandowania, Amerykanie ostrzelali statek z działa, a następnie odpalili w jego stronę dwie kolejne torpedy. Obie zawiodły. Dopiero trzecia trafiła w cel, zatapiając go, zaś „Barb” zanurzył się, uchodząc pościgowi japońskich patrolowców. W nocy z 11 na 12 listopada okręt storpedował płynący w konwoju transportowiec amunicji „Naruo Maru” (4823 BRT), który eksplodował, oraz uszkodził „Gyokuyo Maru” (5396 BRT, zatopiony dwa dni później przez „Spadefisha” dowodzonego przez Gordona W. Underwooda), 14 listopada zniszczył trzy sampany. Następnego dnia bezskutecznie atakował płynący w konwoju HI-81 lotniskowiec eskortowy „Shin’yō”, także zatopiony później, 17 listopada, przez „Spadefisha”. Patrol zakończył na Midway 25 listopada.
Jedenasty rejs bojowy „Barba” rozpoczął się 19 grudnia, gdy okręt opuścił Midway w składzie „Loughlin's Loopers”, kierując się ku Cieśninie Tajwańskiej i wybrzeżu Chin. 1 stycznia 1945 roku artylerzyści „Barba” zatopili małą jednostkę nieprzyjaciela. 8 stycznia wilcze stado zaatakowało japoński konwój, płynący wzdłuż brzegów Chin na południe. Okręt Fluckeya wystrzelił sześć torped, atakując konwój od strony przybrzeżnych płycizn. Co najmniej cztery z nich trafiły w różne statki, jeden z nich, wyładowany amunicją, eksplodował, a fala uderzeniowa była tak silna, że na chwilę przewróciła „Barba” na burtę. Na podstawie powojennych badań japońskich archiwów ustalono, że po ataku zatonęły transportowiec „Shinyo Maru” (5892 BRT), zbiornikowiec „Sanyo Maru” (2854 BRT) oraz pasażersko-towarowy „Anyo Maru” (9256 BRT). Zniszczenie czwartego statku, tankowca „Hikoshima Maru” (2854 BRT) przyznano wspólnemu działaniu okrętów wilczego stada. 23 stycznia działający samotnie „Barb” dokonał brawurowego wyczynu nawigacyjnego, wchodząc przez wąski i zaminowany przesmyk do Zatoki Namkwan, gdzie zatopił transportowiec „Taikyo Maru” (5224 BRT). Za tę akcję załoga okrętu została wyróżniona Presidential Unit Citation, a jej dowódca odznaczony Medal of Honor.
Pomiędzy 27 lutego a 16 maja 1945 roku „Barb” był remontowany i przezbrajany w stoczni Mare Island. Na swój dwunasty wojenny patrol wypłynął 8 czerwca w kierunku Hokkaidō i Kuryli. Na pokładzie miał zainstalowaną eksperymentalną wyrzutnię niekierowanych pocisków rakietowych, której użycie miał przetestować podczas rejsu. W tym czasie japońska żegluga pełnomorska niemal nie funkcjonowała, więc dowódcom amerykańskich okrętów podwodnych pozostawało niszczenie małych jednostek i niekonwencjonalne akcje. Po zatopieniu 21 czerwca dwóch trawlerów, wczesnym rankiem następnego dnia komandor Fluckey po raz pierwszy użył wyrzutni rakietowej, ostrzeliwując miejscowość Shari na Hokkaidō. Następnego dnia zatopił żaglowiec, 2 lipca ostrzelał z działa miejscowość Kaihyo, 3 lipca z rakiet Shikuka na Sachalinie. 5 lipca storpedował i zatopił transportowiec „Sapporo Maru No 11” (2820 BRT). 8 i 11 lipca zatopił ogniem artyleryjskim kolejne dwie niewielkie jednostki, 18 lipca zaatakował przybrzeżny konwój. Jedna z torped trafiła w rufę 800-tonowego patrolowca „No 112”, powodując eksplozję jego bomb głębinowych i zatopienie.
W nocy z 22 na 23 lipca 1945 roku ośmioosobowy oddział marynarzy z „Barba” dowodzony przez porucznika W.M. Walkera został wysadzony na brzeg Sachalinu. Podłożyli oni ładunek wybuchowy na przebiegających wzdłuż wybrzeża torach kolejowych, wysadzając przejeżdżający pociąg. 25 (24) lipca komandor Fluckey przeprowadził trzeci, i ostatni, atak rakietowy na wybrzeże, ostrzeliwując 32 pociskami miejscowość Shiritori, a 12 kolejnymi Kashiho. Następnie ostrzelano z działa pokładowego miejscowość Chiri, a 26 lipca Shibetoro. Ostatni wojenny patrol „Barba” zakończył się 2 sierpnia 1945 roku na Midway.
Oficjalny rekord zatopień „Barba” liczy 17 jednostek o łącznym tonażu 96 628 BRT, razem z lotniskowcem „Unyō”. Wliczając w to unieruchomionego i zatopionego dwa dni później przez inny okręt podwodny „Gyokuyo Maru”, tonaż ten powiększa się do 102 024 BRT. Podczas swej wojennej służby zyskał osiem odznaczeń bojowych ("Battle Stars"), jego załoga była czterokrotnie wymieniana w Presidential Unit Citation i raz, za ostatni patrol, w Navy Unit Commendation.
Powojenna służba w US Navy.
17 sierpnia 1945 roku nowym dowódcą okrętu został komandor porucznik Cornelius P. Callaghan jr., który poprowadził „Barba” z powrotem do Stanów Zjednoczonych. Po krótkim pobycie w bazie Pearl Harbor (28–29 sierpnia) wypłynął w kierunku Kanału Panamskiego. Przebył go 15 września, by sześć dni później zawinąć do New London w stanie Connecticut. Pomiędzy 24 października a 1 listopada wizytował Filadelfię na obchodach Navy Day, by po powrocie do New London trafić 5 listopada do Marine Railway Drydock na remont połączony z dezaktywacją. Przeniesiony do rezerwy, 12 lutego 1947 roku został przydzielony do Rezerwowej Floty Atlantyckiej.
Reaktywowano go 3 grudnia 1951 roku, z komandorem podporucznikiem Charlesem B. Bishopem jako dowódcą. Przydzielony do 4. Dywizjonu ("Submarine Squadron 4"), spędził następne miesiące na szkoleniu w Narragansett Bay oraz bazie Guantanamo. 12 kwietnia 1952 roku rozpoczął czynną służbę, operując z Key West. Przebywał tam dwa lata, przerywane okresowymi rejsami szkoleniowymi do Guantanamo oraz remontem w Bostonie, od 16 grudnia 1952 do 23 marca 1953 roku. 16 lutego 1954 roku został odesłany do New London, gdzie przeszedł modernizację programu GUPPY IB. 5 lutego 1954 roku został skreślony z listy floty, by powrócić do niej na krótki czas dla odbycia prób przed wydzierżawieniem włoskiej marynarce wojennej. Jego dowódcą w tym czasie był komandor porucznik George E. Everly. Ostatecznie został wycofany ze stanu US Navy 13 grudnia 1954 roku.
Nazwę „Barb” skreślono z listy floty 28 kwietnia 1959 roku, aby zwolnić ją dla nowej jednostki z napędem atomowym (SSN-596). Odtąd wydzierżawiona jednostka pozostawała w spisach flot jako SS-220.
W Marina Militare.
Ceremonia opuszczenia bandery amerykańskiej i wciągnięcia na jej miejsce włoskiej odbyła się 13 grudnia 1954 roku o 15.30 w New London. Okręt został wydzierżawiony Marina Militare w ramach Mutual Defense Assistance Program, jego pierwszym włoskim dowódcą był komandor Vittorio Patrelli Camapgnano. Otrzymał nazwę „Enrico Tazzoli”, dla uczczenia Enrico Tazzoliego, jednego z bojowników "Risorgimento", oraz okrętu podwodnego z okresu II wojny światowej, i numer taktyczny S.511.
„Enrico Tazzoli” wypłynął z New London 7 lutego 1955 roku, docierając do swego nowego portu macierzystego, Tarentu, 3 marca. Pozostał w czynnej służbie, używany głównie dla celów treningowych na Morzu Śródziemnym, aż do 15 października 1972 roku, gdy wobec złego stanu technicznego został wycofany z linii i skreślony z listy floty. 1 kwietnia 1975 roku został sprzedany na złom włoskiej firmie z Livorno.

</doc>
<doc id="2389791" url="https://pl.wikipedia.org/wiki?curid=2389791" title="Ulica Powstańców w Chorzowie">
Ulica Powstańców w Chorzowie

Ulica Powstańców w Chorzowie − jedna z ulic w chorzowskiej dzielnicy Centrum. Biegnie od Rynku do ul. Janiny Omańkowskiej, krzyżując się z m.in. z ul. Jana Sobieskiego, ul. Zjednoczenia, ul. B. Chrobrego, ul. M. Drzymały, ul. Hajducką i ul. Wita Hankego. Wzdłuż ulicy poprowadzone są tory tramwajowe.
Droga przed I wojną światową nosiła nazwę Tempelstraße.
Przy ulicy znajdują się następujące historyczne obiekty i miejsca:
Przy ulicy Powstańców swoją siedzibę mają: NZOZ Lecznica Dzieci i Dorosłych − Szpital im. I. Mościckiego (ul. Powstańców 27), Przedszkole nr 9 (ul. Powstańców 51), Zespół Szkół Technicznych nr 2 im. M. Batko (ul. Powstańców 6a), firmy i przedsiębiorstwa handlowo-usługowe, Dom Pomocy Społecznej św. Wincentego (prowadzony przez Zgromadzenie Sióstr Miłosierdzia św. Wincentego. ul. Powstańców 45, Chorzowskie Centrum Wspierania Organizacji Pozarządowych (ul. Powstańców 70/3), Muzeum w Chorzowie (ul. Powstańców 25).

</doc>
<doc id="2389809" url="https://pl.wikipedia.org/wiki?curid=2389809" title="Kobieta pod presją">
Kobieta pod presją

Kobieta pod presją (ang. "A Woman Under the Influence") – amerykański dramat filmowy z 1974 roku w reżyserii Johna Cassavetesa.

</doc>
<doc id="2389811" url="https://pl.wikipedia.org/wiki?curid=2389811" title="Mieczysław Kierlewicz">
Mieczysław Kierlewicz

Mieczysław Kierlewicz (ur. 3 sierpnia 1933 w Wysokiem Mazowieckiem) – polski lekkoatleta długodystansowiec.
Był wicemistrzem Polski w biegu na 5000 m w 1959, w biegu na 10 000 m w 1962 oraz w biegu przełajowym w 1959 (12 km), w 1960 (6 km) i w 1961 (8 km), a także brązowym medalistą w biegu na 5000 m w 1958, w biegu na 10 000 m w 1964 i 1965 oraz w biegu przełajowym (12 km) w 1968. 
W latach 1958-1962 startował w jedenastu meczach reprezentacji Polski (11 startów) w biegach na 5000 m i 10 000 m, odnosząc jedno zwycięstwo indywidualne.
Rekordy życiowe:
Był zawodnikiem klubów Ogniwo Wysokie Mazowieckie, CWKS Warszawa, Ogniwo Białystok, Jagiellonia Białystok, Legia Warszawa i Skra Warszawa.

</doc>
<doc id="2389817" url="https://pl.wikipedia.org/wiki?curid=2389817" title="Neofit Pustelnik">
Neofit Pustelnik

Neofit Pustelnik (ur. 1134 w Kato Drys, zm. 1214) – cypryjski święty mnich prawosławny.
Według tradycji Neofit pochodził z ubogiej rodziny chłopskiej i już w dzieciństwie postanowił zostać mnichem. W wieku osiemnastu lat, wiedząc, że rodzice pragną zaaranżować jego małżeństwo, uciekł z domu i wstąpił do klasztoru. Początkowo pracował w winnicy monasterskiej, następnie był pomocnikiem zakrystiana. Po długich naleganiach uzyskał zgodę przełożonego na zamieszkanie w zupełnej samotności. Swoją celę pustelnika urządził w jaskini w skałach w okolicy Pafos. W sąsiedniej grocie urządził kaplicę. Z czasem wokół Neofita zebrali się również inni mnisi.
Neofit był najpłodniejszym autorem tekstów liturgicznych na Cyprze przełomu XII i XIII w.. Pisał homilie, komentarze do fragmentów Biblii oraz mowy ku czci prawosławnych świętych, zwłaszcza tych związanych z Cyprem. Jego list „O krzywdach Cypru” zawiera opis położenia greckiej społeczności wyspy w czasie rządów Izaaka Komnena (1185–1191) oraz pod rządami dynastii Lusignanów. Tekst ten jest ważnym źródłem historycznym do badań na dziejami Cypru.
W XVI w. na miejscu, gdzie żył święty mnich, powstał klasztor, którego został patronem.

</doc>
<doc id="2389820" url="https://pl.wikipedia.org/wiki?curid=2389820" title="Bohdan Grzymała-Siedlecki">
Bohdan Grzymała-Siedlecki

Bohdan Grzymała-Siedlecki (ur. 15 września 1919 w Kijowie, zm. 3 grudnia 1998 w Warszawie) – polski przewodnik turystyczny związany z Warszawą, publicysta, autor książek o Warszawie.
Życiorys.
Urodził się w rodzinie lwowskiego architekta Ludwika Grzymały-Siedleckiego i Zofii z Danielewiczów, nauczycielki gry na pianinie. Po ukończeniu gimnazjum Bohdan Grzymała-Siedlecki rozpoczął studia na Politechnice Lwowskiej, ale naukę przerwał wybuch II wojny światowej. Wraz z rodziną przeniósł się do Warszawy, gdzie podejmował się różnych zajęć. Pracował przy budowie obiektów magazynowych, a następnie jako technik i pracownik administracyjny. 8 stycznia 1942 poślubił córkę konsula polskiego w Chinach Irenę Hardie-Douglas. Do wybuchu powstania warszawskiego pracował w firmie budowlanej, a następnie w stopniu porucznika brał udział w walkach. Był dowódcą XI Komisariatu Obrony Przeciwlotniczej i Przeciwpożarowej. 8 października 1944 został uwięziony i przewieziony do obozu w Łambinowicach, a następnie przeniesiony do Murnau, gdzie ciężko zachorował. Po wyzwoleniu obozu jego stan zdrowia uległ poprawie i Bohdan Grzymała-Siedlecki przedostał się do dywizji dowodzonej przez gen. Stanisława Maczka. Poszukując siostry udał się do Włoch, a następnie do Wielkiej Brytanii. W 1947 powrócił do kraju i do 1955 mieszkał w Łodzi, gdzie po trzech latach częstej zmiany miejsc pracy został zatrudniony w tamtejszym Teatrze Powszechnym. Od 1954 rozpoczął pracę w Teatrze Polskim w Warszawie, do pracy przez rok dojeżdżał z Łodzi. Pod koniec 1957 otrzymał funkcję skarbnika w Zarządzie Głównym Związku Zawodowego Pracowników Instytucji Artystycznych, wkrótce otrzymał stanowisko sekretarza w Krajowym Zarządzie Sektora Techniczno-Administracyjnego. Równolegle przewodniczył Klubowi Polskich Techników Teatralnych, w którego powstaniu uczestniczył. W lipcu 1959 został przewodniczącym Zarządu Głównego Związku Zawodowego Pracowników Instytucji Artystycznych. Dwa lata później otrzymał członkostwo w Radzie Kultury i Sztuki. W 1961 współtworzył, a następnie przez krótki czas był prezesem w przedsiębiorstwie jubilerskim ORNO. Od drugiej połowy 1961 do końca 1981 pełnił funkcję starego radcy w Biurze Znaku Jakości. Od 1994 do śmierci był radnym Miasta Stołecznego Warszawy. Miał czwórkę dzieci: Bohdana, Wojciecha, Annę i Małgorzatę.
Działalność społeczna.
Po przejściu na emeryturę zaangażował się w działalność na rzecz miasta Warszawy, był aktywnym członkiem Towarzystwa Przyjaciół Warszawy, Towarzystwa Wiedzy Powszechnej i Towarzystwa Przyjaciół Łazienek Królewskich. Wiele czasu poświęcał swojemu hobby jakim było oprowadzanie wycieczek. Jako varsavianista pisał o mieście, prowadził odczyty i inicjował organizację uroczystości związanych z historią miasta. Wiele czasu poświęcił niepełnosprawnym, zarówno dorosłym jak i dzieciom, oprowadzał ich po Warszawie i dla nich stworzył amatorski teatrzyk kukiełkowy "„Łazienki”".
Był przewodnikiem Polskiego Towarzystwa Turystyczno-Krajoznawczego.
Twórczość.
Bohdan Grzymała-Siedlecki prowadził wiele audycji radiowych dotyczących Warszawy, w tym cykliczne "„Stare ulice Warszawy”" oraz przeznaczone dla dzieci "„Warszawski dziadek”".
Do dorobku pisarskiego należy zaliczyć cykl przewodników po Warszawie ukazujących się pod wspólnym tytułem "„Przechadzki z wnukiem”". Ukazało się pięć tomików, dwa pozostały w formie rękopisu. Swoje wspomnienia z czasów Powstania warszawskiego zawarł w książce "„Powstańczym szklakiem walczącego Żoliborza”". Część gawęd i pogadanek ukazało się w publikacji "„Kompas i serce”". Ponadto Bohdan Grzymała-Siedlecki był współautorem książki biograficznej o Krystynie Krahelskiej, która nosi tytuł "„Obudźmy jej zamilkły śpiew”". Wiele felietonów ukazywało się w ówczesnej prasie codziennej, do twórczości dla najmłodszych czytelników należały "„Opowiadania Starego Samochodu”" publikowane w „Płomyczku”.

</doc>
<doc id="2389828" url="https://pl.wikipedia.org/wiki?curid=2389828" title="Mistrzostwa Świata w Lekkoatletyce 2011 – chód na 50 km mężczyzn">
Mistrzostwa Świata w Lekkoatletyce 2011 – chód na 50 km mężczyzn

Chód na 50 kilometrów mężczyzn – jedna z konkurencji rozgrywanych podczas lekkoatletycznych mistrzostw świata w Daegu.
Obrońcą tytułu mistrzowskiego z 2009 roku był Rosjanin Siergiej Kirdiapkin.
Rekordy.
Tabela prezentuje rekord świata, rekordy poszczególnych kontynentów, mistrzostw świata, a także najlepszy rezultat na świecie w sezonie 2011 przed rozpoczęciem mistrzostw.

</doc>
<doc id="2389831" url="https://pl.wikipedia.org/wiki?curid=2389831" title="Masaru Emoto">
Masaru Emoto

 – japoński pisarz i badacz, zajmujący się zagadnieniami struktury wody. Postawił hipotezę, że ludzkie emocje mają ogromny wpływ na wodę, co miałyby potwierdzać fotografowane pod mikroskopem kryształy wody, będące w rzeczywistości zdjęciami płatków śniegu.
Autor m.in.: "Woda – obraz energii życia", "Tajemnice wody", "Uzdrawiająca siła wody" (napisana wspólnie z Jürgenem Fliege).
Masaru Emoto ukończył kierunek stosunków międzynarodowych na Wydziale Nauk Ścisłych i Humanistycznych Uniwersytetu Miasta Jokohama (Yokohama City University, YCU). Pracował w firmie Chisan, potem w gazecie Chūbu Yomiuri Shimbun, a w 1986 roku założył firmę IHM.
W październiku 1992 roku otrzymał tytuł i licencję doktora medycyny alternatywnej w Open International University. Zaczął badać zagadki wody po zetknięciu się z MRA, Analizatorem Rezonansu Magnetycznego, w USA.
Prowadził badania wody znajdującej się w ludzkim ciele, wody w środowisku człowieka, wody na powierzchni Ziemi. Był kierownikiem Głównego Instytutu Badawczego IHM, dyrektorem firmy IHM oraz przewodniczącym Międzynarodowego Towarzystwa Przyjaciół HADO IHM. Opublikował kilkanaście książek, a większość z nich stała się bestsellerami.

</doc>
<doc id="2389837" url="https://pl.wikipedia.org/wiki?curid=2389837" title="Grégory Mallet">
Grégory Mallet

Grégory Mallet (ur. 21 marca 1984 w Rueil-Malmaison) – francuski pływak, dwukrotny wicemistrz olimpijski, srebrny i brązowy medalista mistrzostw świata, brązowy medalista mistrzostw Europy.
Mallet specjalizuje się w pływaniu stylem dowolnym. Do jego największych sukcesów zalicza się zdobycie dwóch srebrnych medali igrzysk olimpijskich. W 2008 roku w Pekinie zajął drugie miejsce w sztafecie 4 × 100 m stylem dowolnym. Cztery lata później wywalczył srebrny medal w Londynie w wyścigu na 4 × 200 m stylem dowolnym.
Startując na mistrzostwach świata Francuz pierwszy medal wywalczył w 2009 roku w Rzymie w konkurencji 4 × 100 m stylem dowolnym. W 2011 roku w Szanghaju zdobył srebrny medal w sztafecie 4 × 200 m stylem dowolnym.
Ma w swoim dorobku jeden medal mistrzostw Europy, z 2006 roku w Budapeszcie w sztafecie 4 × 100 m stylem dowolnym.

</doc>
<doc id="2389888" url="https://pl.wikipedia.org/wiki?curid=2389888" title="Gondola na lagunie">
Gondola na lagunie

Gondola na lagunie (wł. "Gondole sulla laguna") – obraz olejny weneckiego mistrza Francesco Guardiego z około 1765, znajdujący się w zbiorach Muzeum Poldi Pezzoli w Mediolanie.
Opis dzieła.
Na niewielkim płótnie o wymiarach 31 na 42 centymetry, autor przedstawił gondolę płynącą po spokojnej lagunie o zmierzchu. Obraz jest niemal monochromatyczny, dominują szarości i błękity rozjaśnione nikłymi refleksami światła. Atmosfera jest zamglona i niemal perłowa, niebo zlewa się z wodą a linię horyzontu wyznacza niewyraźna linia budynków. Dominuje nastrój spokoju, ciszy i intymności. Obraz przedstawia najprawdopodobniej widok Wenecji z okolic wyspy Murano i często uważany jest za fragment większej kompozycji.
Interpretacje.
Poetyckie dzieło Guardiego i jego pogrzebowy nastrój akcentowany przez czarną gondolę uważane jest przez krytyków sztuki za zapowiedź i przeczucie upadku miasta lagun, Wenecji. Zwracają uwagę na refleksyjne przesłanie obrazu i dopatrują się analogii nastroju do utworów muzycznych Vivaldiego i Albinoniego.
"Gondola na lagunie" miała wpływ na malarstwo pejzażowe XIX wieku, znali ją i podziwiali impresjoniści między innymi Claude Monet. Wiele podobieństw dostrzeżono również w obrazach Jamesa Whistlera i Williama Turnera.

</doc>
<doc id="2389893" url="https://pl.wikipedia.org/wiki?curid=2389893" title="Mistrzostwa Świata w Lekkoatletyce 2011 – siedmiobój kobiet">
Mistrzostwa Świata w Lekkoatletyce 2011 – siedmiobój kobiet

Siedmiobój kobiet – jedna z konkurencji rozegranych podczas lekkoatletycznych mistrzostw świata na Daegu Stadium w Daegu. 
Obrończynią tytułu mistrzowskiego z 2009 roku była reprezentantka Wielkiej Brytanii Jessica Ennis. Siedmioboistki rywalizowały 29 i 30 sierpnia. Ustalone przez IAAF minima kwalifikacyjne do mistrzostw wynosiły 6150 pkt. (minimum A) oraz 5950 pkt. (minimum B). 
Rywalizacja w siedmioboju kobiet zaliczana była do cyklu IAAF Combined Events Challenge. 
Rekordy.
Tabela prezentuje rekord świata, rekordy poszczególnych kontynentów, mistrzostw świata, a także najlepszy rezultat na świecie w sezonie 2011 przed rozpoczęciem mistrzostw.

</doc>
<doc id="2389903" url="https://pl.wikipedia.org/wiki?curid=2389903" title="Mistrzostwa Świata Kadetów w Piłce Siatkowej 2011">
Mistrzostwa Świata Kadetów w Piłce Siatkowej 2011

Mistrzostwa Świata Kadetów zostały rozegrane w dniach 19 sierpnia - 28 sierpnia 2011 w dwóch argentyńskich miejscowościach - Bahía Blanca i Almirante Brown. W pierwszej rundzie 16 zespołów zostało podzielonych na cztery grupy. Dwie pierwsze reprezentacje z każdej z grup awansujowały do drugiej rundy i walczyły o miejsca 1-8 w grupach E i F, drużyny z miejsc trzecich i czwartych utworzyły grupy G i H i rywalizowały o miejsca 9-16.
Kwalifikacje.
Awans do mistrzostw świata uzyskało prócz gospodarza, który otrzymał automatyczną kwalifikację 15 zespołów z pięciu konfederacji.
Afryka (CAVB).
Mistrzostwa Afryki Kadetów rozgrywane w miejscowości Kapsztad (Południowa Afryka) w dniach 13 września - 18 września 2011 były jednocześnie kwalifikacyjnym turniejem do Mistrzostw Świata Kadetów. W mistrzostwach Afryki wystartowało 5 zespołów z czego dwa najlepsze uzyskały awans do Mistrzostw w Argentynie:
Azja (AVC).
Mistrzostwa Azji Kadetów rozgrywane w miejscowości Teheran w Iranie w dniach 13 maja - 21 maja 2010 były jednocześnie kwalifikacyjnym turniejem do Mistrzostw Świata Kadetów. W mistrzostwach Azji wystartowało 10 zespołów z czego trzy najlepsze uzyskały awans do Mistrzostw w Argentynie:
Ameryka Południowa (CSV).
Mistrzostwa Ameryki Południowej Kadetów rozgrywane w miejscowości La Guaira w Wenezueli w dniach 12 kwietnia - 16 kwietnia 2010 były jednocześnie kwalifikacyjnym turniejem do Mistrzostw Świata Kadetów. W mistrzostwach Ameryki Południowej wystartowało 6 zespołów z czego najlepsze dwa zespoły uzyskały awans do Mistrzostw Świata Kadetek w Turcji:
Ameryka Północna (NORCECA).
Mistrzostwa Ameryki Północnej (w tym Centralnej, Środkowej i Regionu Karaibów) Kadetów rozgrywane w miejscowości Guadalajara (Meksyk) w dniach 4 kwietnia - 12 kwietnia 2010 były jednocześnie kwalifikacyjnym turniejem do Mistrzostw Świata Kadetów. W mistrzostwach Ameryki Północnej wystartowało 9 zespołów z czego trzy najlepsze zespoły uzyskały awans do Mistrzostw w Argentynie:
Europa (CEV).
Mistrzostwa Europy Kadetów rozgrywane w Ankarze w Turcji w dniach 16 kwietnia - 24 kwietnia 2011 były jednocześnie kwalifikacyjnym turniejem do Mistrzostw Świata Kadetów. W finałowej rundzie mistrzostw Europy wystartowało 12 zespołów z czego sześć najlepszych zespołów uzyskało awans do Mistrzostw w Argentynie:
System rozgrywek.
Rozgrywki podzielone zostały na cztery rundy:
Łącznie rozegrane zostaną 64 mecze. 
W pierwszej fazie grupowej w czterech grupach (A, B, C, D) rozmieszczono po cztery zespoły, które rozegrały ze sobą po jednym meczu. Drużyny zajmujące w swojej grupie miejsca 1-2 przydzielone zostały do grup E i F, a te, które zajęły miejsca 3-4 znalazły się w grupach G i H. 
Grupy drugiej fazy grupowej ustalone zostały na podstawie schematu:

</doc>
<doc id="2389907" url="https://pl.wikipedia.org/wiki?curid=2389907" title="Lars Österlind">
Lars Österlind

Lars Österlind (ur. 8 maja 1945) – szwedzki steward podczas Grand Prix Formuły 1.
Życiorys.
Lars Österlind po ukończeniu szkoły przed podjęciem decyzji, że chce rozpocząć karierę w dziedzinie zarządzania pracował jako nauczyciel języka. Studiował nauki społeczne na Uniwersytecie w Sztokholmie, które ukończył z dyplomem magistrackim, rozpoczął nauczanie technik zarządzania. Przez pięć lat pracował w Szwedzkiej Federacji Pracowników (Swedish Federation of Employers).
W latach 1978-1982 był w Szwedzkiej Komisji ds. Rajdów.
Österlind był fanem wyścigów i rajdów, dlatego wstąpił do Svenska Bilsportforbundet – szwedzkich narodowych władz sportowych ds. silnika, w 1982 roku został jego prezesem.
W latach 1982-1996 był prezydentem Szwedzkiej Federacji Sportów Motorowych.
W 1985 roku zdobył mandat w Światowej Radzie Sportów Motorowych, między 1985 i 1998 był na głównej pozycji w polityce międzynarodowych sportów motorowych.
Wraz ze wzrostem zobowiązań międzynarodowych, postanowił rozpocząć własną działalność gospodarczą oraz stworzył książki i wideo, specjalizujące się w zakresie zarządzania.
Wspierał Maxa Mosleya, kiedy ten w 1991 roku próbował obalić prezydenta FIA – Jean-Marie Balestre. Kiedy Mosley został prezydentem, Österlind był wiceprezydentem oraz stał się jednym z najlepszych nazwisk FIA.
Österlind jest stewardem podczas czterech Grand Prix Formuły 1 w sezonie, wystąpił w ponad 100 GP.
Był stewardem w Rajdowych Mistrzostwach Świata, wystąpił podczas ponad 90 GP.
Wraz z Derekiem Warwickiem i Vincenzo Spano był sędzią wyścigowym podczas Grand Prix Japonii w 2012 roku.

</doc>
<doc id="2389912" url="https://pl.wikipedia.org/wiki?curid=2389912" title="71-407">
71-407

71-407 − częściowo niskopodłogowe tramwaje produkowane przez rosyjskie zakłady Uraltransmasz w Jekaterynburgu.
Konstrukcja.
71-407 jest tramwajem z 39% udziałem niskiej podłogi o długości 15,9 m i 2,5 m szerokości. Wagon wyposażono w dwa wózki z czego oba są napędne i posiadają po dwa silniki o mocy 54 kW każdy. Niska podłoga mieści się pomiędzy wózkami. Tramwaj jest jednokierunkowy, jednostronny i waży 20,5 t. Do wagonu prowadzą trzy pary dwuskrzydłowych, w tym jedna para w strefie niskiej podłogi. Wewnątrz tramwaju jest 28 miejsc siedzących, łącznie w tramwaju może podróżować 190 osób. Maksymalna prędkość tramwaju to 75 km/h.
Dostawy.
Pierwszy wagon wyprodukowano w 2009. Początkowo w styczniu 2010 trafił na testy do Niżnego Tagiłu. Skąd we wrześniu tego samego roku trafił do Permu, a w styczniu 2011 trafił do Niżnego Nowogrodu. W Niżnym Tagile i Permie był oznaczony numerem 1001, a w Niżnym Nowogrodzie oznaczony jest numerem 2001. Od 2013 wyprodukowano łącznie 66 wagonów (stan na styczeń 2016).

</doc>
<doc id="2389917" url="https://pl.wikipedia.org/wiki?curid=2389917" title="Elżbieta Dziewońska">
Elżbieta Dziewońska

Elżbieta Dziewońska (ur. 1 kwietnia 1903 w Moskwie, zm. 1 września 1977 w Chicago) – polska aktorka, reżyser, publicystka, działaczka polonijna. 
Życiorys.
Urodziła się w rodzinie Józefa i Felicji z Lewalt-Powalskich. Była młodszą siostrą aktora Janusza Dziewońskiego.
Ukończyła gimnazjum w Warszawie i studia na Wydziale Filozoficznym Uniwersytetu Józefa Piłsudskiego.
Od 1927 była żoną Lucjana Krzemieńskiego (1898–1955), aktora i reżysera.
Kariera zawodowa w kraju.
W 1923 ukończyła Kursy Wokalno-Dramatyczne H. J. Hryniewieckiej i rozpoczęła karierę w teatrach całej Polski, pracując z wybitnymi ludźmi teatru tego okresu i zdobywając uznanie krytyki:
Kariera zawodowa na emigracji.
Po wybuchu II wojny światowej, z grupą aktorów, przez Bukareszt, Paryż, grając – również na francuskiej prowincji – dotarła do Lizbony, skąd wraz z mężem, w 1940 przedostała się do Kanady. Tam w latach 1941–1943 prowadzili zespół objazdowy pod nazwą Teatr Polski w Kanadzie ze stałą siedzibą w Hamilton, a później w Toronto. W 1944 występowała w Polskim Teatrze Artystów w Nowym Jorku. Na przełomie 1944/1945 prowadziła wraz z mężem i Antonim Cwojdzińskim zespół objazdowy wystawiający w ośrodkach polonijnych USA program o powstaniu warszawskim "Warszawa w ogniu".
W 1945 osiedlili się z mężem w Chicago, gdzie występowała w miejscowym polonijnym teatrze objazdowym. Od 1950 prowadzili stały teatr polski w Chicago – „Nasza Reduta”. Po śmierci męża od 1955 do 1973 prowadziła go sama, zajmując się głównie reżyserią.
Zasłużona dla kultury teatralnej Polonii. W grudniu 1965 zorganizowano uroczysty wieczór poświęcony jej działalności. Polsko-Amerykański Fundusz Stypendialny przyznał jej tytuł „Kobieta Roku 1969” za pracę artystyczno-społeczną.
Zajmowała się również publicystyką, prowadząc przez wiele lat dział kobiecy w „Dzienniku Chicagoskim”. Zmarła 1 września 1977 w Chicago.

</doc>
<doc id="2389927" url="https://pl.wikipedia.org/wiki?curid=2389927" title="Bror Hayil">
Bror Hayil



</doc>
<doc id="2389950" url="https://pl.wikipedia.org/wiki?curid=2389950" title="Klasztor Krzyża Świętego w Omodos">
Klasztor Krzyża Świętego w Omodos

Klasztor Krzyża Świętego – nieczynny prawosławny męski klasztor we wsi Omodos w dystrykcie Limassol, na Cyprze.
Według tradycji klasztor został założony na miejscu, gdzie mieszkańcy okolicznych wsi znaleźli relikwie Krzyża Pańskiego, nad którymi widoczne było światło. Wkrótce na miejscu odnalezienia relikwii osiedlili się prawosławni mnisi. Wydarzenie to miało mieć miejsce przed wizytą św. Heleny na Cyprze w 327. Badania historyczne nie pozwoliły dotąd na ustalenie dokładnej daty fundacji monasteru. Historycy badający przeszłość Cypru łączą jednak jego powstanie właśnie z wymienioną wizytą św. Heleny, której przypisuje się przewiezienie na Cypr części relikwii związanych z Męką Pańską.
Klasztor w Omodos stał się ważnym ośrodkiem pielgrzymkowym, relikwiom krzyża przypisywano moc czynienia cudów. Monaster nie zaprzestał działalności w okresie, gdy Cypr należał do Turcji: od 1700 posiadał sułtański firman zapewniający mu nietykalność. W pierwszych dekadach XIX w. pełną renowację obiektów klasztornych przeprowadzili przełożony wspólnoty Dosyteusz oraz arcybiskup Nowej Justyniany i całego Cypru Chryzant. Wzniesiono wówczas zachodnie skrzydło i część północnego skrzydła klasztoru. W monasterze pojawiło się również nowe wyposażenie utrzymane w stylu rokoko.
W 1821 mnisi klasztoru udzielali pomocy walczącej o niepodległość Grecji organizacji Filiki Eteria, za co przełożony wspólnoty, Dosyteusz, został aresztowany i stracony w Nikozji razem z hierarchami Kościoła – metropolitami Pafos, Kition i Kirenii Chryzantem, Melecjuszem i Laurentym oraz arcybiskup Nowej Justyniany i całego Cypru Cyprianem.
W 1850 rozbudowano główną świątynię klasztorną. Znajduje się w niej ikonostas wykonany przez twórców rosyjskich.
W 1917 całość majątku monasterskiego została przekazana mieszkańcom wsi Omodos. Kilka lat później, z powodu braku mnichów, dawny klasztor został zlikwidowany, a jego świątynie stały się cerkwiami parafialnymi. W budynkach zamieszkiwanych pierwotnie przez mnichów urządzono muzeum.
Przedmiotem kultu w świątyniach klasztoru są cząstka Krzyża Pańskiego i Świętego Sznura (którym Jezus Chrystus został związany; jedyna taka relikwia na świecie), kamień z Golgoty, czaszka apostoła Filipa oraz 26 fragmentów relikwii innych świętych (m.in. św. Pantelejmona, św. Mikołaja, św. Barbary, św. Charłampa, św. Mariny, św. Tryfona).

</doc>
<doc id="2389955" url="https://pl.wikipedia.org/wiki?curid=2389955" title="Mistrzostwa Świata w Lekkoatletyce 2011 – chód na 20 km mężczyzn">
Mistrzostwa Świata w Lekkoatletyce 2011 – chód na 20 km mężczyzn

Chód na 20 kilometrów mężczyzn – jedna z konkurencji rozgrywanych podczas lekkoatletycznych mistrzostw świata w Daegu. 
Obrońcą tytułu mistrzowskiego z 2009 roku był Rosjanin Walerij Borczin. 
12. miejsce w chodzie zajął Rosjanin Siergiej Morozow (1:22:37), który w 2012 został zdyskwalifikowany za doping i anulowano wszystkie jego wyniki od lutego 2011, w tym występ w Korei. W 2014 zdyskwalifikowany został również Stanisław Jemieljanow z powodu nieprawidłowości w paszporcie biologicznym.
Rekordy.
Tabela prezentuje rekord świata, rekordy poszczególnych kontynentów, mistrzostw świata, a także najlepszy rezultat na świecie w sezonie 2011 przed rozpoczęciem mistrzostw.

</doc>
<doc id="2389991" url="https://pl.wikipedia.org/wiki?curid=2389991" title="Eugenia Szaniawska-Wysocka">
Eugenia Szaniawska-Wysocka

Eugenia Szaniawska-Wysocka (ur. 1921, zm. 24 maja 2007 w Warszawie) – polska artystka śpiewaczka (sopran), pedagog.
Artystka była związana z estradą filharmoniczną, w latach 50. XX wieku często gościła na antenie Polskiego Radia. Wielokrotnie była laureatką konkursów śpiewaczych w kraju i zagranicą. Od 1959 do 1978 uczyła śpiewu w Teatrze Wielkim w Warszawie. Równolegle od 1964 do 1992 wykładała śpiew solowy w warszawskiej Państwowej Szkole Muzycznej II stopnia im. Fryderyka Chopina. Jej praca pedagogiczna znalazła odzwierciedlenie w uhonorowaniu Złotym Krzyżem Zasługi, Medalem 140-lecia Teatru Wielkiego w Warszawie oraz szeregiem odznaczeń i dyplomów. Była członkiem Stowarzyszenia Polskich Artystów Muzyków. Po uroczystościach pogrzebowych, które miały miejsce 1 czerwca 2007 Eugenia Szaniawska-Wysocka została pochowana na cmentarzu Bródnowskim w Warszawie (kw. 9D-V-15).

</doc>
<doc id="2389993" url="https://pl.wikipedia.org/wiki?curid=2389993" title="Jacht balastowy">
Jacht balastowy

Jacht balastowy – łódź żaglowa wyposażona w balast konstrukcyjnie umocowany tak, aby obniżyć środek ciężkości jednostki. W odróżnieniu od jachtów mieczowych, stosuje się je głównie w żegludze morskiej.
Budowa.
Jachty balastowe swoją nazwę zawdzięczają balastowi, który jest elementem konstrukcyjnym kadłuba albo obciążeniem umieszczonym w możliwie najniższej jego części. Wraz z rozwojem żeglarstwa, w celu osiągnięcia jak największej prędkości jachtów, zwiększano powierzchnię ożaglowania, co wiązało się z koniecznością obniżenia środka ciężkości jednostki, aby zachować stateczność. Stosowano wiele różnych rozwiązań umiejscowienia balastu i sposobu jego przytwierdzenia do kadłuba.
W niektórych opracowaniach jachty wyposażone w bulbkil lub finkil zaliczane są do jachtów balastowo-mieczowych. Rozstrzygającą kwestią, określającą przynależność jachtu do danej grupy, wydają się być przepisy formuły pomiarowej IOR (International Offshore Rule), mówiące że za miecz uznaje się płetwę o masie stanowiącej maksymalnie 5% wyporności jednostki.
Balast integralny.
Za pierwsze balasty jednostek żaglowych służyły ciężkie przedmioty ułożone na dnie zęzy wewnątrz kadłuba. Był to tzw. balast ruchomy. Wykorzystywano sztaby żelaza, żeliwa czy ołowiu lub kawałki surówki hutniczej. Mimo podjętej około 1800 roku próby przytwierdzenia obciążenia od zewnątrz, balast wewnętrzny był stosowany do końca XIX wieku. Wadą tego rozwiązania była możliwość przemieszczenia się ciężaru podczas przechyłu. W 1876 r. w Nowym Jorku doszło do wypadku, w wyniku którego zatonął szkuner Mohawk. Stojący przy nabrzeżu statek przechylił się na jedną burtę w wyniku silnego podmuchu wiatru. Gwałtowne przemieszczenie się balastu wewnętrznego spowodowało zatonięcie jednostki i śmierć sześciu członków załogi. Podobny wypadek powtórzył się w 1883 r., co zmusiło konstruktorów do podjęcia próby mocowania balastu od zewnątrz.
W 1890 r. po raz pierwszy zastosowano balast łączony ze stępką przy pomocy falszkilu na jachcie Gloriana zaprojektowanym przez Nathaniela Herreshoffa. Powstała konstrukcja zdominowała kierunek rozwoju na kolejne lata. Kolejnym impulsem zmuszającym konstruktorów do modyfikacji kształtu podwodnej części kadłuba było powstanie regatowych formuł pomiarowych. W latach 30. XIX wieku zmodyfikowano dotychczasową bryłę o podwyższenie burty, zmniejszenie nawisu dziobowego i rufowego oraz wyższe zamocowanie balastu. W podobnym czasie powstała forma tzw. motorsailera (jachtu motorowo-żaglowego) np. Salar 40, czy produkowana do dzisiaj seria Fisher.
Przełom w konstrukcji kadłubów nastąpił z użyciem kompozytu jako materiału poszycia. W 1979 r. Lloyd wprowadził technologię „Ballast-Pak”, polegającą na wypełnieniu odpowiednio przygotowanych przestrzeni wewnątrz kadłuba mieszaniną żywicy oraz ołowianego śrutu. Laminatowe jachty dały możliwość nowego spojrzenia na usytuowanie balastu na jednostce żaglowej.
Balast bryłowy.
Alternatywnym rozwiązaniem w konstrukcji jachtów balastowych było wyodrębnienie balastu z obrysu kadłuba jako bryły. W 1891 r. na jachcie Wenonah konstrukcji Herreshoffa zastosowano tzw. bulbkil. Znaczna redukcja powierzchni płetwy balastowej spowodowała spadek oporu wynikającego z lepkości wody, a więc i lepsze osiągi jednostek. Jachty tej konstrukcji nazywano żartobliwie „rykoszetującymi półmiskami” (skimming dishes) ze względu na kształt kadłuba. Tak zaprojektowane jednostki sprawdzały się jedynie w regatach krótkodystansowych ze względu na zalewanie pokładu wodą i sztywne zachowanie się jachtu na fali. Z tego powodu balast bryłowy okazał się mało praktycznym rozwiązaniem dla dużych, oceanicznych jednostek. Stosuje się go z powodzeniem np. w olimpijskiej klasie Star. Obecnie cały czas pracuje się nad coraz doskonalszymi kształtami bulbkilu wprowadzając na przykład tzw. winglety (małe stateczniki poprawiające skuteczność bulbkilu) oraz trymery pozwalające na odchylenie strumienia wody opływającej płetwę balastową w pożądanym kierunku, co zapewnia większą sterowność jednostki. W 1968 r. została opatentowana przez polskiego konstruktora M. Plucińskiego płetwa kompensacyjna, mająca na celu zmniejszenie dryfu jednostki. W nowoczesnych jednostkach żaglowych spotkać można ruchomy balast bryłowy wyposażony właśnie w taką, prostopadłą do płetwy balastowej, płytę. Możliwość zmiany kąta wychylenia balastu względem płaszczyzny symetrii kadłuba wraz z zastosowaniem płyty kompensacyjnej poprawia sprawność hydrodynamiczną (zmniejsza opór indukowany).
Balast płetwowy.
Pierwszym konstruktorem, który zastosował balast płetwowy był James Herreshoff. Zaprojektował on wyprofilowaną płetwę balastową (finkil), mającą za zadanie zarówno wytwarzanie oporu bocznego, jak i obniżanie środka ciężkości. Rozwiązanie to używane było już w 1895 r., natomiast większą popularność zyskało dopiero w połowie XX wieku. Przykładem zastosowania finkillu jest klasa R-5,5. Najefektywniejszym hydrodynamicznie kształtem okazał się profil laminarny NACA (National Advisory Committee for Aeronautics) zaczerpnięty z konstrukcji skrzydła samolotu. Krawędź spływu płetwy balastowej często wyposażona jest w trymer.
Konstrukcje wielopłetwowe.
Pierwsze próby konstrukcji kadłuba z więcej niż jedną płetwą balastową podjął Balfoor w 1924 r. Wykonał on, a 15 lat później udoskonalił, jacht Blue Bird wyposażony w dwa, symetrycznie ułożone względem osi symetrii jachtu bulbkile. Do końców balastów przytwierdzone były stateczniki, a do nich dwa stery. Dużą zaletą jednostek wielopłetwowych było pionowe ułożenie jachtu na dnie morza podczas odpływu. Dzięki temu konstrukcje tego typu nabrały popularności ok. 1955 r. Obecnie spotykane są jachty o dwóch, lekkich płetwach bocznych oraz jedną, ciężką, centralną lub dwóch, bocznych płetwach balastowych i centralnym statecznikiem sterowanym. Mimo wielu modyfikacji i konfiguracji umieszczenia płetw balastowych badania przeprowadzone w latach 80. przez Yachting Monthly udowodniły znikome różnice w zachowaniu jachtów z jednym, bądź dwoma płetwami podczas żeglugi.
Stateczność poprzeczna.
Stateczność poprzeczna to zdolność jachtu do powracania do stanu równowagi po przechyleniu. W głównej mierze zależy ona od wzajemnego położenia środka ciężkości oraz środka wyporu jachtu. Stateczność jachtu (jak każdego statku) zależy od położenia metacentrum i wielkości wysokości metacentrycznej. W jachtach balastowych nigdy, poza niektórymi, wyczynowymi konstrukcjami regatowymi, środek ciężkości nie znajduje się poniżej środka wyporu.
Mylnie uważa się, że jachty balastowe są niewywracalne, ale zatapialne.

</doc>
<doc id="2389996" url="https://pl.wikipedia.org/wiki?curid=2389996" title="Vitellariopsis">
Vitellariopsis

Vitellariopsis – rodzaj roślin z rodziny sączyńcowatych obejmujący 5 gatunków. Przedstawiciele rodzaju występują w tropikalnej i południowej Afryce wschodniej.
Morfologia.
Do rodziny należą gatunki krzewiaste i drzewiaste, których liście skupiają się na końcach pędów. Kwiaty wyrastają z kątów liści. Kielich składa się z dwóch okółków liczących po 4 działki. Korona kwiatu tworzona jest z czterech głęboko trójklapowych płatków. Prątniczki wyrastające przemiennie wobec pręcików zrośnięte są z nimi w stożek. Owocem jest jednonasienna jagoda.
Systematyka.
Rodzaj z plemienia "Sapoteae" z podrodziny "Sapotoideae" w obrębie sączyńcowatych.
Do rodzaju zaliczane są gatunki:

</doc>
<doc id="2389997" url="https://pl.wikipedia.org/wiki?curid=2389997" title="Mistrzostwa Świata w Lekkoatletyce 2011 – bieg na 110 m przez płotki mężczyzn">
Mistrzostwa Świata w Lekkoatletyce 2011 – bieg na 110 m przez płotki mężczyzn

Bieg na 110 metrów przez płotki mężczyzn – jedna z konkurencji rozegranych podczas lekkoatletycznych mistrzostw świata na Daegu Stadium w Daegu. 
Obrońcą tytułu mistrzowskiego z 2009 roku był reprezentant Barbadosu Ryan Brathwaite. 
Zwycięzca biegu finałowego – Kubańczyk Dayron Robles został zdyskwalifikowany za utrudnianie biegu zawodnikowi z sąsiedniego toru – Liu Xiangowi.
Rekordy.
Tabela prezentuje rekord świata, rekordy poszczególnych kontynentów, mistrzostw świata, a także najlepszy rezultat na świecie w sezonie 2011 przed rozpoczęciem mistrzostw.
Rezultaty.
Półfinał.
Bieg 1.
Godzina: 12:00
Bieg 2.
Godzina: 12:08

</doc>
<doc id="2390000" url="https://pl.wikipedia.org/wiki?curid=2390000" title="Andonis Chadzirusos">
Andonis Chadzirusos

Andonis Chadzirusos, gr.: "Αντώνης Χατζηρούσος" (ur. 20 lutego 1939 w Kormakitis) – cypryjski polityk, maronita. 26 maja 1996 r. został wybrany reprezentantem maronickiej grupy religijnej w cypryjskiej Izbie Reprezentantów. Zachował to stanowisko po wyborach parlamentarnych w latach: 2001, 2006 oraz 2011.

</doc>
<doc id="2390001" url="https://pl.wikipedia.org/wiki?curid=2390001" title="Tramwaje w Gorłówce">
Tramwaje w Gorłówce

Tramwaje w Gorłówce – system komunikacji tramwajowej działający w ukraińskim mieście Gorłówka.
Tramwaje w Gorłówce uruchomiono 7 listopada 1932 r. W 2007 r. władze miasta podjęły nieudaną próbę likwidacji sieci tramwajowej.
W czasie wojny w Donbasie zawieszono komunikację tramwajową w sierpniu 2014 r. Po zakończeniu walk bezpośrednio w mieście wyremontowano podstacje, tory i pozrywaną sieć trakcyjną przywracając ruch na całej sieci.
Linie.
W Gorłówce funkcjonują 3 linie tramwajowych, w tym jedna sezonowa.
Stan z czerwca 2018 r.
Tabor.
W 2019 r. w mieście eksploatowano 10 tramwajów typu KTM-5 w dwóch odmianach:
Tabor techniczny składał się z 2 wagonów (3 pozostałe były odstawione).

</doc>
<doc id="2390004" url="https://pl.wikipedia.org/wiki?curid=2390004" title="X-Ray Engine">
X-Ray Engine

X-Ray Engine – silnik gry wyprodukowany przez GSC Game World twórców serii "S.T.A.L.K.E.R."
Cechy.
Silnik X-Ray wymaga akceleratora graficznego posiadającego sprzętową obsługę DirectX 8 lub wyższą, jednak możliwe jest uruchomienie go na akceleratorach 3D drugiej generacji. Silnik obsługuje modele postaci mogące składać się nawet z 10 tys. wielokątów. W celu przyspieszenia działania silnik został wyposażony w zaawansowany moduł rozpoznawania widzialności czyli renderuje tylko te elementy, które widzi gracz. Umożliwia realistyczne efekty związane z oświetleniem takie jak animowane oświetlenie o zmiennej barwie (np. zmiana natężenia światła wynikająca z pory dnia), animowane cienie postaci (widoczne np. przy ognisku), źródła światła, które mogą być zniszczone.
A-Life.
Do najważniejszych cech silnika należy moduł "A-Life" (skrót od "Artificial Life"), czyli system symulacji życia w środowisku Zony. Główne jego zadania to: symulacja pór dnia i nocy (jedna doba w grze to 2 godz. czasu rzeczywistego), zmiany pogody oraz zachowanie się mutantów jak i NPC:

</doc>
<doc id="2390006" url="https://pl.wikipedia.org/wiki?curid=2390006" title="Mikołaj (Timiadis)">
Mikołaj (Timiadis)

Mikołaj, nazwisko świeckie Timiadis (ur. 2 października 1969 w Awgoru) – cypryjski biskup prawosławny.
Życiorys.
W 1987 ukończył liceum św. Jerzego w Larnace. Następnie do 1991 studiował na uniwersytecie w Atenach teologię prawosławną. Po uzyskaniu dyplomu kontynuował naukę na studiach podyplomowych. 
Od 1992 zamieszkiwał w klasztorze św. Mikołaja w Pafos, we wspólnocie kierowanej przez metropolitę Limassol Atanazego. W listopadzie 1993 razem z całą wspólnotą przeniósł się do monasteru Machaira i tam w 1994 złożył wieczyste śluby mnisze. W 1996 metropolita Trimithous Bazyli wyświęcił go na hierodiakona. W 1999 przyjął z rąk metropolity Limassol Atanazego święcenia kapłańskie. Od 1996 do 2003 zasiadał w radzie wspierającej przełożonego klasztoru Machaira w kierowaniu wspólnotą. 
W 2003 przeniósł się razem z czterema innymi mnichami do świeżo odrestaurowanego klasztoru w Mesa Potamos. 29 sierpnia tego samego roku otrzymał godność archimandryty i został mianowany przełożonym monasteru. 22 maja 2007, z rekomendacji metropolity Limassol Atanazego, został wybrany na biskupa Amathous i wyświęcony 10 czerwca tego samego roku. 

</doc>
<doc id="2390009" url="https://pl.wikipedia.org/wiki?curid=2390009" title="Celia Rees">
Celia Rees

Celia Rees (ur. 1949 w Solihull) – brytyjska pisarka, twórczyni literatury dziecięcej i młodzieżowej.
Ukończyła studia na University of Warwick. Później pracowała jako nauczycielka języka angielskiego.
Jest mężatką i ma córkę. Mieszka w Royal Leamington Spa.

</doc>
<doc id="2390010" url="https://pl.wikipedia.org/wiki?curid=2390010" title="Chryzant (arcybiskup Cypru)">
Chryzant (arcybiskup Cypru)

Chryzant (zm. 1810) – zwierzchnik Cypryjskiego Kościoła Prawosławnego w latach 1767–1810.
Życiorys.
Urząd arcybiskupa Nowej Justyniany i całego Cypru objął po ucieczce arcybiskupa Paisjusza, zbiegłego przed tureckim nakazem aresztowania. Wcześniej przez dwa lata był metropolitą Pafos. W czasie sprawowania obowiązków starał się bronić greckiej społeczności Cypru przed represjami ze strony Turcji. Przyczynił się do renowacji jednego z najważniejszych prawosławnych klasztorów Cypru – monasteru w Omodos, jak również innych świątyń wyspy.

</doc>
<doc id="2390019" url="https://pl.wikipedia.org/wiki?curid=2390019" title="Wartkies Machtesian">
Wartkies Machtesian

Wartkies Machtesian (gr.: "Βαρτκές Μαχτεσιάν") – cypryjski polityk, ormiańskiego pochodzenia. 21 maja 2006 r. został wybrany reprezentantem ormiańskiej wspólnoty religijnej w cypryjskiej Izbie Reprezentantów. Zachował to stanowisko po wyborach parlamentarnych w 2011 roku.

</doc>
<doc id="2390020" url="https://pl.wikipedia.org/wiki?curid=2390020" title="Mistrzostwa Świata w Lekkoatletyce 2011 – bieg na 400 m przez płotki mężczyzn">
Mistrzostwa Świata w Lekkoatletyce 2011 – bieg na 400 m przez płotki mężczyzn

Bieg na 400 metrów przez płotki mężczyzn – jedna z konkurencji rozegranych podczas lekkoatletycznych mistrzostw świata na Daegu Stadium w Daegu. 
Obrońcą tytułu mistrzowskiego z 2009 roku był Amerykanin Kerron Clement.
Rekordy.
Tabela prezentuje rekord świata, rekordy poszczególnych kontynentów, mistrzostw świata, a także najlepszy rezultat na świecie w sezonie 2011 przed rozpoczęciem mistrzostw.
Rezultaty.
Półfinał.
Bieg 1.
Godzina: 19:30
Bieg 2.
Godzina: 19:38
Bieg 3.
Godzina: 19:46

</doc>
<doc id="2390022" url="https://pl.wikipedia.org/wiki?curid=2390022" title="Mistrzostwa Świata w Lekkoatletyce 2011 – bieg na 3000 m z przeszkodami mężczyzn">
Mistrzostwa Świata w Lekkoatletyce 2011 – bieg na 3000 m z przeszkodami mężczyzn

Bieg na 3000 metrów z przeszkodami mężczyzn – jedna z konkurencji rozegranych podczas lekkoatletycznych mistrzostw świata na Daegu Stadium w Daegu. 
Obrońcą tytułu mistrzowskiego z 2009 roku był Kenijczyk Ezekiel Kemboi.
Rekordy.
Tabela prezentuje rekord świata, rekordy poszczególnych kontynentów, mistrzostw świata, a także najlepszy rezultat na świecie w sezonie 2011 przed rozpoczęciem mistrzostw.

</doc>
<doc id="2390027" url="https://pl.wikipedia.org/wiki?curid=2390027" title="Jeremy Hall (piłkarz)">
Jeremy Hall (piłkarz)

Jeremy Hall (ur. 11 września 1988 w Tampa) – amerykański piłkarz występujący na pozycji pomocnika jak i prawego obrońcy. Zawodnik klubu Tampa Bay Rowdies.
Karierę zawodową rozpoczął w 2009 roku w zespole New York Red Bulls. W 2011 zmienił klub na Portland Timbers, i w tym samym roku przeniósł się do teksańskiego FC Dallas. Następnie grał w Toronto FC, Wilmington Hammerheads, New England Revolution, a w 2016 trafił do Tampa Bay Rowdies.

</doc>
<doc id="2390028" url="https://pl.wikipedia.org/wiki?curid=2390028" title="Nicolaas Mansvelt">
Nicolaas Mansvelt

Nicolaas Mansvelt (ur. 1852, zm. 1933) – holenderski nauczyciel, związany z Południową Afryką. Autor publikacji poświęconych niderlandzkiemu i afrikaans.
W Afryce Południowej działał od 1874. Pracował jako wykładowca języków (w tym niderlandzkiego) w Stellenbosch. W 1891 został mianowany superintendentem odpowiedzialnym za kwestie oświatowe w Pretorii. Dążył do zwiększenia poziomu merytorycznego przygotowania pedagogów zatrudnionych w Republice Południowoafrykańskiej. W tym celu sprowadzał masowo odpowiednio wyedukowany personel z Holandii. Tego typu postępowanie często budziło sprzeciw Burów, jednak jego pozytywne efekty przyczyniły się do przyznania Transwalowi Grand Prix na wystawie światowej w Paryżu w 1900. Deportowany przez władze brytyjskie podczas II wojny burskiej, powrócił do ojczyzny.
Pozostawił między innymi "Próbę słownika gwarowego [języka] przylądkowo-niderlandzkiego z objaśnieniami i uwagami dotyczącymi kraju, narodu i języka" (1884), prace o związkach Holendrów z Południową Afryką i swoich działaniach jako superintendenta. Zestawił także "Śpiewnik holendersko-afrikaans" (1907).
Uhonorowany doktoratem honoris causa uniwersytetu w Utrechcie (1894) oraz francuską Legią Honorową (1901).

</doc>
<doc id="2390030" url="https://pl.wikipedia.org/wiki?curid=2390030" title="Góra Giedymina">
Góra Giedymina

Góra Giedymina, Góra Zamkowa (lit. "Pilies kalnas") – wzgórze na Wysoczyźnie Miednickiej, w Wilnie, na Starym Mieście, na lewym brzegu Wilii, u ujścia Wilejki.
Góra Zamkowa, dawniej zwana "Górą Turzą", ma charakter antropogeniczny. Na wschód od wzgórza, na prawym brzegu Wilejki, wznosi się Góra Trzykrzyska.
Na Górze Giedymina wzniesiono Zamek Górny, wzmiankowany w 1323, zniszczony częściowo w 1661 w czasie wojny polsko-rosyjskiej. W 1830 na wzgórzu i wokół niego zbudowano twierdzę Wilno, zniesioną w 1878.

</doc>
<doc id="2390033" url="https://pl.wikipedia.org/wiki?curid=2390033" title="Mistrzostwa Świata w Lekkoatletyce 2011 – sztafeta 4 × 100 m mężczyzn">
Mistrzostwa Świata w Lekkoatletyce 2011 – sztafeta 4 × 100 m mężczyzn

Sztafeta 4 × 100 metrów mężczyzn – jedna z konkurencji rozgrywanych podczas lekkoatletycznych mistrzostw świata na Daegu Stadium w Daegu. 
Zwycięzcą konkurencji została sztafeta Jamajki ustanawiając jednocześnie nowy rekord świata. Obronili również tytuł mistrzowski wywalczony na poprzednich mistrzostwach w 2009 roku. 
Rekordy.
Tabela prezentuje rekord świata, rekordy poszczególnych kontynentów, mistrzostw świata, a także najlepszy rezultat na świecie w sezonie 2011 przed rozpoczęciem mistrzostw.

</doc>
<doc id="2390035" url="https://pl.wikipedia.org/wiki?curid=2390035" title="Palle Lauring">
Palle Lauring

Palle Lauring (ur. 16 października 1909 we Frederiksbergu, zm. 3 października 1996) – duński pisarz i historyk, autor szeregu książek o historii Danii.
Palle Lauring urodził się we Frederiksbergu. W 1935 ukończył seminarium nauczycielskie w Haderslev, po czym podjął pracę w szkołach w Kopenhadze.
Jako autor zadebiutował powieścią Vitellius (1944), znany jest jednak przede wszystkim z wielu książek o historii Danii (wśród nich dziesięciotomowej "Historii Danii Pallego Lauringa" wydawanej latach 1961–1979) oraz o historycznych władcach Danii.
Pisarstwo Lauringa opierało się na solidnej wiedzy historycznej połączonej z dużą swadą gawędziarską. Dzięki wystąpieniom w duńskim radiu i telewizji autor przekazał swoje widzenie historii szerszej publiczności.
W roku 1961 pisarz został uhonorowany duńską nagrodą literacką Złote Laury (duń. "De Gyldne Laurbær"). Do 2003 roku ukazało się drukiem prawie 100 pozycji książkowych Lauringa.
Bratem pisarza jest aktor Gunnar Lauring.

</doc>
<doc id="2390036" url="https://pl.wikipedia.org/wiki?curid=2390036" title="Experiments in the Revival of Organisms">
Experiments in the Revival of Organisms

Experiments in the Revival of Organisms (ros. «Эксперименты по оживлению организма») – radziecki film dokumentalny z 1940, przedstawiający badania nad resuscytacją organizmów w stanie śmierci klinicznej. Film jest dostępny dzięki Prelinger Archives, i znajduje się w domenie publicznej. W czołówce filmu pokazany jest brytyjski naukowiec J.B.S. Haldane, będący następnie narratorem filmu, w którym pojawiają się rosyjskie i angielskie napisy. Operacje przeprowadził dr Siergiej Briuchonienko, fizjolog z Woroneskiego Instytutu Eksperymentalnej Fizjologii i Terapii (Воронежский Институт Экспериментальной Физиологии и Терапии).
Akcja filmu.
Film pokazuje i omawia, bez wnikania w szczegóły, serię eksperymentów medycznych na psach. Najpierw pokazane jest wyizolowane, wiszące w powietrzu serce, które bije podłączone do czterech rurek, doprowadzających krew.
Potem pokazane są leżące na tacy płuca, poruszane miechem, które natleniają krew.
Następnie proste sztuczne płucoserce, "autojector" (ros. "автожектор"), złożone z pary pomp i filtru natleniającego krew. Widzimy za chwilę, że urządzenie podłączone jest do głowy psa, której dostarcza natlenioną krew; jednak film nie pokazuje połączeń tętnic i żył. Głowa na filmie reaguje na bodźce zewnętrzne.
Ostatnie doświadczenie to doprowadzenie do klinicznej śmierci psa (które pokazane jest na schematycznym rysunku aktywności serca i płuc) poprzez usunięcie krwi z ciała. Po 10 minutach ciało zostaje podłączone do opisanego wyżej sztucznego płucoserca. Kilka minut później serce zaczyna pracować z nieregularną częstotliwością, następnie odzyskuje normalny rytm. Powraca oddech. Maszyna zostaje odłączona od psa, i pies powraca do normalnego zdrowego życia.
Reakcje.
Eksperyment Briuchonienko z głową oddzieloną od ciała został skomentowany przez George'a Bernarda Shawa.
W 1940 Briuchonienko przystosował "autojector" do użycia na ludziach; maszyna znajduje się obecnie w Muzeum Chirurgii Sercowo-Naczyniowej w Naukowym Centrum Chirurgii Sercowo-Naczyniowej w Rosji. W 1965 Briuchonienko pośmiertnie otrzymał Nagrodę Leninowską.
Nawiązania w kulturze.
Wisława Szymborska opisała wydarzenia przedstawione w filmie w wierszu "Eksperyment" z 1967 roku.
Zespół heavy-metalowy Metallica nawiązuje do tego filmu w wideoklipie singla "All Nightmare Long" z 2009.
Film z 2008 "" w dużej części opiera się o motyw przeszczepu całego ciała.
Podobne radzieckie eksperymenty są głównym wątkiem powieści "9tail Fox" autorstwa brytyjskiego pisarza Jona Courtenaya Grimwooda.

</doc>
<doc id="2390040" url="https://pl.wikipedia.org/wiki?curid=2390040" title="Mistrzostwa Świata w Lekkoatletyce 2011 – sztafeta 4 × 400 m mężczyzn">
Mistrzostwa Świata w Lekkoatletyce 2011 – sztafeta 4 × 400 m mężczyzn

Sztafeta 4 x 400 metrów mężczyzn – jedna z konkurencji rozgrywanych podczas lekkoatletycznych mistrzostw świata na Daegu Stadium w Daegu. 
Obrońcą tytułu mistrzowskiego z 2009 roku była reprezentacja Stanów Zjednoczonych. 
Rekordy.
Tabela prezentuje rekord świata, rekordy poszczególnych kontynentów, mistrzostw świata, a także najlepszy rezultat na świecie w sezonie 2011 przed rozpoczęciem mistrzostw.

</doc>
<doc id="2390045" url="https://pl.wikipedia.org/wiki?curid=2390045" title="Daniel Edward Friedlein">
Daniel Edward Friedlein

Daniel Edward Friedlein (ur. 1802, zm. 1855) – polski księgarz i drukarz. 
Życiorys.
Był synem Jana Friedleina po którym przejął księgarnię w 1834 roku. Odziedziczone zasoby znacznie powiększył wykupując likwidowane księgarnie Drelinkiewicza i Jana Maya. Rozszerzył działalność o zakupioną drukarnie również od Maya. W ramach działalności księgarni prowadził handel komisowy wydawnictw Uniwersytetu Jagiellońskiego i Krakowskiego Towarzystwa Naukowego. Jego księgarnia dostarczała podręczniki dla Biblioteki Jagiellońskiej i Biblioteki Raczyńskich w Poznaniu oraz sprowadzała z zagranicy druki emigracyjne omijając cenzurę. 
W drukarni Friedleina wychodziło od 1848 roku do 1934 czasopismo "Czas" pod redakcją Stanisława Koźmiana i Pawła Popiela. Spod prasy wyszło ok. pięćdziesiąt pozycji m.in. "Album 24 widoków Krakowa i okolicy" opatrzony rysunkami Głowackiego. W 1850 roku biblioteka oraz część drukarni i introligatorni spłonęła w pożarze Krakowa. 
W 1830 roku ożenił się z Fryderyką Cachet w kościele św. Marcina w Krakowie. Księgarnię odziedziczył jego syn Józef Edward Friedlein, późniejszy prezydent Krakowa. Jest pochowany na cmentarzu w Krzeszowicach.

</doc>
<doc id="2390046" url="https://pl.wikipedia.org/wiki?curid=2390046" title="Ormianie na Cyprze">
Ormianie na Cyprze

Ormianie cypryjscy ("Gibrahayer", , ) – mieszkańcy Cypru pochodzenia ormiańskiego. Przybywali na wyspę z Cylicji już w okresie średniowiecza. Duża ich grupa znalazła się na Cyprze, uciekając przed masakrami dokonywanymi przez Turków w latach 1915–1923. Tradycyjnie należą głównie do Apostolskiego Kościoła Ormiańskiego, podlegając Katolikosowi Wielkiego Domu Cylicyjskiego. Posługują się zachodnim dialektem języka ormiańskiego. Obecnie na Cyprze żyje jedynie ok. 3000–3500 Ormian, wliczając w to uchodźców z Libanu. Mieszkają przede wszystkim w Nikozji, Limassol i Larnace. Założyli m.in. wioskę Armenochori. 
Ormianie mają zagwarantowane jedno miejsce w cypryjskiej Izbie Reprezentantów, tak samo jak Maronici i łacinnicy.

</doc>
<doc id="2390047" url="https://pl.wikipedia.org/wiki?curid=2390047" title="Myśliński">
Myśliński



</doc>
<doc id="2390055" url="https://pl.wikipedia.org/wiki?curid=2390055" title="Najodważniejsi z wrogów">
Najodważniejsi z wrogów

Najodważniejsi z wrogów (ang. "None But the Brave", jap. 勇者のみ "Yūsha nomi") – amerykańsko-japoński dramat wojenny z 1965 roku w reżyserii Franka Sinatry. 
Jedyny film jaki wyreżyserował Frank Sinatra. 
Opis fabuły.
II wojna światowa na Pacyfiku. Na niewielkiej wysepce tkwi na swoim posterunku pluton japońskich żołnierzy. Nie posiadają oni łączności ze światem, więc ich dowódca – por. Kuroki, wobec braku rozkazów, postanawia zbudować łódź na której jego oddział będzie mógł przedostać się do jakichś miejsc stacjonowania japońskiej armii. Wkrótce jednak na wyspie rozbija się amerykański samolot transportowy z żołnierzami na pokładzie. Ocaleli z katastrofy Amerykanie szybko orientują się, że na wyspie stacjonują Japończycy i postanawiają przejąć ich łódź. Japończycy nie dają się jednak zaskoczyć – każda kolejna próba Amerykanów kończy się niepowodzeniem i stratami dla obydwu stron. Walczący postanawiają w końcu zawrzeć rozejm i z czasem przestają patrzeć na siebie jak na wrogów. Po pewnym czasie do wyspy przybija amerykańska ekspedycja ratunkowa. Dowódca Amerykanów – kpt. Bourke – proponuje por. Kurokiemu kapitulację jego oddziału. Jednak niewola jest dla japońskiego oficera czymś nie do przyjęcia. Woli walczyć i nawet zginąć niż zostać jeńcem. Dochodzi do kolejnego krwawego i niepotrzebnego starcia, w wyniku którego giną wszyscy żołnierze Kurokiego, łącznie z nim samym. Straty ponoszą również Amerykanie – tylko kpt. Bourke i dwóch jego ludzi pozostają przy życiu. 
Tytuł.
Tytuł oryginalny filmu – "None But the Brave" został zaczerpnięty z ody znanego XVIII-wiecznego dramatopisarza angielskiego Johna Drydena pt. "Alexander’s Feast".

</doc>
<doc id="2390056" url="https://pl.wikipedia.org/wiki?curid=2390056" title="Ambasada Indonezji w Polsce">
Ambasada Indonezji w Polsce

Ambasada Indonezji w Polsce, Ambasada Republiki Indonezji w Warszawie () – placówka dyplomatyczna Republiki Indonezji znajdująca się w Warszawie przy ul. Estońskiej 3/5.
Siedziba.
Do czasu uzyskania przez Indonezję niepodległości w 1949 kontakty z Polską utrzymywano w ramach stosunków Polski z Holandią, do której należało to terytorium. Polska nawiązała stosunki dyplomatyczne z Indonezją w 1955. Do 12 maja 1960 w Warszawie był akredytowany ambasador z siedzibą w Pradze, do 18 listopada 1960 w Moskwie, a następnie w tym samym roku rozpoczęła pracę ambasada tego kraju w Warszawie – mieściła się w hotelu Bristol przy ul. Krakowskie Przedmieście 42-44 (1961), przy ul. Niegolewskiego 14 (1962–1978), w willi z 1936 (proj. Lucjan Korngold) przy ul. Wąchockiej 9 (1979–2001), przy ul. Zakopiańskiej 8 (2001), obecnie przy ul. Estońskiej 3-5 (2002–).
Rezydencja ambasadora mieściła się przy ul. Różanej 65 (1964–1966), obecnie przy ul. Wąchockiej 9 (2015).

</doc>
<doc id="2390057" url="https://pl.wikipedia.org/wiki?curid=2390057" title="Lya Mara">
Lya Mara

Lya Mara, właściwie: "Aleksandra Gudowiczówna" (ps. także Mia Mara; ur. 1 sierpnia 1897 w Rydze, zm. 1 marca 1960 w szwajcarskim kantonie Ticino) – niemiecka aktorka kina niemego, z pochodzenia Polka.
Życiorys.
Aleksandra Gudowiczówna urodziła się w polskiej rodzinie zamieszkującej Rygę, gdy miała czternaście lat (1911 r.) jej rodzina przeprowadziła się do Warszawy. Początkowo na skutek fascynacji postacią Marii Skłodowskiej-Curie chciała zostać chemiczką, ale gdy dorosła jej plany uległy radykalnej zmianie i podjęła naukę tańca.
Kariera filmowa.
Po raz pierwszy wystąpiła w filmie pt. "„Chcemy męża”" w 1916 r. grając jako Mia Mara. Występowała też w innych produkcjach Aleksandra Hertza. Były to krótkie filmy nieme, a role grane przez Aleksandrę Gudowiczównę należały do drugoplanowych. Rok później razem z Polą Negri zagrała w obrazie "„Bestia”". Ponieważ w tym czasie Warszawa należała do Cesarstwa Niemieckiego, więc bez większych problemów Pola Negri wyjechała do Berlina dokąd zaprosiła Gudowiczównę. Pierwszą rolę zagrała pod pseudonimem Lya Mara w niemieckim filmie "Halkas Gelöbnis" w 1918 r., jego reżyserem był Alfred Halm. Halm również reżyserował kolejny film, w którym wystąpiła Lya Mara, nosił on tytuł "Jadwiga". Producentem i drugim reżyserem obu obrazów był Frederic Zelnik, który w tym samym roku został jej mężem. Od tego momentu kariera Lya Mary bardzo rozwinęła się, grała praktycznie we wszystkich filmach produkowanych przez męża, który kreował ją na główną niemiecką gwiazdę filmową. Dwa lata po ślubie studio Frederica Zelnika zmieniło nazwę na "Zelnik-Mara-Film GmbH". Popularności Lya Mary dodawało umieszczanie jej zdjęć na widokówkach, opakowaniach czekoladek, reklamach papierosów itp. Frederic Zelnik i jego żona w ówczesnych czasach byli jedną z najsławniejszych niemieckich par, gościli w swoim domu wiele sławnych osobistości. W drugiej połowie 1920 r. Lya Mara uległa ciężkiemu wypadkowi samochodowemu, po którym przez kilka miesięcy dochodziła do zdrowia. W 1929 r. nadeszła era kina dźwiękowego, w którym aktorka nie mogła się odnaleźć. Frederic Zelnik został dyrektorem pierwszej niemieckiej firmy udźwiękawiającej obce produkcje i nadal reżyserował filmy. Jego żona wystąpiła tylko w jednym z nich, był to nakręcony w 1931 r. film "Jeder fragt nach Erika". Dwa lata później (1933 r.) Adolf Hitler doszedł do władzy i Frederic Zelnik wraz z żoną wyjechał do Londynu. Nie wystąpiła również w kolejnych filmach reżyserowanych przez męża, które nagrywano w Wielkiej Brytanii i Holandii przed 1939 r. Frederic Zelnik zmarł w Londynie w 1950 r., po jego śmierci Lya Mara opuściła Wielką Brytanię i zamieszkała w Szwajcarii, gdzie zmarła w 1960 r.
Filmografia.
Filmy długo- i krótkometrażowe w których występowała Lya Mara:
1916
1917
1918
1919
1920
1921
1922
1923
1924
1925
1926
1927
1928
1929
1931

</doc>
<doc id="2390058" url="https://pl.wikipedia.org/wiki?curid=2390058" title="Hipoteza upośledzenia">
Hipoteza upośledzenia

Hipoteza upośledzenia, hipoteza handicapu – hipoteza zaproponowana w 1975 roku przez Amoca Zahawiego, która zakłada, że sygnały niosące informacje o wysokiej jakości biologicznej osobnika są wiarygodne dlatego, że w pewien sposób go upośledzają. Koszt takich sygnałów jest bowiem zbyt wysoki dla osobników nieuczciwie informujących o swojej jakości – dodatkowy „balast” powoduje, że tylko osobniki o wysokiej jakości genów mogą przeżyć, ponosząc jednocześnie ten wydatek. Pojawienie się danej cechy upośledzającej organizm i sygnalizującej przez to jego jakość uruchamia ewolucyjną presję na wzrost jej natężenia w kolejnych pokoleniach.
Samice ponoszą większy koszt reprodukcyjny i ich tempo rozrodu jest najczęściej wolniejsze niż samców, co sprawia, że to samce rywalizują między sobą o partnerkę. Ornamenty płciowe są dla samicy sygnałem o jakości organizmu samca. Upośledzający wpływ ornamentu płciowego na jakość zdrowotną osobnika wyjaśnia hipoteza upośledzenia immunologicznego (ang. "immunocompetence handicap"). Androgeny (np. testosteron) wpływają stymulująco na rozwój ornamentu płciowego (i w konsekwencji sukces rozrodczy samca), lecz wywierają zarazem niekorzystny wpływ na układ odpornościowy. Zatem jedynie osobniki o wysokiej jakości biologicznej są w stanie wytworzyć okazały, zależny od testosteronu ornament płciowy i ponieść koszty związane z tą immunosupresją. Wyniki badań weryfikujących tę hipotezę nie są jednoznaczne, jednak metaanaliza potwierdza słabą dodatnią korelację między stopniem rozwoju cechy fenotypowej służącej jako ornament płciowy a odpornością na pasożyty.
Niektóre krętorogie wykonują na widok drapieżników wysokie skoki (tzw. "pronking"). Takie zachowanie, wydawałoby się, nie daje im żadnych korzyści, jest stratą czasu, który można by wykorzystać na ucieczkę. Wyjaśnienie tego zjawiska umożliwia także hipoteza upośledzenia. Zwierzę to inwestuje niewielką ilość energii, by, popisując się, pokazać drapieżnikowi, że jest na tyle silnym osobnikiem, że potrafi z łatwością uniknąć schwytania, więc pościg za nim jest bezcelowy. Skok taki bowiem jest trudny do wykonania (do podrobienia) przez osobniki o słabszej jakości organizmu.
Hipoteza ta rozwijana była m.in. przez Richarda Dawkinsa, Alana Grafena, który stworzył dla niej model matematyczny i udowodnił, że jest to proces ewolucyjnie stabilny i Marion Petrie, która wykazała, że liczba oraz powierzchnia „pawich ok” jest związana odpowiednio z liczbą samic, z którą pawi samiec się parzy oraz z przeżywalnością jego potomstwa. Odnosząc się do tej hipotezy, Geoffrey Miller tłumaczy rozwój ludzkiego mózgu jako wyraźne upośledzenie, które rozwinęło się poprzez dobór płciowy.
Alternatywy do hipotezy upośledzenia stanowią hipoteza ucieczki Fishera, hipoteza kompatybilności i hipoteza o "stronniczości sensorycznej" ("sensory bias").

</doc>
<doc id="2390060" url="https://pl.wikipedia.org/wiki?curid=2390060" title="Kibel">
Kibel

Kibel (z niem. "Kübel") – dawna jednostka objętości używana w Polsce w górnictwie i hutnictwie ("kibel górniczy" lub "hutniczy"). Jeden kibel mieścił w sobie 35 garncy lub 5,596 stóp sześciennych (0,14 m³).

</doc>
<doc id="2390061" url="https://pl.wikipedia.org/wiki?curid=2390061" title="Dżem w operze cz. 1 i 2">
Dżem w operze cz. 1 i 2



</doc>
<doc id="2390063" url="https://pl.wikipedia.org/wiki?curid=2390063" title="Miejskie Przedsiębiorstwo Komunikacyjne w Olsztynie Sp. z.o.o">
Miejskie Przedsiębiorstwo Komunikacyjne w Olsztynie Sp. z.o.o



</doc>
<doc id="2390064" url="https://pl.wikipedia.org/wiki?curid=2390064" title="AP-12">
AP-12

AP-12 – projektor filmowy służący do projekcji na taśmie 16 mm, produkowany w latach 50. i 60. XX wieku przez Łódzkie Zakłady Kinotechniczne. Projektor przeznaczony był dla sal projekcyjnych o maksymalnej pojemności 200 miejsc.
Konstrukcja.
Źródło światła projektora stanowiła żarówka projekcyjna o mocy 750 W, na
napięcie 110 V. Napęd stanowił jednofazowy silnik ze zwartym uzwojeniem
wirnika (25 W, 110 V). W projektorze zastosowano optyczny układ odczytu dźwięku,
składający się z żarówki naświetlającej (6 V, 5 A), mikroobiektywu i komórki fotoelektrycznej typu 221. 
Wyposażenie.
W zestawie wraz z projektorem znajdowały się oddzielne głośniki (3 x 3 W) oraz
autotransformator 220/120/110 V o mocy 1,2 kW. Aparat dostarczany był z obiektywem o ogniskowej 50 mm i otworze względnym 1:1,6.

</doc>
<doc id="2390066" url="https://pl.wikipedia.org/wiki?curid=2390066" title="Ted Ross">
Ted Ross

Ted Ross właśc. Theodore Ross Roberts (ur. 30 czerwca 1934 roku w Zanesville, zm. 3 września 2002 w Dayton) – amerykański aktor.
Aktor odgrywał rolę strachliwego lwa w musicalu Czarnoksiężnik z Krainy Oz – zarówno w wersji broadwayowskiej z 1975 r., jak i filmowej Sidneya Lumeta z 1978 r., będącej afroamerykańską adaptacją pt The Wiz.
Ta rola jest najbardziej znaną kreacją aktorską Teda. Za wersję sceniczną zdobył nagrodę Tony. Zagrał u boku Michaela Jacksona i Diany Ross.
Ted Ross wystąpił też w serialach Bill Cosby Show, Jeffersonowie, Inny Świat. Występował też w filmach, min. w Akademii Policyjnej. Jego ostatni film to Fisher King, gdzie wystąpił obok Robina Williamsa.
Ross urodził się w Zanesville, Ohio, w wieku siedmiu lat przeniósł się z rodziną do Dayton. Umarł w wyniku powikłań po udarze, który miał miejsce w 1998 roku.
W jednej ze scen w "The Wiz" wypowiada kwestię Strachliwego Lwa (scena – Trujące Maki), by prochy po jego śmierci zostały rozsypane. Słowa te stały się prorocze. Jego ciało zostało spalone, a prochy rozsypane.

</doc>
<doc id="2390067" url="https://pl.wikipedia.org/wiki?curid=2390067" title="Tom Kristensen">
Tom Kristensen



</doc>
<doc id="2390068" url="https://pl.wikipedia.org/wiki?curid=2390068" title="AP-14">
AP-14

AP-14 – projektor filmowy służący do projekcji na taśmie 16 mm, produkowany przez Łódzkie Zakłady Kinotechniczne. Projektor przeznaczony był dla sal projekcyjnych o maksymalnej pojemności 300 miejsc.
Konstrukcja.
Źródło światła projektora stanowiła żarówka projekcyjna o mocy 750 bądź 1000 W, na
napięcie 110 V. Napęd stanowił jednofazowy silnik ze zwartym uzwojeniem
wirnika (ok. 80 W, 110 V). W projektorze zastosowano optyczny układ odczytu dźwięku,
składający się z żarówki naświetlającej (6 V, 5 A), mikroobiektywu i komórki fotoelektrycznej typu 221, jak również układ odczytu dźwięku magnetycznego.
Wyposażenie.
W zestawie wraz z projektorem znajdowały się oddzielne głośniki (o mocy ok. 15 W) oraz
autotransformator 220/120/110 V o mocy 1,2 kW. Aparat dostarczany był z obiektywem o ogniskowej 50 mm i otworze względnym 1:1,4. Dostępne były również obiektywy wymienne o ogniskowych 35 i 65 mm.

</doc>
<doc id="2390072" url="https://pl.wikipedia.org/wiki?curid=2390072" title="Lampa elektronopromieniowa">
Lampa elektronopromieniowa



</doc>
<doc id="2390073" url="https://pl.wikipedia.org/wiki?curid=2390073" title="Haneman">
Haneman



</doc>
<doc id="2390074" url="https://pl.wikipedia.org/wiki?curid=2390074" title="PLFA II">
PLFA II



</doc>
<doc id="2390075" url="https://pl.wikipedia.org/wiki?curid=2390075" title="Warriors Ruda Śląska">
Warriors Ruda Śląska



</doc>
<doc id="2390076" url="https://pl.wikipedia.org/wiki?curid=2390076" title="Kopalnia galmanu &quot;Kozioł&quot;">
Kopalnia galmanu &quot;Kozioł&quot;



</doc>
<doc id="2390077" url="https://pl.wikipedia.org/wiki?curid=2390077" title="Zinaida z Tarsu">
Zinaida z Tarsu



</doc>
<doc id="2390080" url="https://pl.wikipedia.org/wiki?curid=2390080" title="Mieć i nie mieć (powieść)">
Mieć i nie mieć (powieść)

Mieć i nie mieć (ang. "To Have and Have Not") – powieść amerykańskiego pisarza Ernesta Hemingwaya napisana w 1937 roku. Jej akcja toczy się na Kubie i Florydzie w okresie kryzysu i prohibicji, jej bohaterem jest Harry Morgan – rybak mieszkający w Key West na Florydzie.
Fabuła.
Autor opisał dzieje rybaka Harry’ego Morgana, który zarabia na życie wynajmując swój kuter turystom, zabierając ich na połowy po wodach Golfsztromu. Harry nieźle zarabia, jest w stanie utrzymać żonę Marię i ich trzy córki, jednak oszustwo jednego z jego klientów zmusza go do sięgnięcia po nielegalne źródła utrzymania. Rybak zaczyna szmuglować wódkę z Kuby. Jeden z kursów kończy się dla niego tragicznie, przy próbie zatrzymania przez straż celną próbuje ucieczki, co kończy się dla niego utratą kutra oraz amputacją ręki. Od tego wydarzenia zdesperowany Harry szuka okazji zarobku. Interes, którego się podejmuje, okazuje się być jego ostatnim.
Kontekst.
Autor opiera trzon powieści na połowach na kutrze, które były jego osobistym doświadczeniem oraz jedną z jego największych pasji. W tle powieści przeplata się zarys społeczeństwa ubogiego Key West, który kontrastuje z bogatymi turystami odwiedzającymi to miejsce. Hemingway pokazuje społeczeństwo dotknięte kryzysem oraz początki ruchu komunistycznego na Kubie.

</doc>
<doc id="2390081" url="https://pl.wikipedia.org/wiki?curid=2390081" title="Świtówka">
Świtówka



</doc>
<doc id="2390082" url="https://pl.wikipedia.org/wiki?curid=2390082" title="PN G054.2-03.4">
PN G054.2-03.4

PN G054.2-03.4 (Mgławica Naszyjnik) – mgławica planetarna znajdująca się w konstelacji Strzały, w odległości około 15 000 lat świetlnych od Ziemi. Mgławicę Naszyjnik tworzy jasny pierścień o średnicy około 2 lat świetlnych, na którym zawieszone są jasne, gęste skupiska gazu świecącego pod wpływem ultrafioletowego światła położonej w centrum mgławicy pary gwiazd. Skupiska te świecą w mgławicy niczym diamenty w naszyjniku, stąd też pochodzi jej opisowa nazwa.
Mgławica PN G054.2-03.4 została utworzona przez parę gwiazd krążących wokół siebie po bardzo ciasnej orbicie o średnicy kilku milionów kilometrów. Orbita ta jest na tyle ciasna, że gwiazd nie można rozdzielić na zdjęciach wykonanych teleskopem Hubble’a. Gwiazdy krążą tak szybko wokół siebie, że pełny obieg trwa krócej niż jeden dzień. Jakieś 10 000 lat temu masywniejsza gwiazda napęczniała do tego stopnia, że swoją atmosferą otoczyła towarzysza, który w dalszym ciągu krążył wewnątrz większej gwiazdy jeszcze zwiększając jej tempo rotacji. Proces ten trwał do momentu, gdy w wyniku przyspieszonej rotacji nadęta gwiazda utraciła znaczną część swojej atmosfery, szczególnie w okolicach równika. Skutkiem tego było powstanie struktury podobnej do pierścienia. Jasne punkty w pierścieniu to obszary gęstego gazu.

</doc>
<doc id="2390100" url="https://pl.wikipedia.org/wiki?curid=2390100" title="Siergiej Briuchonienko">
Siergiej Briuchonienko

Siergiej Siergiejewicz Briuchonienko (; ur. 30 kwietnia 1890 w Kozłowie, zm. 20 kwietnia 1960 w Moskwie) – radziecki fizjolog czasów stalinowskich. Badania Briuchonienki były podstawą rozwoju operacji na otwartym sercu w Rosji. W latach 1951–1958 kierował laboratorium w Instytucie Eksperymentalnych Urządzeń Chirurgicznych i Instrumentów w Moskwie (). 
Briuchonienko skonstruował jeden z pierwszych modeli płucoserca, tzw. "autojektor" (ros. автожектор). Maszyna była używana w serii eksperymentów na psach pod koniec lat 30., co można zobaczyć na filmie Experiments in the Revival of Organisms (1940). Po nakręceniu filmu fizjolog przystosował maszynę do użycia na ludziach. Z pomocą jego urządzenia Aleksandr Wiszniewski przeprowadził w 1957 r. pierwszą w ZSRR operację na otwartym sercu.
W 1965 Briuchonienko pośmiertnie otrzymał Nagrodę Leninowską. Pochowany na Cmentarzu Nowodziewiczym w Moskwie.

</doc>
<doc id="2390101" url="https://pl.wikipedia.org/wiki?curid=2390101" title="Anatolij Kim">
Anatolij Kim

Anatolij Andriejewicz Kim (; ur. 15 czerwca 1939 w Sergijewce) – rosyjski prozaik, dramaturg i tłumacz.
Życiorys.
Przodkowie Anatolija Kima emigrowali z Korei i osiedlili się w Rosji w połowie XIX wieku. W roku 1937 jego rodzice zostali zesłani do Kazachstanu, gdzie Anatolij się urodził, a w roku 1947 zostali przesiedleni na Sachalin.
Anatolij Kim studiował od roku 1957 w Moskiewskiej Wyższej Szkole Plastycznej im. 1905 roku. Dzięki zdobytemu wykształceniu często sam opracowywał graficznie swoje wydawnictwa. Pracował w różnych zawodach, m.in. jako operator dźwigu, w fabryce mebli, projektant form przemysłowych, wykładał w instytucie literackim i w południowokoreańskiej stolicy – Seulu. Od roku 1996 jest naczelnym redaktorem czasopisma „Jasnaja Polana”.
W roku 1971 ukończył korespondencyjnie studia w moskiewskim Instytucie Literackim im. Gorkiego.
Twórczość literacką rozpoczął od poezji, w roku 1973 ukazały się jego pierwsze opowiadania. W jego twórczości ważne miejsce zajmuje tematyka Dalekiego Wschodu i Sachalina. W roku 1979 przyjął chrześcijaństwo.
W roku 1978 został członkiem Związku Pisarzy ZSRR. Był członkiem kolegiów redakcyjnych wielu czasopism literackich.
Oprócz wierszy i powieści jest autorem sztuk teatralnych i scenariuszy filmowych. Tłumaczy na język rosyjski utwory pisarzy Kazachstanu.
Bibliografia.
Źródła w języku rosyjskim

</doc>
<doc id="2390103" url="https://pl.wikipedia.org/wiki?curid=2390103" title="Kazimierz Janiak (lekkoatleta)">
Kazimierz Janiak (lekkoatleta)

Kazimierz Janiak (ur. 16 lutego 1931) – polski lekkoatleta, płotkarz.
Był mistrzem Polski w biegu na 400 metrów przez płotki w 1957, wicemistrzem na 400 m przez płotki w 1956, a także brązowym medalistą w biegach na 400 metrów przez płotki w 1954 i na 200 metrów przez płotki w 1956. 
W latach 1956-1958 startował w dwunastu meczach reprezentacji Polski (13 startów), bez zwycięstw indywidualnych.
Rekordy życiowe:
Był zawodnikiem warszawskich klubów: Gwardii, Startu i Warszawianki.

</doc>
<doc id="2390105" url="https://pl.wikipedia.org/wiki?curid=2390105" title="Altendiez">
Altendiez

Altendiez – miejscowość i gmina w Niemczech, w kraju związkowym Nadrenia-Palatynat, w powiecie Rhein-Lahn, wchodzi w skład gminy związkowej Diez.

</doc>
<doc id="2390109" url="https://pl.wikipedia.org/wiki?curid=2390109" title="Grozowoj">
Grozowoj

Grozowoj (ros. Грозовой) – rosyjski niszczyciel z początku XX wieku.
Stępka okrętu została położona w 1900 r. w stoczni francuskiej firmy Forges et Chantiers w Le Havre. Był on budowany w ramach programu okrętowego 1898 r. na potrzeby Dalekiego Wschodu. Spuszczono go na wodę 26 lutego 1902 r. Do 9 marca tego roku występował pod nazwą "Łosoś" ("Лосось"), po czym zmieniono ją na "Grozowoj". W maju 1903 r. przybył do Port Artur, który stał się jego macierzystym portem. Wszedł w skład 1 Oddziału Torpedowców 1 Eskadry Oceanu Spokojnego. Następnie uczestniczył w obronie Port Artur podczas wojny rosyjsko-japońskiej. Jego dowódcą był w tym czasie por. Władimir W. Szelting. Okręt wykonywał zadania patrolowo-ochronne i rozpoznawcze. 9 marca 1904 r. wraz z innym okrętem odparł atak japońskich torpedowców na redę Port Artur. W maju-czerwcu aktywnie wspierał wojska rosyjskie walczące na obszarze dystryktu Jinzhou. Kilka razy starł się na morzu z japońskimi okrętami. Po jednej z takich potyczek został uszkodzony i musiał przejść niedługi remont. Po bitwie morskiej na Morzu Żółtym 28 lipca 1904 r. przedostał się do Szanghaju, gdzie został internowany i rozbrojony przez Chińczyków. Po uwolnieniu podporządkowano go 2 stycznia 1905 r. Flotylli Syberyjskiej. Nowym dowódcą został na krótko por. W. M. Łukin, po czym zastąpił go por. Aleksandr A. Browcyn. W latach 1912-1913 przeszedł remont kapitalny połączony z przezbrojeniem. W lipcu 1916 r. przepłynął do nowego portu macierzystego, którym stał się Archangielsk, gdzie pod koniec listopada tego roku włączono go do Flotylli Północnego Oceanu Lodowatego. Podczas jednego z rejsów bojowych zatopił w rejonie Wyspy Charłow niemiecki okręt podwodny U-56. W lutym 1917 r. skierowano na remont kapitalny w Wielkiej Brytanii. Po rewolucji październikowej władze brytyjskie w listopadzie tego roku zarekwirowały go. Podczas wojny domowej w Rosji Brytyjczycy w maju 1918 r. przekazali go Białym Rosjanom. Na pocz. 1920 r. okręt zbiegł z Archangielska. Według części źródeł przepłynął do francuskiej Bizerty, zaś według innych do Wielkiej Brytanii. Wiadomo, że w latach 1923-1924 został przekazany na złom.

</doc>
<doc id="2390118" url="https://pl.wikipedia.org/wiki?curid=2390118" title="Płażewski">
Płażewski



</doc>
<doc id="2390120" url="https://pl.wikipedia.org/wiki?curid=2390120" title="Rybczyńska">
Rybczyńska



</doc>
<doc id="2390130" url="https://pl.wikipedia.org/wiki?curid=2390130" title="Chrysophyllum longifolium">
Chrysophyllum longifolium

Chrysophyllum longifolium – gatunek drzew należących do rodziny sączyńcowatych. Występuje na obszarze Ameryki Południowej.

</doc>
<doc id="2390131" url="https://pl.wikipedia.org/wiki?curid=2390131" title="Chrysophyllum ubanguiense">
Chrysophyllum ubanguiense

Chrysophyllum ubanguiense – gatunek drzew należących do rodziny sączyńcowatych. Występuje na obszarze departamentu Man (Wybrzeże Kości Słoniowej) .

</doc>
<doc id="2390132" url="https://pl.wikipedia.org/wiki?curid=2390132" title="Kamaitachi">
Kamaitachi

 – yōkai występujący w japońskim folklorze, najczęściej spotykany w regionie Kōshin’etsu. Nazwa składa się z dwóch słów: "kama" oznacza sierp, "itachi" - rodzaj łasicy. Jest tłumaczona jako „łasica o pazurach jak sierpy”. 
Istnieje kilka koncepcji wyglądu oraz sposobu działania tego upiora, ale najczęściej jest przedstawiany jako jedna z trójki łasic o ostrych pazurach, zdolna zadawać rany cięte z prędkością wiatru lub dosiadająca wirów powietrznych.
W prefekturze Gifu mówi się, że pierwsza łasica przewraca ofiarę, druga tnie ciało ofiary, a trzecia stosuje leki przeciwbólowe oraz hamuje krwawienie, więc czasem ofiara dopiero po pewnym czasie zauważa, iż została zraniona. 
W zależności od wersji opowiadającego, łasice są braćmi w różnym wieku lub trojaczkami. 
Sekien Toriyama, jako pierwszy, przedstawił na rysunku swoje wyobrażenie kamaitachi. Ta łasica-straszydło była dla niego swoistym kalamburem skojarzonym z jedną z nazw ludowych tego stworzenia, a mianowicie .
Pomysł łasic o ostrych jak brzytwa pazurach został przyjęty przez twórców mangi i anime, przez co kamaitachi często pojawiają się w filmach, mandze i anime.

</doc>
<doc id="2390133" url="https://pl.wikipedia.org/wiki?curid=2390133" title="Flaga obwodu riazańskiego">
Flaga obwodu riazańskiego

Flaga obwodu riazańskiego (NHR:628) zatwierdzona 2 czerwca 2000. to prostokątny materiał w proporcjach (szerokość do długości) – 2:3, podzielony na trzy horyzontalne pasy: biały, żółty (złoty) i czerwony w proporcjach 1:2:1. Na awersie w centrum złotego pasa umieszczono obraz kniazia z herbu obwodu riazańskiego.
Symbolika flagi nawiązuje do symboliki herbu obwodu, jak również do tradycyjnych narodowych barw. Kolor biały symbolizuje czystość, niewinność, pokój oraz duchowość i Boże światło; żółty (złoty) – bogactwo, sprawiedliwość, wielkoduszność, a także wieczność i świętość; czerwony – odwagę, męstwo, nieustępliwość oraz siłę, władzę i miłość.
Podzielenie flagi na trzy części odpowiada starożytnym wyobrażeniom o budowie świata (dolny pas oznacza ziemski świat, średni – Niebiosa, a górna – Boga), jak również o strukturze czasu (dół – przeszłość, środek -teraźniejszość, góra – przyszłość).
Umieszczenie w centrum żółtego (złotego) pasa kniazia z herbu obwodu riazańskiego przypomina cerkiewną ikonografię, gdzie na żółtym tle umieszcza się świętych, co symbolizuje wieczność i świętość. Ma to związek z tym, że tradycja narodowa wiąże umieszczone w herbie przedstawienie kniazia z zaliczonym w poczet prawosławnych świętych kniaziem Olegiem Iwanowiczem.

</doc>
<doc id="2390135" url="https://pl.wikipedia.org/wiki?curid=2390135" title="Masłosz Parka">
Masłosz Parka

Masłosz Parka ("Vitellaria paradoxa") – gatunek rośliny należący do rodziny sączyńcowatych, jedyny przedstawiciel monotypowego rodzaju masłosz ("Vitellaria" C.F.Gaertn.). Występuje naturalnie w zachodniej i środkowej Afryce.
Morfologia.
Drzewo dorasta do wysokości 25 m, choć zazwyczaj osiąga do 15 m. Liście są odwrotnie jajowate, wydłużone i skupione na końcach gałązek. Blaszka liściowa jest skórzasta i od spodu owłosiona. Okazałe kwiaty mają pięciokrotny kielich i koronę. Płatki są okazałe, kremowobiałe, pręciki liczne, słupek pojedynczy. Owocem jest eliptyczna jagoda o barwie żółtej lub żółtozielonej z pojedynczym, okrągławym nasionem o barwie czerwonobrązowej i długości do 2,5 cm.
Zastosowanie.
Roślina uprawiana jest dla owoców, których nasiona są bogate w tłuszcze. Z gniecionych nasion wytwarza się masło shea. Drzewo jest także źródłem drewna służącego do wyrobu mebli.

</doc>
<doc id="2390136" url="https://pl.wikipedia.org/wiki?curid=2390136" title="Chrysophyllum lucentifolium">
Chrysophyllum lucentifolium

Chrysophyllum lucentifolium – gatunek drzew należących do rodziny sączyńcowatych. Występuje na obszarze Ameryki Południowej.

</doc>
<doc id="2390138" url="https://pl.wikipedia.org/wiki?curid=2390138" title="Vitellaria paradoxa">
Vitellaria paradoxa



</doc>
<doc id="2390139" url="https://pl.wikipedia.org/wiki?curid=2390139" title="Groń (Pasmo Szumiącej)">
Groń (Pasmo Szumiącej)

Groń (666 m) – wzniesienie w bocznym grzbiecie Gorców, odbiegającym od Barda (948 m) w północno-zachodnim kierunku i opadającym do doliny Raby. W grzbiecie tym kolejno znajdują się: przełęcz Jama (796 m), szczyty Wirchy (835 m), Szumiąca (845 m) i Groń. Zachodnie stoki Gronia opadają do doliny potoku Skaliśniański, oddzielającej Groń od wzniesienia Grzebień (677 m), stoki wschodnie do doliny potoku Pasieka.
Przez Groń przebiega granica między miejscowościami Olszówka i Rabka-Zdrój. Jest w większości porośnięty lasem, ale po północno-zachodniej stronie jego szczytu i stokach południowych znajdują się pola i zabudowania.

</doc>
<doc id="2390140" url="https://pl.wikipedia.org/wiki?curid=2390140" title="Benito Andonio Mandowani">
Benito Andonio Mandowani

Benito Andonio Mandowani, gr. Μπενιτο-Αντονιο Μαντοβανη (ur. 27 kwietnia 1936 w Larnace) – cypryjski polityk pochodzenia włoskiego, honorowy konsul Republiki Włoskiej. 19 maja 1991 został wybrany reprezentantem rzymskokatolickiej wspólnoty religijnej w cypryjskiej Izbie Reprezentantów. Zachował to stanowisko po w wyborach parlamentarnych w latach: 1996, 2001, 2006 oraz 2011.

</doc>
<doc id="2390145" url="https://pl.wikipedia.org/wiki?curid=2390145" title="Międzynarodowa Federacja Fotografii Przyrodniczej">
Międzynarodowa Federacja Fotografii Przyrodniczej

Międzynarodowa Federacja Fotografii Przyrodniczej, IFWP (ang. "International Federation of Wildlife Photography") – federacja zrzeszająca narodowe lub regionalne stowarzyszenia fotografów przyrody.
Została zarejestrowana w kwietniu 1980 w Paryżu, a założycielami były zrzeszenia z Francji, Wielkiej Brytanii, Węgier i Włoch. Aktualnie do IFWP należy 14 organizacji z następujących krajów: Francja, Norwegia, Szwecja, Finlandia, Węgry, Czechy, Holandia, Słowacja, Szwajcaria, Polska, Dania, Wielka Brytania, Austria. 
Członkami rzeczywistymi mogą być tylko stowarzyszenia, a członkami korespondującymi - także grupy i osoby indywidualne. Najwyższą władzą Federacji jest Walny Zjazd, zaś organem wykonawczym Rada składająca się z 8 do 12 przedstawicieli różnych stowarzyszeń, wybierana na 3 lata.
W Polsce do Międzynarodowej Federacji Fotografii Przyrodniczej należy Związek Polskich Fotografów Przyrody, który został przyjęty do tej organizacji w 2001 roku.
Główne cele IFWP:

</doc>
<doc id="2390147" url="https://pl.wikipedia.org/wiki?curid=2390147" title="IFWP">
IFWP



</doc>
<doc id="2390149" url="https://pl.wikipedia.org/wiki?curid=2390149" title="International Federation of Wildlife Photography">
International Federation of Wildlife Photography



</doc>
<doc id="2390150" url="https://pl.wikipedia.org/wiki?curid=2390150" title="Tramwaje w Jaén">
Tramwaje w Jaén

Tramwaje w Jaén − projekt systemu komunikacji tramwajowej w hiszpańskim mieście Jaén.
Linię tramwajową T1 o długości 4,7 km z 10 przystankami zaczęto budować w 2009, a zakończono w marcu 2011 r. 
19 kwietnia 2011 r. linia została przekazana władzom lokalnym, jednak dotychczas nie została uruchomiona (poza okresem próbnym – od 3 do 19 maja 2011 r.) z powodu konfliktu politycznego – budowa została zapoczątkowana, kiedy w mieście rządzili socjaliści, a skończona, kiedy do władzy doszli konserwatyści, którzy zawsze byli przeciwni inwestycji. 
Koszt całej inwestycji wyniósł ok. 120 milionów €. Szerokość toru to 1435 mm.
Linia.
Linia tramwajowa biegnie z północy na południe:
Tabor.
Do obsługi linii zakupiono 5 tramwajów Alstom Citadis 302.

</doc>
<doc id="2390151" url="https://pl.wikipedia.org/wiki?curid=2390151" title="Dania na Letnich Igrzyskach Olimpijskich 1952">
Dania na Letnich Igrzyskach Olimpijskich 1952

Danię na XV Letnich Igrzyskach Olimpijskich w Helsinkach reprezentowało 129 zawodników i zawodniczek

</doc>
<doc id="2390156" url="https://pl.wikipedia.org/wiki?curid=2390156" title="Mu'izzi">
Mu'izzi



</doc>
<doc id="2390158" url="https://pl.wikipedia.org/wiki?curid=2390158" title="Jedną nogą w grobie">
Jedną nogą w grobie

Jedną nogą w grobie ("One Foot in the Grave") – brytyjski serial komediowy wyprodukowany przez BBC i emitowany po raz pierwszy w latach 1990–2000 na antenie BBC One. W rolach głównych występowali Richard Wilson i Annette Crosbie. Pomysłodawcą fabuły i scenarzystą wszystkich odcinków był David Renwick. Wyprodukowano sześć regularnych serii (łącznie 35 odcinków), a także siedem odcinków specjalnych na Boże Narodzenie i dwa krótkie odcinki specjalne dla Comic Relief. W 1992 roku serial otrzymał nagrodę BAFTA dla najlepszego brytyjskiego serialu komediowego.
Opis fabuły.
Głównym bohaterem serialu jest Victor Meldrew, pracujący przez całe swoje zawodowe życie jako ochroniarz w biurowcu. W pierwszym odcinku, który rozgrywa się tuż po jego sześćdziesiątych urodzinach, Victor zostaje zwolniony z pracy i przymusowo przeniesiony na wcześniejszą emeryturę, zaś jego miejsce w firmie zajmuje automat do rejestracji wchodzących osób. Takie potraktowanie rodzi u Victora ogromne rozgoryczenie, a życie emeryta okazuje się dla niego bardzo trudne, zwłaszcza od strony psychicznej. Bezczynność bardzo źle na niego wpływa, a kolejne próby zagospodarowania nadmiaru wolnego czasu wpędzają go często w kłopotliwe sytuacje.
Humor serialu opiera się w dużej mierze na trudnym charakterze Victora, któremu daleko do miłego starszego pana. Jest bardzo złośliwy, nieustannie w złym nastroju i łatwo się denerwuje, do innych ludzi odnosi się zwykle bez krzty szacunku, a dodatkowo ciągle na wszystko narzeka. Jego towarzyszką życia jest żona Margaret, która pomimo konieczności ciągłego użerania się z Victorem trwa u jego boku, wciąż bardzo go kochając, i stara się robić wszystko, aby życie sprawiało jej mężowi choćby odrobinę więcej radości i przyjemności.
Produkcja.
Format.
"Jedną nogą w grobie" jest oparte, pod względem konstrukcji fabularnej i sposobu produkcji, na klasycznym formacie sitcomu rozgrywającego się w domu na przedmieściach. Schemat ten jest jednak wielokrotnie przełamywany na różne sposoby. Od strony fabularnej "Jedną nogą..." wyróżnia się na tle innych podobnych seriali rodzajem humoru, w którym oprócz klasycznego humoru sytuacyjnego i komizmu postaci, można znaleźć także liczne elementy czarnego humoru, surrealizmu, a nawet tragikomedii. W sensie technicznym charakterystyczną cechą serialu są eksperymenty formalne. Najważniejszym tego przejawem jest kilka odcinków serialu rozgrywających się w całości na jednym planie, będących jedną długą sceną. Wyjątkowy pod tym względem jest zwłaszcza odcinek "The Trial" (piąty odcinek czwartej serii), w którym Richard Wilson wystąpił jako jedyny aktor i zagrał go jako monodram.
Zdjęcia.
Sceny studyjne do serialu kręcono z udziałem publiczności w BBC Television Centre w Londynie. Sceny plenerowe, przede wszystkim z ogrodu Meldrumów i sprzed ich domu, realizowano najpierw w Bournemouth, zaś począwszy od serii drugiej w wiosce Walkford koło Christchurch. Aby uzasadnić fabularnie zmianę wykorzystywanego do zdjęć domu (oraz zmianę scenografii wewnątrz, co było decyzją reżyserki serialu, Susan Belbin), w pierwszym odcinku drugiej serii państwo Meldrum zostają zmuszeni do przeprowadzki.
Muzyka.
Autorem i wykonawcą piosenki tytułowej do serialu jest Eric Idle, który włączył tę kompozycję do swojego albumu "Eric Idle Sings Monty Python". Muzykę ilustracyjną do serialu napisał Ed Welch, często wykorzystując także fragmenty muzyki poważnej, m.in. autorstwa Jeana Sibeliusa.
Adaptacje zagraniczne.
Serial stanowił podstawę dla fabuły amerykańskiego sitcomu "Cosby" (nie należy go mylić z wcześniejszym "The Cosby Show"), emitowanego w latach 1996–2000 na antenie CBS. Rolę zrzędliwego emeryta grał tam Bill Cosby, a jego wyrozumiałej żony Phylicia Rashād. Powstał także znacznie wierniejszy remake na rynek szwedzki pod tytułem "En fot i graven", w którym w rolach głównych wystąpili Gösta Ekman i Lena Söderblom. W roku 2001 serial ten emitowała telewizja TV4.
Nagrody.
Serial był siedmiokrotnie nominowany do Nagrody Telewizyjnej BAFTA w kategorii Najlepszy Program lub Serial Komediowy. Otrzymał tę nagrodę raz, w 1992 roku. Ponadto Richard Wilson w latach 1992 i 1994 otrzymał nagrodę BAFTA za najlepszy telewizyjny występ w programie lub serialu rozrywkowym ("Best Light Entertainment Performer"). W 1994 nominację w tej kategorii otrzymała także Annette Crosbie.
W 1992 serial otrzymał nagrodę Królewskiego Towarzystwa Telewizyjnego dla najlepszego brytyjskiego sitcomu. Był także trzykrotnie nagradzany British Comedy Award w tej samej kategorii: w latach 1992, 1995 i 2001. Serial zajął dziesiąte miejsce w plebiscycie na najlepszy brytyjski sitcom wszech czasów przeprowadzonym wśród widzów BBC w 2004 roku, a także osiemdziesiąte miejsce na liście 100 najwybitniejszych brytyjskich produkcji telewizyjnych XX wieku, sporządzonej przez Brytyjski Instytut Filmowy.

</doc>
<doc id="2390159" url="https://pl.wikipedia.org/wiki?curid=2390159" title="Klasztor Troditisa">
Klasztor Troditisa

Klasztor Troditisa – prawosławny męski klasztor w górach Trodos, w odległości 5 km od wsi Platres. Jurysdykcyjnie podlega metropolii Pafos Cypryjskiego Kościoła Prawosławnego.
Założony w XIII w. w sosnowych lasach porastających góry Trodos, swój obecny wygląd przybrał po przebudowie w 1731.
Patronką monasteru jest ikona Matki Bożej z gór Trodos, czczona jako cudotwórcza. Jest to jeden z nielicznych wizerunków Maryi w chrześcijaństwie wschodnim, na którym jest ona lekko uśmiechnięta. Ikona została przewieziona na Cypr z Azji Mniejszej.

</doc>
<doc id="2390163" url="https://pl.wikipedia.org/wiki?curid=2390163" title="Karl Adolf Lorenz">
Karl Adolf Lorenz

Karl Adolf Lorenz (także: "Carl Adolf Lorenz"; ur. 13 sierpnia 1837 w Koszalinie, zm. 3 marca 1923 w Szczecinie) – niemiecki kompozytor, organista, pedagog muzyczny.
Życiorys.
Jego ojciec był koszalińskim adwokatem, matka była córką radcy miejskiego. W dzieciństwie mieszkał w domu przy koszalińskim Rynku. Pierwszym nauczycielem muzyki młodego Lorenza był koszaliński kantor i skrzypek, Karl Friedrich Kummer. W roku 1853 przeprowadził się do Szczecina, gdyż jego ojciec został powołany tam na stanowisko radcy prawnego i cała rodzina zamieszkała przy ulicy "Luisenstrasse" (dziś: ul. Staromłyńska). Kształcił się w szczecińskim Gimnazjum Mariackim, a później w Berlinie, gdzie kształcił się w zakresie filozofii i muzyki. W studiach filozoficznych Karla Lorenza ważną rolę odegrały idee Artura Schopenhauera, w dziedzinie muzyki jego nauczycielami byli Siegfried Dehn i Friedrich Kiel.
Po ukończeniu studiów Karl Lorenz zajmował się udzielaniem lekcji muzyki w Stralsundzie, gdzie również założył i prowadził Towarzystwo Muzyczne (Musikverein). Po powrocie do Szczecina objął stanowisko w 1866 dyrektora muzycznego i zorganizował chór przy kościele farnym św. Jakuba. Po śmierci Carla Loewego w 1869 objął stanowisko kantora i organisty w tymże kościele. Pochowany został na Cmentarzu Centralnym w Szczecinie, lecz niestety do naszych czasów nie przetrwał pomnik nagrobny kompozytora.
Dzieło.
Karl Lorenz był aktywnym i wszechstronnym działaczem muzycznym – dyrygentem, organistą, kompozytorem i pedagogiem. Wykonywał dzieła innych kompozytorów, zajmował się organizacją życia muzycznego, a także sam komponował. Do jego utworów zaliczają się oratoria takie jak "Winfried" (1888), "Otto Wielki /Otto der Große" (1890), "Krezus /Krösus" (1892), "Dziewica Orleańska /Jungfrau von Orleans" (1895), "Golgota/Golgatha" op. 65, "Światłość/ Das Licht" op. 80 (1907) jak również "Hymn do Sztuki/ Hymne an die Kunst" na sola, chór i orkiestrę op. 25.
Jest też Karl Lorenz autorem dwóch oper: "Harald i Theano" (1893) oraz "Komedia omyłek" op. 40. Tworzył także utwory symfoniczne, kameralne, organowe oraz pieśni.

</doc>
<doc id="2390164" url="https://pl.wikipedia.org/wiki?curid=2390164" title="Augusto Gutiérrez">
Augusto Gutiérrez

Augusto Gutiérrez (ur. 3 października 1930 w Independencia) – wenezuelski szermierz. Reprezentant kraju podczas Igrzysk Olimpijskich 1952 w Helsinkach i Igrzysk Olimpijskich 1960 w Rzymie. W Helsinkach wystąpił w turnieju indywidualnym i drużynowym florecistów oraz drużynowym szablistów. W Rzymie drużynowym florecistów i indywidualnym szablistów w każdym z nich odpadał w pierwszej rundzie

</doc>
<doc id="2390166" url="https://pl.wikipedia.org/wiki?curid=2390166" title="Haplochromis multicolor">
Haplochromis multicolor



</doc>
<doc id="2390169" url="https://pl.wikipedia.org/wiki?curid=2390169" title="Stadion Dasaki">
Stadion Dasaki

Stadion Dasaki (gr. Στάδιο Δασάκι) – stadion piłkarski w Achnie, na Cyprze. Został otwarty w 1997 roku. Pojemność trybun wynosi 7000 miejsc. Swoje mecze w charakterze gospodarza rozgrywa na nim Ethnikos Achna.

</doc>
<doc id="2390174" url="https://pl.wikipedia.org/wiki?curid=2390174" title="Chlorany(V)">
Chlorany(V)



</doc>
<doc id="2390175" url="https://pl.wikipedia.org/wiki?curid=2390175" title="Chlorany(III)">
Chlorany(III)



</doc>
<doc id="2390177" url="https://pl.wikipedia.org/wiki?curid=2390177" title="Chlorany(I)">
Chlorany(I)



</doc>
<doc id="2390178" url="https://pl.wikipedia.org/wiki?curid=2390178" title="Chlorany(VII)">
Chlorany(VII)



</doc>
<doc id="2390179" url="https://pl.wikipedia.org/wiki?curid=2390179" title="Sergio Gascue">
Sergio Gascue

Sergio Gascue (ur. 7 października 1932) – wenezuelski pięściarz, uczestnik Igrzysk Olimpijskich w 1952 w Helsinkach. Na igrzyskach wziął udział w turnieju w wadze półśredniej, w pierwszej walce przegrał 0:3 reprezentantem Rumunii Nicolae Lincą.

</doc>
<doc id="2390180" url="https://pl.wikipedia.org/wiki?curid=2390180" title="Antonio Chocano">
Antonio Chocano

Antonio Chocano (ur. 7 marca 1913 w Gwatemali zm. 16 maja 2009 w Gwatemali) – gwatemalski szermierz. Reprezentant kraju podczas igrzysk olimpijskich w Helsinkach, uczestniczył w turnieju indywidualnym szpadzistów, w którym odpadł w pierwszej rundzie

</doc>
<doc id="2390185" url="https://pl.wikipedia.org/wiki?curid=2390185" title="Order Naima Frashëriego">
Order Naima Frashëriego

 Order Naima Frashëriego (alb. "Urdhëri "Naim Frashëri"") – odznaczenie państwowe Ludowej Republiki Albanii i Republiki Albanii ustanowione w 1965 przez prezydium Zgromadzenia Ludowego Albanii.
Historia.
Order Naima Frashëriego został ustanowiony 18 stycznia 1965 przez prezydium Zgromadzenia Ludowego Albanii, na mocy dekretu 3943.
Zasady nadawania.
Order Naima Frashëriego jest przyznawany za wybitne osiągnięcia artystyczne i pedagogiczne. Może być przyznawany Albańczykom oraz cudzoziemcom. Dzielił się na trzy klasy (na mocy ustawy 8113 z 28 marca 1996 występuje w dwóch kategoriach: złoty i srebrny). Do 1992 order przyznawało prezydium Zgromadzenia Ludowego, obecnie Prezydent Republiki Albanii. Wnioskodawcą może być ministerstwo edukacji i kultury, a także organizacje artystyczne.
Opis odznaki.
Odznaką orderu jest szesnastokątna gwiazda z podobizną Naima Frashëriego (lewy profil), z gałązką oliwną i napisem NAIM FRASHERI. Rewers odznaki zawiera skrzyżowane ze sobą cztery atrybuty zawodów artystycznych – paletę, pióro, dłuto i harfę. Wstęga orderu jest czerwono-biała.

</doc>
<doc id="2390190" url="https://pl.wikipedia.org/wiki?curid=2390190" title="Dekrety Beneša">
Dekrety Beneša

Dekrety Beneša, dekrety Benesza – seria aktów prawnych wydanych przez rząd Republiki Czechosłowackiej na uchodźstwie w latach 1940–1945, w okresie nieistnienia parlamentu podczas okupacji niemieckiej w okresie II wojny światowej. Wszystkie dekrety otrzymywały kontrasygnatę prezydenta republiki Edvarda Beneša i stąd też powszechnie nazywane są dekretami Beneša.
Najbardziej znane z nich zostały wydane w 1945 i dotyczyły całkowitej konfiskaty mienia Niemców sudeckich oraz części Węgrów, pozbawienia ich obywatelstwa czechosłowackiego oraz przymusowego wysiedlenia ponad 3 milionów Niemców do amerykańskiej strefy okupacyjnej i Austrii oraz przeszło 100 tysięcy Węgrów na Węgry.
Znaczenie dekretów jest przedmiotem ożywionej debaty historyków oraz znawców prawa międzynarodowego. Powraca także w debacie politycznej, szczególnie w Bawarii (wśród środowisk wypędzonych) oraz na Węgrzech. Przez wiele lat dekrety Benesza – zwłaszcza ich część określająca nowy status prawny zdecydowanej większości niemieckich i części węgierskich obywateli Czechosłowacji – stanowiły główną przeszkodę w normalizacji stosunków między Czechosłowacją (potem Czechami i Słowacją) z jednej strony, a Niemcami i Węgrami z drugiej. Dekrety stanowiły podwaliny prawne pod przymusowe wysiedlenie Niemców sudeckich oraz Węgrów z ziem, na których mieszkali od wieków, na zasadzie odpowiedzialności zbiorowej.
Z wyjątkiem dwóch aktów prawnych, 89 dekretów (razem z przepisami wykonawczymi) pozostaje w mocy zarówno w prawodawstwie Czech (nieprzerwanie od 1 stycznia 1993), jak i Słowacji (odpowiednio). Oba państwa powstałe po rozpadzie Czechosłowacji utrzymują niezmienne stanowisko, że odwołanie dekretów stanowiłoby przekreślenie wyników II wojny światowej.
Kazus Liechtensteinów.
Efektem dekretów Benesza było pozbawienie majątku wszystkich osób pochodzenia niemieckiego, bez względu na posiadane obywatelstwo. Dotknęło to również panującą w Liechtensteinie dynastię Liechtensteinów, której członkowie nie byli obywatelami niemieckimi. Co więcej, dynastia ta nie współpracowała z nazistami (ówczesny książę wyjechał do Vaduz, nie chcąc zostać jednym z kolaborantów) i nigdy nie uznała utworzenia Protektoratu Czech i Moraw, a w czasie II wojny światowej utrzymywała kontakty i wspomagała finansowo czechosłowacki rząd na emigracji. Mimo to znacjonalizowano ich majątki (tereny rolne, lasy, zamki). Z tego względu przez wiele lat Liechtenstein nie utrzymywał stosunków dyplomatycznych z Czechosłowacją, a także powstałymi z niej Czechami i Słowacją. Stosunki z oboma państwami zostały nawiązane dopiero 13 lipca 2009 (Czechy) i 9 grudnia 2009 (Słowacja).

</doc>
<doc id="2390192" url="https://pl.wikipedia.org/wiki?curid=2390192" title="Cerkiew św. Jerzego w Kirenii">
Cerkiew św. Jerzego w Kirenii

Cerkiew św. Jerzego – nieczynna prawosławna cerkiew w Kirenii.
Zgodnie z inskrypcją na murach obiektu, świątynia została wzniesiona z datków osób prywatnych w 1917 na ruinach starszej cerkwi, najprawdopodobniej o średniowiecznym rodowodzie. Jest to jednonawowa bazylika wsparta na trzech łukach, z elementami stylu klasycystycznego (wygląd okien i drzwi świątyni). Od strony północnej zdobiące obiekt kolumny wykonano w stylu jońskim.
Cerkiew była pierwotnie siedzibą parafii, jednak od czasu tureckiej inwazji na Cypr w 1974 i powstania republiki Cypru Północnego, co stało się przyczyną ucieczki miejscowych Greków cypryjskich wyznania prawosławnego, nie jest użytkowana liturgicznie. We wnętrzu obiektu znajduje się jednak komplet utensyliów liturgicznych oraz ikonostas.
Istnieją świadectwa, że przed 1974 świątynia cieszyła się szacunkiem także wśród miejscowych Turków.

</doc>
<doc id="2390194" url="https://pl.wikipedia.org/wiki?curid=2390194" title="BMW 328">
BMW 328

BMW 328 – sportowy samochód osobowy produkowany przez niemiecką firmę BMW w latach 1936–1939. Następca modelu 319/1. Dostępny jako 2-drzwiowy roadster. Do napędu użyto silnika OHV R6 o pojemności dwóch litrów i mocy 80 KM. W wersji wyścigowej w silniku zastosowano głowicę cylindrów ze stopów aluminium i wałek rozrządu umieszczony z boku głowicy, dzięki takim modyfikacjom osiągano nawet 130 KM. Moc przenoszona była na oś tylną poprzez 4-biegową manualną skrzynię biegów. Wyprodukowano 464 egzemplarze modelu. Został zastąpiony po latach przez model M1. 
Wyprodukowano łącznie 464 egzemplarze modelu BMW 328.
BMW 328 Coupé.
W roku 1936 model BMW 328 został skonstruowany wyłącznie jako samochód wyścigowy. Prywatni właściciele, którzy chcieli mieć taki model na własność, mogli kupić to auto dopiero od 1937 roku. Jego dwie specjalne wyścigowe wersje wyścigowe wyposażone w bardzo lekką karoserię i mocniejszy silnik odniosły zwycięstwo w zawodach Le Mans. Zwieńczeniem doskonalenia modelu 328 były dwa egzemplarze Coupé. Opływowe nadwozie zaprojektowała firma "Wendler" z Reutlingen.

</doc>
<doc id="2390198" url="https://pl.wikipedia.org/wiki?curid=2390198" title="Heydel">
Heydel



</doc>
<doc id="2390199" url="https://pl.wikipedia.org/wiki?curid=2390199" title="Leptotyphlops conjunctus">
Leptotyphlops conjunctus

Leptotyphlops conjunctus – gatunek węża z rodzaju "Leptotyphlops" (rodzina węże nitkowate)
Gatunek ten osiąga długość do 17,5 cm. Ciało w kolorze brązowo-czarnym.
Wyróżniamy następujące podgatunki tego węża:
Jednak według występują tylko dwa podgatunki:
Natomiast Branch wyróżnia 2 podgatunki z tym że zamiast "Leptotyphlops conjunctus latirostris" uznaje inny podgatunek "Leptotyphlops conjunctus incognitus".
Samice składają 3 do 4 bardzo małych jaj. Młode węże po wykluciu się mierzą 5 do 7 cm.
Występuje na terenie Afryki Południowej na sawannach.

</doc>
<doc id="2390202" url="https://pl.wikipedia.org/wiki?curid=2390202" title="Striker-12">
Striker-12



</doc>
<doc id="2390203" url="https://pl.wikipedia.org/wiki?curid=2390203" title="RdR">
RdR



</doc>
<doc id="2390204" url="https://pl.wikipedia.org/wiki?curid=2390204" title="Sierra Leone na Letnich Igrzyskach Olimpijskich 1980">
Sierra Leone na Letnich Igrzyskach Olimpijskich 1980

Sierra Leone na Letnich Igrzyskach Olimpijskich 1980 w Moskwie reprezentowało 14 zawodników: 12 mężczyzn i 2 kobiety. Najmłodszym olimpijczykiem był biegacz Sahr Kendor (17 lat 291 dni), a najstarszym maratończyk Baba Ibrahim Suma-Keita (33 lata 104 dni)
Był to drugi start reprezentacji Sierra Leone na letnich igrzyskach olimpijskich.
Boks.
Mężczyźni
Lekkoatletyka.
Kobiety
Mężczyźni

</doc>
<doc id="2390206" url="https://pl.wikipedia.org/wiki?curid=2390206" title="Adam Czahrowski">
Adam Czahrowski

Adam Czahrowski z Czahrowa herbu Korczak, inna forma nazwiska: "Chachrowski" (ur. około 1565 w Czahrowie, zm. po 1599 we Lwowie) – żołnierz i poeta sarmacki.
Rodzina.
Adam Czahrowski urodził się około roku 1565 (w 1577 był niepełnoletni). Syn Piotra, szlachcica herbu Korczak (zabitego przez własnego brata Walentego w 1572) i Małgorzaty. Rodzina miała w dziedzicznym posiadaniu Czahrów i Łuczyńce leżące na ziemi halickiej. Ojciec Adama, Piotr Czahorski miał 2 braci: Jerzego i Walentego. Po podziale dóbr majątkowych dokonanych przez dziadka, Feliksa (Szczęsnego) Czahrowskiego (uczestnika bitew pod Sokalem, Obertynem i Seretem z wojskiem tatarskim) doszło do walki między braćmi. Piotr zabił swego brata Jerzego, następnie poniósł śmierć z ręki Walentego, który jako jedyny pozostał przy życiu. Feliks Czahrowski, senior rodu, zmarł między kwietniem 1570 a kwietniem 1571 w wieku 118 lat. Był niezwykłym okazem zdrowia i krzepkości charakteru.
Życiorys.
Młodość spędził w Zimnej Wodzie pod Lwowem. W roku 1586 lub 1587 Adam Czahrowski poszedł na służbę do Stanisława Stadnic­kiego zwanego "Diabłem". W czasie elekcji jaka nastąpiła po śmierci Stefana Batorego w roku 1587 był zwolennikiem osadzenia na polskim tronie Habsburga, arcyksięcia Maksymiliana III popieranego przez Stadnickiego oraz ród Zborowskich. Brał udział w głośnym napadzie na Stanisława Tarnowskiego pod Stobnicą. Następnie, opowiadając się konsekwentnie za Maksymilianem, podczas wojny domowej, w szeregach roty Stadnic­kiego walczył m.in. podczas oblężenia Krakowa i w Bitwie pod Byczyną. Po przegranej stronników Habsburga uciekł do Czech, gdzie w oczekiwaniu na dalszy rozwój wypadków zatrzymał się w miejscowości Tabor, później udał się na Węgry. Przebywał w kilku węgierskich zamkach pogranicznych, był także w pobliskiej Chorwacji. We wrześniu 1588 r. w Egerze zwerbował oddział złożony z 40-50 kon­nych prowadząc na własną rękę partyzantkę gra­niczną wymierzoną w Imperium osmańskie. W 1592 roku był uczestnikiem lokalnej wojny między cesarzem Maksymilianem a Turcją. Po upadku Egeru 13 października 1596 powrócił do Polski. Zmarł po roku 1599, prawdopodobnie we Lwowie.
Twórczość literacka.
Po powrocie z Węgier zatrzymał się w Poznaniu, gdzie w 1597 roku wydał cykl wierszy "Threny i rzeczy rozmaite", następnie przez Kraków udał się do rodziny w ziemi halickiej. W wier­szach tych, mających cechy pisarstwa Reja i Jana Kochanowskiego, autor zawarł wątki autobiograficzne relacjonując pobyt na ziemi węgierskiej. Jako dawny stronnik arcyksięcia Maksymiliana III, tomik ten zadedykował kanclerzowi Janowi Zamoyskiemu, usiłując tym sposobem pozyskać jego przebaczenie a później przychylność. Zamoyskiemu zadedykował także II, lwowskie wydanie swych "Threnów...", szukając jednocześnie protekcji Jana Szczęsnego Herburta. Najbardziej znanym utworem Czahrowskiego jest Duma ukrainna.

</doc>
<doc id="2390207" url="https://pl.wikipedia.org/wiki?curid=2390207" title="Sierra Leone na Letnich Igrzyskach Olimpijskich 1984">
Sierra Leone na Letnich Igrzyskach Olimpijskich 1984

Sierra Leone na Letnich Igrzyskach Olimpijskich 1984 w Moskwie reprezentowało 7 zawodników: 6 mężczyzn i 1 kobieta. Najmłodszym olimpijczykiem był biegacz Felix Sandy (19 lat 238 dni), a najstarszym bokser Egerton Forster (24 lata 275 dni)
Był to trzeci start reprezentacji Sierra Leone na letnich igrzyskach olimpijskich.
Boks.
Mężczyźni
Lekkoatletyka.
Kobiety
Mężczyźni

</doc>
<doc id="2390208" url="https://pl.wikipedia.org/wiki?curid=2390208" title="Dimitrios Lapas">
Dimitrios Lapas

Dimitrios Lapas, (ur. 18 grudnia 1972) – cypryjski windsurfer, uczestnik Letnich Igrzysk Olimpijskich 1996 i 2000.

</doc>
<doc id="2390209" url="https://pl.wikipedia.org/wiki?curid=2390209" title="Stenostoma conjunctum">
Stenostoma conjunctum

 #PATRZ Leptotyphlops conjunctus

</doc>
<doc id="2390210" url="https://pl.wikipedia.org/wiki?curid=2390210" title="Stenostoma groutii">
Stenostoma groutii

 #PATRZ Leptotyphlops conjunctus

</doc>
<doc id="2390212" url="https://pl.wikipedia.org/wiki?curid=2390212" title="Glauconia conjuncta">
Glauconia conjuncta

 #PATRZ Leptotyphlops conjunctus

</doc>
<doc id="2390213" url="https://pl.wikipedia.org/wiki?curid=2390213" title="Glauconia lepezi">
Glauconia lepezi

 #PATRZ Leptotyphlops conjunctus

</doc>
<doc id="2390214" url="https://pl.wikipedia.org/wiki?curid=2390214" title="Leptotyphlops lepezi">
Leptotyphlops lepezi



</doc>
<doc id="2390215" url="https://pl.wikipedia.org/wiki?curid=2390215" title="Charles Judels">
Charles Judels

Charles Judels (ur. 17 sierpnia 1882, zm. 14 lutego 1969) – amerykański aktor, pochodzenia holenderskiego. W latach 1915-1949 zagrał w 137 filmach.
Charles Judels urodził się w Amsterdamie i zmarł w San Francisco w Kalifornii.
Linki zewnętrzne.
 

</doc>
<doc id="2390218" url="https://pl.wikipedia.org/wiki?curid=2390218" title="Adrian Butrymowicz">
Adrian Butrymowicz

Adrian Butrymowicz herbu Topór OSBM (ur. 13 czerwca 1750 roku – zm. 29 marca 1819 roku), duchowny greckokatolicki. W 1792 mianowany biskupem pomocniczym archieparchii kijowskiej i tytularnym biskupem Kalamy. W 1798 przeniesiony na eparchię brzeską (również jako biskup pomocniczy).

</doc>
<doc id="2390219" url="https://pl.wikipedia.org/wiki?curid=2390219" title="Leptotyphlops scutifrons conjunctus">
Leptotyphlops scutifrons conjunctus

 #PATRZ Leptotyphlops conjunctus

</doc>
<doc id="2390220" url="https://pl.wikipedia.org/wiki?curid=2390220" title="Flaga obwodu czytyjskiego">
Flaga obwodu czytyjskiego



</doc>
<doc id="2390221" url="https://pl.wikipedia.org/wiki?curid=2390221" title="Metropolia Pafos">
Metropolia Pafos

Metropolia Pafos – jedna z eparchii Cypryjskiego Kościoła Prawosławnego, z siedzibą w Pafos.
Historia.
Starożytność.
Początki chrześcijaństwa w regionie Pafos sięgają, podobnie jak w przypadku całego Cypru, okresu działalności apostołów. Według tradycji ewangelizację ludności prowadzili tu św. Barnaba i św. Paweł z Tarsu. Na temat działalności Kościoła w Pafos w trzech pierwszych wiekach brakuje jednak pisemnych źródeł. Jest jednak możliwe, że do trzęsień ziemi w 332 i 342 to biskup Pafos był zwierzchnikiem chrześcijańskich struktur na całej wyspie. W IV w. w Pafos wzniesiono bazylikę św. Cyriaka oraz bazylikę Matki Bożej Opiekunki Portu. W 325 biskup Pafos Cyryl (lub Cyriak) uczestniczył w soborze nicejskim, w 381 biskup Juliusz uczestniczył w soborze konstantynopolitańskim I, zaś w 431 biskup Saprikiusz brał udział w soborze efeskim. Po zajęciu Pafos przez Arabów w 653 obydwie starożytne bazyliki w mieście zostały zniszczone. Odbudowa tych i innych świątyń chrześcijańskich nastąpiła po wycofaniu się najeźdźców w 680.
Okres frankokracji i rządów tureckich.
Po objęciu władzy na Cyprze przez francuską dynastię Lusignanów nowi władcy podjęli starania na rzecz szerzenia na wyspie katolicyzmu. Ponadto w 1260 papież Aleksander IV ogłosił likwidację prawosławnego arcybiskupstwa Cypru i powołanie na wyspie hierarchii łacińskiej. Prawosławny hierarcha Pafos musiał przenieść swoją siedzibę do Arsinoe, gdzie eparchię tego wyznania zlikwidowano.
Metropolia Pafos została reaktywowana w II połowie XVII w. razem z metropoliami Kition i Kirenii. Podobnie jak inni hierarchowie Cypryjskiego Kościoła Prawosławnego, jej zwierzchnicy aktywnie brali udział w obronie praw Greków cypryjskich. Metropolita Leoncjusz razem z arcybiskupem Chrystodulosem I prowadził tajną korespondencję z królem hiszpańskim Filipem III i księciem Sabaudii Karolem Emanuelem II w sprawie wyzwolenia Cypru. Metropolita Panaret (zm. 1790) został za swoją osobistą postawę i zaangażowanie w sprawy społeczne ogłoszony świętym przez patriarchę Konstantynopola Gerazyma. 
W 1821 metropolita Pafos Chryzant został stracony razem z grupą innych duchownych (w tym arcybiskupem Cypru Cyprianem) z powodu poparcia Kościoła dla powstania w Grecji.
W ostatnich dekadach XIX wieku oraz na początku XX stulecia metropolici Laurenty, Epifaniusz i Jakub przyczynili się do założenia i wzmocnienia greckich szkół w Nikozji i w swojej eparchii.
Pod władzą brytyjską i w niepodległej Republice Cypru.
Po włączeniu Cypru w skład kolonii brytyjskich Kościół Cypru, w tym hierarchia eparchii Pafos, na nowo podjął walkę o niepodległość wyspy. Metropolita Pafos Leoncjusz od 1933 do 1947 był "locum tenens" Kościoła, po wygnaniu zaangażowanych w ruch narodowy metropolitów Kirenii Makarego i Kition Nikodema. Leoncjusz domagał się przyłączenia Cypru do Grecji ("enosis"). W 1947 został wybrany na arcybiskupa Cypru, lecz zmarł 36 dni po wyborze. W latach 50. XX wieku metropolia przeżywała znaczne trudności materialne wywołane trzęsieniami ziemi w regionie.
W 1959 urząd metropolity Pafos objął Gennadiusz, który w 1972 wypowiedział posłuszeństwo arcybiskupowi Cypru i prezydentowi niepodległego Cypru Makariosowi III, zarzucając mu bezprawne łączenie funkcji kościelnej i państwowej. Z tego powodu został usunięty z urzędu i zastąpiony przez metropolitę Chryzostoma. Znaczny rozwój metropolii miał miejsce w okresie zarządzania nią przez metropolitę Chryzostoma (Demetriou) w latach 1978–2006. W tym okresie zostało reaktywowane podległe metropolii historyczne biskupstwo Arsinoe, odbudowano szereg zniszczonych świątyń. Od 2006 do 2022 urząd metropolity sprawował Jerzy (Papachrysostomou).

</doc>
<doc id="2390223" url="https://pl.wikipedia.org/wiki?curid=2390223" title="Natalia Zabołotna">
Natalia Zabołotna



</doc>
<doc id="2390224" url="https://pl.wikipedia.org/wiki?curid=2390224" title="Sierra Leone na Letnich Igrzyskach Olimpijskich 1988">
Sierra Leone na Letnich Igrzyskach Olimpijskich 1988

Sierra Leone na Letnich Igrzyskach Olimpijskich 1988 w Seulu reprezentowało 12 zawodników: 11 mężczyzn i 1 kobieta. Najmłodszym olimpijczykiem był lekkoatleta Francis Keita (18 lat 65 dni), a najstarszym maratończyk Baba Ibrahim Suma-Keita (41 lat 166 dni)
Był to czwarty start reprezentacji Sierra Leone na letnich igrzyskach olimpijskich.
Boks.
Mężczyźni
Kolarstwo.
Mężczyźni
Lekkoatletyka.
Kobiety
Mężczyźni
Podnoszenie ciężarów.
Mężczyźni

</doc>
<doc id="2390227" url="https://pl.wikipedia.org/wiki?curid=2390227" title="Danił Burkenia">
Danił Burkenia



</doc>
<doc id="2390229" url="https://pl.wikipedia.org/wiki?curid=2390229" title="Sierra Leone na Letnich Igrzyskach Olimpijskich 1992">
Sierra Leone na Letnich Igrzyskach Olimpijskich 1992

Sierra Leone na Letnich Igrzyskach Olimpijskich 1992 w Barcelonie reprezentowało 11 zawodników: 9 mężczyzn i 2 kobiety. Najmłodszym olimpijczykiem była lekkoatletka Eunice Barber (17 lat 258 dni), a najstarszym biegacz Francis Dove-Edwin (25 lat 175 dni)
Był to piąty start reprezentacji Sierra Leone na letnich igrzyskach olimpijskich.
Lekkoatletyka.
Kobiety
Mężczyźni

</doc>
<doc id="2390230" url="https://pl.wikipedia.org/wiki?curid=2390230" title="Takuma">
Takuma

 – męskie imię japońskie.

</doc>
<doc id="2390231" url="https://pl.wikipedia.org/wiki?curid=2390231" title="Herb obwodu czytyjskiego">
Herb obwodu czytyjskiego



</doc>
<doc id="2390233" url="https://pl.wikipedia.org/wiki?curid=2390233" title="Cerkiew Theoskepasti w Pafos">
Cerkiew Theoskepasti w Pafos

Cerkiew Theoskepasti – prawosławna świątynia w Pafos, w metropolii Pafos Cypryjskiego Kościoła Prawosławnego.
Nazwa świątyni oznacza „zawoalowana przez Boga” i nawiązuje do popularnej legendy, jakoby obiekt sakralny znajdujący się na miejscu dzisiejszej cerkwi został cudownie uratowany przez najazdem arabskim: gdy napastnicy zbliżali się do Pafos, obiekt miał zostać spowity mgłą i nie został przez nich zauważony. Współcześnie istniejąca świątynia została wzniesiona w 1923. Znajduje się na wysokiej skale dominującej nad całą okolicą Pafos. W jej wnętrzu znajduje się rzeźbiony w drewnie ikonostas. Według tradycji przechowywana w cerkwi ikona Matki Bożej jest jednym z siedemdziesięciu wizerunków Maryi wykonanych przez ewangelistę Łukasza.

</doc>
<doc id="2390236" url="https://pl.wikipedia.org/wiki?curid=2390236" title="Waluty Niemiec">
Waluty Niemiec



</doc>
<doc id="2390240" url="https://pl.wikipedia.org/wiki?curid=2390240" title="Sierra Leone na Letnich Igrzyskach Olimpijskich 1996">
Sierra Leone na Letnich Igrzyskach Olimpijskich 1996

Sierra Leone na Letnich Igrzyskach Olimpijskich 1996 w Atlancie reprezentowało 14 zawodników: 10 mężczyzn i 4 kobiety. Najmłodszym olimpijczykiem była biegaczka Sia Kamanor (17 lat 258 dni), a najstarszym – Sanusi Turay (28 lat 111 dni), również biegacz.
Był to szósty start reprezentacji Sierra Leone na letnich igrzyskach olimpijskich.
Boks.
Mężczyźni
Lekkoatletyka.
Kobiety
Mężczyźni
Pływanie.
Mężczyźni

</doc>
<doc id="2390241" url="https://pl.wikipedia.org/wiki?curid=2390241" title="Paul Rodriguez">
Paul Rodriguez

Paul Rodriguez III (ur. 31 grudnia 1984 w Tarzana w Kalifornii), znany również jako P.Rod – profesjonalny amerykański skateboarder i aktor pochodzenia meksykańskiego.
Wczesne życie.
Paul Rodriguez urodził się 31 grudnia 1984, jako syn komika Paula Rodrigueza i Laury Martinez. Niedługo później jego rodzina przeprowadziła się do Northridge w Kalifornii. P-Rod swoją pierwszą deskorolkę kupił w grudniu 1996, kilka dni przed dwunastymi urodzinami. W wieku czternastu lat podpisał pierwszy profesjonalny kontrakt sponsorski z DNA Skateboards dzięki przesłaniu do nich taśmy ze swoją jazdą. We wrześniu 2002, w wieku 17 lat, został profesjonalnym zawodnikiem.
Sponsorzy.
Rodriguez jest sponsorowany przez następujące firmy:
Życie osobiste.
Paul Rodriguez mieszka aktualnie w Los Angeles ze swoją dziewczyną Rainbow Alexander i córką Heaven.
Gry video.
Paul Rodriguez występował w takich produkcjach jak:
Wystąpił również w grach Skate i Skate It.

</doc>
<doc id="2390242" url="https://pl.wikipedia.org/wiki?curid=2390242" title="Jun’ichirō">
Jun’ichirō

 – japońskie imię męskie.
Możliwa pisownia.
Do zapisania „jun” używa się różnych znaków, o różnym znaczeniu (np. 純 „prawdziwy/czysty”, 洵 „prawda”, 順 „być posłusznym”). Znaki użyte do zapisania „ichirō” (一郎) znaczą „pierwszy, syn”. Mogą to być także samodzielne imiona.

</doc>
<doc id="2390245" url="https://pl.wikipedia.org/wiki?curid=2390245" title="Sierra Leone na letnich igrzyskach olimpijskich">
Sierra Leone na letnich igrzyskach olimpijskich

Reprezentanci Sierra Leone występują na letnich igrzyskach olimpijskich od 1968 roku, zadebiutowali wtedy podczas igrzysk w Meksyku. Ponownie na igrzyskach pojawili się w 1980 w Moskwie i od tamtej pory występują w zawodach nieprzerwanie.
Najliczniejsza reprezentacja Sierra Leone na letnich igrzyskach wystąpiła w 1980 i 1996 (14 osób), a najmniejsza - w 2004 roku (2 osoby). 
Organizacją udziału reprezentacji Sierra Leone na igrzyskach zajmuje się National Olympic Committee of Sierra Leone.

</doc>
<doc id="2390249" url="https://pl.wikipedia.org/wiki?curid=2390249" title="Jean-Baptiste Paulin Guérin">
Jean-Baptiste Paulin Guérin

Jean-Baptiste Paulin Guérin (ur. 1783, zm. 1855) – francuski malarz.
Guérin urodził się w Tulonie, pochodził z biednej rodziny. W młodości wyuczył się u ojca zawodu ślusarza, równolegle uczył się malarstwa. Po sprzedaniu kilku prac w rodzinnych okolicach, wyjechał do Paryża. W 1810 roku po raz pierwszy wystawiał swoje obrazy, które zostały docenione na rynku. W 1812 roku wystawił swój obraz "Kain po zabójstwie Abla", który otworzył mu drogę do zatrudnienia w Wersalu do prac związanych z restauracją i ozdabianiem pałacu.
Za obraz "Martwy Chrystus" (Baltimore) otrzymał w 1817 roku wyróżnienie. Ważniejsze prace:
Bibliografia.
Był również znany i doceniany za liczne obrazy o tematyce portretowej.

</doc>
<doc id="2390251" url="https://pl.wikipedia.org/wiki?curid=2390251" title="Ulica Toszecka w Gliwicach">
Ulica Toszecka w Gliwicach

Ulica Toszecka w Gliwicach – jedna z ulic w gliwickich dzielnicach: Śródmieście, Szobiszowice, Kopernik, Obrońców Pokoju, Łabędy i Czechowice. Jest jedną z głównych ulic wylotowych z miasta, prowadzącą ruch w kierunku północno-zachodnim.
Informacje ogólne.
Ulica wzięła swoją nazwę od miasta Toszek: od średniowiecza biegł tędy trakt, łączący Gliwice z tym miastem. Specyficzny przebieg pierwszego "ślepego" obecnie odcinka ulicy Toszeckiej do Ronda im. Prezydenta Lecha Kaczyńskiego wynika stąd, że do połowy lat 70. XX w., tj. do oddania obecnego wiaduktu nad torami kolejowymi w ciągu ulicy Bohaterów Getta Warszawskiego, łączył się on ze wzmiankowaną ulicą bezpośrednio poprzez jednopoziomowy przejazd przez tory.
Przy ulicy Toszeckiej swoją siedzibę mają: firmy i przedsiębiorstwa handlowo-usługowe, sklepy sieci Selgros, Aldi, Pepco, Rossmann, Lidl i Biedronka, przychodnia lekarska, apteka, klinika weterynaryjna, filia Miejskiej Biblioteki Publicznej, stacje paliw, fast food sieci McDonald’s, Oddział Materiałów Ogniotrwałych Instytutu Ceramiki i Materiałów Budowlanych, salon samochodowy Citroen Auto Gazda i szereg innych firm. Na odcinku od centrum miasta do ul. Gajowej ulica wyposażona jest w chodniki, a fragmentarycznie również w ścieżkę rowerową.
Ulicą kursują autobusy ZTM.
Przebieg.
Biegnie od Śródmieścia do granicy z miastem Pyskowice. Ulica jest częścią drogi wojewódzkiej nr 901, w latach 1985 – 1999 drogi krajowej nr 901. Przed reformą sieci drogowej w grudniu 1985 roku stanowiła fragment drogi państwowej nr 37, łączącej Gliwice z Kluczborkiem, Ostrowem Wielkopolskim i Poznaniem.
Obiekty i miejsca.
Przy ulicy znajdują się następujące historyczne obiekty i miejsca:

</doc>
<doc id="2390253" url="https://pl.wikipedia.org/wiki?curid=2390253" title="William Henry Maxted">
William Henry Maxted

William Henry Maxted (ur. 2 lipca 1899 w Hemel Hempstead, zm. 17 grudnia 1918 w Berck-sur-Mer) – podporucznik Royal Flying Corps, as myśliwski No. 3 Squadron RAF. 
William Henry Maxted rozpoczął służbę w Royal Flying Corps w 1917 roku. Został promowany na oficera 21 października 1917 roku, a przydzielony do No. 3 Squadron RAF 16 sierpnia 1918.
Pierwsze zwycięstwo powietrzne odniósł 16 września 1918 roku nad samolotem Fokker D.VII. 27 września odniósł potrójne zwycięstwo powietrzne. Zestrzelił dwa niemieckie LVG C oraz wspólnie z porucznikiem G. R. Rileyem zestrzelił niemiecki balon obserwacyjny. 
Ostatnie zwycięstwo odniósł 1 października nad samolotem Fokker D.VII. Maxted poniósł śmierć w czasie wypadku lotniczego. 17 grudnia pilotowany przez niego samolot Sopwith Camel uległ awarii i rozbił się w okolicach Berck-sur-Mer we Francji. Pilot zginął na miejscu. Został pochowany na cmentarzu Etaples Military Cemetery, Pas de Calais.

</doc>
<doc id="2390254" url="https://pl.wikipedia.org/wiki?curid=2390254" title="Bitwa pod Aldenhoven">
Bitwa pod Aldenhoven

Bitwa pod Aldenhoven – bitwa z czasów wojny Francji z pierwszą koalicją. Stoczona 2 października 1794 roku przez armie francuską i austriacką w okolicach Akwizgranu, obok miejscowości Aldenhoven, skończyła się zwycięstwem Francuzów.

</doc>
<doc id="2390256" url="https://pl.wikipedia.org/wiki?curid=2390256" title="Sterling Holloway">
Sterling Holloway

Sterling Price Holloway Jr. (ur. 4 stycznia 1905, zm. 22 listopada 1992) – amerykański aktor charakterystyczny. Wystąpił w 150 filmach i programach telewizyjnych. Był także aktorem głosowym. Współpracował z wytwórnią Walta Disneya. Był znany jako głos Kubusia Puchatka w latach 1966–1974, kota z Cheshire w "Alicji w Krainie Czarów", a także węża Kaa w "Księdze dżungli".

</doc>
<doc id="2390259" url="https://pl.wikipedia.org/wiki?curid=2390259" title="Duża Diomeda">
Duża Diomeda



</doc>
<doc id="2390261" url="https://pl.wikipedia.org/wiki?curid=2390261" title="Wielka Diomeda">
Wielka Diomeda



</doc>
<doc id="2390264" url="https://pl.wikipedia.org/wiki?curid=2390264" title="Tramwaje w Utrechcie">
Tramwaje w Utrechcie

Tramwaje w Utrechcie − system komunikacji tramwajowej działający w holenderskim mieście Utrecht.
Historia.
Pierwszą linię tramwajową w Utrechcie uruchomiono 29 kwietnia 1879. Była to linia tramwaju konnego, która prowadziła do miejscowości Zeist. W 1906 uruchomiono pierwsze tramwaje elektryczne. W 1909 zelektryfikowano linię do Zeist. Tramwaje w Utrechcie zlikwidowano 15 stycznia 1939, a linię podmiejską do Zeist 3 maja 1949. 
Tramwaje na ulice Utrechtu powróciły 17 grudnia 1983 za sprawą uruchomienia linii szybkiego tramwaju na trasie Utrecht Moreelse Park – Nieuwegein-Zuid oraz od przystanku Nieuwegein Stadscentrum do Nieuwegein Doorslag. W 1985 wydłużono linię z Nieuwegein Doorslag do IJsselstein Achterveld. Ostatnia rozbudowa systemu miała miejsce w 2000 kiedy to z przystanku IJsselstein Achterveld wydłużono linię do IJsselstein-Zuid. 
Linie.
Obecnie w Utrechcie istnieją trzy linie tramwajowe:
Linia nr 60/260 ma 13,1 km długości, a linia nr 61 17,5 km długości.
Tabor.
Do obsługi dwóch linii w eksploatacji znajduje się 47 tramwajów. Podstawowym typem są wagony SIG SG6 (27 tramwajów) są to dwuczłonowe i wysokopodłogowe tramwaje o długości 29,8 m. Dodatkowo w 2008 sprowadzono z Wiednia 20 tramwajów: 13 wagonów E6 oraz 7 wagonów c6.

</doc>
<doc id="2390268" url="https://pl.wikipedia.org/wiki?curid=2390268" title="I’m Into You">
I’m Into You

I’m Into You – piosenka dance-popowa stworzona na siódmy album studyjny amerykańskiej piosenkarki Jennifer Lopez pt. "Love?" (2011). Wyprodukowany przez StarGate’a oraz nagrany z gościnnym udziałem rapera Lil Wayne’a, utwór został wydany jako trzeci singiel promujący krążek 1 kwietnia 2011.
Listy utworów i formaty singla.
Digital download (US &amp; Canada)
Digital download (International markets)
US/AUS Digital Remix EP

</doc>
<doc id="2390271" url="https://pl.wikipedia.org/wiki?curid=2390271" title="Marula Lambru-Teloni">
Marula Lambru-Teloni

Maria „Marula” Lambru-Teloni (gr. Μαρούλα Λάμπρου-Τελώνη; ur. 23 lutego 1953) – lekkoatletka, skoczkini w dal; do 31 grudnia 1984 reprezentantka Grecji, w późniejszym okresie kariery broniąca barw Cypru, olimpijka.
Trzy razy wystartowała na Igrzyskach Olimpijskich (LIO 1976, LIO 1980 - jako reprezentantka Grecji, oraz w LIO 1988 jako reprezentantka Cypru). W barwach Grecji zajmowała odpowiednio: 17. i 15. miejsce. W 1988 zajęła 21. miejsce. Jako reprezentantka Cypru zdobywała złote medale na Igrzyskach małych państw Europy w różnych konkurencjach. W 1988 została międzynarodową mistrzynią Izraela.
Rekordy życiowe.
Lambru-Teloni jest także rekordzistką Cypru w skoku w dal w hali (6,42 w 1976) oraz w siedmioboju (5319h pkt. w 1984).

</doc>
<doc id="2390273" url="https://pl.wikipedia.org/wiki?curid=2390273" title="Stadion Wschodniomarchijski">
Stadion Wschodniomarchijski



</doc>
<doc id="2390279" url="https://pl.wikipedia.org/wiki?curid=2390279" title="Papi">
Papi

Papi – piosenka dance-popowa stworzona na siódmy album studyjny amerykańskiej piosenkarki Jennifer Lopez pt. "Love?" (2011). Wyprodukowany przez RedOne’a, utwór został wydany jako czwarty singiel promujący krążek 25 września 2011.
Lista utworów.
digital download

</doc>
<doc id="2390283" url="https://pl.wikipedia.org/wiki?curid=2390283" title="Jacek Maria Hohensee">
Jacek Maria Hohensee

Jacek Maria Hohensee (ur. 7 marca 1943 w Częstochowie) – malarz, scenograf, reżyser, poeta, pisarz, satyryk, grafik.
Życiorys.
Absolwent (1968) Akademii Sztuk Pięknych w Warszawie. Autor kilkuset scenografii dla Teatru Telewizji, programów rozrywkowych, widowisk poetyckich, programów publicystycznych i filmów, a także scenariuszy audycji radiowych, filmów i programów telewizyjnych, wielu publikacji prasowych, w tym ilustracji i karykatur.
Brał udział w wielu wystawach malarstwa i pokazach sztuki wideo w Polsce i za granicą. 
Laureat wielu nagród za twórczość telewizyjną, plastyczną i poetycką (I nagrody w Łódzkiej Wiośnie Poetów (1965), Czerwonej Róży (1967). 7 października 2013 za wybitne zasługi dla rozwoju telewizji publicznej został odznaczony Krzyżem Kawalerskim Orderu Odrodzenia Polski.

</doc>
<doc id="2390284" url="https://pl.wikipedia.org/wiki?curid=2390284" title="Stadion Stanovi">
Stadion Stanovi

Stadion Stanovi – stadion piłkarski w Zadarze, w Chorwacji. Został otwarty w 1979 roku. Obiekt może pomieścić 5860 widzów. Swoje spotkania rozgrywa na nim drużyna NK Zadar.

</doc>
<doc id="2390285" url="https://pl.wikipedia.org/wiki?curid=2390285" title="Eli Ewangelidu">
Eli Ewangelidu

Eli Ewangelidu, (ur. 7 maja 1968) – cypryjska lekkoatletka, olimpijka.
Wystartowała na Letnich Igrzyskach Olimpijskich 1992. W konkurencji pchnięcie kulą zajęła 17 miejsce.
Zdobyła dwa złote medale na Igrzyskach małych państw Europy. Mistrzyni Grecji (1992).

</doc>
<doc id="2390289" url="https://pl.wikipedia.org/wiki?curid=2390289" title="Johan Frederik van Oordt">
Johan Frederik van Oordt

Johan Frederik van Oordt znany jako D’Arbez (ur. 1856, zm. 1918) – południowoafrykański pisarz.
Wnuk pedagoga i dziennikarza A. Changuiona. Studiował na Uniwersytecie w Lejdzie. Pierwotnie publikował swoje teksty w czasopismach anglojęzycznych, z czasem zaczął się skłaniać ku tworzeniu po niderlandzku oraz w afrikaans. Był autorem szeregu powieści historycznych, przedstawiających w przystępnej formie dzieje Burów oraz europejskiego osadnictwa w Afryce Południowej (np. "Między górami a morzem. Opowieść o walce Burów w Natalu 1838-1841", 1897; "Na plaży Zatoki Stołowej, albo dwadzieścia lat z życia mieszkańca Kapsztadu, 1791-1811", 1903; "Mieszkańcy kresów. Historyczne opowiadanie z pierwszego i drugiego powstania w Graff-Reinet w latach 1795 i 1799", 1920). Zostały one wydane między innymi w ramach Południowoafrykańskiej Biblioteki Historycznej.
Znaczny rozgłos zdobyła jego książka "Piękna Annie albo rozbitkowie. Opowiadanie historyczne z XVIII wieku" (1896). Jej niderlandojęzyczny oryginał doczekał się ośmiu wydań, przekład na afrikaans (od 1926) zaś dziewięciu. Zrealizowano również adaptację sceniczną dzieła (1929).
Autor kilku prac historycznych (biografii prezydentów Paulusa Krugera i Johannesa Henricusa Branda oraz Napoleona i Kalwina), a także "Tłumaczenia wszystkich wyrażeń i konwersacji na przylądkowy niderlandzki".

</doc>
<doc id="2390290" url="https://pl.wikipedia.org/wiki?curid=2390290" title="Hundi Loomine">
Hundi Loomine

Hundi Loomine jest pierwszym singlem estońskiej grupy folk metalowej Metsatöll, wydanym w 2002 roku. Jest to również pierwszy z dwóch singli do wydanego dwa lata później albumu Hiiekoda. Na singlu znajduje się jeden, tytułowy utwór o długości 2:50. Został nagrany w Matrix Audio Studios 5 lutego 2002 przez Elmu Värk. Wideo nagrał Liina Paakspuu.

</doc>
<doc id="2390291" url="https://pl.wikipedia.org/wiki?curid=2390291" title="Ussisonad">
Ussisonad

Ussisonad jest drugim singlem estońskiej grupy folk metalowej Metsatöll, wydanym w 2004 roku. Jest to również drugi singiel do, wydanego w tym samym roku, albumu Hiiekoda. Na singlu znajduje się jeden, tytułowy utwór o długości 4:10. Został nagrany w Matrix Audio Studios przez Elmu Värk.

</doc>
<doc id="2390293" url="https://pl.wikipedia.org/wiki?curid=2390293" title="Schoonbeek">
Schoonbeek

Schoonbeek - Jest wioską (częścią) oficjalnej belgijskiej gminy Beverst, która została połączona z gminą Bilzen w 1977 roku. Wioska liczy około 2800 mieszkańców. Północna część wioski graniczy z miastem Genk. Pierwsze zapiski o Schoonbeek zostały zapisane w 1333 roku i była wtedy częścią gminy Bilzen. Z powodu dalekiej odległości do centrum Bilzen, Schoonbeek został w 1837 przyłączony do parafii Beverst. W 1878 Schoonbeek został definitywnie przyłączony do gminy Beverst. 
Przez bliskość fabryki Ford, która mieści się w Genk i uprzemysłowionej południowej części miasta, wioska zaczęła się rozwijać od roku 1960 do wsi mieszkaniowej, przez co przyszły nowe miejsca mieszkań. Przez to Schoonbeek stał się największym rdzeniem w dzielnicy Beverst. W 1961 r. został zbudowany kościół, który był zależny od parafii Beverst, w 1978 Schoonbeek został samodzielną parafią. 
Schoonbeek stał się znany przede wszystkim w letnich miesiącach 2007 roku, gdy burmistrz wydał zakaz zgromadzeń szkolnych. Ten zakaz został wydany, ponieważ mieszkańcy skarżyli się na hałas, przemoc na ulicach, narkotyki, oszustwa i wandalizm. 
Szczególne miejsca.
Zamek wodny w Schoonbeek ze stawem przy lewej stronie budynku, który zwężony przebiega przez przednią stronę. Zamek posiada również duży park z tyłu.

</doc>
<doc id="2390294" url="https://pl.wikipedia.org/wiki?curid=2390294" title="Veelind">
Veelind



</doc>
<doc id="2390296" url="https://pl.wikipedia.org/wiki?curid=2390296" title="Martin Lopez">
Martin Lopez

Martin Lopez (ur. 20 maja 1978) – szwedzki perkusista. Martin Lopez znany jest przede wszystkim z wieloletnich występów w grupie muzycznej Opeth, której był członkiem w latach 1998-2005. W 2010 roku wraz z basistą Steve'em DiGiorgio, wokalistą Joelem Ekelöfem oraz gitarzystą Kimen Platbarzdisem powołał zespół Soen. Muzyk współpracował ponadto z takimi grupami muzycznymi jak: Amon Amarth, Fifth To Infinity, Requiem Aeternam oraz Eternal.

</doc>
<doc id="2390300" url="https://pl.wikipedia.org/wiki?curid=2390300" title="Panika lat 1796–1797">
Panika lat 1796–1797

Panika lat 1796–1797 – seria załamań na atlantyckich rynkach kredytowych, która doprowadziła do szerszego spadku koniunktury zarówno w Stanach Zjednoczonych jak i w Wielkiej Brytanii. W Stanach Zjednoczonych problemy pojawiły się po raz pierwszy gdy bańka spekulacyjna pękła w 1796 roku. Kryzys pogłębił się i przerodził w szersze załamanie kiedy Bank Anglii zawiesił płatności monetami 25 lutego 1797 roku w ramach ograniczeń, regulowanych przez Bank Restriction Act 1797. Władze banku obawiały się upadłości, kiedy angielscy właściciele kont zaniepokojeni ewentualną inwazją francuską zaczęli wycofywać własne depozyty. W połączeniu z załamaniem, rozkładał się amerykański rynek nieruchomości, a działania Banku Anglii miały rozwinąć deflacyjne reperkusje wobec rynków finansowych i handlowych w strefie przybrzeżnej w Stanach Zjednoczonych i na Karaibach na przełomie wieków.
W 1800 roku kryzys doprowadził do upadku wielu znanych przedsiębiorstw handlowych w Bostonie, Nowym Jorku, Filadelfii i Baltimore, a także do uwięzienia wielu amerykańskich dłużników. Wśród nich był słynny finansista czasów rewolucji, Robert Morris i jego wspólnik James Greenleaf, którzy byli inwestorami na dużych obszarach Adirondack w stanie Nowy Jork. James Wilson był zmuszony do spędzenia reszty życia dosłownie w ucieczce przed wierzycielami, aż do śmierci w domu przyjaciela w Edenton w Karolinie Północnej. George Meade, dziadek generała z czasów wojny secesyjnej, George’a Gordona Meade został zrujnowany inwestycjami w ziemie zachodnich stanów i zmarł jako bankrut. Skandale związane z tymi i innymi incydentami spowodowały przyjęcie przez Kongres Bankruptcy Act of 1800. Ustawa Bankruptcy Act of 1800 była uchylona po trzyletnim okresie obowiązywania w 1803 roku.

</doc>
<doc id="2390302" url="https://pl.wikipedia.org/wiki?curid=2390302" title="Konstandinos Iliadis">
Konstandinos Iliadis

Konstandinos Iliadis (; ur. 14 maja 1960) – cypryjski zapaśnik, olimpijczyk.
Iliadis wystartował w zapasach na LIO 1992 w wadze półśredniej (nie ukończył zawodów).

</doc>
<doc id="2390307" url="https://pl.wikipedia.org/wiki?curid=2390307" title="Orhan Gencebay">
Orhan Gencebay

Orhan Gencebay, właśc. Orhan Kencebay (ur. 4 sierpnia 1944 w Samsunie) – turecki piosenkarz, muzyk, aktor, reżyser i producent.
Życiorys.
Pochodził z rodziny o korzeniach tatarskich i bałkańskich. W wieku 6 lat rozpoczął naukę gry na skrzypcach i mandolinie pod kierunkiem Emila Tarakciego. Rok później zaczął grać na bağlamie, na którym też komponował pierwsze swoje utwory. W czasie nauki w liceum występował w zespołach, grających turecką muzykę ludową. W wieku 16 lat zaczął uczyć się gry na saksofonie tenorowym. W czasie służby wojskowej grał na saksofonie w wojskowym zespole muzycznym. Przez cztery lata studiował w Konserwatorium Stambulskim.
Pod koniec lat 60. występował z najlepszymi tureckimi muzykami, grającymi muzykę ludową, w tym z Arifem Sağiem i czołówką piosenkarzy, takich jak Muzaffer Akgün, Yıldız Tezcan i Nuri Sesigüzel. W 1969 wydał swoją pierwszą płytę "Musalla Taşı". W 1972 założył studio nagraniowe Kervan Record Company przyciągając do niego grupę młodych muzyków (Erkin Koray, Ajda Pekkan, Muazzez Abaci). Był także cenionym aktorem filmowym. Wystąpił w 36 filmach, do 90 skomponował muzykę. W 2005 wystąpił w filmie dokumentalnym Fatiha Akina - "Życie jest muzyką".
Był żonaty, po rozwodzie z piosenkarką Azize związał się z Sevim Emre, z którą ma syna Altana.

</doc>
<doc id="2390308" url="https://pl.wikipedia.org/wiki?curid=2390308" title="Arena Jazine">
Arena Jazine



</doc>
<doc id="2390309" url="https://pl.wikipedia.org/wiki?curid=2390309" title="Stenostoma scutifrons">
Stenostoma scutifrons

 #PATRZ Leptotyphlops scutifrons

</doc>
<doc id="2390311" url="https://pl.wikipedia.org/wiki?curid=2390311" title="Glauconia scutifrons">
Glauconia scutifrons

 #PATRZ Leptotyphlops scutifrons

</doc>
<doc id="2390312" url="https://pl.wikipedia.org/wiki?curid=2390312" title="Glauconia okahandjana">
Glauconia okahandjana

 #PATRZ Leptotyphlops scutifrons

</doc>
<doc id="2390314" url="https://pl.wikipedia.org/wiki?curid=2390314" title="Zbigniew Jaśkiewicz (prawnik)">
Zbigniew Jaśkiewicz (prawnik)

Zbigniew Jaśkiewicz (ur. 8 maja 1918 w Jerino, zm. 7 lipca 2008) – polski prawnik, profesor nauk prawnych, nauczyciel akademicki Uniwersytetu Mikołaja Kopernika w Toruniu, Uniwersytetu Gdańskiego i innych uczelni, specjalista w zakresie prawa zarządzania gospodarką narodową i prawa finansowego.
Życiorys.
W 1936 ukończył gimnazjum w Różanystoku i podjął studia na Wydziale Prawa i Nauk Społecznych Uniwersytetu Stefana Batorego. Studia przerwał wybuch II wojny światowej. W latach 1945–1946 przebywał w Zagłębiu Donieckim.
Po wojnie trafił do Torunia, gdzie od 1 września 1946 został zatrudniony jako asystent w Katedrze Skarbowości i Prawa Skarbowego Wydziału Prawa Uniwersytetu Mikołaja Kopernika. W 1947 ukończył na UMK studia prawnicze, a w 1948 uzyskał stopień doktora. Tematem jego rozprawy była "Przebudowa podatku dochodowego w Polsce po wojnie", a promotorem Leon Kurowski. 
W 1952 przeniósł się do Wyższej Szkoły Ekonomicznej w Sopocie, w latach 1959–1962 był jej prorektorem. W 1955 uzyskał, na podstawie rozprawy "Właściwości systemu finansowego przedsiębiorstw transportu morskiego", nominację na stopień docenta. W 1964 otrzymał tytuł profesora zwyczajnego nauk prawnych.
W 1961 wrócił na UMK, gdzie do 1970 roku kierował Katedrą Prawa Finansowego. Potem pracował na Uniwersytecie Gdańskim oraz w Szkole Wyższej im. Pawła Włodkowica w Płocku.
Jego żona Jadwiga Jaśkiewiczowa również była prawnikiem, absolwentką Wydziału Prawa UMK.
Zmarł 7 lipca 2008, został pochowany na cmentarzu Srebrzysko w Gdańsku (rejon IX, taras IV wojskowy, rząd 1, grób 26).

</doc>
<doc id="2390320" url="https://pl.wikipedia.org/wiki?curid=2390320" title="Bożena Michalik">
Bożena Michalik

Bożena Michalik (ur. 9 października 1907 w Przemyślu, zm. 1995 we Wrocławiu) – polska artystka fotograf uhonorowana tytułami honorowymi Artiste FIAP (AFIAP) oraz Excellence FIAP (EFIAP).
Działalność artystyczna.
Członkini Lwowskiego Towarzystwa Fotograficznego, współzałożycielka Wrocławskiego Towarzystwa Fotograficznego (obecnie Dolnośląskie Stowarzyszenie Artystów Fotografików i Twórców Audiowizualnych). Otrzymała tytuł członka honorowego Związku Polskich Artystów Fotografików. Otrzymała tytuły honorowe Międzynarodowej Federacji Sztuki Fotograficznej FIAP – w 1958 Artiste FIAP (AFIAP) oraz w 1972 Excellence FIAP (EFIAP). Początkowo działała we Lwowie, gdzie związana była z Lwowskim Towarzystwem Fotograficznym. Po II wojnie światowej mieszkała we Wrocławiu. W 1947 roku została współzałożycielką Wrocławskiego Towarzystwa Fotograficznego, a w 1957 – wraz z Wadimem Jurkiewiczem, Zbigniewem Staniewskim i Edmundem Witeckim – grupy twórczej „Podwórko”. Prowadziła zajęcia dydaktyczne z fotografii.
Jej twórczość ewoluowała od okresu wpływów piktorializmu (lata 30. XX wieku) poprzez mikro i makrofotografie oraz abstrakcje w latach 50. XX wieku aż po fotografię kreacyjną. Stworzyła nową technikę fotograficzną zwaną „inwersją”.

</doc>
<doc id="2390321" url="https://pl.wikipedia.org/wiki?curid=2390321" title="Ramiro III">
Ramiro III

Ramiro III (ur. 961/962, zm. 985) – król Leónu od 966 roku, syn Sancha I i Teresy Ansúrez (córki kastylijskiego hrabiego Asnura Fernandeza).
W chwili śmierci ojca Ramiro miał zaledwie 5 lub 6 lat. Na regentkę wybrano z początku jego ciotkę, mniszkę Elwirę, a po roku 975 jego matkę. Musiały one zmagać się z najazdem Normanów na Galicję w latach 968–969 oraz ciągłą walką z Kalifatem Kordobańskim, znajdującym się pod władzą Al-Mansura. Po osiągnięciu pełnoletniości młody król stłumił bunt swojego kuzyna Bermudo II Podagryka, jednak po przegranej bitwie pod Monterosso w 982 roku musiał zgodzić się na podzielenie władzą w kraju. Po tych wydarzeniach Ramiro III sprawował jedynie rządy na terenie Leónu, ale nie zakończyło to sporu między kuzynostwem. Bermudo, wspierany przez szlachtę galicyjską, zasiadł na tronie Leónu w 985 roku, kiedy to Ramiro III zmarł, prawdopodobnie zamordowany.

</doc>
<doc id="2390322" url="https://pl.wikipedia.org/wiki?curid=2390322" title="Oy Division">
Oy Division

Oy Division – izraelski zespół muzyczny grający szeroko rozumianą muzykę klezmerską. W skład zespołu wchodzą Eyal Talmudi (klarnet i śpiew), Noam Inbar (śpiew, akordeon, perkusja), Avichai Tuchman (kontrabas), Gershon Leizersohn (skrzypce i śpiew) i Assaf Talmudi (akordeon). Nazwa zespołu jest grą słów z wykorzystaniem nazwy punkrockowej grupy Joy Division i żydowskiego wykrzyknika „Oy vey” („Oy”).

</doc>
<doc id="2390323" url="https://pl.wikipedia.org/wiki?curid=2390323" title="Oznaczenia programów telewizyjnych">
Oznaczenia programów telewizyjnych



</doc>
<doc id="2390324" url="https://pl.wikipedia.org/wiki?curid=2390324" title="Laura Montoya">
Laura Montoya

Laura Montoya (Upegi) (ur. 26 maja 1874 w Jericó w Antioquia, zm. 21 października 1949) – mistyczka, założycielka Zgromadzenia Misjonarek Maryi Niepokalanej i św. Katarzyny Sieneńskiej, święta Kościoła katolickiego i apostołka kolumbijskich Indian.
Urodziła się jako drugie z trzech dzieci swoich rodziców Juana de la Crux Montoya i Dolores Upegui. Gdy miała 2 lata zginął je ojciec, wówczas zaopiekowała się nią babka. Nie miała wykształcenia, jednak została nauczycielką szkoły podstawowej.
W 1914 roku założyła Zgromadzenie Misjonarek Maryi Niepokalanej i św. Katarzyny ze Sieny.
Zmarła mając 75 lat w opinii świętości.
Została beatyfikowana przez papieża Jana Pawła II w dniu 25 kwietnia 2004 roku.
20 grudnia 2012 papież Benedykt XVI podpisał dekret uznający cud za wstawiennictwem bł. Laury Montoya, zaś 11 lutego 2013 podczas konsystorza wyznaczył datę jej kanonizacji. 12 maja 2013 została kanonizowana przez papieża Franciszka.

</doc>
<doc id="2390326" url="https://pl.wikipedia.org/wiki?curid=2390326" title="Jadwiga Jaśkiewiczowa">
Jadwiga Jaśkiewiczowa

Jadwiga Jaśkiewiczowa (ur. 13 kwietnia 1918 w Pskowie, zm. 2006) – polska prawnik i ekonomista, specjalizująca się w finansach i prawie finansowym. 
Życiorys.
Pochodziła z rodziny robotniczej, uczęszczała do szkoły w Wilnie. Od 1937 do wybuchu II wojny światowej studiowała prawo na Uniwersytecie Stefana Batorego. Studia ukończyła w 1947 na Uniwersytecie Mikołaja Kopernika, gdzie była zatrudniona wraz z mężem Zbigniewem Jaśkiewiczem w Katedrze Prawa Finansowego.
W 1950 uzyskała na Wydziale Prawa UMK stopień doktora na podstawie napisanej pod kierunkiem Leona Kurowskiego rozprawy pt. "Problem rodziny w polskim prawie skarbowym". W 1952 przeniosła się do Wyższej Szkoły Ekonomicznej w Sopocie. Po powstaniu Uniwersytetu Gdańskiego, stała się pracownikiem Wydziału Prawa i Administracji tego Uniwersytetu. Pracowała też w Szkole Wyższej im. Pawła Włodkowica w Płocku.
W 1968 otrzymała tytuł profesora nauk ekonomicznych.

</doc>
<doc id="2390327" url="https://pl.wikipedia.org/wiki?curid=2390327" title="Euzebia Palomino Yenes">
Euzebia Palomino Yenes

Euzebia Palomino Yenes, właśc. hiszp. "Eusebia Palomino Yenes" (ur. 15 grudnia 1899 w Cantalpino w Salamance, zm. 10 lutego 1935 w Valverde del Camino) – hiszpańska salezjanka, błogosławiona Kościoła rzymskokatolickiego.
Wspomnienie błogosławionej przypada 9 lutego.
Życiorys.
Urodziła się 15 grudnia 1899 r. w Salamance w ubogiej rodzinie, jako córka Agustina Palomino i Juany Yenes. Jej ojciec był robotnikiem sezonowym w posiadłościach ziemskich. Yenes po latach wspominała, że zimą, kiedy kończyły się zapasy żywności była zmuszona żebrać na ludzi.
Euzebia była zmuszona, aby pomóc finansowo wspomóc rodziców. Pracowała jako pomoc domowa u zamożnej rodziny w Salamance. W niedzielne popołudnia uczęszczała do oratorium prowadzonego przez salezjanki, gdzie podjęła pracę. Niedługo potem – 5 sierpnia 1923 r. – rozpoczęła tam nowicjat w dwa lata później złożyła śluby zakonne. W 1925 r. została skierowana do domu zakonnego w Valverde del Camino, gdzie do jej obowiązków należała m.in. opieka nad dziećmi w oratorium.
Siostra Euzebia na początku lat 30. przewidziała nadchodzącą wojnę domową w Hiszpanii oraz prześladowanie Kościoła. Złożyła wówczas swoje życie w ofierze Bogu, wierząc, że przyczyni się to ratowaniu ojczyzny oraz wolności religijnej w kraju. Wówczas zaczęła podupadać na zdrowiu, a lekarze nie mogli znaleźć przyczyny pogarszającego się jej stanu. Jednym z największych powodów wyniszczającym jej organizm były tzw. wizje krwi, czyli okrucieństw zbliżającej się wojny i prześladowań. Siostra Euzebia wzywała wszystkie współsiostry do modlitwy za Kastylię. Przewidziała także męczeńską śmierć swojej siostrze przełożonej (s. Carmen Moreno Benitez).
Zmarła w nocy z 9 na 10 lutego 1935 r. w opinii świętości.
Została beatyfikowana przez Jana Pawła II w dniu 25 kwietnia 2004 roku.

</doc>
<doc id="2390328" url="https://pl.wikipedia.org/wiki?curid=2390328" title="Port lotniczy Zabol">
Port lotniczy Zabol

Port lotniczy Zabol (IATA: ACZ, ICAO: OIZB) – międzynarodowy port lotniczy położony ok. 10 km na północny wschód od miasta Zabol w Iranie.

</doc>
<doc id="2390329" url="https://pl.wikipedia.org/wiki?curid=2390329" title="Domingo de Soto">
Domingo de Soto

Domingo de Soto OP (ur. 1494 w Segowii, zm. 15 listopada 1560 w Salamance) − hiszpański teolog, dominikanin, wykładowca Uniwersytetu w Salamance, spowiednik Karola V Habsburga.
Wraz z Francisco de Vitorią byli przedstawicielami tzw. Szkoły w Salamance (hiszp. Escuela de Salamanca).
Życiorys.
Pracował jako zakrystian. Studiował filozofię i teologię na Uniwersytecie w Alcalá oraz na Sorbonie. W 1524 wstąpił do dominikanów w Burgos. Następnie kontynuował studia w dominikańskiej szkole w Segowii, później zaś na Uniwersytecie w Salamance, gdzie komentował "Sumę teologiczną" św. Tomasza z Akwinu.
W latach 1545-1547 był nadwornym teologiem Karola V Habsburga oraz uczestnikiem sobór trydenckiego, gdzie bronił nauki św. Tomasza z Akwinu o usprawiedliwieniu. Będąc spowiednikiem cesarskim, odmówił objęcia biskupstwa w Segowii i wrócił do klasztoru. W 1550 został wybrany przełożonym. Od 1552 do śmierci był wykładowcą na Uniwersytecie w Salamance. W dyspucie z Filipem II Habsburgiem bronił praw ubogich. Wraz z dominikaninem Bartolomé de Las Casas bronił praw Indian.

</doc>
<doc id="2390333" url="https://pl.wikipedia.org/wiki?curid=2390333" title="Nemezja Valle">
Nemezja Valle

Nemezja Valle, właśc. wł "Giulia Valle" (ur. 26 czerwca 1847 w Aoście, zm. 18 grudnia 1916 w Borgaro Torinese) – włoska zakonnica, błogosławiona Kościoła rzymskokatolickiego.
Urodziła się w bogatej rodzinie kupieckiej. Jej rodzicami byli Anselmo Valle i Cristina Dalbar. Na chrzcie otrzymała imię Julia. Gdy miała 4 lata w 1851 roku zmarła jej matka. Julia rozpoczęła nowicjat u Sióstr Miłosierdzia św. Joanny Antidy Thouret i tu przyjęła imię Nemezja. Potem została skierowana do Instytutu św. Wincentego w Tortonie, gdzie przez 35 lat pracowała jako nauczycielka w szkole podstawowej. W 1887 została przełożoną wspólnoty. W 1903 została przeniesiona do Borgaro koło Turynu. Tu z kolei przez 13 lat była mistrzynią nowicjatu nowej prowincji zakonnej sióstr miłosierdzia. Przez całe swoje życie dawała świadectwo swej miłości do Jezusa Chrystusa.
Zmarła w opinii świętości mając 69 lat.
Beatyfikował ją papież Jan Paweł II w dniu 25 kwietnia 2004 roku.

</doc>
<doc id="2390338" url="https://pl.wikipedia.org/wiki?curid=2390338" title="Rudolf Fryderyk Friedlein">
Rudolf Fryderyk Friedlein

Rudolf Fryderyk Friedlein (ur. 7 sierpnia 1811 w Krakowie, zm. 20 lipca 1873 w Warszawie) – bibliotekarz, wydawca, uczestnik Powstania listopadowego.
Życiorys.
Był synem Jana Jerzego Friedleina i Teresy z Gleixnerów. Nauki w zawodzie pobierał u ojca a w 1839 roku został udziałowcem w księgarni Spessa w Warszawie. Od 1848 roku stał się samodzielnym właścicielem. Wydawał różne tytułu głównie nuty, prowadził działalność sortymentową i nakładczą. Podczas Powstania listopadowego służył jako żołnierz 5 pułku ułanów, następnie został aresztowany, osadzony w Twerze a następnie zesłany na 5 lat w głąb Rosji.

</doc>
<doc id="2390342" url="https://pl.wikipedia.org/wiki?curid=2390342" title="Barbata">
Barbata



</doc>
<doc id="2390345" url="https://pl.wikipedia.org/wiki?curid=2390345" title="Mullus barbatus">
Mullus barbatus



</doc>
<doc id="2390351" url="https://pl.wikipedia.org/wiki?curid=2390351" title="Beuthen (V-1514)">
Beuthen (V-1514)

V–1514 "Beuthen" (z niem. "Bytom") – niemiecki kuter patrolowy z okresu II wojny światowej.
Służba.
Okręt zwodowano w 1921 jako kuter rybacki pod nazwą "Beuthen", ale dość szybko zmieniono nazwę na "Ochsenwärder" (ob. część Hamburga). Jako jednostka cywilna statek służył do 1941, kiedy to w ramach przygotowań do operacji Lew Morski jednostkę wcielono do Kriegsmarine. Po przystosowaniu do działań zbrojnych (m.in. dodano działa 2 cm Flakvierling 38) jednostka otrzymała nr V–1514 i przywrócono jej pierwotną nazwę, "Beuthen". Jednocześnie kuter wcielono do 15. Flotylli Pomocniczej w Hawrze na północnym wybrzeżu Francji.
"Beuthen", którego dowódcą został ppor. mar. Heidelmann, przeszedł chrzest bojowy w październiku 1942, osłaniając przed brytyjskim pościgiem kuter rybacki "Eglantine". Jako jednostka osłonowa płynął też w przynajmniej jednym konwoju, jednak z uwagi na bardzo małą prędkość stanowił zbytnie obciążenie dla innych jednostek.
Zatonięcie.
25 listopada 1942 roku okręt operował w zachodniej części kanału La Manche, na południe od Cieśniny Kaletańskiej. O 21:45 z pokładu "Beuthena" dostrzeżono niezidentyfikowany obiekt w pobliżu sterburty, którym najpewniej była mina morska. Pomimo dwóch prób zwrotu przez prawą burtę, jednostce nie udało się uniknąć kolizji. O 21:52 doszło do eksplozji przy sterburcie, a następnie do wybuchu pyłu węglowego w maszynowni. Uszkodzenia były tak silne, że "Beuthen" przechylił się i zatonął. W wyniku katastrofy zginęło trzech marynarzy oraz dowódca.
Wrak jednostki spoczął na dnie kilkanaście mil morskich na północny zachód od Cayeux-sur-Mer, a 17 mil na północny wschód od Le Tréport, w pobliżu Dieppe (50°13'6" N, 01°19'1" E,).

</doc>
<doc id="2390355" url="https://pl.wikipedia.org/wiki?curid=2390355" title="Jacobus Hercules de la Rey">
Jacobus Hercules de la Rey

Jacobus Hercules de la Rey znany jako Koos de la Rey (ur. 22 października 1847 koło Winburga, Wolne Państwo Orania, zm. 15 września 1914 w Johannesburgu, Związek Południowej Afryki) – burski wojskowy i polityk.
Uczestniczył w wojnie Wolnego Państwa Orania z plemieniem Basuto (1865-1866). Jako veldkornet walczył również z oddziałami wodza Sekukuni (1876-1877). Podczas I wojny burskiej (1880-1881) brał udział w oblężeniu fortu w Potchefstroom. W 1885 został komendantem dystryktu Lichtenburg. Wybrany do Volksraadu Republiki Południowoafrykańskiej w 1893. Podczas II wojny burskiej jeden z czołowych dowódców wojsk Transwalu i Oranii. Wchodził w skład delegacji afrykanerskiej wysłanej do krajów europejskich po pokoju w Vereeniging (31 maja 1902) w celu uzyskania wsparcia dla jak największej autonomii zlikwidowanych republik burskich. Od 1910 do 1914 zasiadał w Senacie Związku Południowej Afryki. Występował przeciwko użyciu sił zbrojnych ZPA w I wojnie światowej, brał udział w licznych wiecach i akcjach protestacyjnych. Został omyłkowo zastrzelony przez żandarmerię.

</doc>
<doc id="2390361" url="https://pl.wikipedia.org/wiki?curid=2390361" title="Adam Solski">
Adam Solski

Adam Teofil Solski vel Solecki (ur. 4 stycznia 1895 w Milatyczach, zm. 9 kwietnia 1940 w Katyniu) – major piechoty Wojska Polskiego, uczestnik czterech wojen, kawaler Orderu Virtuti Militari, ofiara zbrodni katyńskiej.
Życiorys.
Urodził się w rodzinie Mariana i Marii z Wantałowiczów. Miał rodzeństwo: Kazimierza, Stefę, Tadeusza oraz dwoje innych z pierwszego małżeństwa ojca.
Uczęszczał do gimnazjum we Lwowie. Wstąpił do ruchu skautowego. Od lutego 1913 był członkiem Stałych Drużyn Sokolich we Lwowie. Studiował w szkole Podchorążych w Bolechowie, a następnie w Wyższej Szkole Oficerskiej. Po wybuchu I wojny światowej wstąpił do Legionu Wschodniego. Po jego rozwiązaniu został wcielony do c. i k. armii.
I wojna światowa.
W październiku 1914 i służył w 30 pułku piechoty Austro-Węgier, w tym od stycznia 1915 na froncie wschodnim, a od września 1915 na froncie włoskim, gdzie 18 listopada 1915 odniósł rany w walkach pod Monte Sabotino. Po rekonwalescencji ponownie służył w 30 pułku, z którego został dezerterem w grudniu 1916. Wówczas wstąpił do Legionów Polskich używając tożsamości Solecki. Pracował w służbie werbunkowej, od 1 stycznia 1917 jako komendant posterunków werbunkowych na Ziemi Lubelskiej. W połowie 1917 był żołnierzem w szeregach 6 pułku piechoty w składzie III Brygady. Odbył kurs wyszkolenia nr 4 w Zambrowie.
Po kryzysie przysięgowym był żołnierzem oddziału uzupełnień Polskiego Korpusu Posiłkowego na stanowisku instruktora w zakresie broni maszynowej. Kształcił się w Szkole Chorążych w Bolechowie. Został awansowany na sierżanta w lutym 1918. Po przejściu przez linię frontu bitwie pod Rarańczą w połowie 1918 został zatrzymany i był internowany w Huszt. Odzyskał wolność w maju 1918, po czym od czerwca 1918 ponownie przymusowo służył w armii austriackiej, działał na froncie włoskim jako sierżant 4 Batalionu Strzelców Polowych. Od końca sierpnia 1918 urlopowany celem kontynuowania edukacji po złożeniu wniosku. Do zakończenia wojny przebywał we Lwowie.
Okres międzywojenny.
U kresu wojny i po wybuchu walk o Lwów w listopadzie 1918 początkowo znajdował na obszarze zajętym przez Ukraińców. 22 listopada 1918 wstąpił do 5 pułku piechoty Legionów i zweryfikowany jako podchorąży służył w kompanii karabinów maszynowych. Wkrótce został przydzielony do oddziału rtm. Romana Abrahama, w którym był dowódcą plutonu i instruktor w kursie broni maszynowej.
Później brał udział w bojach na terenie Galicji Wschodniej podczas trwającej wojny polsko-ukraińskiej. Mianowany na stanowisko dowódcy kompanii karabinów maszynowych. Odniósł ciężkie rany 11 marca 1919 w walkach pod Gródkiem Jagiellońskim. Został awansowany na podporucznika piechoty; wstępnie 21 stycznia 1919, formalnie na podstawie dekretu z 5 czerwca 1919. Następnie 15 lipca 1919 został skierowany do służby kwatermistrzostwa Armii gen. J. Hallera, w której objął funkcję zastępcy referenta uzbrojenia. 30 lipca 1919 został referentem w Dowództwie Frontu Mazowieckiego. Od 12 września 1919 był szefem Oddziału I Sztabu w dowództwie Grupy Operacyjnej gen. Stanisława Pruszyńskiego, która na zajmowała obszary polskie na Pomorzu. Wiosną 1920 był oficerem dowództwa Armii Rezerwowej.
Od połowy kwietnia 1920 był oficerem informacyjnym w sztabie Grupy płk. Józefa Rybaka. W tej funkcji brał udział w wojnie polsko-bolszewickiej 1920, w tym w wyprawie kijowskiej. W analogicznej funkcji oficera informacyjnego służył następnie od 5 lipca 1920 w Grupie Poleskiej gen. Władysława Sikorskiego, od 25 lipca 1920 w dowództwie XVII Brygady Piechoty, później w sztabie 9 Dywizji Piechoty. W tej dywizji służył następnie w oddziale operacyjnym, adiutanturze, od 2 września 1920 jako referent personalny i zastępca szefa adiutantury, po czym mianowany szefem adiutantury dywizji. Został awansowany do stopnia porucznika piechoty 21 grudnia 1920 ze starszeństwem z dniem 1 czerwca 1919.
W okresie pokoju w latach II Rzeczypospolitej pozostawał oficerem 9 Dywizji Piechoty, sprawując stanowiska adiutanta, od 1 sierpnia 1923 był pełniącym obowiązki III oficera sztabu. W 1923 był II oficerem sztabu 9 Dywizji. Został przydzielony do 35 pułku piechoty (początkowo w garnizonie Łuków, później Brześć): w 1923 jako oficer nadetatowy, od 1 maja 1924 jako etatowy oficer tej jednostki. W międzyczasie został awansowany do stopnia kapitana piechoty ze starszeństwem z 1 lipca 1923.
W 1928, jako oficer 35 pp, pracował w Biurze Personalnym Ministerstwa Spraw Wojskowych. Został awansowany do stopnia majora piechoty ze starszeństwem z dniem 1 stycznia 1932. Na przełomie lat 20./30. pozostawał oficerem 32 pułku piechoty, w którym pełnił stanowisko dowódcy III batalionu od 23 marca 1932 do 11 kwietnia 1938. Wówczas został przeniesiony do 57 pułku piechoty w garnizonie Poznań, w którym objął funkcję II zastępcy dowódcy jako kwatermistrz. W 1939 mianowany dowódcą ośrodka uzupełnień 57 pp.
II wojna światowa.
Wobec zagrożenia konfliktem zbrojnym w 1939 został zmobilizowany w Ośrodku Zapasowym 14 Wielkopolskiej Dywizji Piechoty. Po wybuchu II wojny światowej w okresie kampanii wrześniowej 1939 jako dowódca batalionu marszowego ewakuował się w stronę Warszawy, następnie w stronę Chełma. Po dalszym marszu w okolicach Krasnobrodu wraz z pozostałością Ośrodka przyłączył się do 39 Dywizji Piechoty, a po wydaniu kapitulacji tej jednostki z 27 września 1939 samodzielnie usiłował przedrzeć się na Węgry.
Po agresji ZSRR na Polskę z 17 września 1939, został wzięty do niewoli przez Armię Czerwoną nieopodal Korchowa pod Tarnogrodem 28 września 1939. Został osadzony w obozie jenieckim w Putywlu, a następnie w Kozielsku, gdzie był komendantem jednego z bloków.
W obozie.
Na wiosnę 1940 został zabrany do Katynia i zamordowany przez funkcjonariuszy Obwodowego Zarządu NKWD w Smoleńsku oraz pracowników NKWD przybyłych z Moskwy na mocy decyzji Biura Politycznego KC WKP(b) z 5 marca 1940. Został pochowany na Polskim Cmentarzu Wojennym w Katyniu, gdzie w 1943 jego ciało zostało zidentyfikowane w toku ekshumacji prowadzonych przez Niemców pod numerem 490 (przy zwłokach zostały odnalezione dwa notatniki, karta szczepień, dwa medaliki, rachunek, skierowanie do lekarza). Figuruje na liście wywózkowej LW 015/2 z 5.4.1940 r., poz. 41.
Podczas pobytu w obozie jenieckim prowadził dziennik, który został odnaleziony po jego ekshumacji w 1943 i opublikowany przez Józefa Mackiewicza, a następnie w wielu źródłach historycznych poświęconych zbrodni katyńskiej. Jego pamiętnik został uznany za jeden z dokładniejszych i prowadzony do ostatnich chwil przed egzekucją. Z jego zapisów wiadomo, że Adam Solski przebywał w obozie w Kozielsku wraz ze swoim bratem, kapitanem artylerii Kazimierzem Solskim, który również był tam osadzony i zamordowany 17 kwietnia 1940 (Adam wspomniał w swoim dzienniku o spotkaniu z bratem Kazimierzem na terenie kozielskiego obozu w dniu 5 listopada 1939). Zakończenie dziennika Adama Solskiego, prowadzonego do dnia śmierci, jest datowane na 9 kwietnia 1940 i brzmi:
Po wojnie treść jego pamiętników była odczytywana w audycjach Radia Wolna Europa.
Rodzina.
W 1926 Adam Solski zawarł związek małżeński z Anną Leontynę Trojanowską, zwaną Danką (1906–1970), z którą miał córkę Ewę (zm. 2010). Jego bratankiem był Leszek Solski (syn Kazimierza), który zginął 10 kwietnia 2010 w katastrofie polskiego samolotu Tu-154 w Smoleńsku, udając się wraz z polską delegacją na uroczystości 70. rocznicy zbrodni katyńskiej.
Upamiętnienie.
Minister Obrony Narodowej decyzją Nr 439/MON z dnia 5 października 2007 awansował go pośmiertnie do stopnia podpułkownika. Nominacja została ogłoszona 9 listopada 2007 w Warszawie w trakcie uroczystości „Katyń Pamiętamy – Uczcijmy Pamięć Bohaterów”.
W 2009 w Kątach k. Otwocka odsłonięto tablicę pamiątkową poświęconą majorowi Adamowi Solskiemu i posadzono upamiętniający go Dąb Pamięci.
Adamowi Solskiemu został poświęcony jeden z odcinków filmowego cyklu dokumentalnego pt. "Epitafia katyńskie" (2010).

</doc>
<doc id="2390362" url="https://pl.wikipedia.org/wiki?curid=2390362" title="PBUK">
PBUK



</doc>
<doc id="2390364" url="https://pl.wikipedia.org/wiki?curid=2390364" title="Głownica">
Głownica



</doc>
<doc id="2390367" url="https://pl.wikipedia.org/wiki?curid=2390367" title="Klasztor Chrysoroyiatissa">
Klasztor Chrysoroyiatissa

Klasztor Chrysoroyiatissa – prawosławny męski klasztor w odległości 40 km na północny wschód od Pafos, w metropolii Pafos Cypryjskiego Kościoła Prawosławnego.
Patronką monasteru jest Matka Boża, nazwana "Naszą Panią Złotego Granatu". Klasztor położony jest na wzniesieniu o wysokości 610 m n.p.m. Początki wspólnoty sięgają XII wieku, kiedy został założony przez mnicha Ignatiusa. W XVII wieku klasztor został zniszczony przez wojska osmańskie. Obecny wygląd monaster otrzymał po przebudowach w czasie ostatnich 100 lat.
W klasztorze znajduje się szereg otoczonych kultem ikon, jak również wykonana ze srebra figura Maryi.
Mnisi monasteru zajmują się produkcją wina.

</doc>
<doc id="2390370" url="https://pl.wikipedia.org/wiki?curid=2390370" title="Drukarnia Friedleina">
Drukarnia Friedleina

Drukarnia Friedleina – drukarnia założona w 1833 r. Krakowie przez Daniela Friedleina w miejsce odkupionej drukarni Jana Maya.
Historia.
Drukarnia od 1848 roku do 1934 wydawała czasopismo konserwatystów pt. "Czas" pod redakcją Stanisława Koźmiana i Pawła Popiela. Spod prasy wyszło ok. pięćdziesiąt pozycji, m.in. "Album 24 widoków Krakowa i okolicy" opatrzony rysunkami Głowackiego. Po przejęciu drukarni przez Józefa Friedleina, późniejszego prezydenta Krakowa, wydała ona m.in. dramaty Lucjana Rydla opatrzone grafikami Stanisława Wyspiańskiego, prace Juliana Dunajewskiego, Józefa Szujskiego, zbiory poezji młodopolskiej oraz katalogi składowe i antykwarskie oficyny. W 1878 roku drukarnia nabyła wyłączność na sprzedaż komisową wydawnictw Akademii Umiejętności.
Druki charakteryzowały się poprawną typografią. Drukarnia istniała do 1956 roku. 

</doc>
<doc id="2390378" url="https://pl.wikipedia.org/wiki?curid=2390378" title="Antek (film 2010)">
Antek (film 2010)

Antek – polski dramat offowy z 2010 roku. Film powstał na podstawie scenariusza "Wstyd" Rafała Sieradzkiego, który inspirował się powieścią Alberto Moravii "Konformista".
Fabuła.
Jest to historia nastolatka – Antka, który przechodzi przez trudny okres dojrzewania. Ma kryzys tożsamości. Jego koledzy z gimnazjum go nie akceptują. Nie znajduje też zrozumienia u wychowującej go samotnie matki. Nieoczekiwanie w jego życiu pojawia się "przyjaciel". Znajomość z nim odmieni Antka na zawsze.

</doc>
<doc id="2390392" url="https://pl.wikipedia.org/wiki?curid=2390392" title="Holden Barina Spark">
Holden Barina Spark



</doc>
<doc id="2390394" url="https://pl.wikipedia.org/wiki?curid=2390394" title="Vitellaria">
Vitellaria



</doc>
<doc id="2390396" url="https://pl.wikipedia.org/wiki?curid=2390396" title="Masłosz">
Masłosz



</doc>
<doc id="2390397" url="https://pl.wikipedia.org/wiki?curid=2390397" title="Gabriel Hottegindre">
Gabriel Hottegindre

Gabriel Hottegindre (ur. 26 listopada 1979) – urugwajski narciarz alpejski, uczestnik Zimowych Igrzysk Olimpijskich 1998 w Nagano. Jedyny zimowy olimpijczyk ze swojego kraju. Kilkukrotny uczestnik mistrzostw świata (jego najlepszym wynikiem było 27. miejsce w slalomie w ich edycji z 1996). Dwukrotnie startował w Pucharze Świata, jednak w obu przypadkach nie udało mu się zakwalifikować.
Życiorys.
Urodził się we Francji, jego ojciec był Francuzem, a matka Urugwajką. Pierwotnie reprezentował Francję, ale żeby móc uczestniczyć w zawodach o wyższej randze wystąpił o licencję urugwajską, którą uzyskał. Hymnu Urugwaju nauczył się, lecąc samolotem na igrzyska. Jego trenerem w czasie igrzysk był Andrzej Bachleda-Curuś. Po sezonie 1999/2000 Hottegindre zakończył karierę zawodniczą.
Hottegindre mieszka obecnie w Chamonix-Mont-Blanc, gdzie jest instruktorem narciarskim.

</doc>
<doc id="2390404" url="https://pl.wikipedia.org/wiki?curid=2390404" title="SMB">
SMB



</doc>
<doc id="2390406" url="https://pl.wikipedia.org/wiki?curid=2390406" title="Zamek w Pafos">
Zamek w Pafos

Zamek w Pafos – pierwotnie bizantyjski fort znajdujący się u wejścia do portu w Pafos. 
Historia.
Pierwsza forteca broniąca dostępu do portu w Pafos została wzniesiona w czasie przynależności wyspy do Cesarstwa Bizantyńskiego. W XIII wieku, za panowania królów Cypru z dynastii de Lusignan, obiekt został przebudowany. W czasie walk wenecko-tureckich, w 1570 Wenecjanie zniszczyli twierdzę. Po opanowaniu Cypru przez Turcję został zmodernizowany i ponownie przystosowany do celów obronnych. Następnie pełnił funkcje więzienne, a po przejęciu Cypru przez Wielką Brytanię – magazynu soli. Uznany w 1935 za zabytek, pełni od tej pory głównie funkcje kulturalne.

</doc>
<doc id="2390407" url="https://pl.wikipedia.org/wiki?curid=2390407" title="Wrocław Maraton">
Wrocław Maraton

Wrocław Maraton – bieg maratoński odbywający się co roku (początkowo w maju, następnie w kwietniu, obecnie we wrześniu) we Wrocławiu. Obecnie organizatorami maratonu są Gmina Wrocław oraz Młodzieżowe Centrum Sportu Wrocław. Trasa maratonu posiada certyfikaty IAAF, AIMS i PZLA.
Historia.
Pierwszy maraton odbył się 15 maja 1983 i nosił nazwę "Maraton Ślężan", wystartowało w nim 131 zawodników, którzy do przebiegnięcia mieli trasę z Sobótki do Wrocławia. W sumie pod tą nazwą zorganizowano 10 maratonów, poprowadzonych taką samą trasą. Organizatorem Maratonów Ślężan był DOSiR Wrocław Stare Miasto, a współorganizatorem OSIR Sobótka. Od 1993 r. bieg odbywał się już tylko ulicami Wrocławia pod nazwą "Maraton Wrocław", a w okresach 1993-1995 oraz 1998-2007 start i meta znajdowały się na wrocławskim Rynku. W latach 2009-2012 maraton, w związku z pozyskaniem partnera tytularnego nosił nazwę "Hasco-Lek Wrocław Maraton". Od 2015 r., oficjalna nazwa imprezy to "PKO Wrocław Maraton", dzięki partnerowi tytularnemu. Od 2017 r. start biegu znajduje się na Stadionie Olimpijskim we Wrocławiu, zaś od 2018 r. także meta jest usytuowana na stadionie. W ramach "35. PKO Wrocław Maratonu" w 2017 r. odbyły się Mistrzostwa Europy Masters w Maratonie. Maraton otrzymał certyfikat "Złoty Bieg" w roku 2008, 2009, 2010 i 2011.

</doc>
<doc id="2390409" url="https://pl.wikipedia.org/wiki?curid=2390409" title="Austin i Ally">
Austin i Ally

Austin i Ally – amerykański sitcom dla młodzieży stworzony przez Kevina Kopelow i Heatha Seiferta, należący do seriali Disney Channel Original Series. Premiera w USA odbyła się 2 grudnia 2011 na kanale Disney Channel. Wcześniej był dostępny poprzez iTunes Store. Premiera w Polsce odbyła się 10 marca 2012 na kanale Disney Channel. 12 marca 2012 roku został ogłoszony 2. sezon serialu. 28 marca 2013 serial dostał zamówienie na trzeci sezon, a 26 kwietnia 2014 roku ogłoszono czwarty.
6 lutego 2015 roku Laura Marano ogłosiła, że serial zakończy produkcję na czterech sezonach.
Fabuła.
Serial śledzi losy utalentowanego piosenkarza Austina Moona i nieśmiałej autorki tekstów Ally Dawson. Z pomocą Austina, piosenka napisana przez Ally trafia do sieci i staje się internetową sensacją. Przyjaciele postanawiają na poważnie zająć się muzyką. Pomagają im w tym przyjaciele – Dez, który kręci teledyski, a także Trish, która jest managerką Austina. Wkrótce Ally pokonuje strach przed sceną i zaczyna występować, więc Trish zostaje także jej managerką. Austin i Ally zostają parą, jednak wkrótce zrywają. Po wielu trudach znów się schodzą i kontynuują swoją karierę.

</doc>
<doc id="2390410" url="https://pl.wikipedia.org/wiki?curid=2390410" title="Leptotyphlops telloi">
Leptotyphlops telloi

Leptotyphlops telloi – endemiczny gatunek węża z rodzaju "Leptotyphlops" (rodzina węże nitkowate)
Gatunek ten osiąga długość do 16,5 cm. Ciało w kolorze czarnym.
Występuje w Afryce Południowej w górach Lebombo na terenie w Południowej Afryce, Mozambiku i Suazi

</doc>
<doc id="2390411" url="https://pl.wikipedia.org/wiki?curid=2390411" title="Flaga Kraju Zabajkalskiego">
Flaga Kraju Zabajkalskiego

Flaga Kraju Zabajkalskiego zatwierdzona 11 lutego 2009 jest wierną kopią flagi byłego okręgu czytyjskiego, która była przyjęta Dumą obwodu czytyjskiego 21.12.1995 r.
Flaga Kraju Zabajkalskiego to prostokątny materiał w proporcjach (szerokość do długości) - 2:3, składający się z dwóch równych horyzontalnych pasów zielonego (na górze) i czerwonego (na dole), na które nałożony jest równoramienny żółty trójkąt o podstawie wzdłuż całej szerokości flagi od strony drzewca i wysokości równej połowie długości flagi.
Barwy i struktura flagi nawiązują do ostrokołu z herbu Kraju Zabajkalskiego. Poza znaczeniem heraldycznym kolory symbolizują przyrodnicze osobliwości regionu: żółty (bogactwo, sprawiedliwość) - step, zielony (nadzieja, radość) - tajgę, a czerwony (męstwo, odwaga) - surowce naturalne.

</doc>
<doc id="2390412" url="https://pl.wikipedia.org/wiki?curid=2390412" title="Aleja Przyjaźni w Gliwicach">
Aleja Przyjaźni w Gliwicach

Aleja Przyjaźni w Gliwicach – jedna z ulic w gliwickiej dzielnicy Śródmieście.
Informacje ogólne.
W czasach Polski Ludowej ulica nosiła nazwę "aleja Przyjaźni Polsko-Radzieckiej".
Przy alei swoją siedzibę mają: Hufiec ZHP Ziemi Gliwickiej, firmy i przedsiębiorstwa handlowo-usługowe, Dom Dziecka nr 1 – Filia nr 2, Fundacja Odbudowy Teatru Miejskiego w Gliwicach.
Przebieg.
Aleja rozpoczyna swój bieg przy skrzyżowaniu z ul. Henryka Sienkiewicza i ul. gen. Leona Berbeckiego. Następnie krzyżuje się z ul. Stanisława Chudoby, ul. Zwycięstwa, ul. Dworcową i ul. Stanisława Moniuszki. Kończy swój bieg przy ul. Częstochowskiej (część drogi wojewódzkiej nr 901).
Obiekty i miejsca.
Przy ulicy znajdują się następujące historyczne obiekty i miejsca::

</doc>
<doc id="2390413" url="https://pl.wikipedia.org/wiki?curid=2390413" title="Jasnaja Polana">
Jasnaja Polana



</doc>
<doc id="2390416" url="https://pl.wikipedia.org/wiki?curid=2390416" title="Andriej Drygin">
Andriej Drygin

Andriej Drygin (ros. Андрей Дрыгин, tadż. Андрей Дригин, Andrej Drigin, ur. 12 czerwca 1977 w Krasnojarsku) – tadżycki narciarz alpejski, uczestnik Zimowej Olimpiady 2002, 2006 i 2010. Sześciokrotnie brał udział w zawodach Pucharu Świata (2 razy ukończył, 2 razy nie ukończył, raz nie zakwalifikował się i raz nie wystartował).

</doc>
<doc id="2390417" url="https://pl.wikipedia.org/wiki?curid=2390417" title="Stadion im. Branka Čavlovicia-Čavleka">
Stadion im. Branka Čavlovicia-Čavleka

Stadion im. Branka Čavlovicia-Čavleka (chorw. "Stadion Branko Čavlović-Čavlek") – wielofunkcyjny stadion w Karlovacu, w Chorwacji. Został otwarty w 1975 roku. Obiekt może pomieścić 12 000 widzów. Swoje spotkania rozgrywa na nim drużyna NK Karlovac.

</doc>
<doc id="2390420" url="https://pl.wikipedia.org/wiki?curid=2390420" title="Andrei Drygin">
Andrei Drygin



</doc>
<doc id="2390422" url="https://pl.wikipedia.org/wiki?curid=2390422" title="Wilhelm Collath">
Wilhelm Collath

Wilhelm Collath (ur. 25 lutego 1838 w Belkow, zm. 21 lub 22 czerwca 1906) – niemiecki producent broni, właściciel przedwojennej fabryki strzelb i nabojów "Teschner&amp;Collath" (Tesco) w prawobrzeżnej części Frankfurtu nad Odrą (ob. Słubice), właściciel wielu patentów przy produkcji drylingów.
W 1859 zatrudnił się w fabryce broni Johanna Gottlieba Teschnera, początkowo jako pomocnik, potem awansował. W 1875 J.G. Teschner zmarł, przez co Wilhelm Collath został jedynym właścicielem firmy. Co roku w jego zakładzie produkowano ok. 1000 sztuk broni myśliwskiej. Po śmierci Collatha w 1906 firmę odziedziczyli jego synowie Franz i Paul. Zakład prosperował do 1945, kiedy to został zamknięty, także z powodu niskiego zapotrzebowania na broń cywilną.
Fabryka broni J.G. Teschnera i Wilhelma Collatha była jednym z największych producentów broni myśliwskiej w Cesarstwie Niemieckim i jednym z największych przedsiębiorstw w przedwojennej historii Słubic.

</doc>
<doc id="2390426" url="https://pl.wikipedia.org/wiki?curid=2390426" title="Kąpielisko Afrodyty">
Kąpielisko Afrodyty

Kąpielisko Afrodyty – sadzawka w pobliżu małego miasta Polis, w dystrykcie Pafos na Cyprze, łączone w szeregu mitów greckich z osobą bogini Afrodyty.
W mitologii greckiej wybrzeże Morza Śródziemnego w odległości 26 kilometrów od Pafos uważane było za miejsce cudownych narodzin Afrodyty. Stąd okolice Pafos uważano za miejsce szczególnie chętnie odwiedzane przez tę boginię, a samo miasto było głównym ośrodkiem jej kultu. Miano "kąpieliska Afrodyty" przylgnęło do jednej z sadzawek w naturalnej grocie na półwyspie Akamas, w pobliżu Latchi. Według mitu bogini miała wielokrotnie kąpać się w tym miejscu. Mitologia przypisywała również wodzie sadzawki moc leczenia bezpłodności.

</doc>
<doc id="2390427" url="https://pl.wikipedia.org/wiki?curid=2390427" title="Alex Sawyer">
Alex Sawyer

Alexander James Sawyer (ur. 13 lutego 1993 w Kent) – brytyjski aktor telewizyjny i filmowy. Wystąpił w roli roli Alfreda „Alfiego” Lewisa w serialu młodzieżowym Nickelodeon – "Tajemnice domu Anubisa".
Życiorys.
Jego matka pochodzi z Ghany, a ojciec ma brytyjsko-fińskie korzenie. Chodził do szkoły Aberdour w Burgh Heath. Uczęszczał do King’s College School w Wimbledon.

</doc>
<doc id="2390428" url="https://pl.wikipedia.org/wiki?curid=2390428" title="Klasztor Ganchvor">
Klasztor Ganchvor

Klasztor Ganchvor Sourp Asdvadzadzin (Nawiedzenia Najświętszej Maryi Panny) – nieczynny klasztor ormiański położony w Famaguście, na Cyprze.
Klasztor Ganchvor został wybudowany w 1346 r. przez ormiańskich uchodźców z Cylicji, ale opuszczony po zdobyciu Cypru przez Turków w 1571 r. Społeczność Ormian cypryjskich wydzierżawiła ten teren w 1936 r. Klasztor został wyświęcony ponownie w 1945 r., ale znów zniszczony podczas zamieszek grecko-tureckich w 1957 r. Odbudowano go, ale w 1974 r. został zajęty przez Turków.

</doc>
<doc id="2390429" url="https://pl.wikipedia.org/wiki?curid=2390429" title="Ulica Zwycięstwa w Gliwicach">
Ulica Zwycięstwa w Gliwicach

Ulica Zwycięstwa w Gliwicach – jedna z ulic w gliwickiej dzielnicy Śródmieście.
Informacje ogólne.
Ulica Zwycięstwa do 1945 nosiła nazwę "Wilhelmstraße", a wytyczono ją w latach 80. XIX wieku.
Od 26 sierpnia 1894 roku do 1 września 2009 roku, przez 115 lat, ulicą jeździły gliwickie tramwaje.
Przy ulicy Zwycięstwa mają siedzibę między innymi: Urząd Miejski w Gliwicach, Hotel Diament w Gliwicach, firmy, przedsiębiorstwa handlowo-usługowe, banki, Regionalna Izba Przemysłowo-Handlowa w Gliwicach, Centrum Wolontariatu.
Przebieg.
Ul. Zwycięstwa rozpoczyna swój bieg przy Rynku. Następnie krzyżuje się z pl. Inwalidów Wojennych, ul. Bednarską, ul. Dolnych Wałów, ul. ks. kard. Stefana Wyszyńskiego, ul. Wybrzeże Wojska Polskiego, ul. Kłodnicką, aleją Przyjaźni, ul. Norberta Barlickiego, ul. Aleksandra Fredry i ul. Stanisława Dubois. Kończy swój bieg w rejonie skrzyżowania z ul. Bohaterów Getta Warszawskiego. Ulica łączy gliwicką starówkę z dworcem kolejowym.
Obiekty i miejsca.
Przy ulicy znajdują się następujące historyczne obiekty i miejsca:

</doc>
<doc id="2390433" url="https://pl.wikipedia.org/wiki?curid=2390433" title="Aleksandr Gripicz">
Aleksandr Gripicz

Aleksandr Gripicz ros. "Александр Сергеевич Грипич" (ur. 29 września 1986) – rosyjski lekkoatleta specjalizujący się w skoku o tyczce.
Na dużej imprezie międzynarodowej zadebiutował w 2009 roku zdobywając złoty medal uniwersjady – kilka tygodni po tym sukcesie zajął piątą lokatę w mistrzostwach świata. W 2010 odpadł w eliminacjach halowych mistrzostw świata oraz nie zaliczył żadnej wysokości podczas kwalifikacji na mistrzostwach Europy. Na uniwersjadzie w Shenzhen (2011) zdobył srebrny medal. Piąty zawodnik mistrzostw Europy w Zurychu (2014). W 2015 sięgnął po srebro na halowych mistrzostwach Starego Kontynentu w Pradze.
Medalista mistrzostw Rosji oraz reprezentant kraju w drużynowych mistrzostwach Europy.
Rekordy życiowe: stadion – 5,75 (22 sierpnia 2009, Berlin i 20 sierpnia 2011, Shenzhen); hala – 5,85 (7 marca 2015, Praga).

</doc>
<doc id="2390436" url="https://pl.wikipedia.org/wiki?curid=2390436" title="Mecz Gwiazd MLB">
Mecz Gwiazd MLB

Mecz Gwiazd ligi MLB, znany również jako „Letni Klasyk” (ang. "Midsummer Classic") – coroczny mecz pomiędzy zawodnikami z National League a zawodnikami z American League, wybieranych przez fanów, zawodników, trenerów i menedżerów. Mecz Gwiazd rozgrywany jest zazwyczaj w drugi wtorek lipca i stanowi symboliczną połowę sezonu rozgrywek MLB. W latach 1959-1962, każdego sezonu rozgrywane były 2 mecze. Zwyczajowo zawodnicy występujący w ten dzień mają założone swoje klubowe stroje.
Wybór zawodników.
Do roku 2009, zarówno drużyna National, jak i American, składała się z 32 zawodników (dla gier sezonu zasadniczego – do 1 września – w drużynie mogło grać 24 lub 25 zawodników). 1 lipca 2009 władze ligi dodały 33. zawodnika do obu list.
28 kwietnia 2010 władze ogłosiły kilka zmian w przebiegu przyszłych Meczów Gwiazd począwszy od Meczu w 2010 roku:

</doc>
<doc id="2390437" url="https://pl.wikipedia.org/wiki?curid=2390437" title="Helena Dmowska">
Helena Dmowska

Helena Dmowska z domu Kozłowska (ur. 26 lutego 1931 w Rudzie, zm. 5 lutego 2019 w Otwocku) – polska lekkoatletka, specjalistka rzutu dyskiem.
Kariera.
Na mistrzostwach Europy w 1954 w Bernie zajęła 13. miejsce w rzucie dyskiem, a na mistrzostwach Europy w 1958 w Budapeszcie była siódma w tej konkurencji.
Pięciokrotnie zdobywała mistrzostwo Polski w rzucie dyskiem: w 1954, 1955, 1957, 1958 i 1960.
Trzykrotnie poprawiała rekord Polski w tej konkurencji, doprowadzając go do wyniku 50,22 m (15 czerwca 1958, Warszawa).
W latach 1951-1960 startowała w dwudziestu meczach reprezentacji Polski w rzucie dyskiem, odnosząc cztery zwycięstwa indywidualne.
Rekordy życiowe:
Była zawodniczką klubów: Związkowiec Białystok, Spójnia Białystok, Spójnia Warszawa, AZS Warszawa, Start Warszawa i Warszawianka.

</doc>
<doc id="2390442" url="https://pl.wikipedia.org/wiki?curid=2390442" title="New Haven Open at Yale 2011">
New Haven Open at Yale 2011

Tenisowy turniej WTA Premier Series New Haven Open at Yale 2011 odbył się w dniach 21 sierpnia – 27 sierpnia w amerykańskim New Haven na kortach twardych. Pula nagród wyniosła 618 000 dolarów amerykańskich.

</doc>
<doc id="2390445" url="https://pl.wikipedia.org/wiki?curid=2390445" title="Klasztor Sourp Magar">
Klasztor Sourp Magar

Klasztor Sourp Magar (orm. Սուրբ Մակար) lub Magaravank (orm. Մակարավանք) – nieczynny ormiański zespół klasztorny położony w Górach Pentadaktylos, na Cyprze.
Klasztor Sourp Magar (Świętego Makarego Egipskiego) został założony w XI w. przez mnichów koptyjskich. Społeczność Ormian cypryjskich nabyła klasztor przed 1425 r. Sourp Magar został zajęty przez Turków w 1974 r. i pozostaje pod ich kontrolą do dzisiaj.

</doc>
<doc id="2390446" url="https://pl.wikipedia.org/wiki?curid=2390446" title="Jacek Hohensee">
Jacek Hohensee



</doc>
<doc id="2390450" url="https://pl.wikipedia.org/wiki?curid=2390450" title="Glauconia distanti">
Glauconia distanti

 #PATRZ Leptotyphlops distanti

</doc>
<doc id="2390456" url="https://pl.wikipedia.org/wiki?curid=2390456" title="Białko Bence'a-Jonesa">
Białko Bence'a-Jonesa

Białko Bence’a-Jonesa – występujące w krwi i moczu, nieprawidłowe białko, które jest dimerami łańcuchów lekkich immunoglobulin.
Białko to ma znaczenie w diagnostyce laboratoryjnej, klasyfikacji i przy ustalaniu rokowania szpiczaka mnogiego. Białko Bence’a-Jonesa stwierdza się także u chorych z makroglobulinemią Waldenströma. Badanie laboratoryjne na obecność tego białka w moczu może być wykorzystane jako badanie swoistego markera nowotworowego (występuje u 2/3 pacjentów ze szpiczakiem mnogim).
Dawniej do oznaczenia białka Bence’a-Jonesa w moczu stosowano metodę precypitacji termicznej, obecnie stosuje się elektroforezę na żelu agarozowym.
Białko zostało po raz pierwszy opisane w 1847 roku przez angielskiego lekarza i chemika Henry’ego Bence’a Jonesa.

</doc>
<doc id="2390457" url="https://pl.wikipedia.org/wiki?curid=2390457" title="Taksim">
Taksim

Taksim (z tur. "podział") – wysuwana przez Turcję i Turków cypryjskich koncepcja rozwiązania konfliktu grecko-tureckiego o Cypr, polegająca na dokonaniu podziału terytorialnego wyspy na część grecką i turecką.
Historia.
Idea "taksim", jako przeciwwaga dla greckiej koncepcji unii grecko-cypryjskiej ("enosis") została wysunięta w II poł. lat 50. XX wieku, w czasie walk EOKA z kolonialną administracją brytyjską, a następnie rozmów grecko-turecko-brytyjskich w sprawie przyszłości wyspy. Źródłem jej powstania była obawa, że w unitarnym państwie cypryjskim będący w znacznej mniejszości Turcy staną się obiektem dyskryminacji ze strony dominujących liczebnie Greków. Jedno z haseł politycznych Turków cypryjskich tego okresu brzmiało "Podział albo śmierć". Turcy zrezygnowali jednak z niego w momencie ogłoszenia traktatów z Zurychu i Londynu, nadających wyspie niepodległość. Postanowienia traktatów, zwłaszcza Traktatu gwarancyjnego, zakładały powstanie państwa unitarnego i wykluczały zarówno realizację idei "enosis", jak i "taksim".
Narastający konflikt między społecznościami grecką i turecką na wyspie doprowadził do ponownego wysunięcia tej koncepcji przez dyplomację turecką. O ile prezydent Cypru Makarios III zdecydowanie się jej sprzeciwiał, twierdząc, że Turkom cypryjskim wystarczy nadać prawa mniejszości narodowej, na podział wyspy był skłonny zgodzić się grecki rząd czarnych pułkowników, który od 1969 prowadził własne rozmowy z Turcją, chcąc uregulować kwestię cypryjską bez konsultacji z prezydentem Cypru. Autorytarny rząd Grecji dążył do przyłączenia do tego kraju części wyspy przy równoczesnych ustępstwach terytorialnych na rzecz Turcji, co stanowiło w istocie realizację idei "taksim". Zdecydowany sprzeciw Makariosa III wobec takiego rozwiązania doprowadził do organizacji przez juntę zamachu stanu na Cyprze.
Zamach stanu z 15 lipca 1974 początkowo przyniósł sukces spiskowcom z prawicowej, terrorystycznej organizacji EOKA B – Makarios III uciekł z oblężonego pałacu prezydenckiego w Nikozji, a jego następcą ogłosił się przywódca EOKA B Nikos Sampson. Ogłosił on chęć kontynuowania rozmów z Turcją w sprawie przyszłości Cypru, jednak jego poparcie dla idei "enosis" i radykalnie nacjonalistyczne i antytureckie poglądy były powszechnie znane. Oficjalnie występując w obronie zagrożonej przez politykę rządu Sampsona społeczności tureckiej na wyspie, Turcja dokonała 20 lipca 1974 inwazji na Cypr, doprowadzając "de facto" do urzeczywistnienia idei "taksim". Mimo potępienia tego faktu przez społeczność międzynarodową, stan rzeczy powstały wskutek inwazji utrzymuje się do dnia dzisiejszego.

</doc>
<doc id="2390461" url="https://pl.wikipedia.org/wiki?curid=2390461" title="Mark Lenzi">
Mark Lenzi

Mark Edward Lenzi (ur. 4 lipca 1968, zm. 9 kwietnia 2012 w Greenville) – amerykański skoczek do wody. Dwukrotny medalista olimpijski.
Brał udział w dwóch igrzyskach (IO 92, IO 96), na obu zdobywał medale. W 1992 triumfował w skokach z trzymetrowej trampoliny, cztery lata później zajął trzecie w tej samej konkurencji. Był srebrnym medalistą mistrzostw świata w 1991 (trampolina 1-metrowa), w tym samym roku triumfował w igrzyskach panamerykańskich. Wielokrotnie zostawał mistrzem kraju. W 2003 został przyjęty do International Swimming Hall of Fame.
Lenzi zmarł w szpitalu w Greenville, wskutek problemów z sercem.

</doc>
<doc id="2390464" url="https://pl.wikipedia.org/wiki?curid=2390464" title="Parafia Ewangelicko-Metodystyczna Dobrego Pasterza w Pabianicach">
Parafia Ewangelicko-Metodystyczna Dobrego Pasterza w Pabianicach

Parafia Ewangelicko-Metodystyczna Dobrego Pasterza w Pabianicach – zbór metodystyczny działający w Pabianicach, należący do okręgu wschodniego Kościoła Ewangelicko-Metodystycznego w RP.
Nabożeństwa odbywają się w niedziele o godzinie 9:30.

</doc>
<doc id="2390469" url="https://pl.wikipedia.org/wiki?curid=2390469" title="Uług Mehmed">
Uług Mehmed

Uług Mehmed (albo Ułu Mahmet, Uług Muhammed) (w źródłach rosyjskich Улу Махметь, Улуг Махметь) (ur. ?, zm. 1446) – pretendent do tronu Złotej Ordy z linii Tochtamysza i założyciel Chanatu Kazańskiego.
Zazwyczaj uważa się go za syna Dżelal ad-Dina (zm. 1412) i wnuka Tochtamysza (zm. 1405 albo 1406), jednak różne źródła nazywają go synem, wnukiem lub kuzynem tego ostatniego. Po śmierci w roku 1419 Edygeja i chana Dżabbar Berdiego Uług Mehmedowi udało się opanować zachodnią część terytorium Złotej Ordy. Utrzymywał on stosunki dyplomatyczne z Witoldem (1401–1430), któremu dostarczał posiłków, i Szahrochem (1405–1447), co samo w sobie świadczy o jego dominującej pozycji w Ordzie w tym okresie. Abd-ar-Razzagh Samarkandi nazywa go po prostu chanem. Niemniej jego władza nie była niekwestionowana – rejon dolnej Wołgi kontrolował syn Tochtamysza Kibek, a zagrażał mu także jego inny kuzyn, Dewlet Berdi, oraz koczujący na terenie Białej Ordy potomek Urus-chana (zm. 1376) Borak (zm. 1428 albo 1429). Wykorzystując poparcie panującego w Mawarannahrze syna Szahrocha, Uług Bega (1409–1449), w roku 1423 Borak pokonał Uług Mehmeda i zagarnąwszy jego posiadłości ogłosił się chanem.
Uług Mehmed uciekł na dwór Witolda, gdzie zjawił się w końcu 1424 roku. Dzięki pomocy Witolda udało mu się ponownie zebrać siły i odebrać Saraj Borakowi. W międzyczasie pokonany przez Boraka Dewlet Berdi opanował Krym, podczas gdy Kibek uciekł na północ, w kierunku Riazania. Borak zginął w niejasnych okolicznościach podczas walk w Mogolistanie w roku 1428 albo 1429. W latach 1428–1430 przez Złotą Ordę przetoczyła się plaga dżumy, która jeszcze zwiększyła panująca anarchię. Uług Mehmed wtargnął na Krym, chcąc odebrać go z rąk Dewlet Berdiego. Pozycja Uług Mehmeda bardzo osłabła po śmierci Witolda w 1430 roku. W roku 1432 Uług Mehmed rozstrzygnął spór pomiędzy Wielkim Księciem Moskiewskim Wasylem II (1425–1462), a jego wujem Jerzym Zwienigorodzkim, zatwierdzając tytuł tego pierwszego. Autorytet Uług Mehmeda był jednak zbyt słaby żeby zakończyć toczącą się w księstwie wojnę domową. W roku 1433 Uług Mehmed zerwał z następcą Witolda Świdrygiełłą (1430–1432) i poparł jego rywala, Zygmunta Kiejstutowicza (1432–1440). W rezultacie Świdrygiełło zaczął popierać nowego pretendenta do tytułu chana, syna Tochtamysza Sejjid Ahmeda (zm. ok. 1465), którego szybko uznał też chcący osłabić Uług Mehmeda Wasyl II. W tym samym czasie Uług Mehmedowi przybył też inny rywal, syn Temür-chana (ok. 1411) Küczük Mehmed (zm. 1465). Zygmunt Kiejstutowicz nie był tak silnym i pewnym sprzymierzeńcem jak Witold i sytuacja Uług Mehmeda systematycznie się pogarszała. 
W roku 1437 Küczük Mehmed zajął Saraj, podczas gdy Sejjid Ahmed stał się panem terytoriów na zachód od Dniepru. Uług Mehmed musiał opuścić stepy kipczackie i wycofać się nad górną Wołgę, gdzie opanował Bielew przy granicy moskiewsko-litewskiej. Po starciu w następnym roku z wojskami Wasyla II Uług Mehmed obległ Moskwę i zniszczył Kołomnę. Jest kwestią sporną wśród historyków czy Uług Mehmed zdobył Kazań w latach 1437–1438, czy też dokonał tego dopiero syn Uług Mehmeda, Mahmutek. Wiąże się to także ze sporem co do tego czy Uług Mehmed w latach 1437–1445 miał jakąś stałą bazę swoich operacji (oprócz Kazania wysuwane są także kandydatury Bielewa, Muromu i Niżnego Nowogrodu), czy też przemieszczał się tocząc walki z wojskami moskiewskimi wzdłuż rzeki Oki. 7 lipca 1445 synowie Uług Mehmeda Jusuf i Mahmutek (1446–1462) pokonali Wasyla II w bitwie pod Suzdalem i wzięli go do niewoli, z której ten uwolnił się w zamian za obietnicę ogromnego okupu i podwyższenia trybutu. Według części uczonych to właśnie jesienią tego roku Mahmutek zajął Kazań, należący do miejscowego władcy Ali Bega, i tym samym to jego należy uznawać za właściwego twórcę Chanatu Kazańskiego. Niezależnie od tego jak było faktycznie początki istnienia chanatu wiążą się z decyzją Uług Mehmeda o przekoczowaniu w rejon górnej Wołgi, chociaż niewątpliwie poprzez opanowanie tego terytorium zamierzał on jedynie zdobyć bazę do kolejnej próby opanowania Saraju. Tych planów nie udało mu się jednak zrealizować, ponieważ w roku 1446 został zabity przez Mahmuteka, który przejął po nim władzę.

</doc>
<doc id="2390470" url="https://pl.wikipedia.org/wiki?curid=2390470" title="Parafia Ewangelicko-Metodystyczna Miłości Bożej w Ełku">
Parafia Ewangelicko-Metodystyczna Miłości Bożej w Ełku

Parafia Ewangelicko-Metodystyczna Miłości Bożej w Ełku – zbór metodystyczny działający w Ełku, należący do okręgu wschodniego Kościoła Ewangelicko-Metodystycznego w RP.
Nabożeństwa odbywają się w niedziele o godzinie 10:00. Zajęcia katechetyczne dla dzieci odbywają się w trakcie nabożeństwa.
Godziny biblijne odbywają się w czwartek o godz. 17.00 w Kawiarence parafialnej przy ul. Słowackiego 28.

</doc>
<doc id="2390472" url="https://pl.wikipedia.org/wiki?curid=2390472" title="Antonio Rogeiro Nogueira">
Antonio Rogeiro Nogueira



</doc>
<doc id="2390473" url="https://pl.wikipedia.org/wiki?curid=2390473" title="Pałac w Nietuszkowie">
Pałac w Nietuszkowie

Pałac w Nietuszkowie został wzniesiony w XIX wieku, o stylu eklektycznym. Stanowi nieregularną bryłę z dominantą w postaci wieży (5 kondygnacji) o formie nawiązującej do renesansu włoskiego. Otoczony parkiem o pow. 11,9 ha. W pobliżu zabudowania gospodarcze i gorzelnia.
Znajduje się w rękach prywatnych.

</doc>
<doc id="2390474" url="https://pl.wikipedia.org/wiki?curid=2390474" title="Parafia Ewangelicko-Metodystyczna Miłości Bożej w Iławie">
Parafia Ewangelicko-Metodystyczna Miłości Bożej w Iławie

Parafia Ewangelicko-Metodystyczna Miłości Bożej w Iławie – zbór metodystyczny działający w Iławie, należący do okręgu wschodniego Kościoła Ewangelicko-Metodystycznego w RP. W 2017 liczył 40 wiernych.
Nabożeństwa odbywają się w niedziele o godzinie 11:00.

</doc>
<doc id="2390475" url="https://pl.wikipedia.org/wiki?curid=2390475" title="Klasa okręgowa (grupa chełmska)">
Klasa okręgowa (grupa chełmska)

Klasa okręgowa (grupa chełmska) – jedna z czterech na terenie województwa lubelskiego klas okręgowych, które od sezonu 2008/2009 są rozgrywkami szóstego poziomu ligowego piłki nożnej mężczyzn w Polsce, stanowiąca pośredni szczebel rozgrywkowy między IV ligą, a klasą A. 
Zmagania w jej ramach toczą się cyklicznie systemem kołowym. Zwycięzcy grupy uzyskują awans do IV ligi polskiej grupy lubelskiej, zaś najsłabsze zespoły relegowane są do jednej z dwóch grup chełmskiej klasy A. Organizatorem rozgrywek jest Chełmski Okręgowy Związek Piłki Nożnej (ChOZPN).
Od sezonu 2000/2001 zespoły piłkarskie pochodzą z powiatów: chełmskiego, krasnostawskiego, włodawskiego oraz miasta Chełm, wcześniej w latach 1976–2000 była ona przeznaczona dla zespołów z województwa chełmskiego.
Mistrzowie ligi.
Objaśnienia:
Sezon 2008/2009.
Od sezonu 2008/2009 klasa okręgowa stanowi szósty szczebel w hierarchii rozgrywek piłkarskich w Polsce.

</doc>
<doc id="2390476" url="https://pl.wikipedia.org/wiki?curid=2390476" title="Parafia Ewangelicko-Metodystyczna w Gierzwałdzie">
Parafia Ewangelicko-Metodystyczna w Gierzwałdzie

Parafia Ewangelicko-Metodystyczna w Gierzwałdzie – zbór metodystyczny działający w Gierzwałdzie, należący do okręgu wschodniego Kościoła Ewangelicko-Metodystycznego w RP.
Nabożeństwa odbywają się w niedziele o godzinie 11:00.

</doc>
<doc id="2390478" url="https://pl.wikipedia.org/wiki?curid=2390478" title="Pałac w Pietronkach">
Pałac w Pietronkach

Pałac w Pietronkach – pałac w gminie Chodzież, na skraju wsi Pietronki. 
Został wzniesiony po 1893 r. dla Hermana von Leipzigera z okazji jego ślubu z hrabianką Eweliną von Rittberg. Całkowicie przebudowany prawdopodobnie na początku XX wieku. Dwukondygnacyjny, o zwartej bryle, podpiwniczony. Otoczony rozległym parkiem krajobrazowym. 
W latach 1983-1988 przeprowadzono w nim kapitalny remont. Obecnie obiekt jest zamknięty.

</doc>
<doc id="2390479" url="https://pl.wikipedia.org/wiki?curid=2390479" title="Richard Degener">
Richard Degener

Richard Kempster "Dick" Degener (ur. 4 marca 1912 w Detroit, zm. 24 sierpnia 1995 w Grand Rapids) – amerykański skoczek do wody. Dwukrotny medalista olimpijski.
Brał udział w dwóch igrzyskach (IO 32, IO 36), na obu zdobywał medale. W 1932 zajął trzecie miejsce w skokach z trzymetrowej trampoliny, cztery lata później triumfował w tej samej konkurencji. Był trzykrotnym mistrzem NCAA w barwach University of Michigan. W 1971 został przyjęty do International Swimming Hall of Fame.

</doc>
<doc id="2390480" url="https://pl.wikipedia.org/wiki?curid=2390480" title="Dick Degener">
Dick Degener



</doc>
<doc id="2390482" url="https://pl.wikipedia.org/wiki?curid=2390482" title="Pianka do włosów">
Pianka do włosów

Pianka do włosów - kosmetyk do stylizacji różnych rodzajów włosów. Można ją stosować na wilgotne lub suche włosy.
Wyróżniamy pianki zwiększające objętość, wygładzające, nabłyszczające, do włosów prostych lub kręconych. 
Kosmetyki koloryzujące włosy także mogą mieć formę pianki. 

</doc>
<doc id="2390483" url="https://pl.wikipedia.org/wiki?curid=2390483" title="Parafia Ewangelicko-Metodystyczna Ogród Oliwny w Kielcach">
Parafia Ewangelicko-Metodystyczna Ogród Oliwny w Kielcach

Parafia Ewangelicko-Metodystyczna „Ogród Oliwny” w Kielcach – zbór metodystyczny działający w Kielcach, należący do okręgu wschodniego Kościoła Ewangelicko-Metodystycznego w RP.
Nabożeństwa odbywają się w niedziele o godzinie 10:00.

</doc>
<doc id="2390486" url="https://pl.wikipedia.org/wiki?curid=2390486" title="Stadion Park mladeži">
Stadion Park mladeži

Stadion Park mladeži – wielofunkcyjny stadion w Splicie, w Chorwacji. Obiekt może pomieścić 4075 widzów. Swoje spotkania rozgrywa na nim drużyna RNK Split. Został wybudowany w latach 1949–1955 (choć nie został ukończony) i zainaugurowany jeszcze w trakcie budowy, pod koniec 1954 roku. Przed Igrzyskami Śródziemnomorskimi w 1979 roku, które odbyły się w Splicie wyremontowane zostały pomieszczenia klubowe stadionu. W 1979 roku na obiekcie zainstalowano także maszty oświetleniowe, które przeniesiono ze stadionu Stari plac (grający na nim do tej pory Hajduk Split przeniósł się na nowo powstały stadion Poljud). W ostatnich latach, w związku z szybkim awansem sportowym zespołu RNK Split (klub w latach 2008–2010 przeszedł drogę z 4. ligi do najwyższej klasy rozgrywkowej) dokonano kolejnych modernizacji obiektu.

</doc>
<doc id="2390487" url="https://pl.wikipedia.org/wiki?curid=2390487" title="Dwór w Oleśnicy">
Dwór w Oleśnicy

Dwór w Oleśnicy – zabytkowy dwór we wsi Oleśnica w gminie Chodzież, w województwie wielkopolskim.
Został wzniesiony na początku XIX wieku, w stylu klasycystycznym. Jednokondygnacyjny, nakryty dachem łamanym, naczółkowym, o silnie podkreślonych osiach w obydwu kierunkach poprzez nadstawki o niesymetrycznych dwóch osiach na poddaszu. Na prawo i lewo od wejścia w układzie trójosiowym. O zwartej bryle, niepodpiwniczony. Dawniej stanowił oficynę pałacu w Oleśnicy.
W pobliżu znajdują się stawy rybackie.

</doc>
<doc id="2390488" url="https://pl.wikipedia.org/wiki?curid=2390488" title="Parafia Ewangelicko-Metodystyczna Opatrzności Bożej w Łodzi">
Parafia Ewangelicko-Metodystyczna Opatrzności Bożej w Łodzi

Parafia Ewangelicko-Metodystyczna Opatrzności Bożej w Łodzi – zbór metodystyczny działający w Łodzi, należący do okręgu centralnego Kościoła Ewangelicko-Metodystycznego w RP.
Nabożeństwa odbywają się w niedziele o godzinie 11:00.

</doc>
<doc id="2390490" url="https://pl.wikipedia.org/wiki?curid=2390490" title="Parafia Ewangelicko-Metodystyczna w Łukcie">
Parafia Ewangelicko-Metodystyczna w Łukcie

Parafia Ewangelicko-Metodystyczna w Łukcie – zbór metodystyczny działający w Łukcie, należący do okręgu mazurskiego Kościoła Ewangelicko-Metodystycznego w RP.
Nabożeństwa odbywają się w niedziele o godzinie 14:00.

</doc>
<doc id="2390491" url="https://pl.wikipedia.org/wiki?curid=2390491" title="Pałac w Oleśnicy">
Pałac w Oleśnicy

Pałac w Oleśnicy - zabytkowy pałac we wsi Oleśnica w województwie wielkopolskim.
Został wzniesiony w połowie XIX wieku, o charakterze klasycyzującym – murowany, o bryle zwartej, dwukondygnacyjny, podpiwniczony. Ulokowany na niewielkim wzniesieniu, otoczony parkiem. Jego oficynę stanowił dwór z I ćw. XIX w. Obecnie w pałacu znajduje się szkoła podstawowa.
W pobliżu znajdują się stawy rybackie.

</doc>
<doc id="2390494" url="https://pl.wikipedia.org/wiki?curid=2390494" title="Olejek lawendowy">
Olejek lawendowy

Olejek lawendowy (łac. "Oleum Lavandulae") – olejek eteryczny pozyskiwany z lawendy wąskolistnej, zwanej też lekarską lub prawdziwą ("Lavandula angustifolia"), uprawianej przede wszystkim w południowej Francji. Olejki są pozyskiwane metodą destylacji z parą wodną lub ekstrakcji rozpuszczalnikami lotnymi. Wśród licznych składników mieszanin związków chemicznych, jakimi są destylaty i ekstrakty, dominują octan linalilu i linalol. Olejek lawendowy jest stosowany jako składnik perfum, wód toaletowych, mydeł toaletowych i leków oraz jako przyprawa.
Uprawa i zbiory lawendy.
Lawenda (łac. "Lavandula" L.) to rodzaj roślin z rodziny jasnotowatych, który obejmuje ponad 40 gatunków pochodzących z obszaru śródziemnomorskiego. Gatunek "Lavandula angustifolia" (lawenda wąskolistna) jest olejkodajną krzewinką, uprawianą na dużą skalę np. w Prowansji, w dystrykcie Traszigang w Bhutanie (gdzie jest obok ryżu jednym z dwóch głównych produktów rolnych) lub na chorwackiej wyspie Hvar, nazywanej „wyspą lawendową”. Może być uprawiana również na wyższych szerokościach geograficznych. W Polsce obszary jej potencjalnej uprawy prawie pokrywają się z obszarami uprawy rzepaku ozimego. Wskazana jest południowa wystawa pola, osłonięcie od wiatrów, gleba przepuszczalna o dużej zawartości wapnia, na podłożu wapiennym, np. rędzina, less, gleby próchnicze. Gleba powinna być głęboko przeorana i racjonalnie nawożona (nie jest zalecane nawożenie obornikiem).
Rośliny można rozmnażać:
Zbiory rozpoczyna się najwcześniej w drugim roku od założenia plantacji, ścinając kwiaty ręcznie lub maszynowo, po rozwinięciu się ok. 50% pączków. Są przekazywane odbiorcom w stanie świeżym lub po wysuszeniu w temperaturze nie przekraczającej 40 °C. Wydajność kwiatów i olejku, uzyskiwanego z jednego hektara w dużym stopniu zależy od odmiany rośliny i warunków uprawy. Przeciętna wydajność olejku otrzymywanego z "Lavendula officialis" wynosi 0,7–0,9%. Na Węgrzech w latach 60. XX w. uzyskiwano przeciętny plon 30–40 q/ha (10–15 kg olejku/ha), jednak uprawiając nowe „rody hodowlane” osiągnięto plon ok. 100 q/ha (&gt; 20 kg olejku/ha).
Pozyskiwanie olejku lawendowego.
Olejek jest najczęściej pozyskiwany z rozwiniętych kwiatów, ściętych razem z łodygą. Stosuje się:
Skład chemiczny.
Głównymi składnikami olejku lawendowego są octan linalilu i linalol.
Francuski olejek lawendowy otrzymywany metodą destylacyjną zawiera zwykle 30–60% octanu linalilu z domieszkami odpowiednich estrów kwasu masłowego, walerianowego i kapronowego. W skład kolejnej grupy związków, stanowiącej 28–46% olejku, wchodzą: -linalol i inne alkohole (np. alkohol amylowy, borneol, geraniol, lawandulol, nerol). Stwierdzono też obecność małych ilości furfuralu, beta-ocymenu, ketonu etylowo-"n"-amylowego, α-pinenu, eukaliptolu, octanu -bornylu, kariofilenu i kumaryny oraz przypuszczalną obecność aldehydu walerianowego, karwonu i tymolu.
W olejkach ekstrakcyjnych stwierdza się dużo większe ilości kumaryny. Zidentyfikowano też eter metylowy umbeliferonu.
Brytyjski olejek lawendowy (produkowany w dużo mniejszych ilościach) charakteryzuje się mniejszą zawartością estrów. Może zawierać eukaliptol.
Właściwości fizykochemiczne i organoleptyczne.
Olejki otrzymywane w wyniku destylacji z parą wodną lawendy francuskiej są cieczami o żółtawym lub żółtawo-zielonawym zabarwieniu o przyjemnym zapachu i silnym aromatycznym smaku (lekko gorzkawym). Olejki wytwarzane w skali laboratoryjnej i półtechnicznej z lawendy hodowanej w Polsce mają podobne właściwości organoleptyczne i fizykochemiczne. Zapach destylatów nieco różni się od zapachu świeżych kwiatów. Większe podobieństwo osiąga się stosując metodę ekstrakcyjną. Konkret (concrète) jest produktem stałym lub półstałym o zabarwieniu ciemnozielonym (bywa poddawany odbarwianiu). Jest częściowo rozpuszczalny w olejkach eterycznych i alkoholu etylowym o stężeniu 95°.
Angielski olejek lawendowy ma zapach z nutą kamforowo–eukaliptusową, mniej słodki od zapachu olejku francuskiego.
Zastosowania.
W perfumiarstwie olejek lawendowy był w poprzednich stuleciach bardzo popularny. W XVIII w. niemal wszystkich europejskich dworach królewskich i książęcych korzystano z „Eau de Cologne” – wody kolońskiej Fariny, która rozsławiła Kolonię jako miasto perfum. W skład modnej przez wieki kompozycji wchodziły olejki:
W latach 1910–1915 powstały znane brytyjskie kompozycje zapachowe pierwszych męskich wód toaletowych: „English Lavender” Atkinsona i „Old English Lavender” Yardleya, zastąpionych w 1934 roku przez „Pour un homme” Carona. W tych jednokwiatowych kompozycjach stosowano olejek pozyskiwany z brytyjskiej odmiany lawendy ("Lavandula spica").
Obecnie zapach lawendy jest przez perfumiarzy wykorzystywany rzadziej, co tłumaczy się zbyt silnym jego skojarzeniem z zapachem proszków do prania. Olejek stosuje się w kompozycjach męskich wód toaletowych jako składnik świeżej nuty początkowej. Jest często używany w gospodarstwie domowym, np. jako środek odświeżający lub przyprawa kuchenna.
W farmacji olejek lawendowy jest stosowany, jako środek zapachowy, do wyrobu spirytusu lawendowego ("Spiritus Lavandulae" FP III) i spirytusu mydlanego ("Spiritus Saponis kalini" FP XII) oraz dodatek do leków galenowych, np. "Acetum profumatum", "Mixtura oleoso-balsamica", "Spiritus Rosmarini compositus" i inne. Jest też składnikiem soli trzeźwiących. Olejkowi przypisuje się różnego rodzaju oddziaływania fitofarmakologiczne, np. uspokajające i nasenne, pobudzające wydzielanie soków trawiennych, antyseptyczne, przeciwwzdęciowe, moczopędne. Olejek jest też polecany do wcierania miejscowego, jako środek o działaniu przeciwzapalnym i przeciwbólowym. Zależność między chemicznym składem olejków i ich biologiczną aktywnością jest wciąż przedmiotem badań.
Zastosowanie w medycynie.
Do bakterii wrażliwych na działanie olejku zaliczono m.in. "Bacillus subtilis", "Escherichia coli", "Staphylococcus aureus", "S. epidermidis", "Pseudomonas aeruginosa", "Proteus vulgaris" oraz "Listeria monocytogenes. O"lejek lawendowy wykazał wysoką skuteczność wobec szczepów lekoopornych, m.in. opornego na metycylinę gronkowca złocistego "– S. aureus MRSA (MIC = 0,5%) oraz opornych na wankomycynę szczepów enterokoków – Enterococcus VRE (MIC = 0,1%)." W badaniach wykazano zdolność olejku do hamowania kiełkowania zarodników grzybów pleśniowych, a mianowicie u "Aspergillus fumigatus, Fusarium solani, Penicillium expansum i Rhizopus oryzae," a także drożdżaków "Candida mycoderma, C. albicans i C. glabrata." Olejek lawendowy w stężeniu 10 μl/ml wyraźnie ograniczył wzrost grzybni wegetatywnej "A. niger, A. ochraceus i Fusarium culmorum na poziomie od 29 do 93%."

</doc>
<doc id="2390495" url="https://pl.wikipedia.org/wiki?curid=2390495" title="International Boxing Hall of Fame">
International Boxing Hall of Fame

International Boxing Hall of Fame (IBHOF) - Międzynarodowa Bokserska Galeria Sławy znajduje się obecnie w mieście Canastota w stanie Nowy Jork i jest jedną z dwóch uznawanych bokserskich galerii sławy obok World Boxing Hall of Fame.
Pierwsza Boxing Hall of Fame została stworzona przez The Ring i znajdowała się w Madison Square Garden, jednakże w 1990 roku z inicjatywy Eda Brophy by uczcić dwóch mistrzów bokserskich Carmena Basilio oraz jego bratanka Billy’ego Backusa, którzy pochodzą właśnie z miasteczka Canastota, jego władze otworzyły nowe muzeum, które pokazuje bogatą historię boksu.
W ceremoniach odbywających się każdego roku bierze udział bardzo wiele byłych jak i obecnych wielkich pięściarzy oraz wielu innych słynnych ludzi z różnych branż.
Nominacja boksera do Hall of Fame może odbyć się dopiero po upływie pięciu lat po zakończeniu kariery sportowej.
Do 2014 wybierano członków Międzynarodowej Bokserskiej Galerii Sławy w pięciu kategoriach:
Począwszy od 2015 wprowadzono następujące zmiany:

</doc>
<doc id="2390496" url="https://pl.wikipedia.org/wiki?curid=2390496" title="Parafia Ewangelicko-Metodystyczna w Olsztynku">
Parafia Ewangelicko-Metodystyczna w Olsztynku

Parafia Ewangelicko-Metodystyczna w Olsztynku – parafia metodystyczna działająca w Olsztynku od 1951 roku, należąca do okręgu mazurskiego Kościoła Ewangelicko-Metodystycznego w RP. 

</doc>
<doc id="2390498" url="https://pl.wikipedia.org/wiki?curid=2390498" title="Storm Seeker">
Storm Seeker

Storm Seeker – pierwszy solowy album studyjny norweskiego muzyka Simena Hestnæsa znanego pod pseudonimem ICS Vortex. Wydawnictwo ukazało się 19 sierpnia 2011 roku w Niemczech jako edycja limitowana. Regularna wersja została wydana 22 sierpnia w pozostałych krajach Europy oraz 23 sierpnia w Stanach Zjednoczonych. Płytę wydała firma Century Media Records.
Nagrania zostały zarejestrowane i zmiksowane w 2010 roku w Toproom Studio. Mastering wersji CD odbył się w Tailor Made Production. Z kolei album wydany na płycie gramofonowej został zmasterowany w Optimal Media Production w Niemczech.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2390499" url="https://pl.wikipedia.org/wiki?curid=2390499" title="Pałac we Wrzosach">
Pałac we Wrzosach

Pałac we Wrzosach - pałac w miejscowości Wrzosy w gminie Tuczno. 
Pałac wzniesiony został na początku XX wieku, o charakterze eklektycznym - na planie czworokąta z dobudówkami i dominantą w postaci 4-kondygnacyjnej wieży o formie nawiązującej do willi podmiejskich z fragmentami w konstrukcji ryglowej wypełnionej murem.
Ostatnim właścicielem folwarku wraz z pałacem był Rudolf Sobtemberg. W końcu XX wieku użytkowany jako budynek mieszkalny wielorodzinny.
Budynek otoczony jest parkiem krajobrazowym i zabudowaniami gospodarczymi.

</doc>
<doc id="2390504" url="https://pl.wikipedia.org/wiki?curid=2390504" title="Parafia Ewangelicko-Metodystyczna Łaski Bożej w Ostródzie">
Parafia Ewangelicko-Metodystyczna Łaski Bożej w Ostródzie

Parafia Ewangelicko-Metodystyczna Łaski Bożej w Ostródzie – zbór metodystyczny działający w Ostródzie, należący do okręgu wschodniego Kościoła Ewangelicko-Metodystycznego w RP.
Nabożeństwa odbywają się w niedziele o godzinie 10:30.

</doc>
<doc id="2390507" url="https://pl.wikipedia.org/wiki?curid=2390507" title="Pałac w Smuszewie">
Pałac w Smuszewie

Pałac w Smuszewie – eklektyczny pałac w Smuszewie położony w powiecie wągrowieckim, w gminie Damasławek. 
Wzniesiony został około 1870-1880, w klasycystycznym stylu z elementami renesansowymi. Dwukondygnacyjny murowany budynek, podpiwniczony, o rozczłonkowanej bryle, z wieżą na lewym skrzydle (3 kondygnacje) położony jest na niewielkim wzniesieniu w północno-wschodniej części wsi i otoczony pozostałościami parku ze stawami rybnymi.
W pod koniec XX wieku niezamieszkały, częściowo zdewastowany, z zachowanym dachem.

</doc>
<doc id="2390509" url="https://pl.wikipedia.org/wiki?curid=2390509" title="Vincenzo Peruggia">
Vincenzo Peruggia

Vincenzo Peruggia (ur. 1881, zm. 1925) – włoski pracownik Luwru, słynny z udanej kradzieży "Mony Lisy" Leonarda da Vinci.
W 1911 roku Peruggia dokonał kradzieży określonej jako największa w świecie sztuki w XX wieku. Będąc pracownikiem Luwru, Peruggia ukrył się w niedzielę 20 sierpnia w muzeum, wiedząc, że będzie ono następnego dnia nieczynne. Rankiem następnego dnia wyszedł z ukrycia i przebrał się w biały fartuch noszony przez pracowników. W pewnym momencie wszedł do pustego pomieszczenia, gdzie eksponowana była "Mona Lisa" i przeniósł obraz do nieużywanej klatki schodowej. Tam usunął ramę, a samo malowidło ukrył pod fartuchem. Peruggia wyniósł obraz przez bramę, gdy pracujący w niej strażnik opuścił swój posterunek.
Peruggia ukrył skradziony obraz w swoim paryskim mieszkaniu. W czasie gdy policja przybyła do mieszkania, by je przeszukać przyjęto jego alibi, że w czasie kradzieży pracował w innym miejscu.
Peruggia ukrywał obraz w Paryżu przez dwa lata, po czym zdecydował się na przewiezienie go do Włoch, gdzie ukrył go w swoim florenckim mieszkaniu. Został schwytany, dopiero gdy skontaktował się z Alfredo Gerim, właścicielem miejscowej galerii sztuki. Zeznania Geriego i Peruggii są w tym miejscu rozbieżne, ale wynika z nich, że złodziej oczekiwał nagrody za „"zwrócenie obrazu ojczyźnie"”. Geri zawiadomił o propozycji Peruggii Giovanniego Poggi, dyrektora Galerii Uffizi, a ten potwierdził autentyczność obrazu. Następnie obaj przejęli obraz od Peruggii i zawiadomili o sprawie policję, która aresztowała złodzieja.
Obecnie istnieją dwie główne teorie na temat przyczyn kradzieży. Sam Peruggia twierdził, że kradzieży dokonał z przyczyn patriotycznych, chcąc zwrócić obraz swojemu krajowi, który został z niego obrabowany przez Napoleona. Prawdopodobnie nie wiedział jednak, że obraz nie został skradziony przez Francuzów, ale został przez samego malarza podarowany królowi Franciszkowi I.
Obecnie podważa się motyw „patriotyzmu”, gdyż Peruggia nie chciał podarować obrazu któremuś z włoskich muzeów, ale zarobić na jego sprzedaży.
Drugą teorię stworzył w "Saturday Evening Post" w 1932 roku Karl Decker, który uważał, że pomysłodawcą kradzieży był Eduardo de Valfierno, który planował po kradzieży obrazu sprzedać liczne kopie jako oryginalne dzieła Leonarda.
Po wykryciu sprawcy kradzieży obraz wystawiano w całych Włoszech, a zwrócono do Luwru jeszcze w 1913 roku. Sąd wydał po procesie łagodny wyrok, skazując Peruggię na rok i piętnaście dni więzienia. Ostatecznie zwolniono go po siedmiu miesiącach. Następnie służył we włoskiej armii w czasie I wojny światowej. Po wojnie ożenił się, powrócił do Francji i otworzył sklep z obrazami. Zmarł w 1925 roku, ale media nie zainteresowały się tym zdarzeniem aż do 1947 roku, gdy zmarł inny człowiek o tym samym imieniu i nazwisku.

</doc>
<doc id="2390512" url="https://pl.wikipedia.org/wiki?curid=2390512" title="Parafia Ewangelicko-Metodystyczna Opatrzności Bożej w Przemyślu">
Parafia Ewangelicko-Metodystyczna Opatrzności Bożej w Przemyślu

Parafia Ewangelicko-Metodystyczna Opatrzności Bożej w Przemyślu – zbór metodystyczny działający w Przemyślu, należący do okręgu wschodniego Kościoła Ewangelicko-Metodystycznego w RP.
Nabożeństwa odbywają się w niedziele o godzinie 11:00.
Na przestrzeni dziejów pastorami zboru byli m.in.: Konstanty Najder (1930–1933), ks. Roman Markowski (do 2020).

</doc>
<doc id="2390516" url="https://pl.wikipedia.org/wiki?curid=2390516" title="Tramwaje w Ługańsku">
Tramwaje w Ługańsku

Tramwaje w Ługańsku − zlikwidowany system komunikacji tramwajowej działający w ukraińskim mieście Ługańsk. 
Historia.
1899–1940.
Począwszy od 1899 zaczęły pojawiać się plany budowy sieci tramwajów w Ługańsku, ale żadnego z nich nie zrealizowano. W 1929 pojawił się kolejny plan budowy tramwajów i wiosną 1933 rozpoczęto budowę dwutorowej linii tramwajowej od głównej bramy Fabryki Parowozów im. Rewolucji Październikowej do kolonii robotniczych. W październiku 1933 jeden tor o długości 7,2 km był gotowy. 1 maja 1934 zainaugurowano ruch tramwajów. Wówczas wzdłuż linii tramwajowej teren nie był uprzątnięty i nie było wysepek przystankowych. Równocześnie rozpoczęto budowę kolejnej linii do wsi Mała Wiergunka oraz do nowej kolonii fabrycznej fabryki lokomotyw. Obie linie otwarto 17 listopada 1934. Po oddaniu do eksploatacji tych linii w marcu 1935 rozpoczęto budowę 10,5 km linii tramwajowej od dworca kolejowego do osady Kamienny Bród. Oficjalne otwarcie tej linii nastąpiło 1 maja 1935. Linia ta w przeciwieństwie do już istniejącej sieci była położona na północ od linii kolejowej łączącej Debalcewe z Millerewem i nie była połączona z resztą sieci. 11 sierpnia 1935 podjęto decyzję o budowie dla linii północnej, zajezdni tramwajowej w rejonie dworca kolejowego przy ulicy Kirowa, natomiast 25 grudnia podjęto decyzję o budowie zajezdni tramwajowej dla sieci południowej. Budowę zajezdni w północnej części miasta ukończono w 1937. 
W 1935 za przejazd tramwajem trzeba było zapłacić 15 kopiejek, a za przejazdy ulgowe 5 kopiejek. Jesienią 1935 rozpoczęto budowę linii tramwajowej w południowej części miasta od centrum do stadionu im. Woroszyłowa. Linię tę o długości 6 km budowało 5 tys. osób i została ukończona 28 dni po rozpoczęciu budowy. Linię tę rozpoczęto budować 30 września 1935, a otwarto 19 listopada. W celu usprawnienia prac w rejon stadionu wybudowano bocznicę kolejową. Bocznicę tę wykorzystano do budowy linii tramwajowej do miasteczka lotniczego w Ostrej Mogile, którą zelektryfikowano w 1937. Linię tę otwarto 7 listopada. W związku z prowadzeniem na bocznicy ruchu kolejowego i powstających w ten sposób opóźnień w kursowaniu tramwajów, jesienią 1938 ułożono tor tramwajowy wzdłuż bocznicy. Wcześniej, 18 sierpnia 1936, oddano do eksploatacji linię w północnej części miasta do Parku Gorkiego. 6 listopada 1938 otwarto zajezdnię tramwajową na południowej sieci. W tym czasie powstały także bocznice towarowe, które były obsługiwane przez towarowy wóz motorowy do którego doczepiano platformy. Pierwsze takie bocznice powstały w północnej części miasta jesienią 1936 do fabryki wódek oraz do zakładów tekstylnych. Pierwsza bocznica miała długość 700 m, a druga 500 m. W południowej części miasta powstała tylko jedna taka bocznica. Tramwaje towarowe przestały kursować w czasie II wojny światowej. 
1942−1943.
W czasie II wojny światowej, 17 lipca 1942, wojska radzieckie wysadziły w powietrze elektrownię miejską co unieruchomiło tramwaje. W grudniu 1942 Niemcy zakończyli odbudowę elektrowni. Również wtedy rozpoczęto rozbiórkę linii do Parku Gorkiego oraz do szkoły lotniczej. Materiały pozyskane z rozbiórki tych linii miały zostać wykorzystane do odbudowy zniszczonych linii w okolicy fabryki lokomotyw. Prace przerwano po wkroczeniu wojsk radzieckich 14 lutego 1943. 
1943−1989.
Po zakończeniu działań wojennych w Ługańsku bilans strat w infrastrukturze tramwajowej był bardzo duży: wysadzono obydwie zajezdnie, zdemontowano 75% sieci trakcyjnej, zniszczono 85% taboru oraz rozebrano linie do Parku Gorkiego i do Ostrej Mogiły. Odbudowa ze zniszczeń wojennych została zakończona w 1958. Pierwszą nową linię zbudowaną po wojnie była linia, która połączyła rejon placu Gorkiego z ulicą Stalingradzką. Linię tę otwarto 30 kwietnia 1957. W latach 60. XX w. otwarto kilka nowych linii:
8 listopada 1965 połączono obydwie sieci tramwajowe dzięki budowanemu od kilku lat wiaduktu nad linią kolejową. W latach 60. XX w. rozpoczęto budowę zajezdni tramwajowej w sąsiedztwie zajezdni nr 1. Zajezdnię tę oddano do użytku w 1968, jednocześnie przeznaczając zajezdnię nr 2 w rejonie dworca kolejowego na zakład remontu tramwajów. Jesienią 1969 oddano do eksploatacji trasę w ulicy Sosjury od rejonu pętli 3. km w kierunku centrum miasta, którą w 1977 przedłużono do placu Gorkiego. W 1973 otwarto linię tramwajową łączącą pętlę dworzec autobusowy z pętlą w ulicy Stalingradzkiej. W 1979 oddano do eksploatacji przedłużenie linii od Pl. Obrony do osiedla Dzierżyńskiego. Dzięki temu sieć tramwajowa osiągnęła długość 92 km. 
1990–2000.
Ostatni nowy odcinek sieci tramwajowej wybudowano w 1990. Połączył on ulicę Frunze z bramą nr 7 Fabryki Lokomotyw. Trasę tę obsługiwała uruchomiona linia nr 3A, która kursowała na trasie: Fabryka i. Rewolucji Październikowe – Brama nr 7. Trasę tę eksploatowano cztery lata po czym wykorzystywano ją jedynie do jazd próbnych wyprodukowanych w Ługańsktiepłowoz tramwajów. W pierwszej połowie lat 90. XX w. tabor był w katastrofalnym stanie, a liczba przewożonych pasażerów spadła do poziomu z pierwszych lat powojennych, kiedy to funkcjonowało kilka linii. 8 sierpnia 1994 w wagonie KTM-5 o nr 133 jadącym ul. Frunze zepsuły się hamulce, na łuku wypadł z szyn i zatrzymał się na słupie oświetleniowym i budynku. W wyniku tego wypadku zginęło 15 osób. Z powodu tej katastrofy oraz podobnych w Kijowie i Dnieprodzierżyńsku powołano specjalną komisję, która miała zbadać stan taboru tramwajowego. W wyniku przeprowadzonych kontroli w Ługańsku do kasacji przeznaczono 16 tramwajów z 99 posiadanych. Przełożyło się to także na liczbę przewożonych pasażerów: podczas gdy w 1994 przewieziono 22,5 mln pasażerów to w 1996 tylko 11,9 mln. 
Po 2000.
22 maja 2008 spłonęła hala zajezdni. W akcji gaśniczej udział wzięło 12 jednostek straży pożarnej. Oficjalną przyczyną było zwarcie instalacji elektrycznej. Obecnie z powodu nierentowności planowana jest likwidacja linii 7, 8 i 15, nie planuje się żadnych inwestycji w celu poprawy komunikacji oraz mówi się o likwidacji trasy tramwajowej znajdującej się na głównej ulicy miasta – Obronnej, po której kursuje linia nr 6 – jedyna linia, która jest w stanie zapewnić zysk. 6 października 2011 zlikwidowano linię nr 15 z powodu braku wagonów do obsługi linii. Oficjalnym powodem likwidacji linii jest remont podstacji. 
Linie.
Linie istniejące.
Obecnie w Ługańsku istnieje 9 linii tramwajowych:
Tabor.
W 1934 do Ługańska dotarły pierwsze tramwaje. Było to 12 tramwajów: wagony silnikowe typu H oraz doczepne typu M. W czasie otwarcia linii do Małej Wiergunki i do kolonii fabrycznej w mieście było 18 tramwajów. W 1949 z Moskwy otrzymano 5 składów dwu wagonowych. W 1953 otrzymano pierwsze fabrycznie nowe tramwaje KTM/KTP-1. Na początku lat 60. XX w. dostarczono tramwaje MTV-82 i KTM/KTP-1, które zastąpiły 22 wagony przedwojenne. Ostatni skład tramwajów KTM-1+KTP-1 do Ługańska dostarczono 19 kwietnia 1962. Od 28 lipca rozpoczęły się dostawy tramwajów KTM/KTP-2. W latach 1962−1966 dostarczono 92 wagony (47 pociągów dwuwagonowych). Dostawy te pozwoliły na kasację do 1969 wszystkich wagonów przedwojennych. W styczniu 1973 rozpoczęto eksploatację wagonów KTM-5. W latach 1994−1998 wprowadzono do eksploatacji 8 tramwajów serii ŁT-10. W krótkim czasie po rozpoczęciu eksploatacji ujawniły się wady tych wagonów przede wszystkim z umieszczoną aparaturą elektryczną pomiędzy sufitem a dachem. Takie umieszczenie aparatury elektrycznej miało chronić ją przed nadmierną wilgotnością jednak nie przewidziano, że tak zbudowany tramwaj na łukach będzie nadmiernie się wychylał i w konsekwencji wykolejał. Kolejną wadą tych wagonów była ich duża masa wynosząca 23 t. W 2007 wycofano z eksploatacji wagony ŁT-10 pozostawiając jeden. W 2004 do Ługańska dotarło 5 wagonów typu K-1 oznaczone nr 301−305. W wyniku pożaru hali zajezdni spłonęły doszczętnie trzy wagony liniowe: dwa KTM-5 (nr 171 i 184) oraz jeden wagon K-1 o nr 303 oraz jeden techniczny typu GS-4. 
Obecnie w eksploatacji znajduje się 37 tramwajów:
Tabor techniczny składa się z 9 wagonów:

</doc>
<doc id="2390517" url="https://pl.wikipedia.org/wiki?curid=2390517" title="Dom Ciesielczyków w Poznaniu">
Dom Ciesielczyków w Poznaniu

Dom Ciesielczyków – okazały dom wiejski, zlokalizowany w Poznaniu na terenie dawnej, w większości bamberskiej wsi Rataje, przy ul. Rataje, na południe od Osiedla Piastowskiego, w jednostce obszarowej SIM Osiedle Piastowskie.
Dom Ciesielczyków jest przykładem wybujałej architektury realizowanej przez bardzo zamożnych rolników, zamieszkujących wsie podpoznańskie, z których duża część miała korzenie bamberskie. Dziś na terenie miasta zachowało się bardzo niewiele takich budynków, a Dom Ciesielczyków należy do najbardziej okazałych. Architektura obiektu nawiązuje do dworów wielkopolskiego ziemiaństwa. Cztery kolumny wspierają portyk wybudowany w wielkim porządku.
Rodzina Ciesielczyków prowadziła cegielnię, której pozostałości znajdują się przy budynku.

</doc>
<doc id="2390519" url="https://pl.wikipedia.org/wiki?curid=2390519" title="Parafia Ewangelicko-Metodystyczna w Starych Juchach">
Parafia Ewangelicko-Metodystyczna w Starych Juchach

Parafia Ewangelicko-Metodystyczna w Starych Juchach – parafia metodystyczna działająca w Starych Juchach, należąca do okręgu mazurskiego Kościoła Ewangelicko-Metodystycznego w RP.
Nabożeństwa odbywają się w niedzielę po południu według ogłoszeń.

</doc>
<doc id="2390522" url="https://pl.wikipedia.org/wiki?curid=2390522" title="Parafia Ewangelicko-Metodystyczna w Tarnowie">
Parafia Ewangelicko-Metodystyczna w Tarnowie

Parafia Ewangelicko-Metodystyczna w Tarnowie – zbór metodystyczny działający w Tarnowie od 1945 r., należący do okręgu południowego Kościoła Ewangelicko-Metodystycznego w RP. 
Zbór w Tarnowie założony został wiosną 1945 r. dzięki służbie pastora Stanisława Słotwińskiego. Poświęcenie kaplicy przy ul. Narutowicza 19 nastąpiło 25 kwietnia 1947 r. 
Nabożeństwa odbywają się w niedziele o godzinie 10:30.

</doc>
<doc id="2390523" url="https://pl.wikipedia.org/wiki?curid=2390523" title="Ambasada Korei Północnej w Polsce">
Ambasada Korei Północnej w Polsce

Ambasada Korei Północnej w Polsce, Ambasada Koreańskiej Republiki Ludowo-Demokratycznej w Polsce (kor. 뽈스까 조선 대사관) – północnokoreańska placówka dyplomatyczna znajdująca się w Warszawie przy ul. Bobrowieckiej 1a.
W latach 1998–2015 ambasadorem był Kim P'yŏng Il, przyrodni brat byłego przywódcy Korei Północnej Kim Dzong Ila.
Siedziba.
Stosunki dyplomatyczne polsko-północnokoreańskie podjęto w 1948. Ambasador KRLD przybył do Polski w 1951, a ambasadę tego kraju polskie władze umieściły początkowo w pałacu pod Karczochem w Alejach Ujazdowskich 14 (1947−1984). W latach 60. XX wieku były plany budowy siedziby ambasady przy ulicy Bonifraterskiej, które władze KRLD zmaterializowały szereg lat później – przy ulicy Bobrowieckiej 1a (od 1984). Została otwarta przez Kim Ir Sena.

</doc>
<doc id="2390525" url="https://pl.wikipedia.org/wiki?curid=2390525" title="Wielkanoc (zespół muzyczny)">
Wielkanoc (zespół muzyczny)

Wielkanoc – zespół nowofalowy z Lubina. Zadebiutował w 1987 roku, kilka razy uczestniczył w festiwalu Jarocin, nagrał jeden klip i kilka piosenek. Zakończył działalność w 1989 roku. Po 22 latach od rozwiązania Wielkanocy, 4 lipca 2011 roku ukazała się płyta pt. "Dziewczyny Karabiny", która jest podsumowaniem całego okresu działalności grupy, uważanej przez niektórych recenzentów za odkrycie polskiej sceny alternatywnej.
Twórczość.
Twórczość zespołu jest określana jako zimnofalowe połączenie stylów Joy Division, Talking Heads i The Clash z elementami jazzu.
Wielkanoc zawojowała Jarocin, listę przebojów Rozgłośni Harcerskiej (2. miejsce Wolność, 5. Dziewczyny Karabiny), co sprawiło, że zaczęto ją postrzegać jako odkrycie polskiej sceny alternatywnej końca lat osiemdziesiątych. Cechą charakterystyczną twórczości zespołu były poetyckie teksty Kasi Jarosz.
Płyta.
Dziewczyny Karabiny – wytwórnia Manufaktura Legenda, 2011.
Utwory:

</doc>
<doc id="2390527" url="https://pl.wikipedia.org/wiki?curid=2390527" title="Parafia Ewangelicko-Metodystyczna w Bielsku-Białej">
Parafia Ewangelicko-Metodystyczna w Bielsku-Białej

Parafia Ewangelicko-Metodystyczna w Bielsku-Białej – zbór metodystyczny działający w Bielsku-Białej z siedzibą na dzielnicy Wapienica, należący do okręgu południowego Kościoła Ewangelicko-Metodystycznego w RP.
Nabożeństwa odbywają się w niedziele o godzinie 9:00.

</doc>
<doc id="2390529" url="https://pl.wikipedia.org/wiki?curid=2390529" title="Parafia Ewangelicko-Metodystyczna w Bytomiu">
Parafia Ewangelicko-Metodystyczna w Bytomiu

Parafia Ewangelicko-Metodystyczna w Bytomiu – zbór metodystyczny w Bytomiu, należący do okręgu południowego Kościoła Ewangelicko-Metodystycznego w RP.

</doc>
<doc id="2390531" url="https://pl.wikipedia.org/wiki?curid=2390531" title="Kryzys kościelny (Cypr)">
Kryzys kościelny (Cypr)

Kryzys kościelny – konflikt między zwierzchnikiem Cypryjskiego Kościoła Prawosławnego, arcybiskupem Makariosem III, a metropolitami Pafos, Kition i Kirenii, którzy wypowiedzieli mu posłuszeństwo, zarzucając mu bezprawne łączenie kościelnej godności z funkcją prezydenta Cypru.
2 marca 1972 metropolita Pafos Gennadiusz (Macheriotis), metropolita Kition Antym (Macheriotis) oraz metropolita Kirenii Cyprian (Kyriakidis) zażądali od arcybiskupa Nowej Justyniany i całego Cypru Makarego III złożenia dymisji z funkcji prezydenta Republiki Cypru, na którą został on wybrany w 1959 głosami społeczności Greków cypryjskich. Ich zdaniem łączenie obydwu urzędów było niedopuszczalne. Działanie trzech hierarchów zostało zainspirowane przez grecką juntę czarnych pułkowników, negatywnie nastawioną do Makariosa III i jego polityki. Organizacja przez nią kryzysu w Kościele Cypru łączyła się z szerszą akcją przeciwko niemu, zakończoną ostatecznie zamachem stanu na Cyprze.
Kierując się troską o losy państwa, arcybiskup odmówił rezygnacji z urzędu prezydenckiego. Wówczas 7 marca 1972 Gennadiusz, Antym i Cyprian ogłosili nałożenie na niego suspensy, do czego nie mieli prawa. Decyzję tę skrytykowały wszystkie pozostałe Kościoły prawosławne, jednak hierarchowie odmówili wycofania się ze swojego stanowiska. 13 kwietnia 1974 powtórzyli swoją decyzję o suspensie, zaś 17 kwietnia wezwali Cypryjczyków do nieposłuszeństwa wobec Makariosa III. Ten ostatni zwrócił się wówczas do czterech patriarchów starożytnych (Konstantynopola, Aleksandrii, Antiochii i Jerozolimy) z prośbą o rozwiązanie sporu.
5 lipca 1974 w Nikozji na Wielkim Synodzie patriarchowie Aleksandrii i Antiochii oraz delegaci pozostałych patriarchatów starożytnych ogłosili decyzję trzech metropolitów niebyłą i niekanoniczną, po czym wezwali ich do zaakceptowania tychże postanowień. Po tym, gdy Gennadiusz, Antym i Cyprian odmówili ich uznania, zostali 14 lipca tego samego roku suspendowani. Wielki Synod wyznaczył natychmiast ich następców.
Już po śmierci Makariosa III (w 1977), w 1982, były metropolita Pafos Gennadiusz wyraził skruchę przed Wielkim Synodem (ponownie składającym się z przedstawicieli Kościoła Cypru oraz patriarchatów starożytnych), który zdjął z niego suspensę i pozwolił na używanie tytułu metropolity-seniora. Z inicjatywy zwierzchnika Kościoła Cypru, Chryzostoma I, ogłoszono również pośmiertne cofnięcie suspensy z metropolity Antyma (zm. 1976).

</doc>
<doc id="2390532" url="https://pl.wikipedia.org/wiki?curid=2390532" title="Parafia Ewangelicko-Metodystyczna w Chodzieży">
Parafia Ewangelicko-Metodystyczna w Chodzieży

Parafia Ewangelicko-Metodystyczna w Chodzieży – zbór metodystyczny działający w Chodzieży, należący do okręgu zachodniego Kościoła Ewangelicko-Metodystycznego w RP.
Nabożeństwa odbywają się w niedziele o godzinie 10:00.
Historia.
Niemiecka parafia metodystyczna w Chodzieży powstała pod koniec XIX wieku na skutek działalności Episkopalnego Kościoła Metodystycznego (). Po okresie zaborów parafia została dołączona do Misji Południowego Episkopalnego Kościoła Metodystycznego prowadzonej przez Amerykanów w odradzającej się Polsce.
Po II wojnie światowej pierwszym pastorem w latach 1945–1950 został ks. Mieczysław Ostrowski. W tym czasie nabożeństwa organizowano dla małej grupy wierzących z różnych wspólnot wyznaniowych. W roku 1950 pastorem został ks. Janusz Ostrowski. W latach 50. działalność parafialna dynamicznie się rozwijała. Podczas działalności ks. Ostrowskiego w nabożeństwach uczestniczyło około 400 osób. Rozwijała się też współpraca ekumeniczna z różnymi wspólnotami chrześcijańskimi działającymi na terenie powiatu chodzieskiego. W latach 60. i 70. wiele osób należących do parafii wyjechało z Polski.
W roku 1989 pracę w parafii rozpoczął ks. Sławomir Rodaszyński. Dzięki jego pracy liczba członków parafii wzrosła w krótkim okresie z 5 do 30 członków. Ks. Rodaszyński prowadził również niezbędne remonty kaplicy.

</doc>
<doc id="2390536" url="https://pl.wikipedia.org/wiki?curid=2390536" title="Christodulos Katsinioridis">
Christodulos Katsinioridis

Christodulos Katsinioridis, (gr. Χριστόδουλος Κατσινιορίδης (ur. 24 listopada 1969) – cypryjski judoka, olimpijczyk.
Katsinioridis wystartował w judo na LIO 1992. W wadze półśredniej zajął 18 miejsce.

</doc>
<doc id="2390537" url="https://pl.wikipedia.org/wiki?curid=2390537" title="Piłka wodna na Letnich Igrzyskach Olimpijskich 2012">
Piłka wodna na Letnich Igrzyskach Olimpijskich 2012

Piłka wodna na igrzyskach olimpijskich w Londynie rozgrywana była między 28 lipca a 12 sierpnia, na terenie pływalni Aquatics Centre. Tytułu mistrza olimpijskiego wśród mężczyzn broniła reprezentacja Węgier, zaś u kobiet tytułu broniła reprezentacja Holandii.
Kwalifikacje.
W turnieju olimpijskim brało udział 12 drużyn męskich i 8 drużyn kobiecych. Zapewniony udział w turnieju miały obydwie reprezentacje Wielkiej Brytanii – jako przedstawiciele gospodarza igrzysk i obydwie reprezentacje Australii.

</doc>
<doc id="2390540" url="https://pl.wikipedia.org/wiki?curid=2390540" title="Parafia Ewangelicko-Metodystyczna w Elblągu">
Parafia Ewangelicko-Metodystyczna w Elblągu

Parafia Ewangelicko-Metodystyczna w Elblągu – parafia de iure ewangelicko-metodystyczna działająca w Elblągu, należąca do okręgu mazurskiego Kościoła Ewangelicko-Metodystycznego w RP.
Nabożeństwa domowe odbywają się według ogłoszeń.

</doc>
<doc id="2390542" url="https://pl.wikipedia.org/wiki?curid=2390542" title="Parafia Ewangelicko-Metodystyczna w Gdańsku">
Parafia Ewangelicko-Metodystyczna w Gdańsku

Parafia Kościoła Ewangelicko-Metodystycznego w Gdańsku – parafia ewangelicko-metodystyczna działająca w Gdańsku, Sopocie, Gdyni oraz Elblągu z siedzibą we Wrzeszczu, należąca do okręgu zachodniego Kościoła Ewangelicko-Metodystycznego w RP.
Nabożeństwa odbywają się w kaplicy Emanuela przy ul. Pniewskiego 8 w niedziele o godzinie 16:00, a w święta wg ogłoszeń. 
Historia parafii.
Początki.
Około 1770 bracia Daniel Gottlieb i Johann Benjamin Tolkienowie jako pierwsi gdańszczanie dołączyli do stowarzyszenia metodystycznego w Londynie, będącego pod opieką ks. Johna Wesleya, współinicjatora ruchu metodystycznego i odnowiciela Kościoła Anglii.
Episkopalny Kościół Metodystyczny (Bischöfliche Methodistische Kirche).
11 lutego 1894 r. w mieszkaniu rodziny Dirksen przy ul. Stare Domki (Spendhaus-Neugasse) w Śródmieściu Gdańska powstała szkółka niedzielna dla dzieci prowadzona przez Otto Gniecha i Wilhelma Kaufelda – młodych członków berlińskich parafii Episkopalnego Kościoła Metodystycznego () powołanych do odbycia służby wojskowej w Gdańsku. Pierwsze nabożeństwa episkopalno-metodystyczne odbywały się w pomieszczeniu przy ul. Rybaki Górne (Hohe Seigen) 23 w Śródmieściu. Ks. Karl Schell (1852–1920), berliński superintendent okręgowy, powierzył gdańską społeczność opiece duszpasterskiej ks. Hugona Günthera – pastora parafii w Białogardzie. Równocześnie ks. Karl Schell zwrócił się do metodystki i socjaldemokratki baronowej Amelii von Langenau (1833–1902), zamieszkałej w Wiedniu, wdowy po austriackim dyplomacie Ferdynandzie von Langenau (1818–1881), o udzielenie pomocy finansowej dla prowadzenia pracy misyjnej w Gdańsku.
Parafia Episkopalnego Kościoła Metodystycznego (Bischöfliche Methodistische Kirche) w Gdańsku została erygowana w roku 1895. Nominację do 
pracy w gdańskim okręgu zborowym otrzymał pastor Paul Wenzel. W latach 1896–1902 jego następcą został pastor Richard Ramdohr, który podczas swojej pracy do parafii przyjął 120 osób. Kolejny gdański pastor Jürgen Rasmussen sen. (1902–1906) dla rosnącej parafii wynajął dom przy ul. Św. Ducha 117 (Heilige-Geist-Gasse 117), a następnie dom przy ul. Żabi Kruk 11 (Poggenpfuhl 11). W roku 1906 gdańska parafia miała 140 członków i członków próbnych.
Kolejny pastor Heinrich Holzschuher działający w parafii w latach 1906–1911 doprowadził do końca planowaną od 1902 budowę obiektu 
metodystycznego w Gdańsku. Budowa rozpoczęła się w roku 1906 lecz z powodu trudności stwarzanych przez władze miejskie prace 
budowlane rozpoczęto w roku 1909. 25 września 1910 biskup William Burt konsekrował dom parafialny Immanuel, położony na rogu obecnych ulic Igielnickiej 1 (Näthlergasse 1) i Katarzynki w Śródmieściu. Na parterze domu parafialnego znajdowała się spora kaplica, a na piętrach mieszkania służbowe oraz pomieszczenia przeznaczone na wynajem. Bryłę budynku zdobiły dwie wieże zwieńczone krzyżami. Podczas Wielkiego Tygodnia 1945 r. w czasie działań wojennych budynek domu parafialnego Immanuel uległ uszkodzeniu i stał się niezdatny do mieszkania oraz prowadzenia nabożeństw.
Kościół Metodystyczny w Polsce.
Ze względów prawnych ograniczających działalność kościelną Niemcom w Wolnym Mieście Gdańsku po zakończeniu I wojny światowej i utworzeniu nowych granic państwowych gdański zbór został przyłączony do Misji Południowego Episkopalnego Kościoła Metodystycznego w Polsce. W 1921 gdy parafia przechodziła pod jurysdykcję Misji PEKM w Polsce, gdański okręg zborowy liczył 341 członków i 14 miejsc kazań, zaś sama parafia gdańska miała 129 członów pełnoprawnych i próbnych oraz 80 dzieci korzystających ze szkółki niedzielnej.
W 1922 roku pierwsza Konferencja Misyjna Południowego Episkopalnego Kościoła Metodystycznego w Polsce i Gdańsku postanowiła o utworzeniu okręgu gdańsko–poznańskiego. Jednak przetrwał on tylko rok. Następna konferencja oawężyła obszar Okręgu do Wolnego Miasta Gdańska i jego okolic ponieważ Gdańsk jako wolne miasto nie należał do Rzeczypospolitej i nie można było łączyć go strukturalnie z resztą kraju. Od 1922 roku zwierzchnikiem okręgu najpierw gdańsko–poznańskiego, a od 1923 samego gdańskiego do roku 1927 został superintendent Jürgen Rasmussen sen., który równocześnie pełnił obowiązki pastora gdańskiej parafii. W latach 1921–1927 gdańska parafia była największym zborem Misji PEKM w Polsce.
W roku 1927 gdańska parafia ponowie przeszła pod zwierzchnictwo Północnowschodniej Konferencji Niemiec (Nordostdeutsche Konferenz) i należała do okręgu Królewiec. Pastorem gdańskiej parafii w latach 1927–1933 został wówczas Albert Gräßle, a następnie w latach 1933–1945 Erich Steffen.
Okres powojenny.
Od 3 września 2016 decyzją ks. Sławomira Rodaszyńskiego, superintendenta okręgu zachodniego, pastorem został ks. Sebastian Maria Niedźwiedziński.
W 2018 roku konferencja parafialna powołała stację kaznodziejską w Gdyni.

</doc>
<doc id="2390543" url="https://pl.wikipedia.org/wiki?curid=2390543" title="Skybridge AirOps">
Skybridge AirOps

Skybridge AirOps - włoska linia lotnicza z siedzibą w Rzymie. Główny port lotniczy to port Rzym-Ciampino. 
Kierunki lotów.
Skybrigde AirOps wykonuje połączenia do następujących portów lotniczych (stan na sierpień 2011):
Flota.
Flota Skybridge AirOps składa się z następujących samolotów (stan na sierpień 2011):

</doc>
<doc id="2390545" url="https://pl.wikipedia.org/wiki?curid=2390545" title="Marshall Wayne">
Marshall Wayne

Marshall Wayne (ur. 25 maja 1912, zm. 16 czerwca 1999) – amerykański skoczek do wody. Dwukrotny medalista olimpijski z Igrzysk w Berlinie.
Zawody w 1936 były jego jedynymi igrzyskami olimpijskimi. Triumfował w skokach z dziesięciometrowej wieży i był drugi w skokach z trampoliny (3 m) - wyprzedził go jedynie rodak Richard Degener. W 1981 został przyjęty do International Swimming Hall of Fame. 
W trakcie II wojny światowej był pilotem United States Air Force. Odbył 37 lotów nad Europą, ostatecznie dosłużył się stopnia pułkownika. Po wojnie przez wiele lat był zawodowym pilotem (Pan Am).

</doc>
<doc id="2390546" url="https://pl.wikipedia.org/wiki?curid=2390546" title="Parafia Ewangelicko-Metodystyczna w Gliwicach">
Parafia Ewangelicko-Metodystyczna w Gliwicach

Parafia Ewangelicko-Metodystyczna w Gliwicach – zbór metodystyczny z siedzibą w Gliwicach, należący do okręgu południowego Kościoła Ewangelicko-Metodystycznego w RP.
Parafia została założona po II wojnie światowej przez przesiedleńców ze Lwowa, gdzie jeszcze przed wojną prowadzili oni zajęcia z języka angielskiego.

</doc>
<doc id="2390550" url="https://pl.wikipedia.org/wiki?curid=2390550" title="Elena Chadzisawa">
Elena Chadzisawa

Elena Chadzisawa, (ur. 17 sierpnia 1977) – cypryjska gimnastyczka, olimpijka.
Chadzisawa wystartowała w gimnastyce artystycznej na LIO 1992. Zajęła 42. miejsce. Była najmłodszym członkiem ekipy Cypru na Igrzyskach w Barcelonie.

</doc>
<doc id="2390552" url="https://pl.wikipedia.org/wiki?curid=2390552" title="Parafia Ewangelicko-Metodystyczna św. Pawła w Grudziądzu">
Parafia Ewangelicko-Metodystyczna św. Pawła w Grudziądzu

Parafia Ewangelicko-Metodystyczna w Grudziądzu – zbór metodystyczny działający w Grudziądzu, należący do okręgu zachodniego Kościoła Ewangelicko-Metodystycznego w RP.
Historia.
Episkopalny Kościół Metodystyczny (Bischöfliche Methodistische Kirche).
W czerwcu 1895 roku pastor Richard Ramdohr z Gdańska reprezentujący Episkopalny Kościół Metodystyczny (), jeden z dwóch nurtów metodyzmu w Niemczech, rozpoczął wygłaszanie cotygodniowych kazań do przypadkowych przechodniów na terenie lasku podmiejskie­go (obecnie Park Miejski w okolicach „Leśniczówki”). Gdy przybywało stałych słuchaczy, spotkania zaczęto urządzać w mieszkaniach prywatnych. W połowie roku 1897 wydzierżawiono salę po palarni kawy przy ul. Ogrodowej 19 (dzisiaj Kosynierów Gdyńskich 21), którą adaptowano na kaplicę. W październiku 1897 przeprowadzono pierwsze nabożeństwo, w którym wzięło udział 125 osób.
Podczas I wojny światowej pracę pastora Ramdohra wpierała pochodząca z Grudziądza diakonisa Schaff-Schmidt, stale pracu­jąca w Afryce jako misjonarka.
Kościół Metodystyczny w Polsce.
W styczniu 1920 roku, gdy Grudziądz znalazł się w odradzającej się po zaborach Polsce, wielu niemieckich metodystów opuściło miasto. Parafia grudziądzka została dołączona do Misji Południowego Episkopalnego Kościoła Metodystycznego w Polsce. Zborem opiekował się Ferdynand Schwarz, miejscowy kaznodzieja. Jednak przez ponad dwa lata zbór nie miał stałego duchownego, a pastorzy dojeżdżali do Grudziądza z War­szawy lub z Chodzieży.
W roku 1927 Konferencja Doroczna zamianowała kaznodzieję Władysława Kamińskiego na kierownika zboru jako pierwszego Polaka. Nominacja ka­znodziei Polaka oraz wprowadzenie stałych nabożeństw w języku polskim sprawiły, że do zboru zaczęli napływać Polacy, a parafia stała się dwunarodowa mieszkających na terenie Grudziądza i powiatu grudziądzkiego. W roku 1928 dziesięcioletni okres działalności rozpoczął ksiądz Tomasza Gamble, który wraz z małżonką Fryderyką rozwijał działalność parafialną. Grudziądzka parafia była wspomagana finansowo przez parafie warszawską, wileńską i lwowską dzięki czemu prowadziła dwa siero­cińce.
W 1938 roku ostatnim pastorem przed II wojną światową został ks. Emil Majewski. We wrześniu 1939 Grudziądz został włączony do III Rzeszy i nabożeństwa mogły odbywać się tylko w języku niemieckim. Wielu polskich członków zboru zostało deportowanych do Generalnego Gubernatorstwa. Oficjalnie działalność prowadził tylko zbór niemieckojęzycz­ny.
Okres powojenny.
Po wojnie dzięki staraniom członków parafii zdołano uzyskać budynek sakralny po niemieckiej Misji Miejskiej, której członkowie opuścili miasto. Pierwsze metodystyczne nabożeństwo odbyło się w czerwcu 1945 roku, a kazanie wygłosił przybyły na uroczystość Superintendent Naczelny, ks. Konstanty Najder z Warszawy.
W roku 1947 do Grudziądza został zamianowany ks. Michał Jamny, późniejszy pastor zboru w Bydgoszczy. W tym okresie parafia gwałtownie się powiększała liczebnie. W latach 1951–1975 pastorem był ks. Kazimierz Milewski. W roku 1975 skierowano do Grudziądza studenta teologii Jana J. Ostryka, który pozostał w parafii przez 13 lat. W czerwcu 1988 roku do opieki nad parafią zamianowano Grzegorza Ruszczyńskiego. Powołał on filię Szkoły Języka Angielskie­go (ELC) oraz Językową Szkołę przyparafialną dla dzieci i młodzieży młodszej.
W roku 1994 kolejnym duchownym w Grudziądzu został ks. Waldemar Eggert, a w 2004 ks. Waldemar Dąbrowski.

</doc>
<doc id="2390553" url="https://pl.wikipedia.org/wiki?curid=2390553" title="Pałac w Kobylnikach (powiat szamotulski)">
Pałac w Kobylnikach (powiat szamotulski)

Pałac w Kobylnikach został wzniesiony w XIX wieku, o charakterze eklektycznym - bryle nieregularnej o formach neorenesansowych z dachem mansardowym. Budynek murowany, na planie prostokąta z dwoma ryzalitami, dwukondygnacyjny, z mansardą, podpiwniczony. 
Ulokowany we wschodniej części wsi, otoczony obszernym parkiem, oddzielającym go od szosy. Na skraju parku znajduje się staw. W pobliżu zabudowania gospodarcze i gorzelnia.
Pod koniec XX wieku użytkowany jako budynek mieszkalny wielorodzinny. 

</doc>
<doc id="2390554" url="https://pl.wikipedia.org/wiki?curid=2390554" title="Lista zawodowych mistrzów świata wagi junior piórkowej w boksie">
Lista zawodowych mistrzów świata wagi junior piórkowej w boksie

Waga junior piórkowa jest jedną z młodszych kategorii boksu zawodowego. Została wprowadzona w roku 1920 ale nigdy nie była w pełni uznawana. Usankcjonowana została w roku 1976 przez WBC a następnie przyjęta przez WBA (1977), IBF (1983) i WBO (1989). Jej limit wynosi 55,3 kg (122 funtów).
Każda z federacji boksu zawodowego uznaje swoich mistrzów świata i prowadzi własne listy bokserów ubiegających się o tytuł. Poniżej zestawiono mistrzów świata czterech podstawowych organizacji boksu zawodowego:
- World Boxing Association (WBA) powstała w roku 1962 na bazie istniejącej od 1921 roku National Boxing Association (NBA),
- World Boxing Council (WBC) założona w roku 1963,
- International Boxing Federation (IBF) założona w 1983,
- World Boxing Organization (WBO) założona w roku 1988.

</doc>
<doc id="2390556" url="https://pl.wikipedia.org/wiki?curid=2390556" title="Anna Kimonos">
Anna Kimonos

Anna Kimonos (gr. : "Αννα Κίμωνος") (ur. 15 grudnia 1975) – cypryjska gimnastyczka, olimpijka.
Kimonos wystartowała w gimnastyce artystycznej na LIO 1992. Zajęła 38 miejsce.

</doc>
<doc id="2390558" url="https://pl.wikipedia.org/wiki?curid=2390558" title="IC 755">
IC 755



</doc>
<doc id="2390559" url="https://pl.wikipedia.org/wiki?curid=2390559" title="Dawid Putto">
Dawid Putto

Dawid Putto (ur. 17 maja 1991) — polski kajakarz, złoty medalista mistrzostw świata.
Największym osiągnięciem zawodnika jest złoty medal mistrzostw świata w Duisburgu w 2013 roku w sztafecie K-1 4x200 m.
Na Uniwersjadzie w Kazaniu zdobył trzy brązowe medale w konkurencjach: K-2 200 m, K-4 200 m oraz K-4 500 m.
Jest zawodnikiem Kopernika Bydgoszcz.

</doc>
<doc id="2390560" url="https://pl.wikipedia.org/wiki?curid=2390560" title="Parafia Ewangelicko-Metodystyczna w Inowrocławiu">
Parafia Ewangelicko-Metodystyczna w Inowrocławiu

Parafia Ewangelicko-Metodystyczna w Inowrocławiu – zbór metodystyczny działający w Inowrocławiu, należący do okręgu zachodniego Kościoła Ewangelicko-Metodystycznego w RP.
Nabożeństwa odbywają się w niedziele według ogłoszeń.

</doc>
<doc id="2390562" url="https://pl.wikipedia.org/wiki?curid=2390562" title="Denis Ambroziak">
Denis Ambroziak

Denis Ambroziak (ur. 26 listopada 1991) — polski kajakarz, złoty medalista mistrzostw świata.
W 2011 zdobył brązowy medal mistrzostw świata w Segedynie w konkurencji K2 (razem z Dawidem Putto) na nieolimpijskim dystansie 500 m.
Na Uniwersjadzie w Kazaniu (2013) zdobył brązowy medal (K-4 200 m) razem z Sebastianem Szypułą, Bartoszem Stabno i Dawidem Putto. W tym samym roku został także mistrzem świata w konkurencji K-1 200 metrów x 4 (z Piotrem Siemionowskim, Sebastianem Szypułą i Dawidem Putto)
Jest zawodnikiem KSC Olsztyn.

</doc>
<doc id="2390563" url="https://pl.wikipedia.org/wiki?curid=2390563" title="Parafia Ewangelicko-Metodystyczna Nowego Przymierza w Katowicach">
Parafia Ewangelicko-Metodystyczna Nowego Przymierza w Katowicach

Parafia Ewangelicko-Metodystyczna Nowego Przymierza w Katowicach – zbór metodystyczny działający w Katowicach, należący do okręgu południowego Kościoła Ewangelicko-Metodystycznego w RP.
Nabożeństwa odbywają się w niedziele o godzinie 10:00.
Historia.
Metodystyczna parafia w Katowicach kształtowała się latach 20. XX wieku. Ponieważ metodyści nie posiadali prawnego uznania w II Rzeczypospolitej majątek parafialny był nabywany na osoby prywatne należące do wspólnoty metodystycznej. W listopadzie 1922 zakupiono trzypiętrową kamienicę z 70 mieszkaniami przy ul. Francuskiej 17 wraz z podwórzem, obszernym ogrodem i budynkiem gospodarczym. Obiekt ten jeszcze w tym samym roku przekształcono na potrzeby Misji Południowego Episkopalnego Kościoła Metodystycznego ze Stanów Zjednoczonych prowadzącego szeroką działalność charytatywną oraz naukę języka angielskiego. Na zakupionej posesji utworzono warsztat, jadłodajnię wydającą dziennie 150 posiłków, a w ogrodzie powstała kaplicę. Jedno z mieszkań przystosowano na potrzeby pastora parafii. Misja zatrudniała 45 pracowników. W roku 1925 utworzono chór parafialny do którego należało 13 osób (chór istnieje do dnia dzisiejszego).
Pierwszym pastorem był dr Martin Price. W latach 1933–1941 pastorem w parafii był ks. Konstanty Najder. W roku 1927 w Katowicach po raz zorganizowano Konferencję Doroczną Kościoła, a przed wybuchem II wojny światowej odbyła się ona w Katowicach jeszcze trzykrotnie. Parafia miała swój filiał w Ochojcu, w mieszkaniu prywatnym.
Po wybuchu wojny Katowice zostały bezpośrednio włączone do III Rzeszy. W roku 1941 i internowaniu amerykańskich duchownych, łącznie z superintendentem naczelnym dr. Gaitherem Warfildem, ks. Konstanty Najder został superintendentem Kościoła Metodystycznego w Generalnym Gubernatorstwie zalegalizowanego 22 kwietnia 1941. Ze względu na narodowość polską został on deportowany do Generalnego Gubernatorstwa i zamieszkał w Krakowie gdzie jeszcze w 1941 roku w mieszkaniu prywatnym utworzył parafię. W czasie wojny w języku polskim odprawiano jedynie tajne nabożeństwa w prywatnym domu na Ligocie. 
Po II wojnie światowej władze odebrały kamienicę przy ul. Francuskiej 17 osobie prywatnej, równocześnie pozwalając metodystom zachować kaplicę parafialną. Wspólnota zaczęła gromadzić środki na stworzenie nowego domu parafialnego, który ulokowano na tyłach odebranej kamienicy. 19 października 1975 roku odbyła się uroczystość wmurowania aktu erekcyjnego nowego ośrodka metodystycznego. Stara kaplica została rozebrana ponieważ częściowo zajmowała obszar nowego budynku. Przez 12 lat trwającej budowy metodyści organizowali nabożeństwa w kościele ewangelicko-augsburskim Zmartwychwstania Pańskiego. Nowy budynek parafii metodystycznej uroczyście oddano w październiku 1987 roku.
W 2017 roku parafia liczyła około 200 członków.

</doc>
<doc id="2390564" url="https://pl.wikipedia.org/wiki?curid=2390564" title="Dwór w Czesławicach">
Dwór w Czesławicach

Dwór w Czesławicach – wzniesiony na XIX wieku dwór w stylu klasycystycznym.
Ulokowany w gminie Gołańcz, we wsi Czesławice. Jednokondygnacyjny, podpiwniczony, o bryle zwartej, murowany, na cokole z kamienia polnego, nakryty dachem dwuspadowym, z wieżyczką na osi i wystawką na poddaszu, o silnie podkreślonych osiach w obydwu kierunkach, z podjazdem o formie rampy od frontu. Otoczony parkiem.
Pod koniec XX wieku mieścił kaplicę i mieszkanie.

</doc>
<doc id="2390567" url="https://pl.wikipedia.org/wiki?curid=2390567" title="Brownie">
Brownie

Brownie – ciasto czekoladowe typowe dla kuchni amerykańskiej. Nazwa pochodzi od charakterystycznego, ciemnobrązowego koloru wypieku.
Ciasto przygotowuje się z gorzkiej czekolady, jajek, cukru, masła i niewielkiej ilości mąki. Częstym dodatkiem do brownie są orzechy.
Pierwsze opublikowane przepisy pochodzą z 1904.

</doc>
<doc id="2390568" url="https://pl.wikipedia.org/wiki?curid=2390568" title="Parafia Ewangelicko-Metodystyczna w Koszalinie">
Parafia Ewangelicko-Metodystyczna w Koszalinie

Parafia Kościoła Ewangelicko-Metodystycznego w Koszalinie – parafia ewangelicko-metodystyczna działająca w Koszalinie, należąca do okręgu zachodniego Kościoła Ewangelicko-Metodystycznego w RP.
Nabożeństwa odbywają się w kaplicy Zmartwychwstania Pańskiego w niedziele i święta o godzinie 10:00.
Historia.
Niemieccy metodyści w Koszalinie.
Działalność metodystyczną w Koszalinie zapoczątkował w roku 1864 kaznodzieja Herman Ficke z Episkopalnego Kościoła Metodystycznego () z Kołobrzegu. Organizował on domowe grupy modlitewno-biblijne dzięki czemu pierwszy pełnoprawny koszaliński metodysta publiczne wyznanie wiary złożył w roku 1870.
Przez następne dziesięciolecia grupa stopniowo się powiększała, a także kilkukrotnie zmieniała miejsca spotkań i nabożeństw. W roku 1910 powstał pomysł budowy własnego kościoła jednak grupa metodystów była zbyt mała. W roku 1920 powstała w pełni samodzielna parafia i koszalińscy metodyści przestali podlegać pod parafię kołobrzeską.
Nastąpił wówczas dynamiczny rozwój parafii dzięki czemu 13 kwietnia 1931 roku koszalińska parafia zakupiła działkę przy alei Rogzower (obecnie Zwycięstwa 127). Budowę kościółka rozpoczęto 6 lipca 1931 roku, a 20 lipca wmurowano kamień węgielny. 29 listopada ks. A. Ohlirich ze Szczecina poświęcił koszalińską świątynię, której nadano nazwę Christuskirche (kościół Chrystusa). Pomimo okresu II wojny światowej parafia metodystyczna funkcjonowała w miarę spokojnie do 1945 roku.
Polscy metodyści w Koszalinie.
3 lipca 1945 roku kościółek został przekazany ks. Wincentemu Adamskiemu, przedstawicielowi polskiego Kościoła Metodystycznego. 1 lipca 1954 roku Urząd do spraw Wyznań odebrał metodystom kościół przy ulicy Zwycięstwa i przekazał go Zjednoczonemu Kościołowi Ewangelicznemu skupiającemu wspólnoty ewangelikalne.
Dopiero w roku 1971 roku władze pozwoliły metodystom użytkować ich dawną świątynię wspólnie z urzędującym tu zborem ZKE. Metodystom została im przyzna tylko jedna trzecia powierzchni kościoła. Sytuacja ta utrzymała się do końca roku 2005. Na skutek planów budowy śródmiejskiej obwodnicy kościół zburzono na początku grudnia 2005. Uroczyste pożegnanie świątyni odbyło się 1 października 2005. Natomiast koszalińska parafia metodystyczna w wyniku porozumienia zawartego z władzami miasta przeprowadziła się do obiektu przy ulicy Piłsudskiego.
W 2010 roku parafia w Koszalinie liczyła około 50 wiernych.

</doc>
<doc id="2390569" url="https://pl.wikipedia.org/wiki?curid=2390569" title="Djair">
Djair

Djair, właśc. Djair Kaye de Brito (ur. 21 września 1971 w Rio de Janeiro) – piłkarz brazylijski, występujący podczas kariery na pozycji prawego obrońcy.
Kariera klubowa.
Djair karierę piłkarską rozpoczął w klubie Botafogo FR w 1989. W Botafogo 26 sierpnia 1990 w przegranym 0–1 meczu z São José EC Djair zadebiutował w lidze brazylijskiej. Z Botafogo zdobył mistrzostwo stanu Rio de Janeiro – Campeonato Carioca w 1990. Na początku 1991 wyjechał do szwajcarskiego FC Sankt Gallen, z którego szybko przeszedł do S.S. Lazio. Nie mogąc się przebić do składu Lazio powrócił do Brazylii i został zawodnikiem SC Internacional.
W latach 1994–1996 występował w klubach z Rio: Fluminense FC i CR Flamengo. Oboma klubami wygrał ligę stanową w 1995 (z Fluminense) i 1996 (z Flamengo). Po grze w São Paulo FC Djair powrócił do Botafogo, z którym zdobył swoje czwarte mistrzostwo stanu w 1997. W opuścił Rio i został zawodnikiem Cruzeiro EC. Z Cruzeiro zdobył mistrzostwo stanu Minas Gerais – Campeonato Mineiro oraz Recopa Sudamericana w 1998. W 2000 Djair występował w Corinthians Paulista, a w latach 2001–2002 w Atlético Mineiro.
W 2003 ponownie został zawodnikiem Fluminense FC. We Fluminense 24 sierpnia 2003 w przegranym 0–3 meczu z Paraná Clube Djair po raz ostatni wystąpił w lidze brazylijskiej. Ogółem w latach 1990–2003 w lidze brazylijskiej wystąpił w 164 meczach, w których strzelił 18 bramek. Potem występował jeszcze m.in. w Madureirze, katarskim Al-Kharitiyath SC, Bangu AC i Duque de Caxias FC, w którym zakończył karierę w 2008.
Kariera reprezentacyjna.
Djair w reprezentacji Brazylii zadebiutował 5 czerwca 1999 w zremisowanym 2–2 towarzyskim meczu z reprezentacją Holandii.
Drugi i ostatni raz w reprezentacji Djair wystąpił cztery dni później w wygranym 3–1 towarzyskim meczu z tym samym przeciwnikiem.

</doc>
<doc id="2390570" url="https://pl.wikipedia.org/wiki?curid=2390570" title="Pałac w Słomowie">
Pałac w Słomowie

Pałac w Słomowie – pałac zlokalizowany we wsi Słomowo (powiat obornicki, województwo wielkopolskie). 
Historia.
Obiekt został wzniesiony w latach 1904–1906 dla właściciela Słomowa Jana Turno. Budynek o charakterze klasycystycznym, wzorowany na pałacyku Petit Trianon w Wersalu (arch. Ange-Jacques Gabriel), murowany, o bryle regularnej, dwukondygnacyjny, podpiwniczony, z czterospadowym dachem. W zwieńczeniu pałacu attyka balustradowa. Zbudowany został na planie kwadratu, posiada od strony północnej płaski ryzalit, od frontu ma otwarty ganek, od ogrodu portyk otoczony kamienną balustradą z czterema kolumnami korynckimi, do którego prowadzą schody między drugą a trzecią kolumną. 
Usytuowany w centralnej części wsi Słomowo w gminie Rogoźno, w powiecie obornickim. Orientowany fasadą główną na wschód. Otoczony z trzech stron rozległym parkiem krajobrazowym. 
Pod koniec XX wieku użytkowany jako wielorodzinny budynek mieszkalny.

</doc>
<doc id="2390571" url="https://pl.wikipedia.org/wiki?curid=2390571" title="Gmina Douglas (Hrabstwo Boone)">
Gmina Douglas (Hrabstwo Boone)



</doc>
<doc id="2390572" url="https://pl.wikipedia.org/wiki?curid=2390572" title="Gmina Douglas (Hrabstwo Audubon)">
Gmina Douglas (Hrabstwo Audubon)



</doc>
<doc id="2390575" url="https://pl.wikipedia.org/wiki?curid=2390575" title="Parafia Ewangelicko-Metodystyczna w Międzyrzeczu">
Parafia Ewangelicko-Metodystyczna w Międzyrzeczu

Parafia Ewangelicko-Metodystyczna w Międzyrzeczu – zbór metodystyczny działający w Międzyrzeczu, należący do okręgu zachodniego Kościoła Ewangelicko-Metodystycznego w RP.
Nabożeństwa odbywają się w niedziele o godzinie 11:00.

</doc>
<doc id="2390576" url="https://pl.wikipedia.org/wiki?curid=2390576" title="Nuna Młodziejowska-Szczurkiewiczowa">
Nuna Młodziejowska-Szczurkiewiczowa

Nuna Młodziejowska-Szczurkiewiczowa, właśc. Maria Antonina Szczurkiewicz z Młodziejowskich (ur. 11 listopada 1884 w Żytomierzu, zm. 23 stycznia 1958 w Poznaniu) – polska aktorka teatralna, reżyserka i dyrektor artystyczna teatrów; pedagog, dziekan Wydziału Dramatycznego Państwowego Konserwatorium Muzycznego w Poznaniu (1920−1925).
Życiorys.
Urodziła się w rodzinie ziemianina Leona Młodziejowskiego i Walentyny z Niedzielskich. Naukę zdobywała w Krakowie na Wyższych Kursach dla Kobiet im. A. Baranieckiego, a następnie na kompletach gry aktorskiej u Wandy Siemaszkowej. Następnie przeniosła się do Warszawy i wstąpiła do Klasy Dramatycznej zorganizowanej przez Warszawskie Towarzystwo Muzyczne. Swoją wiedzę rozszerzyła pobierając indywidualne lekcje u Marii Przybyłko-Potockiej. 
Zadebiutowała 29 listopada 1902 na deskach Teatru Polskiego w Poznaniu rolą Anny w "Warszawiance" Stanisława Wyspiańskiego. "Słownik biograficzny teatru polskiego" pod redakcją Zbigniew Raszewskiego wskazuje jednak, iż jej debiutem była rola Anieli w "Ślubach panieńskich" Aleksandra Fredry (1 października 1903, Teatru Miejskiego w Krakowie). W pierwszych latach na scenie występowała jako Nuna Olchowska.
Po pierwszym sezonie udała się w podróż po Europie odwiedzając Niemcy, Szwajcarię i Francję. Powróciła do kraju i w sezonie 1904/1905 występowała na scenach w Poznaniu. Kolejny sezon spędziła z wędrownym teatrem Wandy Siemaszkowej. Gdy 17 października 1906 otworzono po przerwie trwającej od 1864 teatr w Wilnie Nuna Młodziejowska otrzymała w nim stanowisko dyrektora, które piastowała przez cztery sezony. W międzyczasie 25 lipca 1908 poślubiła aktora Bolesława Szczurkiewicza. 20 lutego 1910 zakończyła pracę z teatrem w Wilnie i powróciła do Krakowa, gdzie grała przez dwa sezony w Teatrze im. Juliusza Słowackiego (dawnym Teatrze Miejskim). 
Od 1912 przez dwa sezony wspólnie z mężem kierowali Teatrem Polskim w Poznaniu. W 1915 Bolesław Szczurkiewicz otrzymał stanowisko dyrektora Teatru Polskiego w Moskwie, a Nuna Młodziejowska-Szczurkiewiczowa grała na tamtejszej scenie. Po roku oboje przenieśli się do Teatru Studya w Kijowie, gdzie przez dwa sezony on był dyrektorem, a ona grała na scenie. 
Po odzyskaniu przez Polskę niepodległości powrócili do Poznania, gdzie Nuna Młodziejowska-Szczurkiewicz grała i reżyserowała przedstawienia w kierowanym przez męża Teatrze Polskim. W latach 1920−1935 prowadziła Wydział Dramatyczny Państwowego Konserwatorium Muzycznego w Poznaniu, a od 1927 Szkołę Dramatyczną. W 1933 w Zakopanem zmarł Bolesław Szczurkiewicz, a Nuna pozostała bez stałego angażu. Występowała gościnnie na scenach poznańskich teatrów, ale równocześnie reżyserowała przedstawienia w Wilnie i Toruniu. 
W 1939 zamieszkała w Warszawie i dopiero w 1945 powróciła do Poznania, do Teatru Polskiego. Grała tam i prowadziła zajęcia w Studiu Dramatycznym. W 1947 przez kilka miesięcy miała angaż kierownika artystycznego w gnieźnieńskim Teatrze Miejskim, ale sezon 1947/1948 spędziła w Teatrze Małym w Szczecinie. Kolejny sezon spędziła ponownie w Teatrze Polskim w Poznaniu, a od 1949 w połączonych teatrach Polskim i Nowym. 
7 marca 1954 na deskach Teatru Polskiego Nuna Młodziejowska-Szczurkiewiczowa świętowała jubileusz pięćdziesięciolecia pracy artystycznej. Jej stan zdrowia już wówczas był bardzo zły, zmarła w Poznaniu 23 stycznia 1958 w wieku 73 lat. Spoczywa na Cmentarzu Zasłużonych Wielkopolan (kwatera 4-81).

</doc>
<doc id="2390578" url="https://pl.wikipedia.org/wiki?curid=2390578" title="Harold Smith">
Harold Smith

Harold Edwin Smith (ur. 19 lutego 1909 w Ontario, zm. 5 marca 1958 w La Jolla) – amerykański skoczek do wody. Dwukrotny medalista olimpijski z Los Angeles.
Zawody w 1932 były jego drugimi igrzyskami olimpijskimi. Debiutował cztery lata wcześniej i zajął czwarte miejsce w skokach z trampoliny. Triumfował w skokach z dziesięciometrowej wieży i był drugi w skokach z trampoliny (3 m) - wyprzedził go jedynie rodak Michael Galitzen. W 1979 został przyjęty jako Honor Diver do International Swimming Hall of Fame.
W trakcie II wojny światowej był kapitanem United States Marine Corps.

</doc>
<doc id="2390581" url="https://pl.wikipedia.org/wiki?curid=2390581" title="Parafia Ewangelicko-Metodystyczna Świętego Krzyża w Poznaniu">
Parafia Ewangelicko-Metodystyczna Świętego Krzyża w Poznaniu

Parafia Ewangelicko-Metodystyczna św. Krzyża w Poznaniu – zbór metodystyczny działający w Poznaniu, należący do okręgu zachodniego Kościoła Ewangelicko-Metodystycznego w RP.
Nabożeństwa odbywają się w niedziele o godzinie 10:30.
Historia.
Misja Południowego Episkopalnego Kościoła Metodystycznego ze Stanów Zjednoczonych pojawiła się w Poznaniu w roku 1920. Zajmowała się ona niesieniem pomocy charytatywnej dla najuboższych po I wojnie światowej i jednocześnie prowadziła działalność religijną. Poznańska parafia metodystyczna powstała w roku 1922. Parafia nie posiadała własnego domu modlitwy dlatego nabożeństwa organizowano w wynajętych lokalach (m.in. na rogu ulic: Garbar i Wielkiej, przy Piekarach czy przy ul. Grobla) lub nawet na barce zakotwiczonej na Warcie.
Po wybuchu II wojny światowej Poznań został bezpośrednio włączony do III Rzeszy. Wiele osób narodowości polskiej zostało deportowane do Generalnego Gubernatorstwa. Nabożeństwa w języku polskim mogły się odbywać wyłącznie konspiracyjnie.

</doc>
<doc id="2390589" url="https://pl.wikipedia.org/wiki?curid=2390589" title="Ghaghra">
Ghaghra

Ghaghra (hindi घाघरा, "Ghāghrā", hist. "Gogra", chiń. 克拉河 "Kèlā Hé"; w górnym biegu Karnali, nep. कर्णाली, "Karṇālī", chiń. 纳利河, "Nàlì Hé") – rzeka w południowej Azji, przepływająca przez Chiny, Nepal i Indie, jeden z głównych lewostronnych dopływów Gangesu.
Źródła rzeki znajdują się w Himalajach, w okolicach jeziora Mapam Yumco, w południowo-zachodniej części chińskiego Tybetańskiego Regionu Autonomicznego. W początkowym biegu rzeka płynie w kierunku południowo-wschodnim, na terenie Nepalu skręca na południe i powraca do kierunku południowo-wschodniego na terytorium Indii, gdzie przepływa przez stany Uttar Pradesh i Bihar. Po przebyciu ok. 970 km Ghaghra uchodzi do Gangesu w pobliżu miasta Ćhapra.

</doc>
<doc id="2390591" url="https://pl.wikipedia.org/wiki?curid=2390591" title="Kościół katolicki na Cyprze">
Kościół katolicki na Cyprze

Kościół katolicki na Cyprze reprezentowany jest przez Kościół rzymskokatolicki oraz Kościół maronicki.
Historia.
W 1191 r. Cypr opanowali krzyżowcy pod władzą Ryszarda Lwie Serce, zakładając tam swoje królestwo. Na wyspę zaczęli też przybywać katolicy europejscy, głównie włoscy oraz bliskowschodni Maronici. Założono jedno arcybiskupstwo łacińskie w Nikozji oraz trzy biskupstwa (Famagusta, Limassol i Pafos). Przez dalszych 250 lat kraj pozostawał pod panowaniem władców zachodnich, którzy faworyzowali Kościół katolicki kosztem prawosławia. W latach 1489–1571 wyspa należała do Wenecji, która wycofała się stamtąd po zdobyciu jej przez Turków. Nowi władcy znieśli hierarchię łacińską, a większość kościołów zamieniono na meczety. W 1593 r. na wyspę powrócili franciszkanie, którzy podjęli opiekę duszpasterską nad nielicznymi katolikami.
Zarówno katolikom łacińskim, jak i maronickim konstytucja gwarantuje po jednym przedstawicielu w cypryjskim parlamencie.
Kościół rzymskokatolicki.
Kościół rzymskokatolicki na Cyprze podlega łacińskiemu patriarchatowi Jerozolimy (od 2013 r. wikariuszem patriarszym jest o. Jerzy Kraj OFM). Wikariat cypryjski liczy ok. 10–12 tys. wiernych, z czego tylko 2 tys. to obywatele Cypru. Wspólnota posiada cztery parafie:
Kościół maronicki.
Na Cyprze żyje ok. 4800 miejscowych Maronitów oraz pewna liczba katolików libańskich (razem 6 tys. osób). Maronickie arcybiskupstwo zostało utworzone w XIV wieku. Obecny arcybiskup to Selim Jean Sfeir. Kościoły maronickie na Cyprze:

</doc>
<doc id="2390592" url="https://pl.wikipedia.org/wiki?curid=2390592" title="Parafia Ewangelicko-Metodystyczna w Słupsku">
Parafia Ewangelicko-Metodystyczna w Słupsku

Parafia Kościoła Ewangelicko-Metodystycznego w Słupsku – parafia ewangelicko-metodystyczna działająca w Słupsku, należąca do okręgu zachodniego Kościoła Ewangelicko-Metodystycznego w RP.
Historia.
Na terenie Pomorza Środkowego metodyści z Kołobrzegu rozpoczęli działalność w latach 70. XIX wieku. W latach 1892–1894 Słupsk odwiedzał pastor Hugon Günther z Białogardu. Parafia niemieckiego Episkopalnego Kościoła Metodystycznego () powstała w Słupsku w 1894 roku. Wraz z parafią w Ustce powstałą w roku 1898 stanowiła ona jeden okręg zborowy. W 1911 okręg zborowy liczący 65 członków pełnoprawnych, 15 próbnych oraz 45 dzieci w biorących udział w szkółce niedzielnej, obejmował: Ustkę, Słupsk i Sławno. Podczas I wojny światowej i aż do roku 1920 okręg zborowy Słupsk–Ustka obsługiwał pastor z parafii koszalińskiej.
W roku 1920 okręg Słupsk-Ustka ponownie się usamodzielnił. 29 listopada 1925 poświęcono kościół, który otrzymał nazwę Kościół Chrystusa (Christuskirche) i posiadał 180 miejsc siedzących. Jednak parafia odczuwała brak miejscowego pastora, który wciąż dojeżdżał z Ustki. Sytuacja ta trwała do 1945 gdy niemiecka ludność emigrowała do Niemiec. Pod koniec lat 20. nastąpił największy rozwój. W roku 1928 okręg posiadał 7 placówek, w tym 4 główne w: Ustce, Słupsku, Sławnie i Smołdzinie. Należało do niego 102 członków pełnoprawnych, 40 próbnych oraz 56 dzieci. Cztery lata później było to 125 członków pełnoprawnych, 36 próbnych i 52 dzieci.
Stały, lecz powolny rozwój trwał do roku 1945.

</doc>
<doc id="2390593" url="https://pl.wikipedia.org/wiki?curid=2390593" title="Germinal Beerschot">
Germinal Beerschot



</doc>
<doc id="2390594" url="https://pl.wikipedia.org/wiki?curid=2390594" title="Gogra">
Gogra



</doc>
<doc id="2390595" url="https://pl.wikipedia.org/wiki?curid=2390595" title="Rico Ramos">
Rico Ramos

Rico Dashon Ramos (ur. 20 czerwca 1987 w Pico Rivera) - amerykański bokser, były zawodowy mistrz świata wagi junior piórkowej (do 122 funtów) organizacji WBA.
Kariera amatorska.
Uprawianie boksu rozpoczął w wieku ośmiu lat. Był kandydatem do ekipy olimpijskiej jednak w finale Mistrzostw Stanów Zjednoczonych 2007 przegrał z Raynellem Williamsem i to on zakwalifikował się do reprezentacji na Igrzyska Olimpijskie w Pekinie.
Kategoria super kogucia.
Karierę zawodową rozpoczął 20 marca 2008 roku, pokonując jednogłośnie na punkty rodaka Samuela Ynigueza.
26 września 2009 roku pokonał jednogłośnie na punkty, byłego mistrza świata 2 kategorii wagowych Kolumbijczyka Kermina Guardię. W następnym pojedynku zdobył pas WBO NABO Youth, zwyciężając wysoko na punkty Alejandro Pereza.
Do lutego 2011 roku stoczył 5 pojedynków, wszystkie wygrywając i dwukrotnie broniąc zdobytego wcześniej tytułu.
9 lipca 2011 roku, w Atlantic City otrzymał szansę walki o mistrzostwo świata WBA, z obrońcą tytułu Japończykiem Akifumi Shimodą. Japończyk świetnie sobie radził i wypracował sobie przewagę punktową w pierwszej połowie pojedynku. Koniec niespodziewanie nastąpił w 7 rundzie, gdy Ramos potężnie skontrował Japończyka lewym sierpowym i Shimoda znalazł się na deskach, dając się wyliczyć.. 
20 stycznia 2012 roku w Las Vegas, w pierwszej obronie tytułu jego rywalem był genialny Kubańczyk Guillermo Rigondeaux. Rigondeaux rozpoczął świetnie i już w 1 rundzie, po krótkim lewym prostym Ramos znalazł się na deskach. Ramos przegrywał kolejne rundy, ustępując Kubańczykowi. Koniec nastąpił w 6 rundzie, gdy mistrz po ciosie na korpus kolejny raz znalazł się na deskach i dał się wyliczyć.
Na ring powrócił 23 czerwca 2012 roku, pokonując na punkty niepokonanego rodaka Efraina Esquiviasa.
Kategoria piórkowa.
Po niezbyt dobrej walce z Esquiviasem, Ramos zmienił kategorię na wyższą - piórkową.
11 stycznia 2013 roku jego rywalem był niepokonany rodak Ronny Rios, a stawką walki mistrzostwo Ameryki północnej - NABF. Ramos pasywnie nastawiony, oddał aktywniejszemu rywalowi pierwszą połowę walki. Ramos nie zdołał w 2 połowie odrobić strat, przy czym przegrał jednogłośnie na punkty (94-96, 93-97 i totalnie nie oddające przebiegu walki 90-100).

</doc>
<doc id="2390597" url="https://pl.wikipedia.org/wiki?curid=2390597" title="Parafia Ewangelicko-Metodystyczna w Szczecinie">
Parafia Ewangelicko-Metodystyczna w Szczecinie

Parafia Kościoła Ewangelicko-Metodystycznego w Szczecinie – parafia ewangelicko-metodystyczna działająca w Szczecinie, należąca do okręgu zachodniego Kościoła Ewangelicko-Metodystycznego w RP.
Nabożeństwa odbywają się w niedziele o godzinie 10:00.

</doc>
<doc id="2390600" url="https://pl.wikipedia.org/wiki?curid=2390600" title="Rie">
Rie

 – popularne żeńskie imię japońskie.
Możliwa pisownia.
Rie można zapisać, używając wielu różnych znaków kanji i może znaczyć m.in.:

</doc>
<doc id="2390601" url="https://pl.wikipedia.org/wiki?curid=2390601" title="Parafia Ewangelicko-Metodystyczna Pokoju Bożego we Wrocławiu">
Parafia Ewangelicko-Metodystyczna Pokoju Bożego we Wrocławiu

Parafia Ewangelicko-Metodystyczna Pokoju Bożego we Wrocławiu – zbór metodystyczny działający we Wrocławiu, należący do okręgu południowego Kościoła Ewangelicko-Metodystycznego w RP.
Nabożeństwa odbywają się w niedziele o godzinie 9:00 w kaplicy Kościoła Ewangelicko-Metodystycznego przy ul. Worcella 28.
Historia.
Niemieccy metodyści we Wrocławiu.
Do Wrocławia (ówczesny Breslau) pod koniec XIX wieku dotarły dwa nurty niemieckiego metodyzmu: Episkopalny Kościół Metodystyczny () i Społeczność Ewangelicka ("Evangelische Gemeinschaft"). W Niemczech oba nurty zjednoczyły się w lutym 1969 roku tworząc na terenie RFN Kościół Ewangelicko-Metodystyczny. We Wrocławiu oba nurty współpracowały ze sobą i pomagały sobie wzajemnie.
Episkopalny Kościół Metodystyczny.
Parafia Episkopalnego Kościoła Metodystycznego ("Bischöfliche Methodistische Kirche") we Wrocławiu powstała w 1897 roku. W latach 1897–1899 pierwszym pastorem parafii był ks. Paul Wenzel (1870–1966), który do pracy we Wrocławiu został przeniesiony z parafii w Królewcu, a wcześniej pracował w Gdańsku. 15 sierpnia 1897 roku w oficynie domu przy ul. Świebodzkiej 9 (Freiburger str. 9) odbyła się pierwsza szkółka niedzielna dla dzieci, a wieczorem nabożeństwo, w którym uczestniczyło około 20 osób dorosłych i kilkoro dzieci. Drugie miejsce nabożeństw otwarto 16 stycznia 1898 r. przy ul. Sępa Sarzyńskiego 58 (ówcześnie Hirschstrasse 58). 27 lutego 1898 roku powstająca parafia po raz pierwszy obchodziła uroczystość Wieczerzy Pańskiej. Po roku pracy pastora Paula Wenzla we Wrocławiu parafia liczyła 40 członków.
22 kwietnia 1900 podczas służby pastora Bernharda Keipa parafia Episkopalnego Kościoła Metodystycznego uroczyście poświęciła kaplicę przy ul. Marszowickiej 15 (Margaretenstr. 15), która mogła pomieścić ponad 100 osób. Tego dnia obchodzono w niej uroczystość 50-lecia działalności Kościoła Metodystycznego w Niemczech. W październiku 1903 roku podczas służby pastora Heinricha Eberle parafia przeprowadziła się do sali wynajętej w centrum miasta. Na koniec tego roku parafia liczyła 88 pełnoprawnych i próbnych członków. W latach 1905–1908 parafia zmagała się z dużymi problemami wewnętrznymi, a ówczesny pastor Oskar Köhler odszedł ze służby w parafii. Przez kilka miesięcy wrocławskiej parafii dojeżdżali pastorzy z okolicznych parafii. W roku 1909 do Wrocławia został skierowany pastor Max Pätzold. Tuż przed wybuchem I wojny światowej w 1914 roku parafię objął pastor Johannes Rohr, który pracował we Wrocławiu do czasu powołania go na inspektora zakładu diakonijnego „Betania” w Berlinie. W czasie I wojny światowej pełnił on służbę wojskową we wrocławskim lazarecie, co pozwalało mu pracować w parafii.
Do lipca 1920 roku parafia wynajmowała kolejne pomieszczenia, aż Episkopalny Kościół Metodystyczny nabył kaplicę należącą do zboru Wolnego Kościoła Reformowanego ("Evangelisch-Reformierte Freikirche"), przy ówczesnej ul. Rajskiej 28 (Paradies-str. 28), obecnie ul. Stanisława Worcella 28. W zakupie nieruchomości dopomógł biskup John L. Nuelsen oraz metodyści ze Stanów Zjednoczonych.
W latach 1920–1926 w parafii pracował pastor Bruno Schubert. Gdy opuszczał parafię, liczyła ona 215 członków, jednak już w 1927 roku ilość członków spadła do 160 osób. W nocy z 25 na 26 czerwca 1928 roku z niewyjaśnionych przyczyn budynek kościoła zajął pożar, który poczynił znaczne szkody. 28 lipca 1929 roku „Kościół Pokoju” został ponownie poświęcony przez pastora dr. Friedricha Wilhelma Meyera, który właśnie rozpoczął pracę we Wrocławiu. W latach 1937–1945 obowiązki pastora pełnił ks. Herbert Schnädelbach. W maju 1944 został on skierowany na front do Jugosławii, gdzie zginął 15 kwietnia 1945. Parafia „Pokoju Bożego” Episkopalnego Kościoła Metodystycznego w 1941 roku liczyła 278 metodystów mieszkających zarówno we Wrocławiu i jak okolicach wliczając Legnicę.
Społeczność Ewangelicka.
W 1912 roku powstała pierwsza parafia Społeczności Ewangelickiej ("Evangelische Gemeinschaft") obejmująca Wrocław oraz Brzeg (dopiero w roku 1930 nastąpił podział). Do Wrocławia i Brzegu skierowano pierwszego pastora Heinricha Schemppa. Zamieszkał on w wynajmowanym mieszkaniu przy ul. J. Rostafińskiego 3 (Humboldt str. 3), w którym od listopada 1912 roku przeprowadzał nabożeństwa. W roku 1913 parafia Wrocław–Brzeg liczyła 49 członków. Po wybuchu I wojny światowej pastor Schempp został powołany do wojska. Początkowo służył we Wrocławiu, co pozwalało mu obsługiwać parafię, lecz następnie został wysłany na front, gdzie zginął w roku 1916 pod Ypres. Zastąpił go pastor Wilhelm Hildebrandt, który wynajmował salę przy ul. Św. Marcina (Martini str.) używaną do końca 1921 roku, gdy parafia musiała ją opuścić. Wówczas Społeczność Ewangelicka urządzała nabożeństwa w salach oberż, w drewnianym kościółku, w Parku Szczytnickim (Scheitniger Park), a także na wolnym powietrzu.
W roku 1922 parafia kupiła kawałek gruntu, w podwórzu domu przy ul. Worcella 30 (Paradies-str.30), gdzie powstała niewielka kaplica. W ten sposób w latach 1922–1937 parafie obu grup metodystycznych bezpośrednio sąsiadowały z sobą na jednej ulicy. Parafie Społeczności Ewangelickiej we Wrocławiu oraz w kilku okolicznych miejscowościach obsługiwał najpierw pastor Wilhelm Frese, a później jego następca Willy Krätzler. 
W 1937 roku przy ul. Wielkiej 168 (Goethe-str. 168) przystąpiono do budowy nowej, większej kaplicy. 6 czerwca 1937 roku podczas uroczystego nabożeństwa prowadzonego przez miejscowego pastora Maxa Herrenkinda nastąpiło położenie kamienia węgielnego. Uroczystość dedykacji nowej kaplicy nazwanej „Kościołem Chrystusa” (Christuskirche) odbyła się 7 listopada 1937 roku. Kaplica ta przetrwała działania wojenne. 9 lipca 1945 roku radziecki komendant miasta obiekty społeczności ewangelickiej przydzielił Kościołowi rzymskokatolickiemu. Po roku 1980 kaplica została zburzona katolików, którzy wybudowali w jej miejscu nowy, duży kościół św. Stanisława Kostki.
Polscy metodyści we Wrocławiu.
20 maja 1945 do Wrocławia przyjechał Adam Zabłotny, członek parafii metodystycznej w Krakowie. Odszukał on obiekty należące do Episkopalnego Kościoła Metodystycznego i rozpoczął starania o uzyskanie kluczy do kaplicy na ul. Worcella 28. Zwrócił się z prośbą o pomoc w tej sprawie do władz Kościoła Metodystycznego w Warszawie, skąd otrzymał pismo w języku niemieckim od zwierzchnika Kościoła, ks. superintendenta Konstantego Najdera upoważniające go do przejęcia kaplicy w administrację. Po wojnie przyjeżdżali do Wrocławia metodyści z różnych parafii. Pierwsze nabożeństwo odbyło się na początku 1946 roku, w częściowo zniszczonej kaplicy przy ul. Worcella 28. Zostało przeprowadzone w języku niemieckim. Zaraz po wojnie parafia była dwunarodowa, polsko-niemiecka i dopiero wraz z emigracją ostatnich niemieckich metodystów z Wrocławia stała się parafią polską Kościoła Metodystycznego w Polsce.
W lipcu 1946 roku do pracy we Wrocławiu został skierowany pastor Mieczysław Ostrowski, który pełnił obowiązki do czerwca 1949 roku. W tym czasie wyremontowano kaplicę oraz utworzono Koło Kobiet, Koło Młodzieży, szkółkę niedzielną oraz regularnie prowadzono godziny biblijne. Po 3 latach pracy parafia liczyła około 170 pełnoprawnych członków. W czerwcu 1949 roku parafię przejął pastor Jan Madziarz, który poszerzył działalność agend parafialnych. Zimą 1952 roku wybuchł pożar, który zniszczył część dachu. W efekcie zaistniałej sytuacji działalność parafii została znacznie ograniczona. Wielu członków parafii wyjechało z Wrocławia a we wrześniu 1953 roku pastor Jan Madziarz został przeniesiony do pracy w Jeleniej Górze. Wówczas do Wrocławia przybył pastor Henryk Konieczny, który obowiązki w parafii pełnił do czerwca 1972 roku. Ks. Henryk Konieczny wznowił działalność agend parafialnych.
W latach 1973–1986 pastorem był ks. Adam Kleszczyński, który ożywił współpracę ekumeniczną z różnymi Kościołów działającymi we Wrocławiu. Jednakże w nocy z 21 na 22 kwietnia 1985 roku kaplica została celowo podpalona, zniszczeniu uległa część dachu, połacie półkolistego drewnianego sklepienia oraz część drewnianej empory. Zniszczenia te uniemożliwiły na pewien czas korzystanie z całego obiektu, wobec czego nabożeństwa urządzano tylko w kaplicy zimowej. Kolejny pastor ks. Janusz Olszański pracował w parafii od 1 października 1986 roku do czerwca 1990 roku. Przeprowadził on remont dachu po pożarze z kwietnia 1985 roku oraz odnowił wnętrze kaplicy. Po nim obowiązki pastora we Wrocławiu pełnił ks. Waldemar Eggert.
We wrześniu 1996 roku wrocławską parafię przejął ks. Krzysztof Wolnica. 12 lipca 1997 roku podczas powodzi tysiąclecia kaplica została zalana do wysokości ponad 150 cm. Remont dachu i wnętrza kaplicy został ukończony wiosną 1999 roku. 18 kwietnia 1999 roku odbyła się uroczystość ponownego poświęcenia odnowionej po powodzi kaplicy.
Ekumenizm.
W marcu 1954 roku w kaplicy metodystycznej zorganizowano nabożeństwo ekumeniczne pod hasłem: „Błogosławieni pokój czyniący”. Uczestniczyli w nim duchowni i wierni z Kościoła Polsko-Katolickiego, Cerkwi Prawosławnej, Kościoła Chrześcijan Baptystów i Zjednoczonego Kościoła Ewangelicznego.
W latach 1956–1965 za zgodą pastora Henryka Koniecznego w kaplicy przy ul. Worcella nabożeństwa urządzał wrocławski zbór Świeckiego Ruchu Misyjnego „Epifania”.

</doc>
<doc id="2390605" url="https://pl.wikipedia.org/wiki?curid=2390605" title="Ambasada Wietnamu w Polsce">
Ambasada Wietnamu w Polsce

Ambasada Wietnamu w Polsce, Ambasada Socjalistycznej Republiki Wietnamu () – wietnamska placówka dyplomatyczna mieszcząca się w Warszawie przy ul. Resorowej 36.
Podział organizacyjny.
W skład przedstawicielstwa wchodzi:
Siedziba.
Stosunki dyplomatyczne pomiędzy Polską a Wietnamem Północnym zawarto w 1950. W 1955 władze tego kraju otworzyły w Warszawie ambasadę. W latach 1956–1959 ambasada mieściła się przy ul. Chodkiewicza 1, w latach 1961–1980 przy ul. Chocimskiej 18, w 1981–1991 przy ul. Kawalerii 5, w 1993–2009 przy ul. Kazimierzowskiej 14, od 2009 przy ul. Resorowej 36.
Wydział Handlowy Ambasady mieścił się przy ul. Racławickiej 114 (1964), ul. Świętokrzyskiej 36 (1990–1993), ul. Polnej 48 (2001–), obecnie przy ul. Łuckiej 20/87 (2018–).
W latach 1966–1976 w Warszawie funkcjonowało też Stałe Przedstawicielstwo Narodowego Frontu Wyzwolenia Wietnamu Południowego, z siedzibą w willi z 1926 prof. Kazimierza Tołłoczki przy ul. Myśliwieckiej 14 (1969–1975), podniesione w 1976 do rangi ambasady. Obecnie w budynku mieści się Ambasada Tunezji (1990–).
W 1976 oba państwa – Demokratyczna Republika Wietnamu oraz Republika Wietnamu formalnie połączyły się, "de facto" struktury administracyjne Wietnamu Północnego objęły zarządzanie również Wietnamem Południowym.

</doc>
<doc id="2390606" url="https://pl.wikipedia.org/wiki?curid=2390606" title="Chwytnikowiec lśniący">
Chwytnikowiec lśniący



</doc>
<doc id="2390608" url="https://pl.wikipedia.org/wiki?curid=2390608" title="Śląsk (parowóz)">
Śląsk (parowóz)



</doc>
<doc id="2390609" url="https://pl.wikipedia.org/wiki?curid=2390609" title="Rzeźby i instalacje na terenie Starego Browaru">
Rzeźby i instalacje na terenie Starego Browaru

Rzeźby i instalacje zlokalizowane na terenie Starego Browaru w Poznaniu:
Oprócz rzeźb i instalacji zlokalizowanych w przestrzeniach Starego Browaru, osobna kolekcja sztuki wyeksponowana jest na terenie Blow Up Hall 50 50, który stanowi integralną część kompleksu.

</doc>
<doc id="2390610" url="https://pl.wikipedia.org/wiki?curid=2390610" title="Dmitrij Smirnow (ur. 1980)">
Dmitrij Smirnow (ur. 1980)

Dmitrij Aleksandrowicz Smirnow, ros. Дмитрий Александрович Смирнов (ur. 13 sierpnia 1980 w Moskwie, Rosyjska FSRR) – rosyjski piłkarz, grający na pozycji pomocnika, a wcześniej napastnika.
Kariera piłkarska.
Kariera klubowa.
Wychowanek klubu Torpedo Moskwa. W 1999 rozpoczął karierę piłkarską w drużynie Torpedo-ZiL Moskwa. Potem krótko występował w klubach Spartak Moskwa, Czernomoriec Noworosyjsk i Ałanija Władykaukaz. Na początku 2005 został piłkarzem klubu Łucz-Eniergija Władywostok, w którym pobił rekord klubu strzelając 19 bramek w sezonie rosyjskiej pierwszej dywizji. W 2009 podpisał 3-letni kontrakt z Terekiem Grozny, a po pół roku został wypożyczony najpierw do Tomu Tomsk, a potem do Łucz-Eniergii Władywostok. Przed rozpoczęciem sezonu 2011/12 przeszedł do Mordowii Sarańsk, ale przez doznaną kontuzję nie potrafił przebić się do podstawowego składu. 19 sierpnia 2011 przeniósł się do ukraińskiego pierwszoligowego zespołu Wołyń Łuck, w którym grał do końca 2011 roku.
Kariera reprezentacyjna.
W latach 1998–1999 bronił barw olimpijskiej reprezentacji Rosji.

</doc>
<doc id="2390626" url="https://pl.wikipedia.org/wiki?curid=2390626" title="Wysocki Maleńczuka">
Wysocki Maleńczuka

Wysocki Maleńczuka – album studyjny polskiego wokalisty Macieja Maleńczuka. Na płycie znalazły się interpretacje piosenek z repertuaru Włodzimierza Wysockiego. Wydawnictwo ukazało się 4 maja 2011 roku nakładem wytwórni muzycznej Warner Music Poland. Nagrania dotarły do 3. miejsca listy OLiS i uzyskały certyfikat platynowej płyty.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2390627" url="https://pl.wikipedia.org/wiki?curid=2390627" title="Ween">
Ween

Ween – amerykańska grupa rockowa założona w 1984,w New Hope w Pensylwanii. Jej założycielami są szkolni przyjaciele: wokalista Aaron Freeman (znany jako Gene Ween) oraz gitarzysta Mickey Melchiondo (Dean Ween). Muzyka Ween oscyluje wokół niemal wszystkich znanych gatunków rocka, łącznie z rockiem psychodelicznym i lo-fi, stąd niektórzy krytycy stosują dla niej nazwę "meta-rock". Większość kompozycji grupy charakteryzuje się nieco odrealnionym, często eksperymentalnym brzmieniem oraz tekstem pełnym absurdalnego, czarnego humoru. Tłem dla ich powstania były niejednokrotnie doświadczenia związane z używaniem przez Gene'a Weena narkotyków i substancji psychoaktywnych.
Debiutem Ween była płyta "God-Ween-Satan" prezentująca agresywne, prowokujące brzmienie. Za największe osiągnięcie zespołu uważa się płytę "Mollusk", której klimat jest na ogół spokojny i melancholijny, bliższy rockowi progresywnemu.

</doc>
<doc id="2390638" url="https://pl.wikipedia.org/wiki?curid=2390638" title="Yunieska Robles">
Yunieska Robles

Yunieska Robles Batista (ur. 21 marca 1993) – kubańska siatkarka, grająca na pozycji rozgrywającej, przyjmującej i atakującej.
Sukcesy klubowe.
Mistrzostwo Kuby:
Superpuchar Kazachstanu:
Mistrzostwo Kazachstanu:
Puchar Kazachstanu:
Sukcesy reprezentacyjne.
Mistrzostwa Ameryki Północnej, Środkowej i Karaibów Juniorek:
Puchar Panamerykański Juniorek:

</doc>
<doc id="2390650" url="https://pl.wikipedia.org/wiki?curid=2390650" title="Rieko">
Rieko

 – żeńskie imię japońskie.
Możliwa pisownia.
Rieko można zapisać, używając wielu różnych znaków kanji i może znaczyć m.in.:

</doc>
<doc id="2390651" url="https://pl.wikipedia.org/wiki?curid=2390651" title="Yamila Santas">
Yamila Santas

Yamila Santas (ur. 8 listopada 1992 na Kubie) – kubańska siatkarka, występująca na pozycji rozgrywającej, a także atakującej. Obecnie występuje w drużynie La Habana.

</doc>
<doc id="2390652" url="https://pl.wikipedia.org/wiki?curid=2390652" title="Ottorino Sartor">
Ottorino Sartor

Ottorino Sartor Espinoza (18 września 1945 – 2 czerwca 2021) - piłkarz peruwiański noszący przydomek "El Blindado", bramkarz. Wzrost 181 cm.
Urodzony w Chancay (region Lima) Sartor karierę piłkarską rozpoczął w 1965 roku w klubie Defensor Arica Lima, z którym w 1969 zdobył wicemistrzostwo Peru. Wziął udział w turnieju Copa Libertadores 1970, gdzie Defensor Arica odpadł w fazie grupowej.
W Defensor Arica Sartor grał do 1971 roku, w 1972 roku grał w klubie José Gálvez Chimbote, a w latach 1973-1974 w klubie Atlético Chalaco Callao. W 1975 roku był piłkarzem klubu Universitario Lima, skąd przeszedł do klubu Colegio Nacional Iquitos.
Jako gracz klubu Colegio Nacional Iquitos wziął udział w turnieju Copa América 1975, gdzie Peru zdobyło tytuł mistrza Ameryki Południowej. Sartor zagrał we wszystkich 9 meczach - obu meczach z Chile (stracił 2 bramki), obu meczach z Boliwią (stracił 1 bramkę), dwóch meczach z Brazylią (stracił 3 bramki) i w trzech finałowych meczach z Kolumbią (stracił 1 bramkę).
Wciąż jako gracz klubu Colegio Nacional Iquitos Sartor był w składzie reprezentacji podczas finałów mistrzostw świata w 1978, gdzie Peru odpadło w fazie grupowej - nie zagrał w żadnym meczu, gdyż podstawowym bramkarzem drużyny był Ramón Quiroga.
W 1979 roku Sartor został piłkarzem klubu Coronel Bolognesi Tacna, a w 1980 przeszedł do klubu AD Tarma. W 1981 roku grał w klubie Sport Boys Callao, a w 1982 roku zakończył karierę jako piłkarz klubu Municipal Lima.
Od 8 czerwca 1966 do 18 lipca 1979 Sartor rozegrał w reprezentacji Peru 27 meczów, w których stracił 33 bramki.

</doc>
<doc id="2390653" url="https://pl.wikipedia.org/wiki?curid=2390653" title="Dayami Sanchez">
Dayami Sanchez

Dayami Sanchez (ur. 14 marca 1994) – kubańska siatkarka, grająca na pozycji przyjmującej, a także jako atakującej. Od sezonu 2020/2021 występuje w ukrańskiej drużynie Prometej Kamieńskie.
Sukcesy klubowe.
Superpuchar Ukrainy:
Puchar Ukrainy:
Mistrzostwo Ukrainy:
Sukcesy reprezentacyjne.
Mistrzostwa Ameryki Północnej, Środkowej i Karaibów Juniorek:

</doc>
<doc id="2390672" url="https://pl.wikipedia.org/wiki?curid=2390672" title="Sulian Matienzo">
Sulian Matienzo

Sulian Matienzo (ur. 14 grudnia 1994 na Kubie) – kubańska siatkarka, występująca na pozycji przyjmującej.
Sukcesy klubowe.
Puchar Czech:
Liga czeska:
Liga peruwiańska:
Liga hiszpańska:
Sukcesy reprezentacyjne.
Mistrzostwa Ameryki Północnej, Środkowej i Karaibów Juniorek:
Puchar Panamerykański Juniorek:
Puchar Panamerykański:
Puchar Panamerykański U-23:
Igrzyska Ameryki Środkowej i Karaibów:

</doc>
<doc id="2390673" url="https://pl.wikipedia.org/wiki?curid=2390673" title="Proof">
Proof



</doc>
<doc id="2390675" url="https://pl.wikipedia.org/wiki?curid=2390675" title="Heydi Rodríguez">
Heydi Rodríguez

Heydi Rodríguez (ur. 24 czerwca 1993 na Kubie) – kubańska siatkarka, występująca na pozycji przyjmującej. Obecnie występuje w drużynie Cienfuegos.

</doc>
<doc id="2390676" url="https://pl.wikipedia.org/wiki?curid=2390676" title="Instytut Wymiaru Sprawiedliwości">
Instytut Wymiaru Sprawiedliwości

Instytut Wymiaru Sprawiedliwości (IWS) – polska placówka naukowa (jednostka budżetowa) z siedzibą w Warszawie, której celem są działania na rzecz harmonizacji prawa polskiego z międzynarodowymi standardami prawnymi, w tym zwłaszcza z wymogami normatywnymi Unii Europejskiej.
Instytut prowadzi działalność naukowo-badawczą z zakresu tworzenia, stosowania, aksjologii i społecznego funkcjonowania prawa oraz zjawisk przestępczości i patologii społecznej. 
Historia.
Instytut Wymiaru Sprawiedliwości powstał w 1990 w wyniku połączenia Instytutu Badania Prawa Sądowego i Instytutu Problematyki Przestępczości. Początkowo funkcjonował jako jednostka badawczo-rozwojowa. Zarządzeniem Ministra Sprawiedliwości z dnia 10 marca 2009 roku Instytut został przekształcony w jednostkę budżetową. W 2012 roku utrzymanie Instytutu kosztowało ok. 3,3 mln zł rocznie.
Zadania.
Zgodnie z zarządzeniem Ministra Sprawiedliwości do zadań Instytutu należą:
Działalność Instytutu regulują obecnie wybrane przepisy ustawy o instytutach badawczych zgodnie z art. 66 ustawy z dnia 30 kwietnia 2010 r. o instytutach badawczych oraz statut nadany przez Ministra Sprawiedliwości zarządzeniem z dnia 9 września 2016 roku .
Według statutu IWS ma prowadzić badania dotyczące tworzenia, stosowania, aksjologii i społecznego funkcjonowania prawa oraz zjawisk przestępczości, a także upowszechnianie wyników tych badań oraz edukacja prawna. Szczególnym zadaniem Instytutu jest badanie funkcjonowania wymiaru sprawiedliwości, jego efektywności, roli orzecznictwa sądowego, aksjologii prawa oraz etyki zawodów prawniczych. 
IWS jako jedyna placówka badawcza w Polsce  prowadzi na szeroką skalę badania naukowe akt sądowych i prokuratorskich (ok. 10 tys. akt rocznie) oraz przygotowuje analizy prawnoporównawcze, statystyczne, ekonomiczne i badania sondażowe. W ramach działalności Instytut współpracuje z sądami i innymi organami wymiaru sprawiedliwości oraz Krajową Szkołą Sądownictwa i prokuratury. Bierze także udział we współpracy międzynarodowej, uczestnicząc w międzynarodowych programach badawczych realizowanych m.in. przez Komisją Europejską, Europejski Urząd Statystyczny oraz Radę Europy . W ramach upowszechniania wyników badań Instytut organizuje krajowe i międzynarodowe konferencje, seminaria, konkursy prac naukowych oraz prowadzi Wydawnictwo IWS.
Struktura.
Sekcje.
Instytut dzieli się na pięć sekcji:
W grudniu 2016 r. powołano Centrum Analiz Strategicznych, które zajmuje się wypracowywaniem strategii Instytutu Wymiaru Sprawiedliwości . Zadaniem Centrum Analiz Strategiczny jest m.in. prowadzenie badań dotyczących tworzenia, stosowania i społecznego funkcjonowania prawa oraz przestępczości i patologii społecznej, a także upowszechnianie wyników tych badań oraz edukacja prawna. Centrum prowadzi też międzynarodową współpracę naukową z jednostkami badawczymi m.in. z Norwegii, Węgier, Słowacji, Chorwacji i Ukrainy.
Kierownictwo i inne osoby związane z Instytutem.
Dyrektorem Instytutu jest Marcin Wielec, a przewodniczącym Rady Naukowej IWS Beata Bieńkowska. W latach 1992–2015 dyrektorem Instytutu był 
Andrzej Siemaszko, a w latach 2015–2019 Marcin Romanowski.

</doc>
<doc id="2390823" url="https://pl.wikipedia.org/wiki?curid=2390823" title="Yael Castiglione">
Yael Castiglione

Yael Castiglione (ur. 27 września 1985 roku w Argentynie) – argentyńska siatkarka grająca na pozycji rozgrywającej. Od sezonu 2016/2017 występuje w polskiej drużynie Tauron MKS Dąbrowa Górnicza.
Sukcesy klubowe.
Mistrzostwo Argentyny:
Mistrzostwo Azerbejdżanu:
Mistrzostwo Rumunii:
Mistrzostwo Austrii:
Sukcesy reprezentacyjne.
Mistrzostwa Ameryki Południowej:
Puchar Panamerykański:

</doc>
<doc id="2390824" url="https://pl.wikipedia.org/wiki?curid=2390824" title="Ray Brown (dyskografia)">
Ray Brown (dyskografia)



</doc>
<doc id="2390860" url="https://pl.wikipedia.org/wiki?curid=2390860" title="Karl Helfferich">
Karl Helfferich

Karl Theodor Helfferich (ur. 22 lipca 1872 w Neustadt an der Haardt, zm. 23 kwietnia 1924 w Bellinzonie) – niemiecki ekonomista, prawnik, bankier, urzędnik państwowy, dyplomata i polityk.
Życiorys.
Karl Theodor Helfferich urodził się 22 lipca 1872 roku w Neustadt an der Haardt w rodzinie o tradycjach fabrykanckich – jego ojciec Friedrich Helfferich był właścicielem fabryki a matka Auguste z domu Knöckel pochodziła z rodziny przemysłowców. Karl Theodor miał pięciu braci:
Sekretarz stanu w Urzędzie Skarbu Rzeszy (niem. "Reichsschatzamt") (1915–1916), minister spraw wewnętrznych i wicekanclerz w rządzie Bethama-Hollwega (1916–1917), a następnie w rządzie Georga Michaelisa (1917), ambasador Niemiec w Moskwie (1918). Od 1919 polityk Niemieckiej Narodowej Partii Ludowej (niem. "Deutschnationale Volkspartei", DNVP), poseł do Reichstagu (1920–1924), przeciwnik Republiki Weimarskiej.
Podczas I wojny światowej Helfferich odpowiadał za finanse publiczne Niemiec, finansując działania wojenne na kredyt, zwiększając deficyt budżetowy i dług publiczny. Deficyty były finansowane poprzez emisję dodatkowego pieniądza – Reichsbank dokonywał monetyzacji niemieckiego długu publicznego, co zdaniem monetarystów przyczyniło się do wzrostu inflacji w gospodarce. W kulminacyjnym punkcie hiperinflacji niemieckiej w 1923 roku zaproponował wprowadzenie nowej waluty opartej na życie – marki żytniej (niem. "Roggenmark"). Chociaż pomysł Helffericha nie został przyjęty przez rząd, to jednak jego koncepcja, by nowa waluta znalazła pokrycie w konkretnym dobrze, została zrealizowana kiedy wprowadzaną nową walutę przejściową Rentenmak oparto na ziemi znajdującej się w posiadaniu państwa niemieckiego. W związku z tym, nazywano często Helffericha „ojcem Rentenmarki” (niem. "Vater der Rentenmark").
Zginął 23 kwietnia 1924 w wypadku kolejowym (Kolei Gotarda), do którego doszło w szwajcarskiej miejscowości Bellinzona.
Kariera naukowa.
Po ukończeniu nauki w gimnazjum w Neustadt, Helfferich studiował prawo i nauki polityczne w Berlinie, Monachium i Strasburgu (1890–1894), m.in. u Gustava Schmollera, Lujo Brentano i Georga Friedricha Knappa. W 1894 roku uzyskał stopień doktora (praca doktorska: "Die Folgen des deutsch-österreichisch Münzvereins von 1857"). Od 1899 roku był docentem na uniwersytecie w Berlinie, gdzie uzyskał habilitację (praca habilitacyjna: "Die Reform des deutschen Geldwesens nach der Begründung des Deutschen Reiches") i gdzie do 1906 roku prowadził wykłady z ekonomii. Propozycje pracy w Wyższej Szkole Technicznej w Karlsruhe (1902) i na uniwersytecie w Bonn (1904) odrzucił.
"Das Geld".
W 1903 roku wydał pracę "Das Geld", w której czerpiąc z historii pieniądza oraz teorii pieniądza przedstawił wnioski praktyczne, zrywając z prawnym ujęciem teorii pieniądza propagowanym przez Knappa. Helfferich uważał, że pieniądz papierowy, którego wartość i ilość określało państwo według kryteriów sprawiedliwości i możliwości gospodarczych jest dobry w teorii, lecz słaby w praktyce gospodarczej. Brak niezawodnych kryteriów zmian wartości pieniądza, a także brak pewności, że emisja czysto papierowego pieniądza będzie się odbywać zgodnie z wymaganiami sprawiedliwości i możliwości gospodarczych stwarzała rządowi nieograniczone możliwości emisji pieniądza bez pokrycia. Helfferich wskazywał na stabilizującą rolę pieniądza w gospodarce, ostrzegając jednocześnie, że jakiekolwiek problemy w systemie monetarnym będą transmitowane do gospodarki realnej, gdzie będą się jeszcze potęgować. Uważał, że stabilne relacje pomiędzy wartością pieniądza papierowego w poszczególnych krajach można utrzymać jedynie przy pomocy ponadpaństwowej instytucji – rozwiązanie to jednak wydawało mu się niemożliwe do wprowadzenia w praktyce. Stąd postulował powiązanie wartości pieniądza z jednym z metali szlachetnych – najlepiej ze złotem.
Kariera urzędnicza.
Niemiecka Afryka Wschodnia.
Obok pracy naukowej, Helfferich udzielał się publicystycznie, występując m.in. w 1895 roku przeciwko żądaniom rolników wprowadzenia w Niemczech podwójnej waluty i nacjonalizacji Reichsbanku. Dzięki temu nawiązał kontakty z politykami lewicowymi (m.in. z Ludwigiem Bambergerem), z bankierami (m.in. z Georgiem von Siemensem i prezydentem Reichsbanku Richardem Kochem), a także z wysokimi urzędnikami (m.in. z Rudolfem von Delbrückiem). W 1901 roku, jako ekspert walutowy, został powołany do Wydziału Kolonii w Ministerstwie Spraw Zagranicznych z zadaniem uregulowania stosunków walutowych w koloniach niemieckich. Z jego inicjatywy w 1904 roku marka niemiecka została wprowadzona we wszystkich koloniach niemieckich z wyjątkiem Niemieckiej Afryki Wschodniej, gdzie w obiegu obok indyjskiej rupii pozostawały rupie emitowane przez Towarzystwo Wschodnio-Afrykańskie. Jeszcze przed 1905 rokiem Helfferich wprowadził na obszarach Niemieckiej Afryki Wschodniej nową walutę – rupię, sztywno powiązaną z marką niemiecką.
Kariera bankowa.
W 1906 roku opuścił ministerstwo, obejmując prowadzenie Anatolijskiego Towarzystwa Kolei Żelaznych (niem. "Anatolisch Eisenbahngesellschaft") w Konstantynopolu, którego głównym udziałowcem był Deutsche Bank. Przez dwa lata zajmował się rozbudową kolei bagdadzkiej. W 1908 roku powrócił do Niemiec i został członkiem zarządu Deutsche Banku, a od 1910 roku pełnił również funkcję członka w komitecie centralnym Reichsbanku, reprezentując Deutsche Bank. Nadal patronował dalszej rozbudowie kolei bagdadzkiej, a także angażował się w zacieśnianie stosunków niemiecko-belgijskich w Afryce, co zaowocowało uzyskaniem przez Deutsche Bank praw do wydobycia surowców mineralnych w Katandze oraz udziałami w spółce obsługującej ruch rzeczny w Kongo. Przyczynił się do otwarcia filii Deutsche Banku w Konstantynopolu w 1910 roku.
Latem 1913 roku Helfferich uczestniczył jako delegat rządu niemieckiego w międzynarodowej konferencji finansowej w Paryżu w sprawie uregulowania powojennych kwestii bałkańskich – zimą 1913/1914 w ścisłej współpracy z niemieckim Ministerstwem Spraw Zagranicznych negocjował z francuskim rządem i finansjerą kwestie podziału wzajemnych interesów w Turcji. Równolegle, wraz z Arthurem von Gwinnerem (członkiem zarządu Deutsche Banku) prowadził rozmowy z brytyjskimi politykami i finansistami w sprawie dalszej rozbudowy kolei bagdadzkiej oraz koncesji na wydobycie ropy naftowej w okolicach Mosulu w północnym Iraku. Projekty kolonialne przerwał wybuch I wojny światowej.
Od 1909 roku Hellferich był członkiem dyrektorium, powstałego w tym samym roku, stowarzyszenia Hansabund (niem. "Der Hansabund für Gewerbe, Handel und Industrie"), skupiającego przedstawicieli przemysłu, handlu i sektora bankowego – do związku należeli m.in. Emil Kirdorf (przewodniczący rady nadzorczej syndykatu węglowego w Nadrenii-Zachodniej Westfalii (niem. "Rheinisch-Westfälisches Kohlen-Syndikat", RWKS)) czy Max Rötger (przewodniczący dyrektorium w przedsiębiorstwie Krupp). Stowarzyszenie opowiadało się przeciwko konserwatywnej polityce gospodarczej i podatkowej Rzeszy, która faworyzowała wielkich posiadaczy ziemskich – powstało jako przeciwwaga dla Związku Rolników (niem. "Bund der Landwirte"). Z powodu rozbieżności interesów pomiędzy przedstawicielami przemysłu ciężkiego i innych branż, stowarzyszenie upadło w 1915 roku.
Kariera polityczna.
31 stycznia 1915 roku Helfferich zrezygnował z pełnionych funkcji, przyjmując nominację na sekretarza stanu w Urzędzie Skarbu Rzeszy (niem. "Reichsschatzamt"), gdzie zajmował się finansami państwa.
Finansowanie I wojny światowej.
W okresie wojennym Helfferich prowadził dwa budżety: zwyczajny – pokrywający m.in. obsługę długu, bilansowany przez wpływy z podatków, oraz budżet nadzwyczajny – zawierający wszystkie wydatki związane wysiłkiem wojennym. Stale rosnące koszty prowadzenia wojny – w sumie 164 miliardy marek (164 × 109) – Helfferich finansował przede wszystkim poprzez emisję papierów dłużnych: obligacji skarbowych (97 miliardów marek) – np. obligacji wojennych (niem. "Kriegsanleihen"), weksli skarbowych (niem. "Schatzwechsel"), przekazów skarbowych (niem. "Schatzanweisungen") itp. (57 miliardów marek), a w mniejszym stopniu poprzez opodatkowanie za sprawą np. "Kriegsgewinnsteuer" (10 miliardów marek). Helfferich postępował zgodnie ze starą teorią finansowania wojny, wyznawaną jeszcze przez Jacques’a Neckera, że zbilansowany budżet nie jest inflacjogenny, przy czym za wystarczające uznawał zbilansowanie budżetu zwyczajnego, zawierającego wydatki na obsługę długów zaciąganych na prowadzenie wojny. Niska stopa finansowania z dochodów podatkowych wynikała z jednej strony z niechęci samego Helffericha do zwiększania obciążeń fiskalnych, z drugiej jednak strony konstytucja bismarckowska z 1871 roku przyznawała prawo do ściągania większości podatków na szczeblu regionalnym i komunalnym, a nie na szczeblu federalnym.
Podobnie jak w przypadku wcześniejszej zwycięskiej wojny (1879–1871), wykup obligacji wojennych miał być finansowany z reparacji wojennych uzyskanych przez Niemcy od przegranych – jak sugerował Helfferich w swoim przemówieniu przed Reichstagiem w 1915 roku: 
Finansowanie wojennych wydatków państwowych na drodze deficytu doprowadziło to gwałtownego wzrostu zadłużenia państwa. Jednocześnie jednak Reichsbank dokonywał monetyzacji niemieckiego długu publicznego, emitując dodatkowy pieniądz bez pokrycia, co spowodowało pięciokrotny wzrost jego podaży w latach 1914–1918. Wielu ekonomistów (m.in. Bresciani Turroni (1937); Graham (1930)) upatrywało źródła późniejszej hiperinflacji (1919–1923) właśnie w nadmiernej emisji pieniądza w celu pokrycia deficytów budżetowych wynikających z potrzeby finansowania I wojny światowej. Sam Helfferich był zwolennikiem teorii bilansu płatniczego, która przyczyn hiperinflacji dopatrywała się w zachowaniu kursu walutowego. Ujemny bilans płatniczy po zakończeniu wojny oznaczał odpływ pieniądza z kraju, co doprowadziło do deprecjacji waluty i inflacji, negatywnie oddziałując na deficyt budżetowy, który finansowano poprzez nadmierną emisję pieniądza. Źródłem deficytu na rachunku płatniczym miały być raty spłat 132 miliardów marek w złocie reparacji wojennych nałożonych na Niemcy w 1921 roku i inne obciążenia wynikające z postanowień traktatu wersalskiego. Sam Helfferich mówił: 
Helfferich był kojarzony z polityką Paula von Hindenburga i Ericha Ludendorffa – żadne ofiary nie są za duże, jeśli Niemcom uda się wytrzymać i doprowadzić stronę aliancką do wycieńczenia, tak by pokój został podpisany na warunkach niemieckich. Minister finansów w rządzie Gustava Bauera – Matthias Erzberger krytykował ostro strategię Helffericha – szczególnie brak zmian w polityce podatkowej i większej centralizacji podatków na szczeblu federalnym, nazywając jego samego „Ludendorffem finansów”.
Wicekanclerz.
22 maja 1916 roku Helfferich objął Urząd Spraw Wewnętrznych i jednocześnie został wicekanclerzem w rządzie Bethama-Hollwega. W październiku 1916 roku wyszedł z inicjatywą pokojową do Bethama-Hollwega, którą przedłożono 12 grudnia 1916 roku. Początkowo Helfferich ostrzegał przed podjęciem nieograniczonej wojny przez okręty podwodne z powodu ryzyka przegranej i jej długofalowych skutków, jednak później stał się jednym z jej najbardziej zagorzałych zwolenników. Przy okazji dyskusji nad ustawą o służbach pomocy wojennej (niem. "Kriegshilfsdienstgesetz") w 1916 roku, Helfferich spierał się z przedstawicielami związków zawodowych, zgadzając się jednak w końcu na powołanie do życia obowiązkowych komitetów pracowniczych. Po upadku rządu Bethama-Hollwega Hellferich zachował swój urząd, jednak trzy miesiące później wraz z dymisją kanclerza Georga Michaelisa 31 października 1917 roku złożył wszystkie pełnione przez siebie urzędy.
Przywódca DNVP.
W lipcu 1918 roku, po śmierci Wilhelma von Mirbacha-Harffa z rąk lewicowego eserowca, Jakowa Blumkina, Helfferich został ambasadorem Niemiec w Rosji, gdzie wbrew stanowisku Ministerstwa Spraw Zagranicznych opowiedział się za kontrrewolucją i z tego powodu został odwołany w sierpniu 1918 roku. Wówczas Helfferich zmienił orientację polityczną – z liberalnej na nacjonalistyczną – wstępując w 1919 roku do Niemieckiej Narodowej Partii Ludowej (niem. "Deutschnationale Volkspartei", DNVP) – partii nacjonalistyczno-konserwatywnej i stając się zagorzałym przeciwnikiem polityki "Erfüllung". W 1920 roku z ramienia DNVP został wybrany do Reichstagu, jednocześnie był członkiem prezydium partii (1920–1924). W 1919/1920 przypuścił atak osobisty na ówczesnego ministra finansów w rządzie Gustava Bauera – Matthiasa Erzbergera, zarzucając mu używanie zajmowanej pozycji do realizacji interesów prywatnych. Erzberger wniósł sprawę do sądu o zniesławienie – Helfferich został ukarany grzywną, jednak wizerunek ministra został tak nadszarpnięty, ze musiał on podać się do dymisji.
W 1920 roku Helfferich wstąpił w związek małżeński z Annette von Müffling (1886-1965), córką bankiera Georga von Siemensa.
Helfferich ostro występował przeciwko politykom Republiki Weimarskiej. Po zabójstwie ministra spraw zagranicznych Walthera Rathenaua w czerwcu 1922 roku przez członków skrajnie prawicowej organizacji terrorystycznej Consul, ówczesny kanclerz Joseph Wirth zwrócił się w Reichstagu do Helffericha słowami: 
Helffericha obarczano odpowiedzialnością duchową za zabójstwa Rathenaua i Erzbergera.
Hiperinflacja.
We wrześniu 1923 roku – w kulminacyjnym punkcie hiperinflacji – Helfferich zaproponował wprowadzenie nowej waluty opartej na życie – marki żytniej (niem. "Roggenmark"), która nie byłaby jeszcze walutą w pełni stabilną z uwagi na wahanie cen żyta w zależności od zbiorów, lecz pozwoliłaby na utrzymanie wartości waluty w przedziale pomiędzy najwyższą a najniższą ceną żyta. Plan Helffericha nie został pozytywnie przyjęty ani przez przedstawicieli ministerstwa finansów ani przez przemysłowców, którzy preferowali walutę opartą na złocie. Pomysł Helffericha, by nowa waluta znalazła pokrycie w konkretnym dobrze, został jednak zrealizowany kiedy wprowadzaną walutę przejściową Rentenmak oparto na ziemi znajdującej się w posiadaniu państwa niemieckiego. W związku z tym, nazywano często Helffericha „ojcem Rentenmarki” (niem. "Vater der Rentenmark").
Reichsbank.
Po śmierci prezydenta Reichsbanku Rudolfa Havensteina w listopadzie 1923 roku, zarząd i komitet centralny banku wystawiły kandydaturę Helffericha na jego następcę. Jednak zarówno prezydent Friedrich Ebert, jak i ówczesny rząd odrzucili tę propozycję, powołując na stanowisko prezydenta Reichsbanku Hjalmara Schachta.
Śmierć.
Helfferich zginął 23 kwietnia 1924 roku w wypadku kolejowym (Kolei Gotarda), do którego doszło w szwajcarskiej miejscowości Bellinzona.
Wybrane publikacje.
Publikacje za biogramem Helffericha w Neue Deutsche Biographie:

</doc>
<doc id="2390862" url="https://pl.wikipedia.org/wiki?curid=2390862" title="Wybory prezydenckie w Stanach Zjednoczonych w 2012 roku">
Wybory prezydenckie w Stanach Zjednoczonych w 2012 roku

Wybory prezydenckie w Stanach Zjednoczonych w 2012 roku odbyły się we wtorek 6 listopada. Były to 57. z kolei wybory, w których obywatele Stanów Zjednoczonych oddali swoje głosy na elektorów, którzy następnie wybrali prezydenta i wiceprezydenta Stanów Zjednoczonych. Pierwsza kadencja dotychczasowego prezydenta, Baracka Obamy, zakończyła się 20 stycznia 2013 r. Tego samego dnia nastąpiło zaprzysiężenie prezydenta elekta na urząd.
Wybory te zbiegły się w czasie zarówno z wyborami do izb parlamentu (113. Kongres): do Izby Reprezentantów (cały skład) i Senatu Stanów Zjednoczonych (gdzie wybranych zostało 33 senatorów), jak też z wyborem jedenastu gubernatorów.
W wyniku wyborów członkowie Kolegium Elektorów ze stanów, w których zwyciężył Barack Obama, zdobyli większość mandatów (332 na 270 wymaganych), pokonując elektorów jego głównego kontrkandydata Mitta Romneya, co oznaczało reelekcję Obamy.
Sytuacja.
W związku z przeprowadzeniem w 2010 w Stanach Zjednoczonych spisu powszechnego przesunięto 12 głosów elektorskich. Nowa mapa ich rozmieszczenia będzie obowiązywać podczas trzech wyborów prezydenckich (2012, 2016, 2020). Kolejna korekta ilości głosów elektorskich w poszczególnych stanach odbędzie się po kolejnym spisie powszechnym (2020).
Kandydaci w prawyborach.
Partia Demokratyczna.
Zwycięzca prawyborów w Partii Demokratycznej.
Barack Obama ogłosił, że będzie ubiegał się o kandydaturę z ramienia Partii Demokratycznej. Jako urzędujący prezydent miał de facto zapewnioną nominację swojej partii; inaczej niż w 2008, gdyż wtedy jeszcze nie był prezydentem, a tylko kandydatem do nominacji.
Pozostali uczestnicy prawyborów w Partii Demokratycznej.
De facto żaden z nich nie miał szans na nominację, ponieważ było niemal pewne, że wygra je urzędujący prezydent Barack Obama.
Kandydaci mniejszych partii.
Pozostali kandydaci: 

</doc>
<doc id="2390863" url="https://pl.wikipedia.org/wiki?curid=2390863" title="Milagros Moy">
Milagros Moy

Milagros Moy (ur. 17 października 1975 w Limie) – peruwiańska siatkarka, występująca na pozycji przyjmującej. Obecnie występuje w drużynie Pallavolo Loreto.

</doc>
<doc id="2390865" url="https://pl.wikipedia.org/wiki?curid=2390865" title="Emilce Sosa">
Emilce Sosa

Emilce Sosa (ur. 11 września 1987 w Formosie) – argentyńska siatkarka, reprezentantka kraju, grająca na pozycji środkowej. 
Sukcesy klubowe.
Mistrzostwo Argentyny:
Klubowe Mistrzostwa Ameryki Południowej:
Puchar Rumunii:
Mistrzostwo Rumunii:
Sukcesy reprezentacyjne.
Mistrzostwa Ameryki Południowej:
Puchar Panamerykański:

</doc>
<doc id="2390869" url="https://pl.wikipedia.org/wiki?curid=2390869" title="Lauren Baylon">
Lauren Baylon

Lauren Baylon (ur. 14 sierpnia 1977 w Limie) – peruwiańska siatkarka, występująca na pozycji przyjmującej. Obecnie występuje w drużynie CV Ciutadella Menorca.

</doc>
<doc id="2390872" url="https://pl.wikipedia.org/wiki?curid=2390872" title="Ciąg dokładny">
Ciąg dokładny

Niech formula_1 będzie ciągiem grup oraz formula_2 – ciągiem homomorfizmów:
Ten ciąg grup i homomorfizmów nazywamy ciągiem dokładnym, jeśli obraz każdego homomorfizmu jest równy jądru następnego homomorfizmu:
gdzie:
Ciągi dokładne określa się także dla innych niż grupy struktur algebraicznych, na przykład dla modułów, jeśli są one grupami ze względu na jedno z działań.
Kategorie abelowe.
Ciąg
obiektów kategorii abelowej formula_10 i morfizmów formula_11 takich że
jest nazywany ciągiem dokładnym.
Przykłady.
nazywa się rozszerzeniem grupy formula_26 za pomocą grupy formula_24 Badanie rozszerzeń grupy sprowadza się do badania grup: podgrupy formula_28 oraz faktorgrupy formula_29.
jest dokładny wtedy i tylko wtedy, gdy dla każdego formula_31 spełniona jest równość
to znaczy, gdy dla wszystkich formula_31 zachodzi równość formula_34
Zatem homologie można interpretować jako "miarę odchylenia kompleksu od dokładności". Kompleks dokładny nazywany jest kompleksem acyklicznym (nie ma w nim żadnych cykli poza brzegami).
gdzie formula_41 i formula_42

</doc>
<doc id="2390873" url="https://pl.wikipedia.org/wiki?curid=2390873" title="Carla Tristan">
Carla Tristan

Carla Tristan (ur. 29 stycznia 1988 w Limie w Peru) – peruwiańska siatkarka, występująca na pozycji przyjmującej. Obecnie występuje w drużynie Alianza Lima.

</doc>
<doc id="2390890" url="https://pl.wikipedia.org/wiki?curid=2390890" title="Takuya">
Takuya

 – męskie imię japońskie.

</doc>
<doc id="2390891" url="https://pl.wikipedia.org/wiki?curid=2390891" title="Kolegiata Przemienienia Pańskiego w Garwolinie">
Kolegiata Przemienienia Pańskiego w Garwolinie

Kolegiata Przemienienia Pańskiego w Garwolinie – neobarokowy rzymskokatolicki kościół parafialny znajdujący się w mieście Garwolin (województwo mazowieckie), przy ulicy Stanisława Staszica.
Historia świątyni.
Kościół został zbudowany na miejscu starszej budowli z lat 1839–1840, rozebranej w 1890 r. 16 września 1890 r. ordynariusz diecezji lubelskiej poświęcił kamień węgielny pod nowo budowaną świątynię parafialną. W czasie budowy została rozebrana stara dzwonnica, ponieważ przylegała do ścian powstającej budowli. W dniu 5 lipca 1900 r. biskup Franciszek Jaczewski konsekrował kościół pod wezwaniem „Przemienienia Pańskiego”. Ogólny koszt budowy świątyni wyniósł ponad 78 tysięcy rubli. 
30 maja 2021 r. na frontonie kolegiaty odsłonięto tablicę upamiętniającą por. Stanisława Kopika ps. „Zemsta”, oficera Wojska Polskiego i Narodowych Sił Zbrojnych.
Architektura.
Kościół jest budowlą trzynawową, zbudowaną na planie krzyża łacińskiego z krótkimi ramionami. Nawa główna posiada osiem okien, po cztery z każdej strony. W prezbiterium znajdują się dwa okna.
Kolegiata.
Tytuł kolegiaty został nadany przez biskupa siedleckiego Zbigniewa Kiernikowskiego 20 kwietnia 2011 r. i została przy niej powołana Kapituła Kolegiacka.

</doc>
<doc id="2390892" url="https://pl.wikipedia.org/wiki?curid=2390892" title="Sandra Guibert">
Sandra Guibert

Sandra Guibert (ur. 11 czerwca 1989 w Peru) – peruwiańska siatkarka, występująca na pozycji przyjmującej. Obecnie występuje w drużynie Universidad César Vallejo.

</doc>
<doc id="2390893" url="https://pl.wikipedia.org/wiki?curid=2390893" title="Państwowy heraldyczny rejestr Federacji Rosyjskiej">
Państwowy heraldyczny rejestr Federacji Rosyjskiej

Państwowy heraldyczny rejestr Federacji Rosyjskiej ("Государственный геральдический регистр Российской Федерации") – spis opisów i wzorców symboli oficjalnie uznanych w Rosji, założony w celu ich uporządkowania i systematyzacji. Rejestr został utworzony 21 marca 1996 roku i jest prowadzony przez Radę Heraldyczną przy Prezydencie Federacji Rosyjskiej. 
W rejestrze umieszczane są przede wszystkim:
Wszystkie oficjalne symbole "Rejestru" otrzymują numer, który się później nie zmienia.

</doc>
<doc id="2390894" url="https://pl.wikipedia.org/wiki?curid=2390894" title="Yamila Nizetich">
Yamila Nizetich

Paula Yamila Nizetich (ur. 27 stycznia 1989 w Córdobie) – argentyńska siatkarka, reprezentantka kraju, grająca na pozycji przyjmującej.
Sukcesy klubowe.
Mistrzostwo Hiszpanii:
Liga niemiecka:
Puchar Challenge:
Puchar Włoch:
Liga włoska:
Liga Mistrzyń:
Liga francuska:
Puchar Grecji:
Sukcesy reprezentacyjne.
Mistrzostwa Ameryki Południowej Juniorek:
Mistrzostwa Ameryki Południowej:
Puchar Panamerykański:
Igrzyska Panamerykańskie:

</doc>
<doc id="2391006" url="https://pl.wikipedia.org/wiki?curid=2391006" title="Napęd magnetohydrodynamiczny">
Napęd magnetohydrodynamiczny

Napęd magnetohydrodynamiczny (MHD) – napęd jednostek pływających, zwłaszcza okrętów podwodnych, oparty na zasadach magnetohydrodynamiki (MHD).
We wczesnych latach 60. XX wieku, amerykański naukowiec Stewart Way przeprowadził na uniwersytecie kalifornijskim w Santa Barbara eksperyment w którym zademonstrował w jaki sposób pole magnetyczne może napędzać okręt podwodny. Napęd magnetohydrodynamiczny (MHD) używa pola magnetycznego (magneto-) do oddziaływania na strumień wody (-hydro-) oraz tworzenia kierunkowej siły (-dynamika). System tego rodzaju jest cichy i eliminuje konieczność używania śruby i wału napędowego, przekładni napędu i innych związanych z nimi elementów mechanicznych. Dodatkowo, mechanika w tego rodzaju układzie napędowym nie jest złożona, jeśli układ wykorzystuje nadprzewodnictwo.
Do pojawienia się nadprzewodników, ilość energii niezbędnej do wytwarzania pola magnetycznego dla pracującego układu napędowego MHD okrętu podwodnego była olbrzymia. Nadprzewodnikowe magnesy – z uwagi na brak generowanego normalnie przez opór elektryczny ciepła – mogą wytwarzać bardzo silne pole magnetyczne, niezbędne do wytworzenia ciągu zdolnego poruszać okręt podwodny. Woda morska wpływa do urządzenia wytwarzającego ciąg, gdzie w obszarze pola magnetycznego wytworzonego przez elektromagnes płynie przez nią między elektrodami prąd elektryczny o kierunku prostopadłym do kierunku pola magnetycznego i ruchu wody. Na wodę, tak jak na przewodnik znajdujący się w polu magnetycznym, w którym płynie prąd elektryczny działa siła. Siła ta przyspiesza wodę przepływającą przez urządzenie tworzące ciąg, a zgodnie z trzecią zasadą dynamiki Newtona odpowiadająca jej siła reakcji (ciąg) oddziałuje na okręt w kierunku przeciwnym.
Jak wspomniano wyżej napęd tego rodzaju jest cichy, gdyż redukuje do minimum urządzenia mechaniczne układu napędowego, z punktu widzenia okrętów podwodnych nie jest jednak pozbawiony wad. Na elektrodach tworzą się bowiem bąble wodoru, które pękając następnie, tworzą sygnaturę akustyczną okrętu. Według naukowców jednak, problem ten jest rozwiązywalny w dalszym rozwoju tej technologii. Także silne pole magnetyczne niezbędne dla działania układu może być wykryte przez samoloty i helikoptery do zwalczania okrętów podwodnych, wyposażone w detektory anomalii magnetycznych (MAD). Jednakże zajmujące się tą tematyką źródła, wskazują na możliwość skutecznego ekranowania. Aktualna wydajność istniejących napędów MHD jest jeszcze niska, i według danych przedstawionych w roku 1988 na londyńskiej konferencji „London Underseas Defense” wynosiła 5%, a nawet mniej, jednakże postęp techniczny w tej dziedzinie jest bardzo szybki.
Na przełomie lat 70. i 80. XX wieku, zachodnie służby wywiadowcze podejrzewały marynarkę radziecką o umieszczenie nad rufowym sterem pionowym swoich okrętów z napędem jądrowym układu MHD. W 1990 roku jednak, odwiedzający niemiecką stocznię okrętów podwodnych HDW w Kilonii ostatni dowódca marynarki radzieckiej i późniejszy pierwszy dowódca Marynarki Wojennej Federacji Rosyjskiej adm. Władimir Czernawin ujawnił, że umieszczona na sterze pionowym gondola mieści antenę ultra-niskiej częstotliwości, umożliwiającą skrytą komunikację okrętu z lądem. Jeszcze inne informacje sugerowały, iż gondola ta mieści holowaną antenę sonaru. Po upadku jednak Związku Radzieckiego, podejrzenia o zastosowanie napędu MHD zostały ponad wszelką wątpliwość rozwiane, jednakże potencjał rozwoju, a następnie zastosowania tego rodzaju napędu jest bardzo duży.
W 1991 roku japońska „Fundacja Rozwoju Budownictwa Okrętowego”, w kooperacji z Mitsui Engineering and Shipbuilding, Hitachi Zōsen oraz Mitsubishi Heavy Industries, zwodowała 30-metrową jednostkę eksperymentalną „Yamato I”, wyposażoną w napęd MHD używający nadprzewodnictwa niskotemperaturowego. Według specjalistów z amerykańskiego Naval Hydromechanics Division of David Taylor Model Basin z dostępem do japońskiego programu, „Yamato I” wyposażony jest w dwie bliźniacze podwieszane gondole MHD, każda składająca się z sześciu cewek dipolowych wokół 6 kanałów, ułożonych w pierścień celem redukcji radiacji elektromagnetycznej oraz eliminacji konieczności ekranowania. Każdy kanał ma 24 cm średnicy. Energię dla bliźniaczych gondol zapewniają dwa generatory elektryczne napędzane przez silniki Diesla, produkujące około 4 megawatów energii elektrycznej. Zapewnia to jednostce prędkość konstrukcyjną 8 węzłów. Konstrukcja ma jeszcze wszystkie opisane wyżej wady napędu magnetohydrodynamicznego, w tym wydajność mniejszą niż 4%, generacja bąbli wodorowych i korozja elektrod, które muszą zostać usunięte, jednakże perspektywa pozbycia się z okrętów podwodnych masywnych wałów, hałaśliwych przekładni i śrub, powoduje że koncepcja MHD jest bardzo atrakcyjna dla konstruktorów okrętów podwodnych na początku XXI wieku.

</doc>
<doc id="2391028" url="https://pl.wikipedia.org/wiki?curid=2391028" title="Okrętowy napęd magnetohydrodynamiczny">
Okrętowy napęd magnetohydrodynamiczny



</doc>
<doc id="2391043" url="https://pl.wikipedia.org/wiki?curid=2391043" title="Daniela Gildenberger">
Daniela Gildenberger

Daniela Gildenberger (ur. 12 czerwca 1984 roku w Argentynie) – argentyńska siatkarka grająca na pozycji przyjmującej. Reprezentantka kraju.
Obecnie występuje w drużynie Club A. River Plate

</doc>
<doc id="2391089" url="https://pl.wikipedia.org/wiki?curid=2391089" title="Lucía Fresco">
Lucía Fresco

Lucía Fresco (ur. 14 maja 1991 roku w Chajarí) – argentyńska siatkarka grająca na pozycji atakującej. Reprezentantka kraju. 
Sukcesy klubowe.
Mistrzostwo Argentyny:
Mistrzostwo Grecji:
MEVZA:
Sukcesy reprezentacyjne.
Mistrzostwa Ameryki Południowej:
Puchar Panamerykański:
Igrzyska Panamerykańskie:

</doc>
<doc id="2391097" url="https://pl.wikipedia.org/wiki?curid=2391097" title="Aylín Pereyra">
Aylín Pereyra

Aylín Pereyra (ur. 2 lipca 1988 roku w Argentynie) – argentyńska siatkarka grająca na pozycji przyjmującej. Reprezentantka kraju.
Obecnie występuje w drużynie Club A. Boca Juniors.

</doc>
<doc id="2391098" url="https://pl.wikipedia.org/wiki?curid=2391098" title="Brenda Daniela Uribe">
Brenda Daniela Uribe

Brenda Daniela Uribe (ur. 11 grudnia 1993 w Limie w Peru) – peruwiańska siatkarka, występująca na pozycji przyjmującej, ale również jako środkowa i atakująca. Obecnie występuje w drużynie Deportivo Alianza.

</doc>
<doc id="2391099" url="https://pl.wikipedia.org/wiki?curid=2391099" title="Lucía Gaido">
Lucía Gaido

Lucía Gaido (ur. 19 stycznia 1988 roku w Santa Fe) – argentyńska siatkarka grająca na pozycji libero. Reprezentantka kraju.
Sukcesy klubowe.
Mistrzostwo Argentyny: 
Klubowe Mistrzostwa Ameryki Południowej: 
Puchar Challenge:
Puchar Rumunii: 
Mistrzostwo Rumunii: 
Sukcesy reprezentacyjne.
Mistrzostwa Ameryki Południowej: 
Puchar Panamerykański:

</doc>
<doc id="2391100" url="https://pl.wikipedia.org/wiki?curid=2391100" title="Clarivett Yllescas">
Clarivett Yllescas

Clarivett Yllescas (ur. 11 sierpnia 1993 w Peru) – peruwiańska siatkarka, występująca jako środkowa. Obecnie występuje w drużynie Divino Maestro.

</doc>
<doc id="2391101" url="https://pl.wikipedia.org/wiki?curid=2391101" title="Camila Jersonsky">
Camila Jersonsky

Camila Jersonsky (ur. 30 maja 1991 roku w Argentynie) – argentyńska siatkarka grająca na pozycji środkowej. Reprezentantka kraju.
Obecnie występuje w drużynie Auburn College.

</doc>
<doc id="2391102" url="https://pl.wikipedia.org/wiki?curid=2391102" title="Gisella Duarte">
Gisella Duarte

Gisella Duarte (ur. 21 listopada 1977 w Peru) – peruwiańska siatkarka, występująca jako środkowa. Obecnie występuje w drużynie Club de Regatas Lima.

</doc>
<doc id="2391104" url="https://pl.wikipedia.org/wiki?curid=2391104" title="Transylwania (film)">
Transylwania (film)

Transylwania (fr. "TranSylvania") – francuski film fabularny z roku 2006 w reżyserii Tony’ego Gatlifa.
Opis fabuły.
Młoda Francuzka Zingarina wraz z przyjaciółką Marie i tłumaczką Luminitzą przyjeżdża do Rumunii w poszukiwaniu muzyka Milana, deportowanego z Francji, który jest ojcem jej nienarodzonego dziecka i w którym jest szaleńczo zakochana. Odnaleziony po długich poszukiwaniach Milan odrzuca uczucia Zingariny, a ją samą wpędza w głęboką depresję. Na małej stacji kolejowej Marie gubi swoją przyjaciółkę i powraca do Francji. Dalszą podróż przez Rumunię Zingarina odbywa w towarzystwie drobnego handlarza i pasera Czangalo. Od szaleństwa ratuje ją miejscowy pop, wypędzając z niej demony w czasie rytuału odprawionego w cerkwi. Przebrana za Cygankę Zingarina dzieli los Czangalo, mieszkającego w samochodzie i śpiącego pod gołym niebem. Jej dziecko przychodzi na świat w samochodzie, kiedy ugrzązł w śniegu nieopodal wioski zamieszkałej przez Węgrów. Wielką zmianę w swoim życiu Czangalo chce uczcić skrzynką piwa i muzyką, którą gra wynajęty przez niego zespół cygański.
Film ma bogatą oprawę muzyczną. Oprócz zespołów cygańskich w filmie pojawiają się obrazy z klubów muzycznych i z domów wiejskich, gdzie stare kobiety grają na tradycyjnych instrumentach ludowych.

</doc>
<doc id="2391105" url="https://pl.wikipedia.org/wiki?curid=2391105" title="Ambasada Kuwejtu w Polsce">
Ambasada Kuwejtu w Polsce

Ambasada Kuwejtu w Polsce, Ambasada Państwa Kuwejt (arab. سفارة الكويت في بولندا) – kuwejcka placówka dyplomatyczna znajdująca się w Warszawie przy ul. Ignacego Krasickiego 26.
Siedziba.
Choć stosunki pomiędzy Polską a Kuwejtem nawiązano w 1963 i przez szereg lat ten kraj reprezentowała w Polsce ambasada w Moskwie (1965-2001), swoją placówkę w Warszawie Kuwejt otworzył w 2003. Początkowo mieściła się w hotelu Sheraton przy ul. Prusa 2, następnie przy ul. Franciszka Nullo 13 (2004-2019), a obecnie przy ul. Ignacego Krasickiego 26.
Uwaga.
Ambasada nie posiada strony internetowej.

</doc>
<doc id="2391108" url="https://pl.wikipedia.org/wiki?curid=2391108" title="Ambasada Południowej Afryki w Polsce">
Ambasada Południowej Afryki w Polsce

Ambasada Republiki Południowej Afryki w Polsce (ang. "South African Embassy in Poland") – południowoafrykańska placówka dyplomatyczna mieszcząca się w Warszawie w budynku biurowym Koszykowa 54 przy ul. Koszykowej 54.
Historia stosunków.
Stosunki dyplomatyczne nawiązano z tym krajem w 1991, w którym rząd RPA w Warszawie powołał Biuro Interesów. W kolejnym roku zmieniono jego status na ambasadę.
Siedziba.
W latach 90. ambasada mieściła się przy ul. Belwederskiej 18 (1993), a od 2001 w biurowcu Koszykowa 54 przy ul. Koszykowej 54.

</doc>
<doc id="2391109" url="https://pl.wikipedia.org/wiki?curid=2391109" title="Pietro Bonilli">
Pietro Bonilli



</doc>
<doc id="2391111" url="https://pl.wikipedia.org/wiki?curid=2391111" title="Hugo Alejandro Sotil">
Hugo Alejandro Sotil



</doc>
<doc id="2391112" url="https://pl.wikipedia.org/wiki?curid=2391112" title="Temperatura efektywna">
Temperatura efektywna



</doc>
<doc id="2391115" url="https://pl.wikipedia.org/wiki?curid=2391115" title="Aleksandr Gripich">
Aleksandr Gripich



</doc>
<doc id="2391117" url="https://pl.wikipedia.org/wiki?curid=2391117" title="Antoni Polikarp Złotnicki">
Antoni Polikarp Złotnicki

Antoni Polikarp Złotnicki (ur. ok. 1750, zm. 1830) – poseł województwa podolskiego na Sejm Czteroletni od 1790 roku, chorąży czerwonogrodzki, przeciwnik Konstytucji 3 Maja, konfederat targowicki, konsyliarz konfederacji generalnej koronnej, marszałek konfederacji województwa podolskiego, brygadier targowickiej formacji Brygady Kawalerii Narodowej "Złotej Wolności" pod Imieniem Województwa Podolskiego. 
Był uczestnikiem konfederacji barskiej.
Służący Szczęsnego Potockiego. Podpisał manifest przeciwko uchwaleniu Konstytucji 3 Maja. Figurował na liście posłów i senatorów posła rosyjskiego Jakowa Bułhakowa w 1792 roku, która zawierała zestawienie osób, na które Rosjanie mogą liczyć przy rekonfederacji i obaleniu dzieła 3 maja. W 1792 roku przystąpił do konfederacji targowickiej. Będąc komendantem zmodernizowanej i zaopatrzonej twierdzy Kamieniec Podolski oddał ją bez walki wojskom rosyjskim w dniu 21 kwietnia 1793 roku. Był generałem majorem wojsk rosyjskich.
W czasie insurekcji kościuszkowskiej Sąd Najwyższy Kryminalny skazał go na karę śmierci przez powieszenie, wieczną infamię, konfiskatę majątków i utratę wszystkich urzędów. Wobec nieobecności skazanego, wyrok wykonano "in effigie".
Bibliografia.
 

</doc>
<doc id="2391118" url="https://pl.wikipedia.org/wiki?curid=2391118" title="Andrzej Bogaj">
Andrzej Bogaj

Andrzej Tadeusz Bogaj (ur. 25 października 1942 w Wirowie) – polski pedagog, profesor nauk humanistycznych specjalizujący się w zakresie metodologii nauk humanistycznych, pedagogiki ogólnej, polityki oświatowej, teorii organizacji szkolnictwa. Profesor zwyczajny na Uniwersytecie Jana Kochanowskiego w Kielcach (Wydział Pedagogiczny i Artystyczny; Instytut Pedagogiki i Psychologii).
Kariera zawodowa.
Studiował matematykę, w 1974 obronił pracę doktorską, a w 1993 habilitował się na Uniwersytecie Warszawskim ("Liceum ogólnokształcące w Polsce. Funkcje, efektywność, kierunki przemian" – uzyskany stopień dr hab. nauk humanistycznych w zakresie pedagogiki, specjalność: pedagogika). W 1988 został profesorem w Instytucie Badań Edukacyjnych, a w 1994 w WSP w Kielcach. Pracował jako nauczyciel matematyki. Po studiach doktorskich w Instytucie Pedagogiki został jego sekretarzem naukowym (1988), a po habilitacji wicedyrektorem. Jest członkiem Polskiej Akademia Nauk; Wydział I Nauk Humanistycznych i Społecznych; Komitet Nauk Pedagogicznych. Tytuł profesora nauk humanistycznych otrzymał 1 czerwca 1993 roku.
Zainteresowania naukowe.
Zainteresowania naukowe Andrzeja Bogaja koncentrują się na problemach konstrukcji i ewaluacji programów nauczania (przede wszystkim matematyki i informatyki), metody pomiaru i oceny osiągnięć szkolnych uczniów, efektywności edukacyjnej szkół. Ponadto badania dotyczą zagadnień metodologicznych nauk pedagogicznych oraz rozwoju kształcenia ogólnego (jego uwarunkowania, przemian i ograniczeń).

</doc>
<doc id="2391124" url="https://pl.wikipedia.org/wiki?curid=2391124" title="Polskojęzyczne stacje telewizyjne nadawane przez internet">
Polskojęzyczne stacje telewizyjne nadawane przez internet

W dobie rozwoju nowych technologii i upowszechniania internetu, również nadawcy programów telewizyjnych poszukują nowych kanałów dystrybucji swoich treści. Część stacji telewizyjnych, które emitują swój program metodą tradycyjną, prowadzi jednocześnie emisję w czasie rzeczywistym przez internet bezpośrednio w live streamingu na stronie internetowej lub w aplikacjach mobilnych (często rozszerzonych o treści VOD, interaktywne usługi czy przekaz z kamerek internetowych). Aplikacje najczęściej są udostępniane jako multiscreen.
Zestawienie ofert indywidualnych.
Wykaz polskojęzycznych kanałów telewizyjnych dostępnych przez internet za pomocą live streamingu. W poniższej tabeli zestawiono stacje telewizyjne dostępne dla każdego użytkownika bez konieczności posadania dodatkowych usług do ich odbioru. Dostęp do poszczególnych serwisów jest darmowy lub odpłatny. W zestawieniu wskazano oferty zewnętrznych operatorów oraz programów nadawanych na własnej stronie internetowej lub aplikacji mobilnej (np. FilmBox Live - dla kanałów SPI International i Kino Polska TV; Fun App - dla kanałów 4fun Media; TVP Stream - dla kanałów Telewizji Polskiej; Eska GO - dla kanałów ZPR, itd.). W tabeli zestawiono możliwie najniższy pakiet. Dane pochodzą ze stron internetowych nadawców.
Zestawienie ofert łączonych.
Wykaz polskojęzycznych kanałów telewizyjnych dostępnych przez internet za pomocą streamingu. Zestawienie zawiera stacje telewizyjne dostępne jedynie dla abonentów określonych usług, np. telefonii komórkowej, platformy satelitarnej, czy telewizji kablowej. W poniższej tabeli wskazano oferty największych operatorów: Telewizja Tu i Tam (Orange Polska), nc+ GO (nc+), Horizon TV i UPC Live TV (UPC Polska), TV Online (Vectra) i MmTV (Multimedia Polska). W tabeli wskazano możliwie najniższy pakiet. Dane pochodzą ze stron internetowych nadawców.

</doc>
<doc id="2391125" url="https://pl.wikipedia.org/wiki?curid=2391125" title="Jan Stanisław Bogusz">
Jan Stanisław Bogusz

Jan Stanisław Bogusz (ur. 4 marca 1928 w Ciotczy, zm. 29 kwietnia 2009 w Warszawie) – polski pedagog specjalizujący się w pedagogice wojskowej, prof. zw. dr hab. o specjalności dydaktyka ogólna, pedagogika wojskowa. Pułkownik Wojska Polskiego. Nauczyciel akademicki Wojskowej Akademii Politycznej im. Feliksa Dzierżyńskiego, a po 1990 roku m.in. w Wyższej Szkole Zawodowej „Kadry dla Europy” w Poznaniu, Elbląskiej Uczelni Humanistyczno-Ekonomicznej i Akademii Pedagogiki Specjalnej w Warszawie.
Kariera zawodowa.
Członek Czerwonego Harcerstwa, Lublin 1939. W latach 1941–1944 był uczestnikiem podziemia zbrojnego w szeregach Związku Walki Zbrojnej i Armii Krajowej. W latach 1946–1948 był członkiem Organizacji Młodzieży Towarzystwa Uniwersytetu Robotniczego (OMTUR) i Polskiej Partii Socjalistycznej (PPS, 1947-1948), a w latach 1948–1990 członkiem Polskiej Zjednoczonej Partii Robotniczej. Był przewodniczącym Zespołu Partyjnego Pedagogów i Psychologów przy Wydziale Nauki, Oświaty i Postępu Technicznego KC PZPR (1984-1990), członkiem Komisji Oświaty KC PZPR (1986-1990), członkiem Komisji Młodzieży, Kultury Fizycznej i Turystyki KC PZPR.
Pracownik fizyczny w Porcie Gdyńskim (1946-1948), w lud. Wojsku Polskim od 1948 roku. W 1950 roku ukończył Wyższą Szkołę Oficerów Politycznych w Rembertowie. Początkowo służył w Oficerskiej Szkole Piechoty nr 3 (1950-1954). W 1960 ukończył studia wyższe (pedagogikę), a w 1964 uzyskał doktorat w Wojskowej Akademii Politycznej im. Feliksa Dzierżyńskiego (WAP) w Warszawie. Habilitował się tamże w 1970, a w 1978 został profesorem nauk humanistycznych. Tytuł profesora zwyczajnego otrzymał w 1985 roku. W WAP pracował od 1954, początkowo jako asystent, starszy asystent, adiunkt (1960-1968), od 1968 jako szef Katedry Dydaktyki Ogólnej i Wojskowej, 1970-1975 kierownik Zakładu Dydaktyki Wojskowej, a w latach 1975–1984 jako szef Katedry Pedagogiki. 
Członek Rady Naukowej WAP. Był także członkiem rad naukowych i redakcyjnych, m.in. "Dydaktyki Szkoły Wyższej" (od 1973), Komisji Postępu Dydaktycznego Rady Głównej Nauki, Szkolnictwa Wyższego i Techniki (1969–1979, od 1971 zastępca przewodniczącego), "Ruchu Pedagogicznego" (1983–1995) oraz "Pedagogiki Szkoły Wyższej" (1995–2000). Przewodniczący Komitetu Redakcyjnego kwartalnika "Młodzież Polska" (od 1986), członek Rady Naukowej Wyższej Oficerskiej Szkoły Lotniczej w Dęblinie (od 1969), Instytutu Historii Nauki, Oświaty i Techniki PAN (1981-1983), członek Komisji Głównej ds. inicjatyw i eksperymentów MON (od 1971 roku), członek Rady ds. Nauk Społecznych MON (od 1972), czł. Rady ds. Książki Społeczno-Politycznej przy KC PZPR (1984-1990), członek Zespołu ds. Realizacji Programu Edukacji Historycznej przy KC PZPR (1985-1990). W latach 1983–1988 był dyrektorem Instytutu Badań Problemów Młodzieży Urzędu Rady Ministrów. Był członkiem Komitetu Nauk Pedagogicznych Polskiej Akademii Nauk (1981–1992), Komitetu Prognozowania Perspektywicznego Rozwoju Kraju "Polska 2000" PAN (od 1985), członek Zespołu "Człowiek i jego edukacja" Komitetu PAN "Polska 2000" (od 1986), Centralnej Komisji Kwalifikacyjnej ds. Kadr Naukowych przy Prezesie Rady Ministrów (1984–1990), a w latach 1986–1991 był doradcą naukowym Ministra Obrony Narodowej gen. armii Floriana Siwickiego. Był także członkiem Zespołu ds. inicjatyw i nowatorstwa Komisji Głównej MON (od 1976), członkiem Zespołu Doradców Sejmowych (1986-1989), członkiem Prezydium II Zespołu Problemowego III Kongresu Nauk Polskiej (1985) oraz członkiem Ogólnopolskiego Komitetu Grunwaldzkiego (1986-1989) i wiceprzewodniczącym Komisji Prac Wychowawczych i Działań Młodzieży tego komitetu.
Po rozwiązaniu Wojskowej Akademii Politycznej (1990) był dyrektorem Instytutu Pedagogiki Uniwersytetu Marii Curie-Skłodowskiej w Lublinie (od 1991). Od 2005 do 2006 był rektorem Wyższej Szkoły Bezpieczeństwa w Poznaniu, a od 2006 pracował w Wyższej Szkole Zawodowej „Kadry dla Europy” w Poznaniu i Elbląskiej Uczelni Humanistyczno-Ekonomicznej. 
Zainteresowania naukowe.
Zainteresowania naukowe Jana Bogusza obejmowały głównie problemy związane z dydaktyką wojskową, dotyczyły stosowania metod aktywizujących nauczania żołnierskiego różnych wojsk i służb, a także ujawniania, rozwijania i wykorzystania uzdolnień przydatnych w warunkach wojskowych. Autor ponad 360 prac naukowych, w tym 15 publikacji książkowych z zakresu pedagogiki, pedagogiki specjalnej, dydaktyki i andragogiki oraz systemu i norm życia społecznego młodzieży.

</doc>
<doc id="2391126" url="https://pl.wikipedia.org/wiki?curid=2391126" title="Swiatoj Gieorgij">
Swiatoj Gieorgij

Swiatoj Gieorgij (ros. Святой Георгий) – rosyjski, a następnie radziecki okręt podwodny włoskiego typu Argonauta. 
W 1906 roku rosyjska marynarka wojenna ogłosiła konkurs na mały przybrzeżny okręt podwodny dla Floty Bałtyckiej. W styczniu 1914 r. przedstawiciele włoskiej stoczni FIAT zaprezentowali w Petersburgu ministerstwu wojny ofertę sprzedaży jednego z budowanych w stoczni w La Spezia okrętów - jednostki wiodącej nowego typu. Do Włoch przybyła rosyjska delegacja wojskowa, która zaakceptowała włoską propozycję. Dowódcą okrętu został mianowany por. D. D. Koczietow. 22 lipca 1914 r. okręt spuszczono na wodę. Próby prowadzone przez rosyjskich oficerów zostały wkrótce przerwane z powodu wybuchu I wojny światowej. Władze Włoch zablokowały początkowo wypłynięcie okrętu podwodnego do jednego z francuskich portów, do czego dążyli Rosjanie. Ostatecznie na pocz. października tego roku został on jednak przez włoską załogę doprowadzony na Korsykę. Francuzi wcielili go do swojej floty wojennej. W tej sytuacji pod koniec 1914 r. Włosi zaproponowali Rosjanom wybudowanie innego okrętu podwodnego tego samego typu, do czego doszło pod koniec października 1916 r. Jego dowódcą został por. I. I. Riznicz, który wraz z większością załogi w marcu 1917 r. przybył z Murmańska do La Spezii. Na początku kwietnia tego roku, po zwodowaniu okrętu, nadano mu nazwę "Swiatoj Gieorgij" ("Święty Jerzy"). Na początku września okręt przybył do Archangielska, który stał się jego portem macierzystym. Włączono go do Flotylli Północnego Oceanu Lodowatego. Ministerstwo morskie wydało jednak zakaz działań tego typu okrętów na tym obszarze morskim (konstrukcja nie dopasowana do niskich temperatur), dlatego "Swiatoj Gieorgij" wiosną 1918 r. miał zostać skierowany na Morze Bałtyckie. Nie doszło jednak do tego ze względu na wypadki rewolucyjne i rozkład armii carskiej. Od lutego 1918 r. okręt wchodził w skład bolszewickiej floty wojennej. Dowodził nim wówczas W. E. Łuzanow. Po zajęciu Archangielska przez alianckie wojska interwencyjne w połowie sierpnia tego roku, okręt podwodny przejęli Biali. Wiosną 1919 r. dowództwo objął por. P. I. Łazarewicz-Sziepieliewicz. W listopadzie tego roku okręt przepłynął do Murmańska. Po zajęciu miasta przez wojska bolszewickie pod koniec lutego 1920 r., wszedł w skład Czerwonej Floty Wojennej pod nazwą "Kommunar". Latem 1920 r. w stoczni w Archangielsku przeszedł remont i otrzymał 2 karabiny maszynowe. Latem 1921 r. ponownie pojawił się plan przeniesienia okrętu na Bałtyk, ale z powodu złego stanu technicznego został on zakonserwowany w porcie wojennym w Archangielsku. Na początku czerwca 1924 r. spisano go ze stanu. Przez kilka lat służył jeszcze w roli pontonu dla podnoszenia z dna zatopionych okrętów, po czym w lipcu 1924 r. pocięto go na złom.

</doc>
<doc id="2391127" url="https://pl.wikipedia.org/wiki?curid=2391127" title="Izba Ludowa (indyjska)">
Izba Ludowa (indyjska)



</doc>
<doc id="2391128" url="https://pl.wikipedia.org/wiki?curid=2391128" title="Attaché wojskowy">
Attaché wojskowy

Attaché wojskowy (attaché obrony) jest stanowiskiem w misji dyplomatycznej dla żołnierzy – dyplomatów za granicą państwa, którego są obywatelami i które reprezentują. Attaché funkcjonujący w specjalizacji wojskowej nazywa się attaché wojskowym, attaché morskim czy attaché lotniczym, a obszar jego kompetencji pokrywa się z przedstawicielstwem określonego rodzaju sił zbrojnych. Reprezentuje interesy państwa i wojska swego kraju za granicą. 
Attaché wojskowym jest zazwyczaj oficer sił zbrojnych w stopniu wojskowym generała (w państwach większych, takich jak Stany Zjednoczone czy Rosja), pułkownika (w państwach drugorzędnych wojskowo, takich jak Czechy lub Włochy) bądź majora. Attaché obrony posiada swoich zastępców. Zwyczajowo są to oficerowie sił zbrojnych w stopniu o jeden szczebel niższym.
W świetle prawa i praktyki dyplomatycznej attaché wojskowy wchodzi w skład personelu dyplomatycznego ambasady na równi z pozostałymi dyplomatami. Służbowo podlega ministrowi obrony, politycznie współpracuje z personelem dyplomatycznym ambasady. Attaché wojskowy lub lotniczy albo morski mogą posiadać według protokołu dyplomatycznego stopień dyplomatyczny radcy ministra lub I radcy, rzadko ministra pełnomocnego, natomiast zastępca attaché wojskowego stopień I lub II sekretarza.
Zadaniem attaché obrony jest kierowanie podległymi mu dyplomatami w celu zbierania informacji na rzecz sił zbrojnych państwa wysyłającego go. Może również zajmować się kwestiami zakupów uzbrojenia oraz reprezentowaniem interesów swych obywatel służących w formacjach wojskowych innych krajów.
Attaché wojskowi mogą być akredytowani jednocześnie w różnych państwach (za uprzednią ich zgodą).
Do końca przynależności Polski do Układu Warszawskiego ataszaty wojskowe podlegały Ministerstwu Obrony Narodowej za pośrednictwem Oddziału Ataszatów Wojskowych Sztabu Generalnego Wojska Polskiego, który stanowił część struktury Zarządu II Sztabu Generalnego WP. Po 1991 r. Oddział Ataszatów Wojskowych stworzono Biuro Ataszatów Wojskowych podległe Wojskowym Służbom Informacyjnym. Po likwidacji WSI w 2006 r. w MON stworzono Departament Wojskowych Spraw Zagranicznych, w skład którego wchodzi Oddział Ataszatów Wojskowych podlegający bezpośrednio dyrektorowi DWSZ.
Obowiązująca w Rzeczypospolitej Polskiej ustawa z dnia 21 stycznia 2021 roku o służbie zagranicznej stanowi, że stosunek służbowy oraz wynikające z niego prawa i obowiązki żołnierzy pełniących służbę w placówkach zagranicznych określają odrębne przepisy. Osobom wyznaczonym do wykonywania zadań Ministra Obrony Narodowej w placówce zagranicznej nadaje się stopień dyplomatyczny: attaché obrony (wojskowego, morskiego, lotniczego) albo zastępcy attaché obrony (wojskowego, morskiego, lotniczego).
Szczególne zasady wykonywania obowiązków służbowych przez żołnierzy zawodowych wyznaczonych do pełnienia służby w ataszatach obrony przedstawicielstw dyplomatycznych Rzeczypospolitej Polskiej oraz w stałych przedstawicielstwach Rzeczypospolitej Polskiej przy organizacjach międzynarodowych, a także organizację i funkcjonowanie ataszatów obrony w przedstawicielstwach dyplomatycznych Rzeczypospolitej Polskiej określa zarządzenie Ministrów Spraw Zagranicznych i Obrony Narodowej z dnia 27 maja 2004 roku w sprawie szczególnych zasad wykonywania obowiązków służbowych przez żołnierzy zawodowych pełniących służbę w placówkach zagranicznych oraz organizacji i funkcjonowania w placówkach zagranicznych ataszatów obrony.
W 2018 r. w Polsce było 39 akredytowanych ataszatów wojskowych przy przedstawicielstwach dyplomatycznych w Warszawie.

</doc>
<doc id="2391129" url="https://pl.wikipedia.org/wiki?curid=2391129" title="286 Batalion Hiwisów">
286 Batalion Hiwisów

286 Batalion Hiwisów (niem. Hilfswilligen-Bataillon 286) – oddział wojskowy Wehrmachtu złożony z Niemców i hiwisów podczas II wojny światowej.
2 sierpnia 1940 w obozie wojskowym w Neustrelitz został sformowany Landesschützen-Bataillon 286. Składał się z sześciu kompanii. Został wysłany do służby okupacyjnej w podbitej Francji. 1 kwietnia 1941 przeniesiono go do południowej części Generalnego Gubernatorstwa z podporządkowaniem 2 Armii feldmarszałka Maximiliana von Weichsa. Po ataku wojsk niemieckich na Związek Radziecki 22 czerwca tego roku, wszedł w skład 17 Armii generała Carla-Heinricha von Stülpnagela. 15 sierpnia batalion włączono do 444 Dywizji Bezpieczeństwa generała Wilhelma Rußwurma. 1 czerwca 1942 przemianowano go na Sicherungs-Bataillon 286. Pod koniec lipca tego roku w skład 1 i 5 kompanii weszli hiwisi. Batalion został przemianowany na Hilfswilligen-Bataillon 286. Podporządkowano go Heeresgebiet A. Wkrótce cały stan osobowy oddziału obejmował hiwisów w liczbie około 1 tysiąca ludzi. Kadra oficerska i podoficerska pozostała niemiecka. 8 listopada do batalionu dołączono 6 kompanię. Stał się wówczas I Batalionem 46 Pułku Bezpieczeństwa. Od 18 listopada był podporządkowany Oberfeldkommandantur Donez. 27 stycznia 1943 oddział został I Batalionem 610 Pułku Bezpieczeństwa 403 Dywizji Bezpieczeństwa generała Rußwurma. 6 lutego tego roku batalion podporządkowano Generalkommando z.b.V. Mieth 6 Armii generała Maximiliana de Angelisa.

</doc>
<doc id="2391130" url="https://pl.wikipedia.org/wiki?curid=2391130" title="Czesław Jastrzębiec-Kozłowski">
Czesław Jastrzębiec-Kozłowski

Czesław Jastrzębiec-Kozłowski (ur. 31 grudnia 1894 w Krzemieńcu, zm. 14 czerwca 1956 we Włochach k. Warszawy) – polski tłumacz, poeta, i esperantysta.
Tłumaczył z wielu języków, zajmował się lingwistyką i filozofią mesjanistyczną Józefa Hoene-Wrońskiego, tworzył poezje, od roku 1927 był zaprzyjaźniony z Jerzym Braunem. Został członkiem i wiceprezesem Towarzystwa im. Hoene-Wrońskiego.
Był autorem wielu nieopublikowanych prac z dziedziny filozofii. Wskutek upadku z konia w młodości był przez całe życie niepełnosprawny. Podczas II wojny światowej został wprowadzony przez Jerzego Brauna do konspiracyjnej „Unii”.
Autorzy dzieł tłumaczonych przez Czesława Jastrzębiec-Kozłowskiego.
Ponadto tłumaczył z języka angielskiego powieści sensacyjne autorów: May Sinclair, Sydney Horler, E. Phillips Oppenheim, W.B. Maxwell.

</doc>
<doc id="2391131" url="https://pl.wikipedia.org/wiki?curid=2391131" title="Maria Stodolna">
Maria Stodolna

Maria Stodolna po mężu Rabsztyn (ur. 6 lipca 1936 w Chorzowie) – polska lekkoatletka, płotkarka i sprinterka.
Kariera.
Była wicemistrzynią Polski w biegu na 80 m przez płotki w 1958.
W 1956 jako zawodniczka Ruchu Chorzów poprawiła klubowy rekord Polski w sztafecie 4 × 100 m, uzyskując wraz z koleżankami czas 50,2 s.
W latach 1957-1958 startowała w trzech meczach reprezentacji Polski w biegu na 80 m przez płotki, bez zwycięstw indywidualnych.
Rekordy życiowe:
Była zawodniczką klubów: Unia Katowice, Unia Chorzów, Ruch Chorzów i Start Katowice.

</doc>
<doc id="2391133" url="https://pl.wikipedia.org/wiki?curid=2391133" title="Mieczysław Witold Gutkowski">
Mieczysław Witold Gutkowski



</doc>
<doc id="2391134" url="https://pl.wikipedia.org/wiki?curid=2391134" title="Ilja Muromiec (1916)">
Ilja Muromiec (1916)

Lodołamacz "Ilja Muromiec" (ros. Ледокол "Илья Муромец") – rosyjski statek, a następnie francuski, brytyjski i znowu francuski pomocniczy okręt wojenny.
Budowa statku rozpoczęła się w 1915 roku w brytyjskiej stoczni "Swan Hunter" w Wallsend na zamówienie władz rosyjskich. Początkowo jego portem macierzystym miał być Władywostok, ale z powodu braku lodołamaczy na Morzu Białym postanowiono skierować go do Archangielska. Statek został zbudowany w grudniu 1916 r. Na pocz. 1917 r. przypłynął do Rosji. Według części źródeł zbudowano go dopiero w 1918 r., a do Rosji przybył w 1919 r. Służył jako lodołamacz we Flotylli Północnego Oceanu Lodowatego. Po zajęciu Archangielska przez interwencyjne wojska alianckie 2 sierpnia 1918 r., został w 1919 r. przejęty przez Brytyjczyków, którzy przekazali go Białym Rosjanom. Pod koniec lutego 1920 r. na statku ewakuowali się do Norwegii żołnierze i uchodźcy cywilni. Następnie przepłynął na Krym, skąd w poł. listopada tego roku wraz z innymi okrętami przewiózł żołnierzy gen. Piotra Wrangla do Turcji. Następnie w składzie Eskadry Rosyjskiej zacumował we francuskim porcie w Bizercie. Po okresie internowania w 1924 r. został włączony do francuskiej marynarki wojennej jako stawiacz min pod nazwą "Pollux". Mógł przenosić 234 miny morskie. W latach 1928-1928 został przebudowany oraz przezbrojony w 4 działa 100 mm i 2 działka przeciwlotnicze 37 mm na statek – bazę wodnosamolotów i okrętów podwodnych. Portem macierzystym stał się Cherbourg. Po zajęciu Francji przez wojska niemieckie pod koniec czerwca 1940 r., statek przepłynął do Portsmouth, gdzie na pocz. lipca tego roku przejęli go Brytyjczycy w ramach operacji "Catapult". Pozostawiono dawną nazwę. W ramach brytyjskiej floty wojennej statek służył jako radarowy okręt szkolny, a następnie okręt – cel dla samolotów torpedowych. Po zakończeniu wojny został w czerwcu 1946 r. zwrócony Francuzom. Najpierw w Cherbourgu, potem w Lorient służył jako hulk.

</doc>
<doc id="2391135" url="https://pl.wikipedia.org/wiki?curid=2391135" title="Winfried Böhm">
Winfried Böhm

Winfried Böhm (ur. 22 marca 1937 w Šluknov) – niemiecki pedagog i filozof, profesor i dyrektor Instytutu Pedagogiki Uniwersytetu Würzburskiego.
Kariera zawodowa.
Po studiach odbytych w Bambergu i Würzburgu w 1969 uzyskał doktorat na Uniwersytecie Würzburskim. Na tej uczelni habilitował się (1973) a w 1974 został profesorem i dyrektorem Instytutu Pedagogiki Uniwersytetu Würzburskiego. Ponadto wykładał w uniwersytetach w Provo (Stany Zjednoczone), Lagos (Nigeria), Kordoba (Argentyna) i Rzymie. W latach 1986–1987 odbył staż w holenderskim Instytucie Badań Humanistyczno-Społecznych w Wassenaar. W 1984 otrzymał tytuł doktora honoris causa Uniwersytetu w Kordobie. Od 1987 jest prezesem Instytutu Edukacji Europejskiej w Sirmione. Od 1969 roku jest uznanym na arenie międzynarodowej ekspertem w sprawach metody wychowawczej Montessori. Od 1987 do 2002 był prezesem Niemieckiego Towarzystwa Montessori.
Zainteresowania naukowe.
Główne zainteresowania badawcze Böhma koncentrują się na zagadnieniach związanych z filozofią wychowania, ponadto interesuje się zagadnieniami teorii kształcenia, historii, pedagogiki oraz pedagogiki międzynarodowej.

</doc>
<doc id="2391136" url="https://pl.wikipedia.org/wiki?curid=2391136" title="Iwona Ronczewska">
Iwona Ronczewska

Iwona Ronczewska po mężu Wasiukiewicz (ur. 10 sierpnia 1938 w Wilnie) – polska lekkoatletka, specjalistka skoku wzwyż.
Była mistrzynią Polski w skoku wzwyż w 1958 i 1963 oraz brązową medalistką w 1957.
Życiorys.
W latach 1957-1964 startowała w trzynastu meczach reprezentacji Polski, odnosząc dwa zwycięstwa indywidualne.
Rekord życiowy:
Była zawodniczką klubów: Gwardia Wrocław, LZS Opole, AZS Wrocław, Cracovia i Burza Wrocław.

</doc>
<doc id="2391141" url="https://pl.wikipedia.org/wiki?curid=2391141" title="Maria Ciastowska">
Maria Ciastowska

Maria Ciastowska (ur. 21 grudnia 1936 w Kórniku) – polska lekkoatletka, specjalistka skoku w dal i biegu przez płotki.
Na mistrzostwach Europy w 1958 w Budapeszcie zajęła 5. miejsce w skoku w dal z wynikiem 5,97, przegrywając srebrny medal o 3 cm, a brązowy o 2 cm.
Dwukrotnie była brązową medalistką mistrzostw Polski w skoku w dal: w 1957 i 1960.
W latach 1957-1959 startowała w siedmiu meczach reprezentacji Polski w skoku w dal, odnosząc dwa zwycięstwa indywidualne.
Rekordy życiowe:
Była zawodniczką AZS Poznań.

</doc>
<doc id="2391145" url="https://pl.wikipedia.org/wiki?curid=2391145" title="Mars (1564)">
Mars (1564)

Mars – XVI wieczny galeon, należący do wojennej floty króla Szwecji Eryka XIV Wazy. Należał do klasy największych szwedzkich galeonów. Był największym okrętem wojennym, jaki w XVI wieku pływał po Bałtyku. Dla tego okrętu używano także określenia "Makalös", czyli „niezrównany”, albo innego – podkreślającego wrogość do Duńczyków – "Jutehataren" („nienawidzący Duńczyków”).
Historia.
Od 30 do 31 maja 1564 roku galeon „Mars” uczestniczył w dość chaotycznej, dwudniowej bitwie morskiej u wybrzeży Gotlandii i Olandii – jednej z wielu bitew wojny siedmioletniej. Był flagowym i największym okrętem liczącej 23 jednostki floty szwedzkiej. W drugim dniu potyczki „Mars” został osaczony przez część z 37 statków należących do Danii i Lubeki. Doszło do abordażu. „Mars” stanął w ogniu, a niedługo później doszło do eksplozji prochu na pokładzie. Galeon zatonął, a wraz z nim większość załogi oraz około 300 napastników.
Wrak „Marsa” odnaleźli latem 2011 roku szwedzcy płetwonurkowie z Richardem Lundgrenem na czele, prowadzący poszukiwania na dnie Morza Bałtyckiego. Okręt spoczywa na głębokości 75 metrów w odległości 10 mil morskich na północ od wyspy Olandia. Wrak zidentyfikowano dzięki herbowi Wazów odnalezionym na jednej z armat.
We wraku odnaleziono znaczne ilości monet i inne kosztowności (ponad 4 tysiące samych monet) – z tego powodu jego lokalizacja jest utajniona i strzeżona. Do inwentaryzacji wraku zatrudniono najlepszych płetwonurków z całego świata (z Polski Tomasza Stachurę, który m.in. pracował przy wraku lotniskowca „Graf Zeppelin”). Projekt inwentaryzacji i ochrony galeonu podzielono na trzy etapy. Do lipca 2012 roku sporządzono dokumentację fotograficzną oraz wydobyto część skarbu.
Wrak leży na sterburcie; bakburta jest częściowo zachowana, łącznie z furtami działowymi. Większość drewnianej konstrukcji znajduje się na miejscu, aczkolwiek jest zniszczona wybuchem (stosunkowo natomiast dobrze zachowana dzięki niskiej temperaturze i niskiemu zasoleniu). Rozmaite obiekty leżą w odległości do 150 m od wraku.
Ekspozycja stopniowo wydobywanych elementów wraku planowana jest w muzeum w Vaestervik.

</doc>
<doc id="2391147" url="https://pl.wikipedia.org/wiki?curid=2391147" title="Klaudia Buczek">
Klaudia Buczek

Klaudia Buczek (ur. 30 kwietnia 1991 w Tarnowie) – polska wspinaczka sportowa, zawodniczka KU AZS PWSZ Tarnów, jedna z najlepszych zawodniczek w Polsce we wspinaczce na szybkość. Brązowa medalistka Pucharu Świata we wspinaczce na czas w 2016 r. (klasyfikacja generalna). Zwycięzca Pucharu Świata Xiamen w Chinach. Mistrzyni Świata Juniorów z Edynburga (2010).
Prywatnie.
Specjalizuje się w dietach dla osób aktywnych fizycznie. Absolwentka Uniwersytetu Rolniczego w Krakowie. Jej siostra bliźniaczka, Sylwia Buczek, także jest zawodniczką wspinaczki sportowej.
Nagrody.
W marcu 2011 roku została wybrana przez portal tarnow.net.pl do grona 11 najbardziej Wpływowych Kobiet Tarnowa.

</doc>
<doc id="2391149" url="https://pl.wikipedia.org/wiki?curid=2391149" title="Rafał Kowal">
Rafał Kowal

Rafał Kowal (ur. 1970 w Olkuszu) – polski aktor i reżyser teatralny, kompozytor. 
Na scenie zadebiutował 3 marca 1992 rolą Fanfarona II w "Placu Merkurego" Konstantego Ildefonsa Gałczyńskiego w reż. Marty Stebnickiej na deskach Teatru STU w Krakowie. 
W 1993 ukończył studia w Państwowej Wyższej Szkole Teatralnej im. Ludwika Solskiego w Krakowie. W tym samym roku otrzymał wyróżnienie za rolę Merkurego w spektaklu "Zdrady miłosne" na XI Ogólnopolskim Przeglądzie Spektakli Dyplomowych Szkół Teatralnych w Łodzi.
W latach 1993–1995 występował w Teatrze Współczesnym we Wrocławiu. Od roku 1995 jest związany z Teatrem Miejskim im. Witolda Gombrowicza w Gdyni. Występował także w Teatrze Dramatycznym w Wałbrzychu (2001). 
W 1996 otrzymał nagrodę prezydenta miasta Gdyni z okazji Dnia Teatru za debiut w spektaklu "Kwartet".

</doc>
<doc id="2391150" url="https://pl.wikipedia.org/wiki?curid=2391150" title="Stadion Ammochostos">
Stadion Ammochostos

Stadion Ammochostos (gr. Στάδιο Αμμόχωστος) – stadion piłkarski w Larnace, na Cyprze. Został otwarty w 1991 roku. Pojemność trybun wynosi 5500 miejsc. Swoje mecze w charakterze gospodarza rozgrywa na nim Nea Salamina Famagusta Larnaka. Na obiekcie rozegrano m.in. finał piłkarskich Mistrzostw Europy U-16 w 1992 roku.

</doc>
<doc id="2391152" url="https://pl.wikipedia.org/wiki?curid=2391152" title="Jinjiang Leyuan">
Jinjiang Leyuan

Jinjiang Leyuan () – stacja metra w Szanghaju, na linii 1. Zlokalizowana jest pomiędzy stacjami Shanghai Nanzhan i Lianhua Lu. Została otwarta 10 kwietnia 1995.

</doc>
<doc id="2391153" url="https://pl.wikipedia.org/wiki?curid=2391153" title="Stefan Heym">
Stefan Heym

Stefan Heym (właściwie Helmut Flieg, ur. 10 kwietnia 1913 w Chemnitz, zm. 16 grudnia 2001 w En Bokek) – niemiecki pisarz pochodzenia żydowskiego.
Życiorys.
Urodził się w zamożnej rodzinie żydowskiej. Już w gimnazjum zaangażował się po stronie antyfaszystowskiej i został w roku 1931 pod naciskiem miejscowych hitlerowców usunięty z gimnazjum z powodu wiersza, który ukazał się w dzienniku "Volksstimme". Maturę zdał w berlińskim gimnazjum im. Schliemanna i rozpoczął studia dziennikarskie. Po dojściu Hitlera do władzy w roku 1933 wyemigrował do Pragi i przyjął imię i nazwisko „Stefan Heym”.
W roku 1935 uzyskawszy stypendium żydowskiej organizacji studenckiej wyjechał do Stanów Zjednoczonych, gdzie kontynuował studia na uniwersytecie w Chicago. W latach 1937–1939 był naczelnym redaktorem niemieckojęzycznego tygodnika „Deutsches Volksecho” zbliżonego do Komunistycznej Partii Stanów Zjednoczonych. Po zaprzestaniu wydawania tygodnika w listopadzie 1939 pisał Heym jako niezależny publicysta w języku angielskim. W roku 1942 ukazała się jego pierwsza powieść "Hostages" (Zakładnicy) która stała się bestsellerem.
Otrzymawszy obywatelstwo USA, Heym wziął udział w działaniach wojennych, pisząc teksty ulotek i wygłaszając audycje radiowe mające podważyć morale armii niemieckiej.
Po wojnie powrócił do Niemiec i został redaktorem ukazującego się w Essen dziennika „Ruhr Zeitung”, potem w Monachium dziennika „Neue Zeitung”. Ze względu na lewicowe przekonania został w końcu 1945 z powrotem przesiedlony do USA. W roku 1948 ukazała się w Bostonie jego powieść "The Crusaders" (Krzyżowcy).
Wraz z Charlie Chaplinem, Bertoltem Brechtem i Tomaszem Mannem opuścił w roku 1952 USA. Zamieszkał początkowo w Pradze, a w roku 1953 w Niemieckiej Republice Demokratycznej, gdzie został przyjęty jako zasłużony antyfaszysta. Nadal tworzył w języku angielskim, jego dzieła w niemieckich przekładach osiągały wysokie nakłady. W tym samym roku został laureatem Nagrody Heinricha Manna.
Już w roku 1956 doszło do konfliktów Heyma z kierownictwem Socjalistycznej Partii Jedności Niemiec (SED), gdy nie ukazała się jego powieść o powstaniu z 17 czerwca 1953. Na XI Plenum SED został zaatakowany przez Ericha Honeckera. Nadal jednak pozwalano mu na wyjazdy zagraniczne. Od początku lat 70. jego dzieła znów ukazywały się w NRD, lecz w małych nakładach.
W roku 1976 podpisał petycję przeciw pozbawieniu Wolfa Biermanna obywatelstwa NRD. W roku 1979 został wykluczony ze Związku Pisarzy NRD.
W latach osiemdziesiątych wspierał ugrupowania dysydenckie w NRD i wygłaszał przemówienia podczas poniedziałkowych demonstracji.
Po zjednoczeniu Niemiec 1989 upominał się o prawa mieszkańców wschodnich landów. W roku 1992 był współzałożycielem „Komitetu dla Sprawiedliwości”.
W roku 1994 kandydował do Bundestagu jako bezpartyjny z otwartej listy Partii Demokratycznego Socjalizmu. Na otwarciu obrad wygłosił jako przewodniczący senior przemówienie zbojkotowane przez prawicę. W październiku 1995 złożył mandat deputowanego w proteście przeciw podwyżce diet deputowanych.
Zmarł w Izraelu po udziale w sympozjum na temat Heinego.
Stefan Heym był doktorem honoris causa uniwersytetów w Bernie i Cambridge oraz obywatelem honorowym miasta Chemnitz.

</doc>
<doc id="2391154" url="https://pl.wikipedia.org/wiki?curid=2391154" title="Lianhua Lu">
Lianhua Lu

Lianhua Lu () – stacja metra w Szanghaju, na linii 1. Zlokalizowana jest pomiędzy stacjami Jinjiang Leyuan i Waihuan Lu. Została otwarta w 1996.

</doc>
<doc id="2391155" url="https://pl.wikipedia.org/wiki?curid=2391155" title="Irena Starzyńska">
Irena Starzyńska

Irena Felicja Starzyńska po mężu Górska (ur. 4 sierpnia 1932 w Wielkim Mędromierzu, zm. 29 września 2017 tamże) – polska lekkoatletka, specjalistka rzutu oszczepem.
Na mistrzostwach Europy w 1958 w Budapeszcie zajęła 13. miejsce w rzucie oszczepem.
Była wicemistrzynią Polski w tej konkurencji w 1957.
W latach 1957-1958 startowała w dwóch meczach reprezentacji Polski, bez zwycięstw indywidualnych.
Rekord życiowy:
Była zawodniczką klubów: LZS Bydgoszcz, LZS Tuchola i Nadwiślanin Chełmno.

</doc>
<doc id="2391158" url="https://pl.wikipedia.org/wiki?curid=2391158" title="Ulica Starokościelna w Mysłowicach">
Ulica Starokościelna w Mysłowicach

Ulica Starokościelna w Mysłowicach − jedna z ulic w mysłowickiej dzielnicy Stare Miasto. Rozpoczyna swój bieg przy skrzyżowaniu z ul. Towarową, ul. Krakowską (część drogi krajowej nr 79) i ul. Karola Szymanowskiego. Następnie biegnie około 250 metrów do Rynku, krzyżując się z ul. Jana Matejki. W czsach Polski Ludowej droga nosiła nazwę "ul. Marcelego Nowotki".
Przy ulicy znajdują się następujące historyczne obiekty i miejsca:
Przy ulicy Starokośielnej swoją siedzibę mają: parafia Najświętszego Serca Pana Jezusa w Mysłowicach i dekanat Mysłowice (ul. Starokościelna 3), Caritas Mysłowice (ul. Starokościelna 8), zakład opieki zdrowotnej, Komenda Miejska Policji w Mysłowicach (ul. Starokościelna 2). Ulicą kursują tramwaje.

</doc>
<doc id="2391161" url="https://pl.wikipedia.org/wiki?curid=2391161" title="Leslie Handunge">
Leslie Handunge

Leslie Handunge (ur. 18 czerwca 1921) – cejloński pięściarz. Reprezentant kraju podczas igrzysk olimpijskich w 1948 w Londynie. igrzysk olimpijskich w 1952 w Helsinkach.
Na igrzyskach w Londynie wystąpił w turnieju wagi muszej. Najpierw wygrał z Guillermo Porteiro z Urugwaju a następnie przegrał z Spartaco Bandinelliem z Włoch.
Na igrzyskach w Helsinkach wystąpił w turnieju wagi muszej. Najpierw wygrał z Jesús Tello z Meksyku a następnie przegrał z Dai Dowerem z Wielka Brytania. 

</doc>
<doc id="2391168" url="https://pl.wikipedia.org/wiki?curid=2391168" title="Attache wojskowy">
Attache wojskowy



</doc>
<doc id="2391171" url="https://pl.wikipedia.org/wiki?curid=2391171" title="Dai Dower">
Dai Dower

David William "Dai" Dower (ur. 20 czerwca 1933 w Abercynon, zm. 1 sierpnia 2016 w Bournemouth) – brytyjski pięściarz. Reprezentant kraju podczas Igrzysk Olimpijskich w 1952 w Helsinkach.
Na igrzyskach w Helsinkach wystąpił w turnieju wagi muszej. Najpierw wygrał z Abdelem Amidem Boutefnouchetem z Francji, a następnie wygrał z Lesliem Handunge'em z Cejlonu. Walkę o strefę medalową przegrał z Anatolijem Bułakowem reprezentującym Związek Socjalistycznych Republik Radzieckich.

</doc>
<doc id="2391178" url="https://pl.wikipedia.org/wiki?curid=2391178" title="Eckernförde (stacja kolejowa)">
Eckernförde (stacja kolejowa)

Eckernförde (niem: "Bahnhof Eckernförde") – stacja kolejowa w Eckernförde, w kraju związkowym Szlezwik-Holsztyn, w Niemczech. Jest stacją tranzytową o kategorii 4 i jest najważniejszą stacją na linii kolejowej Kilonia-Flensburg. Do 1958 roku była również stacją końcową dla Eckernförder Kreisbahnen.
Opis.
Stacji Eckernförde ma dwa perony z trzema torami. Obecnie tory 1 i 2 stosuje się do przewozów pasażerskich - do 2007 r. były to tory 1 i 3.
Historia.
Kiel-Eckernförde-Flensburger Eisenbahn-Gesellschaft (KEFE) otworzył 1 lipca 1881 odcinek Kiel–Eckernförde i 21 grudnia tego roku, odcinek Eckernförde-Flensburg. Wzrost ruchu rósł w sposób zadowalający, w lipcu 1903 stała się częścią Preußische Staatseisenbahnen, a 1 kwietnia 1920 r. Deutsche Reichsbahn. Linia wąskotorowa Eckernförder Kreisbahnen została otwarta w dniu 26 stycznia 1889 z Kappeln do północnych krańców stacji Eckernförde.
Wcześniej w Eckernförde znajdowała się lokomotywownia od 1960 aż do początku lat 1990.

</doc>
<doc id="2391180" url="https://pl.wikipedia.org/wiki?curid=2391180" title="Takalani Ndlovu">
Takalani Ndlovu

Takalani Hyweth Ndlovu (ur. 11 stycznia 1978 w Soweto) – południowoafrykański bokser, były mistrz świata IBF i IBO w kategorii superkoguciej.
Karierę zawodową rozpoczął 28 kwietnia 1999. Do grudnia 2006 stoczył 30 walk, z których wygrał 27 a 3 przegrał. W tym okresie zdobył tytuły mistrza Republiki Południowej Afryki w wadze piórkowej oraz IBO w wadze junior piórkowej.
14 lipca 2007 stanął przed szansą zdobycia tytułu mistrza świata organizacji IBF w wadze junior piórkowej. Przegrał z ówczesnym mistrzem, Kanadyjczykiem Steve'em Molitorem przez techniczny nokaut w dziewiątej rundzie.
W roku 2009 zdobył tytuł organizacji WBF, a następnie wygrał z Hiszpanem Kiko Martinezem pojedynek eliminacyjny o prawo do walki o tytuł IBF z Panamczykiem Celestino Caballero (odebrał w międzyczasie tytuł Molitorowi). Ze względu na to, że Caballero odmówił walki z Ndlovu został pozbawiony tytułu a o wakujący pas Ndlovu ponownie spotkał się ze Steve'em Molitorem. 27 marca 2010 ponownie przegrał, tym razem jednogłośnie na punkty.
Po kolejnym wygranym pojedynku eliminacyjnym do tytułu IBF, tym razem z rodakiem Jeffreyem Mathebulą, po raz trzeci doszło do spotkania ze Steve'em Molitorem. 26 marca 2011 w Johannesburgu wygrał jednogłośnie na punkty i został nowym mistrzem świata. 29 października obronił po raz pierwszy tytuł pokonując Meksykanina Giovanni Caro jednogłośnie na punkty.
W kolejnej obronie, 24 marca 2012 w Brakpan (Republika Południowej Afryki), spotkał się ponownie z Jeffreyem Mathebulą. Tym razem, po zaciętym, wyrównanym pojedynku przegrał niejednogłośną decyzją sędziów i utracił pas mistrzowski.

</doc>
<doc id="2391181" url="https://pl.wikipedia.org/wiki?curid=2391181" title="Tre Valli Varesine">
Tre Valli Varesine

Tre Valli Varesine – jednodniowy wyścig kolarski rozgrywany od 1919 corocznie we włoskiej Lombardii, na trasie biegnącej w okolicy miasta Varese.
Wyścig powstał w 1919 i od tego czasu, z pojedynczymi wyjątkami, rozgrywany jest corocznie. W 2005 został włączony do cyklu UCI Europe Tour z kategorią 1.HC, a od 2020 został częścią powstałego wówczas cyklu UCI ProSeries.
Wspólnie z dwoma innymi jednodniowymi wyścigami kolarskimi rozgrywanymi corocznie w podobnych terminach w Lombardii (Coppa Bernocchi i Coppa Agostoni) tworzy tzw. „tryptyk” – Trittico Lombardo.
Zwycięzcy.
Opracowano na podstawie:

</doc>
<doc id="2391182" url="https://pl.wikipedia.org/wiki?curid=2391182" title="Port lotniczy Spring Point">
Port lotniczy Spring Point

Port lotniczy Spring Point (IATA: AXP, ICAO: MYAP) – port lotniczy położony w Spring Point, na wyspie Acklins, na Bahamach.

</doc>
<doc id="2391183" url="https://pl.wikipedia.org/wiki?curid=2391183" title="Embarras (singel)">
Embarras (singel)

Embarras – singel polskiej piosenkarki Ireny Santor z 1960 roku, wydany przez wydawnictwo muzyczne Synkopa. Utwór stał się jedną z najbardziej znanych piosenek w karierze wokalistki. Autorem tekstu jest Jeremi Przybora, zaś muzyki Jerzy Wasowski.
W 1996 r. wydany ponownie na płycie "Duety" oraz na singlu promującym album, a utwór wraz z Ireną Santor wykonała Edyta Górniak.

</doc>
<doc id="2391185" url="https://pl.wikipedia.org/wiki?curid=2391185" title="Angel Figueroa">
Angel Figueroa

Angel Luis Figueroa Otero (ur. 29 sierpnia 1929, zm. 20 maja 1953) – portorykański pięściarz. Reprezentant kraju podczas igrzysk olimpijskich w 1952 w Helsinkach.
Na igrzyskach w Helsinkach wystąpił w turnieju wagi koguciej. Najpierw wygrał z Tiếnem Vìnhem z Wietnamu Południowego a następnie przegrał z Františkiem Majdlochem z Czechosłowacji. Brał udział jako żołnierz amerykański w wojnie koreańskiej, poległ podczas działań zbrojnych w 1953.

</doc>
<doc id="2391186" url="https://pl.wikipedia.org/wiki?curid=2391186" title="BMW 335">
BMW 335

BMW 335 – samochód osobowy klasy średniej-wyższej produkowany przez niemiecką firmę BMW w latach 1939–1941. Dostępny jako 4-drzwiowy sedan i 2- oraz 4-drzwiowy kabriolet. Do napędu użyto silnika OHV R6 o pojemności 3,5 litra i mocy 90 KM. Moc przenoszona była na oś tylną poprzez 4-biegową manualną skrzynię biegów. Został zastąpiony po latach przez model 501. 
Produkcja.
Dodatkowo wyprodukowano 17 sztuk zabudowanych indywidualnymi nadwoziami.

</doc>
<doc id="2391187" url="https://pl.wikipedia.org/wiki?curid=2391187" title="Karl Theodor Helfferich">
Karl Theodor Helfferich



</doc>
<doc id="2391188" url="https://pl.wikipedia.org/wiki?curid=2391188" title="Zdręczno (jezioro)">
Zdręczno (jezioro)

Zdręczno − małe jezioro w woj. wielkopolskim, w powiecie międzychodzkim, w gminie Międzychód, w pobliżu wsi Kamionny oraz części wsi Skrzydlewo, czyli Brzezich Łąk, leżące na terenie Pojezierza Poznańskiego.
Dane morfometryczne.
Powierzchnia zwierciadła wody wynosi od 1,5 ha.

</doc>
<doc id="2391189" url="https://pl.wikipedia.org/wiki?curid=2391189" title="Parafia Matki Bożej Królowej Polski w Elblągu">
Parafia Matki Bożej Królowej Polski w Elblągu



</doc>
<doc id="2391190" url="https://pl.wikipedia.org/wiki?curid=2391190" title="BMW 320">
BMW 320

BMW 320 – samochód osobowy klasy średniej produkowany przez niemiecką firmę BMW w latach 1937–1938. Następca modelu 329. Został skonstruowany w oparciu o skrócone podwozie modelu 326, przejęty został też z niego silnik. BMW 320 dostępne było jako sedan lub kabriolet. Do napędu użyto silnika OHV R6 o pojemności dwóch litrów i mocy 45 KM. Moc przenoszona była na oś tylną poprzez 4-biegową manualną skrzynię biegów. Został zastąpiony przez model 321.

</doc>
<doc id="2391191" url="https://pl.wikipedia.org/wiki?curid=2391191" title="Alejandro Ortuoste">
Alejandro Ortuoste

Alejandro Ortuoste (ur. 17 marca 1931 w Manili) – filipiński pięściarz. Reprezentant kraju podczas igrzysk olimpijskich w 1952 w Helsinkach.
Na igrzyskach w Helsinkach wystąpił w turnieju wagi koguciej. W pierwszej rundzie miał wolny los w drugiej przegrał z John McNallyem z Irlandii. Zmarł, okoliczności i data śmierci nie są znane.

</doc>
<doc id="2391193" url="https://pl.wikipedia.org/wiki?curid=2391193" title="Belmonte (Bahia)">
Belmonte (Bahia)

Belmonte – miasto i gmina w Brazylii, w stanie Bahia. Znajduje się w mezoregionie Sul Baiano i mikroregionie Ilhéus-Itabuna.

</doc>
<doc id="2391194" url="https://pl.wikipedia.org/wiki?curid=2391194" title="Buerarema">
Buerarema

Buerarema – miasto i gmina w Brazylii, w stanie Bahia. Znajduje się w mezoregionie Sul Baiano i mikroregionie Ilhéus-Itabuna.

</doc>
<doc id="2391195" url="https://pl.wikipedia.org/wiki?curid=2391195" title="Zdręczno">
Zdręczno



</doc>
<doc id="2391196" url="https://pl.wikipedia.org/wiki?curid=2391196" title="Ibrahim Abdrabbou">
Ibrahim Abdrabbou

Ibrahim Abdrabbou (ur. 24 stycznia 1925 w Aleksandrii) – egipski pięściarz. Reprezentant kraju podczas igrzysk olimpijskich w 1952 w Helsinkach.
Na igrzyskach w Helsinkach wystąpił w turnieju wagi koguciej. W pierwszej rundzie miał wolny los, a w drugiej przegrał z Vincenzo Dall'Osso z Włoch.

</doc>
<doc id="2391197" url="https://pl.wikipedia.org/wiki?curid=2391197" title="Nawajo">
Nawajo

Nawajo (gr. ναυάγιο „wrak”) – plaża zlokalizowana na północno-zachodnim krańcu wyspy Zakintos, na Wyspach Jońskich. Otaczają ją strzeliste wapienne klify, woda jest krystalicznie czysta. Na plaży znajduje się wrak statku "Panajotis".
Historia statku.
Wrak statku, typu kabotażowiec, znajduje się od 1.10.1980 roku w zatoce św. Jerzego u wybrzeży wyspy Zakynthos. Zbudowany w roku 1937, w stoczni w Glasgow przez firmę Scotts Bowling i nosił nazwę Saint Bedan. Od roku 1964 służył dwóm przedsiębiorstwom w Salonikach, aż do roku 1975 kiedy został sprzedany do portu w Pireus, a właścicielem została firma P Lisikatos &amp; Co. Prawda o tym jak statek znalazł się w zatoce nie jest do końca jasna i można spotkać się z kilkoma wersjami tej historii. Statek nosił imię Panajotis. 
Powstał w Glasgow w 1937 roku i na początku nazywał się Saint Bedan.
W trackie swojego funkcjonowania przechodził z rąk do rąk, aż zakończył swoją historię pod grecką banderą.
Legenda jaką owiany jest ten statek nie jest tak elektryzująca jak przedstawiają ją liczne źródła. Faktem jest, że Wrak znajduje się na plaży od roku 1980.

</doc>
<doc id="2391198" url="https://pl.wikipedia.org/wiki?curid=2391198" title="Bitwa o Trypolis">
Bitwa o Trypolis



</doc>
