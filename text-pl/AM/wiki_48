<doc id="2406051" url="https://pl.wikipedia.org/wiki?curid=2406051" title="Nikodem (Skrebnicki)">
Nikodem (Skrebnicki)

Nikodem, nazwisko świeckie: Skrebnicki, także spotykany wariant: Srebnicki (ur. pod koniec XVII w. na Ukrainie Naddnieprzańskiej, zm. 12 czerwca 1751 w Perejasławiu) – biskup Rosyjskiego Kościoła Prawosławnego pochodzenia ukraińskiego.
Edukację wyższą w dziedzinie teologii rozpoczął w Kijowskiej Akademii Duchownej, zaś zakończył w Moskiewskiej Akademii Duchownej. W 1720 złożył wieczyste śluby mnisze i został przełożonym monasteru św. Mikołaja w Białogrodzie oraz sędzią sądu duchownego przy eparchii białogrodzkiej. Po jedenastu latach został przeniesiony do eparchii pskowskiej jako przełożony Monasteru Snietogórskiego. Następnie od 1734 do 1736 był przełożonym monasteru św. Hipacego w Kostromie, zaś od 1736 do 1738 - Monasteru Nowospasskiego. Objęcie tej godności oznaczało równocześnie wejście do Świątobliwego Synodu Rządzącego.
6 grudnia 1738 miała miejsce jego chirotonia na biskupa czernihowskiego i nowogrodzko-siewierskiego. Dwa lata później otrzymał nominację do objęcia katedry tobolskiej; po intronizacji w Tobolsku miał również zostać podniesiony do godności metropolity. Nie wyjechał jednak do wskazanego miasta i przez dwa lata nie był ordynariuszem żadnej eparchii. 1 września 1742 został pierwszym biskupem petersburskim.
W 1745 na własną prośbę został przeniesiony na katedrę perejasławską i boryspolską. W eparchii tej działał na rzecz poprawy poziomu moralności i wykształcenia duchowieństwa oraz zwalczał przesądy. Był hierarchą władczym i surowym. Zmarł w 1751 i został pochowany w klasztorze w Perejasławiu.

</doc>
<doc id="2406055" url="https://pl.wikipedia.org/wiki?curid=2406055" title="Józef Niemirowicz Szczytt (zm. między 1808 a 1817)">
Józef Niemirowicz Szczytt (zm. między 1808 a 1817)

Józef Niemirowicz-Szczytt (Józef Szczytt Niemirowicz / Józef Szczytt) herbu Jastrzębiec (zm. między 1808 a 1817) – kasztelan brzeskolitewski (1783–1790), konsyliarz Rady Nieustającej, poseł na sejmy, członek sądu sejmowego (1784–1786), szambelan JKM Stanisława Augusta (od 1773)
Syn Jana Krzysztofa (Jana Antoniego), pana na Kożangródku, i Ludwiki z Paców, córki kasztelana połockiego Michała Kazimierza Paca i Katarzyny z Karasiów. Wnuk Krzysztofa Benedykta Niemirowicza-Szczytta i jego trzeciej żony Anny Kieżgajło-Zawiszanki. Bratanek Józefa Niemirowicza-Szczytta, kasztelana mścisławskiego, i brat Krzysztofa, starosty witagolskiego.
Działalność publiczna.
Jako konsyliarz pow. pińskiego w 1767 podpisał w Wilnie akt konfederacji generalnej (radomskiej). W tym też roku na sejmiku w Dyneburgu został obrany drugim posłem z Inflant i z Litwy (jednak po zmianach dokonanych przez Stanisława Augusta reprezentował tylko Inflanty). W latach 1767–1768 sejm delegacyjny powołał go do komisji do sprawy Stanisława Radziwiłła i jego żony Karoliny z zakonem augustianów i sukcesorami Bielikowiczów.
W 1773 został szambelanem króla Stanisława Augusta. W 1782 na sejmiku woj. płockiego w Raciążu został obrany posłem na sejm warszawski tego roku, na którym obrano go z prowincji lit. konsyliarzem do Rady Nieustającej. W 1783 został kasztelanem brzeskim litewskim. W 1784 na sejmie grodzieńskim wyznaczono go z senatu do kontroli Komisji Edukacji Narodowej. Został sędzią sejmowym na drugą kadencję (1785).
W 1786 król Stanisław August powierzył mu przywództwo stronnictwa królewskiego w województwie brzeskim litewskim. W 1786 wybrany do Rady Nieustającej, w której był podczas dwóch kadencji (1786-1788). W 1787 został powołany w skład komisji Rady Nieustającej weryfikującej rachunki gen. artylerii kor. Alojzego Fryderyka Bruhla. W latach 80. XVIII mieszkał stale w Warszawie, ciesząc się zaufaniem prymasa Michała Poniatowskiego.
W 1788 podpisał akt Konfederacji Generalnej Obojga Narodów. Na Sejmie Wielkim reprezentował stanowisko regalistyczne, bronił Rady Nieustającej. W 1791 nominowany z senatu do Deputacji Konstytucyjnej i obrany komisarzem do Komisji Policji Obojga Narodów. Członek Deputacji Szpitalnej Lit. (1792).
W 1793 na sejmie grodzieńskim (w którym nie uczestniczył) został powołany z senatu na przewodniczącego komisji ds. demarkacji granicy polsko-rosyjskiej.
W 1784 roku został kawalerem Orderu Świętego Stanisława, a w 1788 roku został odznaczony Orderem Orła Białego.
Dobra i fundacje.
Posiadał znaczne dobra ziemskie, m.in. po matce Ludwice Pac Wialbutów i Giedejki (pow. oszmiański), wraz z bratem Krzysztofem rozległe dobra kożangródzkie, gdzie w poł. XVIII w. został wzniesiony pałac Niemirowiczów-Szczyttów, Bostyń oraz wniesione przez żonę Teklę Matuszewicz: Kustyń, Jackowicze, Motykały, a w woj. płockim: Ciachcino (Ciachcino, Goślice, Gośliczki), Zagroba (Chudzyno, Dąbrusk, Mięcienino Kmiecie) Męczenino, Bębnów. Również w woj. płockim zakupił w 1789 Leszczyno Księże i dobra Tchórz.
W Ciachcinie wraz z żoną Teklą ufundował w 1775 drewniany kościół, a w Goślicach posiadał murowany dwór.
Rezydował w Motykałach, następnie w Warszawie, a na pocz. XIX w. przeniósł się do Bostynia.
Kasztelanowa brzeska Tekla z Matuszewiczów Niemirowiczowa Szczyttowa zapisała się wśród najhojniejszych w historii darczyńców Szpitala św. Trójcy w Płocku.
Rodzina.
Poślubił Teklę Matuszewiczównę, córkę Józefa, stolnika brzeskiego litewskiego, i Konstancji z Kuczyńskich, podstolanki drohickiej. Tekla wcześnie została sierotą i spadkobierczynią znacznego majątku. Jej prawnym opiekunem został jej stryj Marcin Matuszewicz.
Z Teklą miał jedynego syna - Nikodema (ok. 1777- ok. 1797), zmarłego młodo i bezpotomnie.

</doc>
<doc id="2406058" url="https://pl.wikipedia.org/wiki?curid=2406058" title="Parafia Matki Bożej Różańcowej w Wysokiej Głogowskiej">
Parafia Matki Bożej Różańcowej w Wysokiej Głogowskiej

Parafia Matki Bożej Różańcowej w Wysokiej Głogowskiej − parafia znajdująca się w diecezji rzeszowskiej w dekanacie Głogów Małopolski. 
Parafę w Wysokiej erygował bp Anatol Nowak w roku 1928, wyodrębmiając ją z parafii Narodzenia NMP w Zaczerniu.
Pierwszy kościół wybudowano w roku 1913. Obecny kościół powstał w latach 1933-1937.
Bibliografia.
 

</doc>
<doc id="2406060" url="https://pl.wikipedia.org/wiki?curid=2406060" title="Festiwal Filmowy w Antalya">
Festiwal Filmowy w Antalya



</doc>
<doc id="2406061" url="https://pl.wikipedia.org/wiki?curid=2406061" title="Lista portów lotniczych w Czechach">
Lista portów lotniczych w Czechach

Lista portów lotniczych w Czechach, zgrupowanych pod względem typu i posortowanych alfabetycznie

</doc>
<doc id="2406062" url="https://pl.wikipedia.org/wiki?curid=2406062" title="Flawian (Iwanow)">
Flawian (Iwanow)

Flawian, imię świeckie Władimir Iwanow (ur. 14 maja 1889, zm. 7 października 1958) – rosyjski biskup prawosławny.
Ukończył seminarium duchowne w Stawropolu, a następnie Kazańską Akademię Duchowną, w której uzyskał tytuł kandydata nauk teologicznych. W 1913, jako mężczyzna żonaty, został wyświęcony na kapłana. Za swoją działalność duszpasterską otrzymał godność protoprezbitera.
Będąc już wdowcem, dołączył na początku lat 20. XX wieku do Żywej Cerkwi i od 1923 do 1934 zasiadał w zarządzie eparchii krasnodarskiej i kubańskiej w jej strukturach. W 1934 przyjął, także w Żywej Cerkwi, chirotonię na biskupa krasnodarskiego. W roku następnym otrzymał godność arcybiskupią.
8 stycznia 1945, po złożeniu aktu pokutnego, został ponownie przyjęty w poczet duchowieństwa Rosyjskiego Kościoła Prawosławnego i po raz drugi wyświęcony na biskupa krasnodarskiego i kubańskiego 8 stycznia 1945. Od 1949 do 1955 był biskupem orłowskim i briańskim; w 1955 otrzymał godność arcybiskupią, po czym został przeniesiony na katedrę rostowską i kamieńską. Od 1957 posługiwał się tytułem arcybiskupa rostowskiego i nowoczerkaskiego. Zmarł w 1958.

</doc>
<doc id="2406064" url="https://pl.wikipedia.org/wiki?curid=2406064" title="Luciano Suriani">
Luciano Suriani

Luciano Suriani (ur. 11 stycznia 1957 w Atessa) – włoski duchowny katolicki, arcybiskup, nuncjusz apostolski w Bułgarii oraz Macedonii Północnej od 2022.
Życiorys.
5 sierpnia 1981 otrzymał święcenia kapłańskie z rąk Vincenzo Fagiolo i został inkardynowany do archidiecezji Chieti-Vasto. W 1986 rozpoczął przygotowanie do służby dyplomatycznej na Papieskiej Akademii Kościelnej.
22 lutego 2008 został mianowany przez Benedykta XVI nuncjuszem apostolskim w Boliwii oraz arcybiskupem tytularnym "Amiternum". Sakry biskupiej 26 kwietnia 2008 udzielił mu ówczesny sekretarz stanu Tarcisio Bertone. 21 listopada 2008 zrezygnował z kierowania nuncjaturą ze względu na trudności zdrowotne.
24 września 2009 został delegatem ds. nuncjatur w Sekretariacie Stanu Stolicy Apostolskiej.
7 grudnia 2015 został przeniesiony do nuncjatury apostolskiej w Serbii. 13 maja 2022 został mianowany nuncjuszem apostolskim w Bułgarii. 21 maja 2022 papież Franciszek mianował go również nuncjuszem apostolskim w Macedonii Północnej. 

</doc>
<doc id="2406066" url="https://pl.wikipedia.org/wiki?curid=2406066" title="CFIT">
CFIT



</doc>
<doc id="2406067" url="https://pl.wikipedia.org/wiki?curid=2406067" title="Kanalizacja burzowa">
Kanalizacja burzowa

Kanalizacja burzowa, kanalizacja deszczowa, burzowiec – kanalizacja służąca do odprowadzania wód opadowych i roztopowych (ścieki opadowe i roztopowe) ze szczelnych nawierzchni terenów zurbanizowanych – dachów, dróg, chodników, podjazdów, parkingów.
Realizowana najczęściej w postaci sieci kanałów i rurociągów odprowadzających wodę do odbiornika naturalnego (rzeki, jeziora) lub do systemu rozsączającego. Fragment kanalizacji deszczowej, zwłaszcza jego część wlotowa widoczna na powierzchni, nazywany jest często burzowcem lub kolektorem burzowym. Kanalizacja burzowa powinna być instalacją niezależną i odrębną od kanalizacji ściekowej.

</doc>
<doc id="2406070" url="https://pl.wikipedia.org/wiki?curid=2406070" title="Białoruska Akademia Rolnicza w Horkach">
Białoruska Akademia Rolnicza w Horkach



</doc>
<doc id="2406071" url="https://pl.wikipedia.org/wiki?curid=2406071" title="Burzowiec">
Burzowiec

3 cieki w Polsce:

</doc>
<doc id="2406076" url="https://pl.wikipedia.org/wiki?curid=2406076" title="Błagoj Nacoski">
Błagoj Nacoski

Błagoj Nacoski maced. Благој Нацоски (ur. 18 maja 1979 w Skopju) – macedoński śpiewak operowy (tenor).
Życiorys.
Pochodził z rodziny muzyków. Kształcił się w szkole muzyczno-baletowej im. Ilji Nikołowskiego-Łuja w swoim rodzinnym mieście, pod kierunkiem prof. Marii Nikołowskiej. Naukę kontynuował w konserwatorium w Rzymie, pod kierunkiem Mirelli Paruto i w Barcelonie, pod okiem Raula Gimeneza, doskonaląc tam swoje umiejętności wokalne. Odnosił sukcesy w konkursach dla młodych śpiewaków operowych w Rzymie, Pescarze i Alcamo.
Na scenie operowej zadebiutował w lutym 2003 rolą Artura w operze "Łucja z Lammermooru", wystawioną przez Teatro dell'Opera di Roma. Po tym występie posypały się kolejne propozycje ról operowych. W jego repertuarze znalazła się rola Ferrando w "Così fan tutte" Mozarta, Don Ottavio w operze "Don Giovanni" i Almavivy w "Cyruliku sewilskim". Niektóre z jego arii znalazły się na płycie wydanej w 2006 przez Deutsche Grammophon.
W maju 2007 zadebiutował na scenie operowej w swoim rodzinnym kraju. Zaśpiewał wtedy arię Lindoro z opery "Włoszka w Algierze" Rossiniego, którą wystawił Macedoński Teatr Opery i Baletu ze Skopja.

</doc>
<doc id="2406085" url="https://pl.wikipedia.org/wiki?curid=2406085" title="Powstanie w Kairze (1798)">
Powstanie w Kairze (1798)

Powstanie w Kairze (fr. "Révolte du Caire") – zbrojne wystąpienie mieszkańców stolicy Egiptu w październiku 1798 przeciwko wojskom francuskim podczas kampanii egipskiej (1798–1801).
Geneza powstania.
Po wygranej bitwie pod piramidami w lipcu 1798 Bonaparte wkroczył do Egiptu. Chciał za wszelką cenę ukazać się mieszkańcom jak brat w wierze, pogromca mameluków i wyzwoliciel. Niestety, Egipcjanie czuli się uciskani, a Francuzów traktowali jak okupantów. Religijni przywódcy nawoływali wszystkich wierzących w Allaha do walki.
Powstanie.
Ponad 80 tysięcy uzbrojonych mieszkańców Kairu 21 października wystąpiło przeciwko Napoleonowi. Małe grupki francuskich żołnierzy były szybko likwidowane, między innymi zginął komendant miasta, generał Dupuy. 22 października wracając ze zwiadu adiutant Napoleona pułkownik Józef Sułkowski został zabity przez powstańców. Bonaparte postanowił ostrzelać z cytadeli meczet Al-Azhar, który był główną siedzibą powstańców, po czym wkroczył do niego na koniu, co dla wyznawców islamu jest nie do pomyślenia. Dziury po kulach armatnich, widać do dziś.
W końcu powstańcy ulegli pod przeważającymi siłami wroga i poddali się tego samego dnia. Napoleon zaprosił do siebie starszyznę Kairu i osobiście ich przeprosił. Przez następne dni schwytani rebelianci byli mordowani, a ich ciała wrzucano do Nilu.

</doc>
<doc id="2406086" url="https://pl.wikipedia.org/wiki?curid=2406086" title="Grzegorz Erlebach">
Grzegorz Erlebach

Grzegorz Erlebach (ur. 31 grudnia 1954 w Jeżowej) – polski duchowny katolicki, audytor Roty Rzymskiej.
Życiorys.
Absolwent Wyższego Seminarium Duchownego w Nysie, w roku 1979 otrzymał święcenia kapłańskie i uzyskał magisterium na wydziale teologii Katolickiego Uniwersytetu Lubelskiego. Przez trzy lata był wikariuszem parafialnym w Opolu, następnie pracował przez dwa lata w Biskupim Sądzie Duchownym w Opolu. W roku 1984 uzyskał licencjat z teologii na Papieskim Wydziale Teologicznym we Wrocławiu. Z polecenia Biskupa Opolskiego w roku 1984 wyjechał do Rzymu dla dalszych studiów. Doktorat z prawa kanonicznego uzyskał w roku 1989 na Wydziale Prawa Kanonicznego Papieskiego Uniwersytetu Gregoriańskiego. W tym samym roku został absolwentem Studium Rotalnego uzyskując dyplom adwokata Roty Rzymskiej. W międzyczasie rozpoczął pracę w kancelarii Trybunału Roty Rzymskiej, gdzie od 1994 roku pełni funkcję kierownika kancelarii. W roku 1996 uzyskał licencjat z prawa cywilnego na Papieskim Uniwersytecie Laterańskim. 4 listopada 1997 papież Jan Paweł II mianował go audytorem Trybunału Roty Rzymskiej.

</doc>
<doc id="2406087" url="https://pl.wikipedia.org/wiki?curid=2406087" title="Mercedes-Benz M 120">
Mercedes-Benz M 120

M 120 – oznaczenie benzynowego silnika Mercedesa z 12 cylindrami w układzie V i z 4-zaworową techniką. Produkowany od 1991 do 2009 w różnych modelach osobowych Mercedesa.
Silniki M120 występowały w czterech różnych konfiguracjach różniących się pojemnością i mocą. Mniejszy z nich miał pojemność 6,0 L (5996 cm³), 6,9 L (6873 cm³) i dwa limitowane 7,0L (7255 cm³) i 7,3 L (7255 cm³), który pochodziły z AMG i Brabusa – tunerów współpracujących z Mercedesem. Silnik 6.0 litra został wprowadzony na początku lat 90 do modeli klasy W140 i w 1993 roku do modeli 600SL/SL600.
Dzięki tym zabiegom ucierpiały osiągi i moment obrotowy. Silniki łączono początkowo tylko z 4-biegową skrzynią automatyczną, lecz w późniejszych latach produkcji wprowadzono także 5-biegową, ze względów ekonomicznych, w rezultacie auto mogło spalić mniej o 0,5 litra do 1 litra na 100km. Jednak w opinii wielu fachowców skrzynia 5-biegowa była bardziej zawodna niż starszy 4-biegowy odpowiednik. Silnik 6.0l występował także w następcy modelu Pagani Zondzie, a mianowicie M120 E73, a także w nowym topowym modelu sportowym klasie E Brabus E V12 i mocy 582 KM, który zadebiutował w 1996 roku jako sedan i 1997 roku jako kombi (model T). Z tego silnika korzystało wielu ekskluzywnych tunerów Mercedesa, którzy stworzył silniki od 6.0l do 7,4l poprzez podnoszenie pojemności i wymiany tłoków. Jednak auto wyprodukowano w niewielkiej liczbie egzemplarzy.

</doc>
<doc id="2406091" url="https://pl.wikipedia.org/wiki?curid=2406091" title="Jan (Ćulibrk)">
Jan (Ćulibrk)

Jan, imię świeckie Neven Ćulibrk (ur. 16 kwietnia 1965 w Zenicy) – serbski biskup prawosławny. 
Życiorys.
W 1991 wstąpił jako posłusznik do monasteru Savina, w roku następnym przeniósł się do monasteru w Cetyni i tam w 1993 złożył wieczyste śluby mnisze. 31 października 1995 metropolita Czarnogóry i Przymorza Amfilochiusz wyświęcił go na hierodiakona, zaś w 1997 – na hieromnicha. Od wymienionego roku jest odpowiedzialny za współpracę między instytucjami kulturalnymi i rządowymi Włoch a Serbskim Kościołem Prawosławnym w zakresie ochrony zabytków serbskiej sztuki sakralnej. Występował również na konferencjach międzynarodowych poświęconych problemowi Kosowa. Od 1993 do 2003 wykładał literaturę, język serbski i język słoweński w seminarium duchownym w Cetyni. Od 1998 współpracuje z czarnogórskim prawosławnym radiem "Svetigora", prowadzonym przez metropolię Czarnogóry i Przymorza. Od 2003 do 2005 żył w klasztorze św. Jerzego Chozewity (w jurysdykcji Patriarchatu Jerozolimskiego). 
Jego chirotonia na biskupa liplańskiego, wikariusza patriarchy Serbii miała miejsce 4 września 2011, na podstawie wydanej w maju tego samego roku nominacji.
Ukończył studia w zakresie języków i literatur południowosłowiańskich na uniwersytecie w Banja Luce. Następnie uzyskał dyplom na kierunku teologia w Akademii Teologicznej w Srbinju (studia rozpoczynał w Belgradzie). Ukończył również studia w zakresie kultury żydowskiej w Jerozolimie. Biegle posługuje się językami angielskim, rosyjskim i hebrajskim, w mniejszym stopniu opanował język niemiecki, język grecki oraz kilka języków słowiańskich. 
Jest autorem artykułów poświęconych współczesnym mediom, muzyce i kulturze, pojęciom post- i supramodernizmu.
Decyzją Soboru Biskupów, która odbyła się 14–24 maja 2014 r. został mianowany biskupem slawońskim.

</doc>
<doc id="2406098" url="https://pl.wikipedia.org/wiki?curid=2406098" title="Jagielnica">
Jagielnica



</doc>
<doc id="2406101" url="https://pl.wikipedia.org/wiki?curid=2406101" title="Hienadź Dziamidczyk">
Hienadź Dziamidczyk

Hienadź Iosifawicz Dziamidczyk (, , "Giennadij Iosifowicz Diemidczik"; ur. 28 czerwca 1950 w Pleszczenicach) – białoruski zootechnik, w latach 2008–2012 deputowany do Izby Reprezentantów Zgromadzenia Narodowego Republiki Białorusi IV kadencji.
Życiorys.
Urodził się 28 czerwca 1950 roku w osiedlu typu miejskiego Pleszczenice, w rejonie łohojskim obwodu mińskiego Białoruskiej SRR, ZSRR. Ukończył Białoruską Państwową Akademię Gospodarstwa Wiejskiego, uzyskując wykształcenie zootechnika. Pracował jako ślusarz remontowy w Mińskiej Fabryce Samochodów (MAZ). Odbył służbę wojskową w szeregach Armii Radzieckiej. Następnie pracował jako brygadier działu tuczu, starszy zootechnik, główny zootechnik Fabryki Drobiu im. N. Krupskiej, dyrektor, dyrektor generalny Republikańskiego Unitarnego Wytwórczego Przedsiębiorstwa Gospodarstwa Wiejskiego „1-ja Minskaja Pticefabrika”.
27 października 2008 roku został deputowanym do Izby Reprezentantów Białorusi IV kadencji z Łohojskiego Okręgu Wyborczego Nr 67. Pełnił w niej funkcję zastępcy przewodniczącego Stałej Komisji ds. Budżetu, Finansów i Polityki Budżetowej. Od 13 listopada 2008 roku był członkiem Narodowej Grupy Republiki Białorusi w Unii Międzyparlamentarnej. Jego kadencja w Izbie Reprezentantów zakończyła się 18 października 2012 roku.

</doc>
<doc id="2406105" url="https://pl.wikipedia.org/wiki?curid=2406105" title="Dominique Martin Dupuy">
Dominique Martin Dupuy

Dominique Martin Dupuy (ur. 8 lutego 1767 w Tuluzie, zm. 21 października 1798 w Kairze) - francuski generał brygady z epoki napoleońskiej.
Był synem piekarza z Tuluzy. 4 sierpnia 1796, wyróżnił się w bitwie pod Lonato, gdzie dowodził 32 brygadą. W 1797 roku został gubernatorem wojskowym w Mediolanie.
Brał udział w kampanii egipskiej. Został mianowany na stanowisko komendanta miasta Kair. Zginął z rąk rebeliantów podczas powstania.

</doc>
<doc id="2406109" url="https://pl.wikipedia.org/wiki?curid=2406109" title="Praktyki religijne Świadków Jehowy">
Praktyki religijne Świadków Jehowy

Praktyki religijne Świadków Jehowy – ogół indywidualnych i zbiorowych działań, uznawanych za elementy wielbienia Jehowy Boga w religii Świadków Jehowy.
Świadkowie Jehowy uważają, że wszelkie wierzenia i praktyki religijne chrześcijan powinny być oparte na Piśmie Świętym; nie mogą być one wytworem ludzkiego umysłu, opierać się na tradycji sprzecznej z Biblią lub na ludzkiej filozofii. Ich zdaniem oddawanie czci Bogu stanowi najważniejszą powinność każdego człowieka, a praktyki religijne są uznane przez Boga tylko wtedy, gdy wypływają ze szczerych pobudek i są zgodne z wymaganiami zawartymi w Biblii. Uważają, że religia musi wpływać na codzienne życie człowieka. Praktykowanie religii nie jest dla nich tylko jednym z elementów życia, ale "drogą życiową", tzn. zasadom wiary podporządkowane mają być wszystkie sprawy nie tylko związane z oddawaniem czci Bogu, ale też życie codzienne.
Praktyki religijne.
Zgromadzenia (kongresy).
Trzy razy do roku Świadkowie Jehowy uczestniczą w masowych spotkaniach zwanych zgromadzeniami (kongresami). Organizowanie są zwykle na dużych obiektach, takich jak stadiony, hale sportowe, a także coraz częściej we własnych obiektach, specjalnie w tym celu budowanych – "Salach Zgromadzeń". Rodzaje zgromadzeń:
Charakterystyczne zabronione formy kultu.
Współpraca międzywyznaniowa.
Wystrzegają się współpracy międzywyznaniowej i nie biorą udziału w ruchach ekumenicznych, uważając, że inne religie i wyznania zostały zwiedzione przez Szatana. Ich zdaniem chrześcijaństwo zdradziło Boga i Biblię, a inne religie również nie cieszą się Bożym uznaniem. Ogół religii utożsamiają z „wielką prostytutką” „Babilonem Wielkim” z biblijnej Księgi Apokalipsy i uważają, iż spotka go kara ze strony Boga.

</doc>
<doc id="2406114" url="https://pl.wikipedia.org/wiki?curid=2406114" title="Memoir ’44">
Memoir ’44

Memoir '44 (we Francji wydana jako "Mémoire 44") – strategiczna gra planszowa osadzona w realiach II wojny światowej, zaprojektowana przez Richarda Borga i wydana w 2004 roku przez amerykańskie przedsiębiorstwo Days of Wonder. W 2011 roku opublikowana została jej komputerowa wersja pod nazwą "Memoir '44 Online".
Rozgrywka ma miejsce na planszy podzielonej na sześciokąty, na której położone są żetony symbolizujące teren i jednostki podzielone na trzy rodzaje. Zadaniem graczy jest likwidacja jednostek przeciwnika bądź zdobycie ważnych celów strategicznych w celu zdobycia tzw. punktów zwycięstwa. Rozgrywka kończy się po zdobyciu określonej liczby punktów przez jedną ze stron. Wraz z grą dołączono 17 scenariuszy do rozegrania, opartych na bitwach na froncie zachodnim z lat 1944–1945.
"Memoir '44" otrzymała pozytywne recenzje krytyków. Zdobyła kilka nagród, w tym International Games Award dla najlepszej gry strategicznej. Opublikowano kilkanaście dodatków do niej, zawierających nowe armie, heksy, scenariusze i zasady gry.
Rozgrywka.
Zawartość i przygotowanie.
Rozgrywka ma miejsce na dwustronnej planszy wykonanej z tektury. Jest ona podzielona na sześciokątne pola – heksy, po których poruszają się jednostki i dzieli się na trzy sekcje – centralną i dwie boczne. Plansza jest dwustronna – na jednej stronie przedstawia prowincję, wykorzystywaną do bitew śródlądowych, a na drugiej – plażę, na której odbywają się scenariusze związane z atakiem z morza. Na planszy według potrzeb scenariusza mogą być położone sześciokątne żetony symbolizujące teren, plastikowe figurki przedstawiające jednostki i przeszkody terenowe oraz medale oznaczające cele do zdobycia. Do gry wykorzystywana jest talia kart dzielących się na dwa rodzaje: karty podsumowania terenu służące do szybkiego wyjaśnienia zasad gry oraz karty dowodzenia przeznaczone do wydawania rozkazów przez graczy.
Gracze rozpoczynają grę poprzez wybór scenariusza. Następnie ustawiają na planszy żetony, medale, przeszkody terenowe i jednostki. Przy niektórych jednostkach w kilku scenariuszach kładzie się żetony symbolizujące specjalne jednostki. Obok planszy gracze ustawiają karty podsumowania terenu oraz podstawki na posiadane karty dowodzenia. Później rozdają sobie przewidzianą w scenariuszu liczbę kart do rozgrywki. Potem następuje rozpoczęcie gry.
Zasady gry.
Na początku tury gracz wybiera jedną z posiadanych kart dowodzenia. Karty te zawierają rozkazy przeznaczone dla określonej liczby jednostek położonych na danej sekcji (lub sekcjach) bądź komendy taktyczne umożliwiające specjalne zasady (na przykład wezwanie ataku lotniczego lub ruch kilkoma jednostkami określonego rodzaju). Następnie gracz wybiera jednostki, którym chce wydać rozkazy. Ma możliwość poruszenia nimi o określoną dla nich liczbę pól, a następnie – o ile to możliwe – zaatakowania wrogiej jednostki. Na zakończenie ruchu gracz dobiera kartę z talii.
Gracz kieruje najwyżej trzema typami jednostek: piechotą, jednostkami opancerzonymi i artylerią. Artyleria jest najmniej mobilna – może poruszyć się o jedno pole na turę – ale ma największy zasięg ostrzału wynoszący sześć heksów. Jednostki opancerzone mogą poruszyć się o najwyżej trzy pola i nadal atakować, mają też zasięg ostrzału wynoszący trzy heksy. Piechota może przenieść się najwyżej o dwa heksy i atakować pozbawione osłony oddziały położone w odległości trzech heksów. Ruch posiadanych oddziałów może być spowolniony poprzez wkroczenie na trudno dostępne tereny zalesione i miasta (z wyjątkiem niektórych jednostek specjalnych), a także na przeszkody terenowe: zasieki i jeże.
Atak na jednostkę przeciwnika zostaje dokonany poprzez rzut kostkami. Liczba kostek, którymi można rzucić (w normalnej rozgrywce najwyżej trzy), zależy od rodzaju jednostki, odległości od wrogiego oddziału będącego celem ataku i terenu, na którym się znajduje ten oddział. Artyleria nie traci kostek w związku z atakowanym terenem, choć ich liczba możliwa do wyrzucenia maleje wraz z odległością. Wojska opancerzone mają taką samą liczbę kostek do wyrzucenia w stosunku do odległości, natomiast piechota – malejącą; oba typy jednostek tracą kostki poprzez atak na oddziały wroga położone w terenach takich jak pagórki, lasy, "bocage" czy wioski i miasteczka, a także w okopach i bunkrach. Wyrzucenie symbolu przedstawiającego wrogą jednostkę lub granat powoduje usunięcie figurki przeciwnego oddziału; w przypadku wyrzucenia flagi jednostka będąca celem ataku zostaje przesunięta o jedno pole w kierunku gracza nią kierującego (o ile to możliwe, w przeciwnym razie flaga liczy się jako trafienie); wyrzucenie gwiazdy zaś oznacza pudło. W przypadku, gdy wroga jednostka zostanie usunięta z pola przyległego do kierowanego oddziału gracza, możliwe jest zajęcie tego pola. Całkowite usunięcie oddziału wroga z planszy zostaje nagrodzone medalem zwycięstwa, który można zdobyć również poprzez zajęcie niektórych celów wyznaczonych w danym scenariuszu. Zdobycie określonej w scenariuszu liczby medali oznacza zwycięstwo.
Twórcy gry dołączyli do opakowania szesnaście scenariuszy prezentujących bitwy i operacje polowe na froncie zachodnim II wojny światowej w roku 1944. Oprócz nich jest dostępny dodatkowy, rozgrywany za pomocą dwóch egzemplarzy gry. Na stronie internetowej producenta zamieszczono liczne darmowe scenariusze obejmujące bitwy II wojny światowej.
Tworzenie.
"Memoir '44" jest grą opartą na autorskim systemie "Commands &amp; Colors" Richarda Borga, który został użyty wcześniej w jego innej grze "Battle Cry" o wojnie secesyjnej. Twórcy "Memoir '44" twierdzili, że starali się połączyć w niej prostotę obsługi z prawdą historyczną. Gra została przygotowana na obchody 60. rocznicy lądowania w Normandii we współpracy z Historycznym Departamentem Francuskich Wojsk Lądowych. Ilustracje do gry wykonał Julien Delval, a figurki wyrzeźbił Claude Rica.
Odbiór gry.
"Memoir '44" została w większości pozytywnie przyjęta przez recenzentów. Część z nich zwracała uwagę na prostotę rozgrywki. Zdaniem Tomasza Kutery i Konrada Hildebranda ze strony Polygamia zasady gry da się opanować w 5-10 minut. Podzielone były zdania co do wpływu prostoty zasad gry na rozgrywkę: recenzent pisma „CD-Action” stwierdził, że niski poziom trudności nie przeszkadza w rozgrywce, natomiast Michał Przeperski ze strony Histmag.org negatywnie ocenił grę jako zbyt łatwą w porównaniu do niemieckich "Ardenów 1944". Greg Aleknevicus z magazynu „The Games Journal” pisał, że nie należy traktować "Memoir '44" jako wiernej symulacji wojennej.
Z pozytywnymi ocenami spotkało się opakowanie gry. Peter Gade z portalu Wargamer.com chwalił grę za sposób „odgradzania” figurek i żetonów, dodający estetyki opakowaniu. Recenzenci zwracali też uwagę na w miarę wysoką jakość wykonania plastikowych figurek.
Różne opinie wzbudziła duża losowość gry: Greg Aleknevicus uznał ją za wadę, zwracając uwagę, że wobec niej gracze nie mają większego wpływu na rozgrywkę, natomiast Peter Gade docenił ją jako zwiększającą grywalność. Z kolei Artur Jedliński ze strony Games Fanatic twierdził, że gra zapewnia niską losowość przy rozbudowanych możliwościach taktycznych. Aleknevicus zwrócił także uwagę na fakt, że gracz atakujący może opóźniać atak poprzez stopniową wymianę kart na bardziej sprzyjające jego ruchom, co zdaniem recenzenta może zepsuć zabawę. Recenzenci polscy wśród wad wymieniali również niestaranne polskie wydanie i pozbawione równowagi stron scenariusze. Skrytykowano też informację na pudełku twierdzącą, że w grę może grać do ośmiu graczy. Krytycy udowadniali, iż udział więcej niż dwóch osób nie ma ściśle określonych zasad i jest wymysłem marketingowym.
Mimo wad generalnie krytycy polecali grę, doceniając jej przystępność dla każdego zainteresowanego. Zdaniem Michała Przeperskiego gra zapewnia wysoką grywalność. Kutera i Hildebrand docenili budowanie w niej klimatu działań wojennych. Artur Jedliński stwierdził, że gra jest godna polecenia. Greg Aleknevicus ocenił grę jako dobrą, ale niewyróżniającą się.
Nagrody.
"Memoir '44" otrzymała w 2004 roku nagrodę portalu Board Game Ratings dla najlepszej gry dwuosobowej oraz nagrodę International Gamers Award dla najlepszej dwuosobowej gry strategicznej, a także wyróżnienie portalu Wargamer za doskonałość. W 2005 roku została uhonorowana norweską nagrodą Brettspillguiden dla gry roku oraz nagrodą magazynu „Games” dla historycznej symulacji roku.
Dodatki.
Do gry "Memoir '44" powstało kilkanaście dodatków modyfikujących i dodających nowe zasady rozgrywki. Wybrane z nich są wymienione w tabeli poniżej.
Wydane zostały również między innymi: dodatki zawierające scenariusze wymagające dwóch egzemplarzy gry, książki z pakietami scenariuszy do rozegrania, pakiet "Winter Wars" znacząco modyfikujący podstawowe zasady gry i zestaw "Air Pack" zawierający figurki samolotów z wytycznymi dotyczącymi ich użycia podczas rozgrywki.
Wersja komputerowa.
27 czerwca 2011 roku została opublikowana komputerowa wersja "Memoir '44" pod nazwą "Memoir '44 Online". Jest ona wiernym przeniesieniem zasad z planszowego oryginału, udostępnia też wiele scenariuszy z dodatków. Wersja testowa wymaga rejestracji konta na stronie Days of Wonder; gracz otrzymuje wówczas niewielki zasób wirtualnych monet przeznaczonych do rozgrywki, którymi płaci się za rozgrywanie scenariuszy. Możliwy jest zakup pakietu monet.

</doc>
<doc id="2406115" url="https://pl.wikipedia.org/wiki?curid=2406115" title="Białoruś na Mistrzostwach Świata w Lekkoatletyce 2011">
Białoruś na Mistrzostwach Świata w Lekkoatletyce 2011

Reprezentacja Białorusi na Mistrzostwach Świata w Lekkoatletyce 2011 liczyła 23 zawodników. Medale zdobyli kulomioci: Nadzieja Astapczuk (srebro) i Andrej Michniewicz (brąz).

</doc>
<doc id="2406116" url="https://pl.wikipedia.org/wiki?curid=2406116" title="Rinnthal">
Rinnthal

Rinnthal – miejscowość i gmina w Niemczech, w kraju związkowym Nadrenia-Palatynat, w powiecie Südliche Weinstraße, wchodzi w skład gminy związkowej Annweiler am Trifels.

</doc>
<doc id="2406118" url="https://pl.wikipedia.org/wiki?curid=2406118" title="Zygmunt Wisłouch">
Zygmunt Wisłouch

Zygmunt Wisłouch ps. "„Szumski"" (ur. 3 sierpnia 1918 w Stanisławowie, zm. 12 kwietnia 2005) – polski dowódca plutonu, żołnierz Armii Krajowej, uczestnik powstania warszawskiego.
Życiorys.
Syn Władysława i Heleny. Od jesieni 1943 jako plutonowy podchorąży, dowódca plutonu 229, zaś od 1944 plutonu 230 9 kompanii dywersyjnej Obwodu Żoliborz AK.
Od 1 sierpnia 1944 uczestnik powstania warszawskiego w Zgrupowaniu „Żniwiarz”. 3 sierpnia, jako dowódca plutonu został ciężko ranny. Ponownie objął dowództwo 28 sierpnia, które pełnił do 29 września, gdy znów został ranny. 27 września 1944 z rozkazu Dowódcy AK mianowany podporucznikiem czasu wojny. Po kapitulacji przebywał w niewoli. 
Z rozkazu dowódcy AK z dnia 30 września 1944, był odznaczony Krzyżem Srebrnym Orderu Wojennego Virtuti Militari, oraz Krzyżem Walecznych.

</doc>
<doc id="2406119" url="https://pl.wikipedia.org/wiki?curid=2406119" title="Völkersweiler">
Völkersweiler

Völkersweiler – miejscowość i gmina w Niemczech, w kraju związkowym Nadrenia-Palatynat, w powiecie Südliche Weinstraße, wchodzi w skład gminy związkowej Annweiler am Trifels.

</doc>
<doc id="2406121" url="https://pl.wikipedia.org/wiki?curid=2406121" title="Voelkersweiler">
Voelkersweiler



</doc>
<doc id="2406122" url="https://pl.wikipedia.org/wiki?curid=2406122" title="Zbór Kościoła Zielonoświątkowego „Ziarno Nadziei” w Lęborku">
Zbór Kościoła Zielonoświątkowego „Ziarno Nadziei” w Lęborku

Zbór Kościoła Zielonoświątkowego „Ziarno Nadziei” w Lęborku – zbór Kościoła Zielonoświątkowego w RP znajdujący się w Lęborku. Mieści się w dawnym spichrzu solnym.

</doc>
<doc id="2406123" url="https://pl.wikipedia.org/wiki?curid=2406123" title="Kocha, lubi, szanuje">
Kocha, lubi, szanuje



</doc>
<doc id="2406125" url="https://pl.wikipedia.org/wiki?curid=2406125" title="Henrik Toft Hansen">
Henrik Toft Hansen

Henrik Toft Hansen (ur. 18 grudnia 1986 r. w Skive) – duński piłkarz ręczny, reprezentant kraju, grający na pozycji obrotowego. Od 2018 roku jest zawodnikiem Paris Saint-Germain Handball.
Uczestnik dwóch igrzysk olimpijskich: (Rio de Janeiro 2016, Tokio 2020), na których zdobył dwa medale – złoty i srebrny.
Życie prywatne.
Henrik ma czwórkę rodzeństwa, które również uprawia piłkę ręczną. Najstarszy z rodzeństwa René występuje w THW Kiel, młodszy brat Alan w Mors-Thy Håndbold. Siostra Majbritt jest zawodniczką Skive FH oraz najmłodsza z rodzeństwa Jeanette występuje w młodzieżowych rozgrywkach piłki ręcznej. Obecnie jest w związku z Ulriką Ågren, szwedzką piłkarką ręczną.
Sukcesy.
Reprezentacyjne.
Igrzyska olimpijskie:
Mistrzostwa świata:
Mistrzostwa Europy:
Mistrzostwa świata U-21:
Klubowe.
Puchar EHF:
Mistrzostwa Danii:
Mistrzostwa Niemiec:
Puchar Niemiec: 

</doc>
<doc id="2406126" url="https://pl.wikipedia.org/wiki?curid=2406126" title="Zbór Kościoła Zielonoświątkowego „Samaria” w Człuchowie">
Zbór Kościoła Zielonoświątkowego „Samaria” w Człuchowie

Zbór Kościoła Zielonoświątkowego „Samaria” w Człuchowie – zbór Kościoła Zielonoświątkowego w RP znajdujący się w Człuchowie.
Nabożeństwo w każdą niedzielę o godzinie 11.00

</doc>
<doc id="2406128" url="https://pl.wikipedia.org/wiki?curid=2406128" title="Waldrohrbach">
Waldrohrbach

Waldrohrbach – miejscowość i gmina w Niemczech, w kraju związkowym Nadrenia-Palatynat, w powiecie Südliche Weinstraße, wchodzi w skład gminy związkowej Annweiler am Trifels.

</doc>
<doc id="2406129" url="https://pl.wikipedia.org/wiki?curid=2406129" title="Obernberg am Inn">
Obernberg am Inn

Obernberg am Inn - gmina targowa w Austrii, w kraju związkowym Górna Austria, w powiecie Ried im Innkreis. Do 1779 roku miejscowość należała do Bawarii.

</doc>
<doc id="2406130" url="https://pl.wikipedia.org/wiki?curid=2406130" title="Konkurs Sopot Festival 2002">
Konkurs Sopot Festival 2002

39. Sopot Festival odbył się 23-24 sierpnia 2002 roku, w Operze Leśnej. Konkurs prowadzili Artur Orzech, Magda Mołek i Tomasz Kammel. Wygrała Irena Santor z utworem "Jeszcze kochasz mnie".
Finał (dzień międzynarodowy).
!valign=bottom|
 |----- STYLE="BACKGROUND:silver;"

</doc>
<doc id="2406133" url="https://pl.wikipedia.org/wiki?curid=2406133" title="Witold Lisowski">
Witold Lisowski

Witold Michał Lisowski ps. "Zarewicz" (ur. 20 kwietnia 1922 w Harbinie – zm. 30 września 1944 w Warszawie) – żołnierz Armii Krajowej, uczestnik Powstania warszawskiego. Poległ 30 września 1944 na Żoliborzu.
Życiorys.
Syn Zygmunta i Janiny z domu Sieleckiej (1892-1944). Urodził się w rodzinie ewangelicko-reformowanej w Harbinie, gdzie jego rodzina znalazła się po Rewolucji Bolszewickiej i skąd wróciła do Polski ok. 1936 roku. 
Był członkiem 5 Warszawskiej Drużyny Harcerskiej im. Henryka Dąbrowskiego przy Gimnazjum im. Joachima Lelewela. Działał w drużynie Grup Szturmowych GS-CR-100 w Hufcu „Centrum” Szarych Szeregów. Był członkiem sekcji III kierowanej przez Huberta Lenka „Hubert”. Po aresztowaniu „Huberta” przez Gestapo po akcji pod Arsenałem 26 marca 1943, sekcja została zawieszona, zaś Lisowski przez własne kontakty przeszedł do oddziału AK na Żoliborzu.
Od czerwca 1942 żołnierz Armii Krajowej. Skierowany na kurs Szkoły Podchorążych Rezerwy Piechoty „Agrikola”, który ukończył w stopniu kaprala podchorążego. W Obwodzie Żoliborz został włączony w skład oddziału dywersyjnego Kedywu DB-17. Był dowódcą drużyny w plutonie 229 w ramach 9 kompanii dywersyjnej Obwodu Żoliborz AK. Za działalność dywersyjną odznaczony 29 lipca 1944 Krzyżem Walecznych.
Od 1 sierpnia 1944 uczestniczył w powstaniu warszawskim w Zgrupowaniu „Żniwiarz”. Wobec niedotarcia na zgrupowanie dowódcy, objął stanowisko dowódcy plutonu 229. 28 września 1944 rozkazem dowódcy AK nr 34 awansowany do stopnia podporucznika czasu wojny. Poległ 30 września w walce o domy przy ul. Krasińskiego 10. Pochowany na cmentarzu Powązki Wojskowe w Warszawie (kwatera A28-6-26).
Z rozkazu dowódcy 8 Dywizji Piechoty AK z dnia 30 września 1944 został pośmiertnie odznaczony Krzyżem Srebrnym Orderu Wojennego Virtuti Militari (nr krzyża 12848), Krzyżem Walecznych po raz drugi, oraz Srebrnym Krzyżem Zasługi z Mieczami.
W trakcie Powstania Warszawskiego zginęły także jego matka i siostra.

</doc>
<doc id="2406134" url="https://pl.wikipedia.org/wiki?curid=2406134" title="Žalgiris Arena">
Žalgiris Arena

Žalgiris Arena – wielofunkcyjna hala widowiskowo-sportowa w Kownie, na Litwie. Została otwarta w 2011 roku. Na co dzień swoje mecze rozgrywa na niej koszykarska drużyna Žalgiris Kowno. Pojemność hali na meczach koszykówki wynosi 14 500 widzów. Obiekt był jedną z aren koszykarskich Mistrzostw Europy 2011.

</doc>
<doc id="2406137" url="https://pl.wikipedia.org/wiki?curid=2406137" title="Mele (Vanuatu)">
Mele (Vanuatu)

Mele – miasto na Vanuatu, położone w prowincji Shefa, na wyspie Efate. Według danych szacunkowych na rok 2010 liczy 2 484 mieszkańców.

</doc>
<doc id="2406138" url="https://pl.wikipedia.org/wiki?curid=2406138" title="Czerwone lato">
Czerwone lato

Czerwone lato (ang. "Red Summer") – określenie krwawych zamieszek na tle rasowym, które miały miejsce w Stanach Zjednoczonych latem i wczesną jesienią 1919 roku. W większości przypadków były to ataki białych obywateli na Afroamerykanów. Zamieszki wystąpiły w ponad 30 amerykańskich miastach, przy czym najwięcej ofiar śmiertelnych odnotowano w Chicago, Waszyngtonie i Elaine. 
Termin „Czerwone lato” został wprowadzony przez dziennikarza Jamesa Weldona Johnsona, który od 1916 pracował w NAACP (Krajowe Stowarzyszenie Postępu Ludzi Kolorowych). W 1919 roku organizował pokojowe protesty przeciwko przemocy na tle rasowym.
Tło wydarzeń.
W wyniku przystąpienia Stanów Zjednoczonych do I wojny światowej oraz wprowadzenia ograniczeń dla imigrantów z Europy wystąpił problem z niedostatkiem pracowników w północnych i środkowo-zachodnich stanach. Szacuje się, że w 1919 roku około 0,5 mln Afroamerykanów opuściło południowe stany i migrowało na północ w trakcie tzw. pierwszej Wielkiej Migracji. Przyczyną migracji czarnych obywateli na północ była ucieczka przed dyskryminacją i rasową segregacją oraz przed Prawem Jima Crowa. Ponadto pod koniec lat 10. XX wieku w południowych regionach USA wystąpiła plaga kwieciaka bawełnianego na polach bawełny, co sprawiło, że wiele osób zatrudnionych w rolnictwie musiało szukać alternatywnego zatrudnienia. Afroamerykanie zajmowali wolne miejsca pracy. Wzrost liczebności czarnej ludności w północnych stanach przyczynił się do nasilenia wrogości wobec nich, w szczególności wśród białej klasy robotniczej.
W latach 1919–1920 w Stanach Zjednoczonych wystąpił okres zwany Red Scare (pol. „czerwona panika”, „czerwona histeria”), który miał miejsce wkrótce po zakończeniu Rewolucji Rosyjskiej z 1917 roku. Charakteryzował on się obawą przed obaleniem amerykańskiego rządu i stworzeniem nowego systemu rządu, który mógłby być wzorowany na komunizmie. Atmosfera ta przyczyniła się do udzielenia poparcia Afroamerykanom ze strony władz w kwestiach m.in.: rasowej równości i praw pracy.
Zamieszki.
Zamieszki rozpoczęły się w Charleston w stanie Karolina Południowa w dniu 10 maja. Ucierpiało w nich pięciu białych obywateli oraz osiemnastu czarnych, a w ich rezultacie wprowadzono stan wojenny. Przeprowadzone dochodzenie wykazało, że winni rozpoczęcia zamieszek byli biali marynarze z United States Navy. 
Główna fala rozruchów nastąpiła w lipcu. W ciągu miesiąca w 19 amerykańskich miastach doszło do zamieszek. W Longview (Teksas) zamordowano czterech czarnoskórych i zniszczono dzielnicę zamieszkałą przez Afroamerykanów. W stolicy kraju zamieszki rozpoczęły się 27 lipca i trwały cztery dni. Rozruchy w Waszyngtonie wybuchły po oskarżeniu i aresztowaniu Afroamerykanina podejrzanego o popełnienie gwałtu. W odpowiedzi biała cześć społeczeństwa dokonała odwetu na czarnych mieszkańcach. Spokój w mieście zaprowadziło wojsko. W wyniku ulicznych walk zginęło 15 osób (10 białych, w tym dwóch policjantów), a ponad 100 obywateli zostało rannych. W mieście Norfolk w stanie Wirginia zastrzelono sześciu czarnych. 
Największe zamieszki miały miejsce pomiędzy 27 lipca a 3 sierpnia w Chicago. Zajścia trwały niemal tydzień i ustały, dopiero gdy władze wprowadziły do Chicagolandu 6000 żołnierzy Gwardii Narodowej. Wieczorem 3 sierpnia zapanował porządek. Jak wykazało późniejsze dochodzenie więcej strat i ofiar ponieśli Afroamerykanie; na przykład 30 lipca przed południem na skutek podpaleń w czarnych dzielnicach wybuchło ponad 30 pożarów. Ulice zostały poprzegradzane przez „nieznanych sprawców” stalowymi linami, by zatrzymać wozy straży pożarnej: do burmistrza dotarła informacja, że planowano całkowite spalenie czarnych dzielnic, by zmusić ich mieszkańców do opuszczenia miasta.
Komendant policji John Garrity nakazał zamknięcie „wszystkich miejsc, w których ludzie zbierają się w celach innych niż religijne”. Gubernator Frank Lowden wezwał do Chicago 11 Regiment Piechoty z kompanią karabinów maszynowych i trzy oddziały milicji stanowej (w sumie 3500 ludzi). Szeryf hrabstwa Cook powołał 1000-2000 byłych żołnierzy, a władze miasta przystąpiły do zaopatrywania mieszkańców czarnych dzielnic w żywność. Wojsko otoczyło „Czarny Pas” szczelnym kordonem; kupcy dostarczali żywność do tej linii, skąd odbierali ją Afroamerykanie. Gdy przywrócono porządek gubernator powołał komisję śledczą dla zbadania przyczyn zajść.
W czasie zamieszek zginęło 38 osób (23 Afroamerykanów i 15 białych), a 537 zostało rannych. W trakcie walk zginął jeden policjant. Około 1000 mieszkańców, głównie Afroamerykanów, zostało bez dachu nad głową. Znaczna liczba czarnych opuściła miasto i wróciła na południe.
W sierpniu w Knoxville czarny mieszkaniec został oskarżony o morderstwo białej kobiety. Biali mieszkańcy w odwecie wtargnęli do więzienia, gdzie szukali podejrzanego. Uwolnionych zostało 16 białych, którzy byli oskarżeni o dokonanie morderstw. W centrum miasta zamordowanych zostało 7 Afroamerykanów, a ponad 20 zostało rannych. 
Pod koniec września w mieście Omaha doszło do spalenia sądu Hrabstwa Douglas przez białych, a policja została zmuszona do wydania Willa Browna, który został oskarżony o gwałt na białej kobiecie. Tłum dopuścił się do zlinczowania podejrzanego, a później jego ciało zostało spalone. W celu zaprowadzenia porządków konieczna była interwencja wojska.
Ostatnie zamieszki rozpoczęły się w Elaine w stanie Arkansas 30 września. Zamordowano tam blisko 800 Afroamerykanów oraz 5 białych mieszkańców. Powodem napaści było przekonanie, że czarni farmerzy, tzw. połownicy (ang. "sharecroppers"), ze związku Progressive Farmers and Household Union of America tworzą niebezpieczną organizację socjalistyczną. Bezpośrednio jednak zamieszki zostały spowodowane, gdy dwóch białych mężczyzn przejeżdżało obok kościoła, w którym czarnoskórzy związkowcy organizowali spotkanie. Szybko rozeszła się wieść o rzekomym powstaniu czarnych, po tym jak postrzelony został biały człowiek. Lokalna społeczność szybko się zorganizowała i pod wodzą miejscowego szeryfa podjęła atak na Afroamerykanów. Dochodziło do niszczenia mienia, podpalania budynków i rozstrzeliwania czarnych mieszkańców. W celu stłumienia zamieszek do Elaine zostali wysłani żołnierze, którzy sami przyłączali się do rzezi. Szczególnie bestialskie było zabicie jednej z czarnoskórych kobiet, której ciało zbezczeszczono, wlokąc częściowo obnażone zwłoki po okolicy. Aresztowano 285 osób, z czego tylko Afroamerykanom (122) wymierzono kary popełnienia przestępstwa. Żaden z białych uczestników nie poniósł odpowiedzialności. Spośród czarnych mężczyzn 12. zostało oskarżonych o kierowanie rzekomym spiskiem. Torturowano ich, a na rozprawę dowleczono w łańcuchach, po czym szybko przeprowadzono proces. Wszystkich skazano na śmierć, co wywołało oburzenie organizacji walczących o równouprawnienie Afroamerykanów, a sami osądzeni zaczęli być znani jako "Dwunastka z Elaine". Dopiero w 1923 roku, Sąd Najwyższy przyznał, że mężczyznom odmówiono prawa do uczciwego procesu z powodu nacisków tłumu. 
Chronologia wybuchów zamieszek.
Na podstawie raportu Haynesa, opublikowanego w "The New York Times": 

</doc>
<doc id="2406142" url="https://pl.wikipedia.org/wiki?curid=2406142" title="Prey 2">
Prey 2



</doc>
<doc id="2406143" url="https://pl.wikipedia.org/wiki?curid=2406143" title="Fejes">
Fejes

Fejes, Feješ:

</doc>
<doc id="2406144" url="https://pl.wikipedia.org/wiki?curid=2406144" title="Pacific-10 Conference">
Pacific-10 Conference



</doc>
<doc id="2406147" url="https://pl.wikipedia.org/wiki?curid=2406147" title="Stadnina Koni Ochaby">
Stadnina Koni Ochaby

Stadnina Koni Ochaby – stadnina koni położona w Ochabach, zajmująca się hodowlą koni angloarabskich pochodzenia francuskiego, koni małopolskich oraz koni szlachetnej półkrwi.
Historia.
Teren ochabskiej stadniny koni znajduje się na terenie dawnego folwarku powstałego pod koniec XVIII wieku jako "Auer Hof", jednego z trzech we wsi należących do Komory Cieszyńskiej. Do 1920 właścicielami tego majątku pozostawali habsburscy książęta cieszyńscy.
Stadnina Koni Ochaby jest następcą prawnym Stadniny Koni Pruchna powołanej w roku 1952, zajmującej się hodowlą koni angloarabskich. Konie te zostały sprowadzone do Polski w roku 1947 z Francji, spośród nich 53 klacze i 3 ogiery umieszczone zostały później w gospodarstwie Ochaby Stadniny Koni Pruchna. Dzięki dobremu mikroklimatowi, konie te znalazły w nowym miejscu bardzo dobre warunki rozwojowe. Stadnina wyhodowała wiele angloarabów, które miały znaczący wpływ na polską hodowlę tej rasy.
Obok stadniny powstał również Ośrodek Sportów Konnych, gdzie trenowali zawodnicy i odbywały się zawody w skokach przez przeszkody. Po przemianach ustrojowych w Polsce w roku 1989 stadniny w Pruchnej i Ochabach zostały rozdzielone, a ta w Ochabach pozostała własnością Agencji Własności Rolnej Skarbu Państwa. W 2009 władze Stadniny Koni postanowiły wystawić Ośrodek Sportów Konnych wraz z terenem o powierzchni 5,2 ha na sprzedaż, co nastąpiło w roku 2010. Nowy inwestor, pod nazwą "Dream Park Ochaby", utworzył na tym terenie Park Rozrywki i Edukacji, będący połączeniem dinoparku, wirtualnego prehistorycznego oceanarium oraz parku miniatur. Stadnina koni funkcjonuje nadal; w 2012 roku została sprzedana prywatnym właścicielom, którzy zadeklarowali kontynuację hodowli.
Hodowla i sport.
Stadnina w Ochabach opiera hodowlę o 50 klaczy-matek: angloarabskich pochodzenia francuskiego i szlachetnej półkrwi, z których część spełnia dodatkowo wymogi programu ochrony zasobów genetycznych koni rasy małopolskiej. Konie hodowane w Stadninie wpisywane są do księgi stadnej koni małopolskich. Od roku 1993 wprowadzono nowy kierunek hodowli: klacze angloarabskie łączone są także z ogierami linii sportowych (hanowerskich, holsztyńskich oraz selle français) dla uzyskania nowoczesnego konia sportowego.
Konie wyhodowane w Ochabach uczestniczą w próbach dzielności na torach wyścigowych i zwyciężają w prestiżowych gonitwach m.in. na Torach Wyścigów konnych Partynice we Wrocławiu. Konie z Ochab odnoszą też sukcesy w dyscyplinie WKKW, również na arenie międzynarodowej, startując także w barwach klubów zagranicznych. Ogier "Dekalog" półkrwi angloarabskiej (xo) znalazł się w ekipie olimpijskiej Ateny 2004.
Inna działalność.
Stadnina prowadzi również hodowlę ryb oraz produkcję paszową (zboża) dla zapewnienia bazy paszowej dla hodowli koni i produkcji karpia.

</doc>
<doc id="2406149" url="https://pl.wikipedia.org/wiki?curid=2406149" title="Calamaria microphthalma">
Calamaria microphthalma

 #PATRZ Amblyodipsas microphthalma

</doc>
<doc id="2406152" url="https://pl.wikipedia.org/wiki?curid=2406152" title="Brunello di montalcino">
Brunello di montalcino

Brunello di montalcino – czerwone wino należące do prestiżowego grona win noszących tytuł "Denominazione di Origine Controllata e Garantita" (DOCG), wytwarzane w Toskanii, w obrębie gminy (wł. "comune") Montalcino w prowincji Siena. Brunello di montalcino jest, podobnie jak wino Barolo, włoskim winem czerwonym znanym z długowieczności, które dojrzałość osiąga po 5–10 latach i nadaje się do przechowywania przez kilkadziesiąt lat.
Historia.
Do drugiej połowy dziewiętnastego wieku jedynym znanym i cenionym winem pochodzącym z obszaru obecnej produkcji wina brunello, było słodkie białe wino o nazwie "Moscadello di Montalcino". W połowie XIX wieku Clemente Santi zauważył, że część winorośli w winnicach obsadzonych szczepem sangiovese ma grubszą skórkę i bardziej skoncentrowany aromat i rozpoczął próbę wyselekcjonowania tego podgatunku. Starania rodziny zakończyły się powodzeniem i w 1888 roku powstało pierwsze wino wyłącznie z tych winogron pod nazwą "brunello", przypuszczalnie nadanej od wyjątkowo ciemnego zabarwienia owoców. Brunello przez wiele lat pozostawało winem znanym tylko okolicznej ludności, między innymi ze względu na dość wysoką cenę sprzedaży. Dopiero w okolicach roku 1950 rozpoczęła się kariera brunello di montalcino na terenie Włoch, a następnie całego świata. Jednocześnie areał uprawy tego podgatunku sangiovese wzrósł z ok. 100 do ok. 2000 hektarów.
Charakterystyka.
Wino brunello di montalcino zostało uhonorowane jako pierwsze we Włoszech apelacją Denominazione di Origine Controllata e Garantita, w dniu jej wprowadzenia specjalnym dekretem 1 lipca 1980 roku. Brunello di montalcino może być wytwarzane wyłącznie z winogron szczepu sangiovese rosnących na obszarze gminy Montalcino i tam też butelkowane. Mimo niewielkiego obszaru apelacji warunki uprawy ("terroir") są zróżnicowane, co przekłada się także na charakter win.
Okres starzenia wina brunello di montalcino wynosi co najmniej dwa lata w beczkach dębowych oraz co najmniej cztery miesiące w butelkach. Wino nie może być wprowadzone do sprzedaży wcześniej niż pierwszego stycznia roku kolejnego, po upływie pięciu lat od zbioru winogron przeznaczonych na produkcję danego rocznika. Wydłużenie dojrzewania o rok uprawnia do oznaczenia wina określeniem "riserva". Proces starzenia w beczkach dębowych nie może być krótszy niż dwa lata, natomiast w butelkach wino musi spędzić co najmniej sześć miesięcy. 
Wino cechuje się intensywnym rubinowym kolorem przechodzącym w granat, intensywnym zapachem i pełnym smakiem z wyczuwalnymi garbnikami. Leżakowane rozwija aromaty przypraw, dziczyzny i słodkiego tytoniu. Brunello di montalcino musi osiągnąć przynajmniej 12,5% alkoholu.

</doc>
<doc id="2406154" url="https://pl.wikipedia.org/wiki?curid=2406154" title="Efteling">
Efteling

Efteling – park rozrywki otwarty 31 maja 1952 roku w Kaatsheuvel w holenderskiej prowincji Brabancja Północna, w pobliżu miasta Tilburg. Wystrój parku Efteling jest typowo baśniowy: tematyzacja atrakcji opiera się na legendach, jak Villa Volta czy Latający Holender. W parku prezentowane są również występy, pokazy i bajki dla dzieci. Park zajmuje ponad 72 ha i posiada ponad 35 atrakcji dla ludzi w każdym wieku: od teatrzyków i spokojnych kolejek, aż po intensywne roller coastery.
Kolejki górskie.
Czynne.
W parku "Efteling" w roku 2022 znajdowało się 6 czynnych kolejek górskich:
Usunięte.
Z 8 zbudowanych w historii parku kolejek górskich 2 zostały usunięte:

</doc>
<doc id="2406156" url="https://pl.wikipedia.org/wiki?curid=2406156" title="Lars T. Jørgensen">
Lars T. Jørgensen

Lars Troels Jørgensen (ur. 3 lutego 1978 w Næstved) – duński piłkarz ręczny, wielokrotny reprezentant kraju, środkowy rozgrywający. Obecnie występuje w duńskim AG Kopenhaga.

</doc>
<doc id="2406159" url="https://pl.wikipedia.org/wiki?curid=2406159" title="Palikulo">
Palikulo

Palikulo - miasto w Vanuatu, w prowincji Sanma. Według danych szacunkowych na rok 2010 liczy 1450 mieszkańców.. Przemysł spożywczy, ośrodek turystyczny.

</doc>
<doc id="2406160" url="https://pl.wikipedia.org/wiki?curid=2406160" title="Tramwaje w Chihuahua">
Tramwaje w Chihuahua

Tramwaje w Chihuahua − zlikwidowany system komunikacji tramwajowej w meksykańskim mieście Chihuahua, działający w latach 1887–1922.
Historia.
Pierwszą trasę tramwaju konnego w Chihuahua otwarto w 1887. Trasa zaczynała się przy centralnym dworcu kolejowym, a kończyła się na końcówce Plaza de Armas. Operatorem linii była spółka "Ferrocarril Urbano de Chihuahua". Tabor pochodził z "John Stephenson Company" z Nowego Jorku. W 1908 została założona spółka "Compañía Eléctrica y de Ferrocarriles de Chihuahua", która miała zbudować i uruchomić system tramwaju elektrycznego. 13 lipca 1908 spółka zakupiła 6 otwartych tramwajów w "American Car Company". 4 października 1908 zainaugurowano kursowanie tramwajów elektrycznych. W ciągu następnych dwóch lat zakupiono 10 wagonów silnikowych i 8 doczepnych wyprodukowanych w zakładach "Brill". Zajezdnia tramwajowa znajdowała się w pobliżu centralnego dworca kolejowego. W ciągu kolejnych lat sieć tramwajową rozbudowano, połączyła ona między innymi dwa dworce kolejowe oraz dwa sanktuaria Nombre de Dios i Santuario de Guadalupe. Tramwaje w Chihuahua zlikwidowano w 1922. 

</doc>
<doc id="2406161" url="https://pl.wikipedia.org/wiki?curid=2406161" title="Stadion Miejski w Sztipie">
Stadion Miejski w Sztipie

Stadion Miejski (mac. "Градски стадион", "Gradski stadion") – stadion piłkarski w Sztipie, w Macedonii Północnej. Może pomieścić 5000 widzów. Swoje spotkania rozgrywa na nim drużyna Bregałnica Sztip.

</doc>
<doc id="2406162" url="https://pl.wikipedia.org/wiki?curid=2406162" title="Mistrzostwa Polski w Łucznictwie 2011">
Mistrzostwa Polski w Łucznictwie 2011

Mistrzostwa Polski w Łucznictwie 2011 – 75. edycja mistrzostw, która odbyła się w dniach 30 sierpnia – 2 września 2011 roku w WPKiW w Chorzowie.

</doc>
<doc id="2406164" url="https://pl.wikipedia.org/wiki?curid=2406164" title="Karkoszka (ujednoznacznienie)">
Karkoszka (ujednoznacznienie)

Też:

</doc>
<doc id="2406167" url="https://pl.wikipedia.org/wiki?curid=2406167" title="Twentieth Century (film)">
Twentieth Century (film)

Twentieth Century – dokumentalny cykl filmowy zrealizowany w 2010 którego realizatorem był Robert Laus.
Film prezentuje twórców i osobowości sztuki polskiej XX wieku. Każdej z postaci przyporządkowany jest
jeden lub więcej odcinków. W serii przedstawione są m.in. takie postacie jak: Xymena Zaniewska, Józef Wilkoń, Janusz Stanny, Andrzej Heidrich, Andrzej Czeczot czy Karol Śliwka.

</doc>
<doc id="2406172" url="https://pl.wikipedia.org/wiki?curid=2406172" title="Chafadża">
Chafadża



</doc>
<doc id="2406174" url="https://pl.wikipedia.org/wiki?curid=2406174" title="Stadion Miejski w Kiczewie">
Stadion Miejski w Kiczewie

Stadion Miejski (mac. "Градски стадион", "Gradski stadion") – stadion piłkarski w Kiczewie, w Macedonii Północnej. Może pomieścić 5000 widzów. Swoje spotkania rozgrywa na nim drużyna Napredok Kiczewo.

</doc>
<doc id="2406177" url="https://pl.wikipedia.org/wiki?curid=2406177" title="Lubocki">
Lubocki

Lubocki − kaszubski herb szlachecki.
Opis herbu.
Herb znany przynajmniej w trzech wariantach. Opisy z wykorzystaniem klasycznych zasad blazonowania:
Lubocki I: "W polu srebrnym gałązka o trzech liściach zielonych. Klejnot: nad hełmem w koronie ogon pawi, na którym trzy oszczepy srebrne w wachlarz, ostrzami na dół. Labry zielone, podbite srebrem."
Lubocki I odmienny: W klejnocie sam ogon pawi.
Lubocki II: W godle trzy listki, każdy na gałązce.
Lubocki III: Inny klejnot: łuk złoty cięciwą do góry, w którym na łęczysku trzy strzały srebrne w wachlarz.
Najwcześniejsze wzmianki.
Herb znany polskim heraldykom. Jego wariant podstawowy przytoczył Kasper Niesiecki ("Korona polska") oraz Juliusz Karol Ostrowski ("Księga herbowa rodów polskich"). Wariant I odmienny pochodzi z wczesnych redakcji herbarza Dachnowskiego ("Herbarz szlachty Prus Królewskich"). Z redakcji tego samego dzieła z około 1714 roku znamy wariant III, opisany jako odmiana poprzedniego używana przez gałąź rodu. Wariant II podany przez Ostrowskiego, rzekomo za Niesieckim, powtórzony przez Chrząńskiego ("Tablice odmian herbowych").
Herbowni.
Lubocki (Lubaczki, Luboczki, Lubodzki). Rodzinie przypisywano też przydomek Hulda, ale nie wiadomo czy słusznie (być może przez pomylenie Lubockich z niemiecką rodziną Holdau vel Hulda, która używała podobnego herbu).
Rodzina Lubockich.
Rodzina szlachty kaszubskiej, biorąca nazwisko od wsi Lubocino. Być może jej protoplastą był Mikołaj z Lubocina, wzmiankowany w 1429. Jego potomkiem był prawdopodobnie Maćko z Lubocina, wzmiankowany w latach 1476-88. Potomkiem Maćka był zapewne Henryk Lubocki (zm. 1548), ławnik ziemski pucki w 1516, sędzia ziemski od 1526, pracował przy rozgraniczaniu Lubocina i Warszewa, będącego uposażeniem miasta Gdańska. Potwierdzenie tego rozgraniczenia otrzymali Michał i Jan Luboccy w 1548. Jan Lubocki pełnił urząd stolnika królewskiego w 1561, był właścicielem Barłomina, części Kębłowa i Będargowa w latach 1570 i 1571. Michał Lubocki był natomiast ławnikiem ziemskim puckim w latach 1553-61, sędzią ziemskim puckim w 1570. W tym samym roku występował jako właściciel Lubocina oraz części w Połchowie i Kębłowie. Jan Lubocki toczył w 1582 spór o granice Barłomina z Luzinem z klasztorem żukowskim. Nie podporządkowawszy się wyrokowi sądu w tej sprawie, Jan został skazany na banicję. Ostatecznie jednak doszło do ugody, zaś spadkobierca Jana, Henryk, zobowiązał się do zadośćuczynienia klasztorowi oraz skorygował granice w układzie z 1597. Henryk pełnił w 1594 roku funkcję pisarza ziemskiego pomorskiego. Z rodziny tej znany jest jeszcze Piotr (zm. 1622 lub 24), sędzia ziemski pucki w latach 1608-1620, żonaty z Manteufflówną. Rodzinę uważa się od XVII wieku za wygasłą.

</doc>
<doc id="2406186" url="https://pl.wikipedia.org/wiki?curid=2406186" title="Stadion Biljanini Izwori">
Stadion Biljanini Izwori

Stadion Biljanini Izvori – wielofunkcyjny stadion w Ochrydzie, w Macedonii. Może pomieścić 2,500 widzów. Swoje spotkania rozgrywa na nim drużyna FK Ochryda.

</doc>
<doc id="2406189" url="https://pl.wikipedia.org/wiki?curid=2406189" title="Upust">
Upust

2 cieki w Polsce:
Zobacz też

</doc>
<doc id="2406194" url="https://pl.wikipedia.org/wiki?curid=2406194" title="Terror Squad (zespół muzyczny)">
Terror Squad (zespół muzyczny)

Terror Squad - grupa muzyczna wykonująca muzykę hip-hop. Skład na przestrzeni wiele razy się zmieniał. Obecnie tworzą go Fat Joe, Cool &amp; Dre, DJ Khaled i K.A.R.. Została utworzona w 1998 roku na Bronksie. Członkowie składu zadebiutowali na albumie Joego pt. "Don Cartagena". Zdobyli popularność dzięki singlowi "Lean Back", który został wykorzystany w grze komputerowej pt. "".

</doc>
<doc id="2406213" url="https://pl.wikipedia.org/wiki?curid=2406213" title="Bystrzyna">
Bystrzyna

2 cieki w Polsce:

</doc>
<doc id="2406219" url="https://pl.wikipedia.org/wiki?curid=2406219" title="Josef Albo">
Josef Albo

Josef Albo (ur. 1380, zm. 1444) – żydowski uczony urodzony w Hiszpanii. Jego najważniejszym dziełem jest "sefer ha-ikkarim", które jest próbą usystematyzowania myśli żydowskiej. Był przeciwnikiem dogmatyzmu w religii, z czego później korzystał Mojżesz Mendelssohn. Pryncypia wiary żydowskiej ograniczył do trzech: do wiary w Boga, w objawienie i w Boską sprawiedliwość. Był z jednym z uczestników dysputy między Żydami a chrześcijanami w Tortosie.

</doc>
<doc id="2406221" url="https://pl.wikipedia.org/wiki?curid=2406221" title="Bramownica">
Bramownica



</doc>
<doc id="2406223" url="https://pl.wikipedia.org/wiki?curid=2406223" title="Cetna">
Cetna

2 cieki w Polsce:

</doc>
<doc id="2406224" url="https://pl.wikipedia.org/wiki?curid=2406224" title="José Daniel Guerrero">
José Daniel Guerrero

José Daniel Octavio "Chepe" Guerrero Rodríguez (ur. 18 listopada 1987 w Guadalajarze) – meksykański piłkarz występujący na pozycji defensywnego pomocnika, obecnie zawodnik Amériki.
Kariera klubowa.
Guerrero jest wychowankiem zespołu Atlante FC z siedzibą w stołecznym mieście Meksyk. Do seniorskiej drużyny został włączony jako osiemnastolatek przez szkoleniowca René Isidoro Garcíę i w meksykańskiej Primera División zadebiutował 9 września 2006 w przegranym 0:2 spotkaniu z Atlasem. W maju 2007 jego drużyna przeniosła swoją siedzibę do miasta Cancún i od tego czasu, po przyjściu trenera José Guadalupe Cruza, wywalczył sobie niepodważalne miejsce w wyjściowej jedenastce. W jesiennym sezonie Apertura 2007 zdobył z Atlante swój premierowy tytuł mistrza Meksyku, natomiast premierową bramkę w lidze zdobył 24 stycznia 2009 w wygranej 2:0 konfrontacji z Morelią. W tym samym roku triumfował w najbardziej prestiżowych rozgrywkach Ameryki Północnej – Ligi Mistrzów CONCACAF i dzięki temu wystąpił na Klubowych Mistrzostwach Świata, zajmując tam ze swoją ekipą czwarte miejsce. Kilka miesięcy później, po odejściu z klubu Federico Vilara, został mianowany kapitanem ekipy. W wiosennym sezonie Clausura 2013 dotarł z nią do finału krajowego pucharu – Copa MX, a na koniec rozgrywek 2013/2014 spadł ze swoją drużyną do drugiej ligi. Ogółem w Atlante spędził osiem lat, będąc jedną z ważniejszych figur w najnowszej historii klubu.
Latem 2014 Guerrero przeszedł do stołecznej drużyny Club América, gdzie już w pierwszym sezonie – Apertura 2014 – wywalczył swoje drugie mistrzostwo Meksyku, pełniąc jednak często rolę rezerwowego. W 2015 roku zajął natomiast drugie miejsce w krajowym superpucharze – Campeón de Campeones, a także po raz drugi w karierze triumfował w Lidze Mistrzów CONCACAF. Ponownie wziął również udział w Klubowych Mistrzostwach Świata, na których uplasował się z Américą na piątej lokacie, w międzyczasie zostając podstawowym graczem środkowej formacji. W 2016 roku drugi raz z rzędu, a trzeci ogółem wygrał północnoamerykańską Ligę Mistrzów.
Kariera reprezentacyjna.
W styczniu 2007 Guerrero został powołany przez szkoleniowca Jesúsa Ramíreza do reprezentacji Meksyku U-20 na Mistrzostwa Ameryki Północnej U-20. Tam był jednym z ważniejszych członków drużyny, rozegrał dwa spotkania (obydwa w pierwszej jedenastce), natomiast jego kadra zanotowała bilans dwóch zwycięstw i remisu, zajmując pierwsze miejsce w swojej grupie. Pół roku później znalazł się w składzie na Mistrzostwa Świata U-20 w Kanadzie; podczas światowego czempionatu pełnił z kolei na ogół rolę rezerwowego, pojawiając się na boisku w trzech z pięciu możliwych meczów (z czego w jednym w wyjściowym składzie). Meksykanie zakończyli ostatecznie swój udział w młodzieżowym mundialu na ćwierćfinale, ulegając w nim późniejszemu triumfatorowi – Argentynie (0:1).
W seniorskiej reprezentacji Meksyku Guerrero zadebiutował za kadencji selekcjonera Hugo Sáncheza, 9 września 2007 w wygranym 1:0 meczu towarzyskim z Panamą.

</doc>
<doc id="2406228" url="https://pl.wikipedia.org/wiki?curid=2406228" title="Chełst (rzeka)">
Chełst (rzeka)



</doc>
<doc id="2406233" url="https://pl.wikipedia.org/wiki?curid=2406233" title="Gimnazjum im. Króla Zygmunta Augusta w Białymstoku">
Gimnazjum im. Króla Zygmunta Augusta w Białymstoku



</doc>
<doc id="2406235" url="https://pl.wikipedia.org/wiki?curid=2406235" title="Chodcza">
Chodcza

2 cieki w Polsce:

</doc>
<doc id="2406238" url="https://pl.wikipedia.org/wiki?curid=2406238" title="Łebiński">
Łebiński

Łebiński (Lebinski, Lebiński, Lembinski, Halk-Lebinski, Szaława odmienny) − kaszubski herb szlachecki, według Przemysława Pragerta odmiana herbu Szaława.
Opis herbu.
Opisy z wykorzystaniem klasycznych zasad blazonowania:
"W polu czerwonym trzy krzyżyki kawalerskie złote (1 i 2). Klejnot: nad hełmem w koronie ramię zbrojne z mieczem, wzniesione do cięcia. Labry czerwone, podbite złotem."
Najwcześniejsze wzmianki.
Herb znany z herbarza Ostrowskiego ("Księga herbowa rodów polskich") oraz "Nowy Siebmacher".
Rodzina Łebińskich.
Rodzina ta bierze nazwisko od wsi Łebno. Być może jej protoplastą był Dowopil z Łebna, wzmiankowany około 1360, syn Unisława Słupińskiego. W tym roku wymieniony był też Wojsław z Łebna. Ich spadkobiercami byli Więcko i Trows, zaś w 1414 wieś miała już kilku właścicieli: Mikusz, Wojciech, Sowka, Jaśko, Jakub. Właściwe nazwisko Łebiński pojawia się we wzmiance z 1570 (dwóch Maciejów Łebińskich w Łebnie, z których jeden miał drugie nazwisko Wołowy). Łebińscy mieli też być odnotowani w tym roku we wsi Czarnoszyce. Późniejsi właściciele tej wsi używali przydomku Łabanka, który może być reminiscencją ich pierwotnego nazwiska. W roku 1608 wzmiankowani są "Gerzy i Dawid, Marcen Holk i Jakub Lebinszczy". Holk, czy też Halk było później używane jako przydomek Łebińskich. Innymi przydomkami używanymi w rodzinie były: Sykała i Sędzik, z czego pierwszy skojarzony był z innym herbem, zaś drugi wymieniony tylko raz w 1641 (Matyasz Sędzik Łebiński). Kolejne wzmianki o rodzinie pochodzą z lat 1662 (Tomasz Łebiński, Maciej Halki, Łukasz Sadzik, Fabian Halk), 1682 (Jan Sikoły Łebiński, Jakub Holk, Michał Łebiński). Rodzina osiągnęła pewne znaczenie w XVIII wieku. Znanymi przedstawicielami rodu z tego okresu są:
Rodzinne Łebno należało do Łebińskich jeszcze w 1773 (Jakub Łebiński, Jakub Halk Łebiński), ostatnim ich przedstawicielem był Johann von Halk-Lebiński (zm. 1834). Rodzina miała oprócz gniazda również działy we wsiach: Kłosówko, Warzno, Czeczewo, Miradowo, Miszewo, Białochowo, Rokocin, Koleczkowo, Cieszenie, Będargowo, Będargowo, Nowy Wiec, a także kilka wsi w ziemi chełmińskiej. Z Halków-Łebińskich wywodził się ksiądz Augustyn Józef Jakub Łebiński (1872-1939), syn Andrzeja, proboszcz w Lisewie od 1909, zamordowany przez hitlerowców. Rodzina Łebińskich obecnie mieszka na Pomorzu.Gałąź Łebińskich również mieszka w Wielkopolsce i na Śląsku (gałąź śląska używała herbu Łebiński II).
Herbowni.
Łebiński (Lebanski, Lebbinski, Lebienski, Lebinski, Lembinski, Lębinski, Libinski, Liebinski, Lubinski, Łembiński, Łębiński, błędnie Lebowski, Lewiński) z przydomkiem Halk (Halka, Holk).
Feliks i Jakub Łebińscy przyłożyli w 1772 roku pieczęć z podstawową wersją herbu Szaława. Łebińscy z przydomkiem Sykała używali herbu Łebiński II. Herby Łebińskich innych przydomków nie są znane.

</doc>
<doc id="2406239" url="https://pl.wikipedia.org/wiki?curid=2406239" title="Filaret (Lebiediew)">
Filaret (Lebiediew)

Filaret, imię świeckie Aleksandr Michajłowicz Lebiediew (ur. 9 czerwca 1887 w Riazaniu, zm. 24 maja 1958) – rosyjski biskup prawosławny.
Życiorys.
W 1908 ukończył seminarium duchowne w Riazaniu. Wyjechał następnie do Rygi, gdzie został zatrudniony jako nauczyciel języka rosyjskiego w szkołach miejskich oraz psalmista w cerkwi Zwiastowania. W 1914, jako mężczyzna żonaty, został wyświęcony na kapłana. Od 1915 do 1918 był kapelanem 2 Bałtijskiego pułku kawalerii. Po rozformowaniu jednostki wrócił do rodzinnego Riazania i służył w cerkwi św. Mikołaja (do 1922), a następnie w soborze katedralnym. W 1923 otrzymał godność protoprezbitera.
W 1930 został skazany na trzy lata łagru. W obozach spędził łącznie ok. dziesięciu lat. Zwolniony na początku 1943, podjął pracę duszpasterską w cerkwi Ikony Matki Bożej „Wszystkich Strapionych Radość” w Miczurińsku. Uczestniczył w Soborze Lokalnym Rosyjskiego Kościoła Prawosławnego w 1945. W roku następnym zmarła jego żona, w następstwie czego 20 kwietnia 1948 złożył wieczyste śluby mnisze, przyjmując imię Filaret.
W tym samym roku otrzymał godność archimandryty, a następnie 9 maja 1948 przyjął chirotonię biskupią. Ceremonia miała miejsce w soborze Objawienia Pańskiego w Moskwie z udziałem konsekratorów: patriarchy moskiewskiego i całej Rusi Aleksego, arcybiskupa dmitrowskiego Witalisa oraz biskupa możajskiego Makarego. Filaret (Lebiediew) objął urząd biskupa riazańskiego i kasimowskiego. W 1951 został podniesiony do godności arcybiskupiej. Jeszcze w tym samym roku został przeniesiony na katedrę ryską i łotewską. W 1952 był ponadto "locum tenens" eparchii wileńskiej i litewskiej. Eparchią ryską zarządzał do śmierci w 1958. Został pochowany w Miczurińsku.

</doc>
<doc id="2406240" url="https://pl.wikipedia.org/wiki?curid=2406240" title="Chwaliszówka">
Chwaliszówka

2 cieki w Polsce:

</doc>
<doc id="2406241" url="https://pl.wikipedia.org/wiki?curid=2406241" title="Okręg wyborczy nr 7 do Senatu Rzeczypospolitej Polskiej">
Okręg wyborczy nr 7 do Senatu Rzeczypospolitej Polskiej

Okręg wyborczy nr 7 do Senatu Rzeczypospolitej Polskiej obejmuje obszar części miasta na prawach powiatu Wrocławia (województwo dolnośląskie) – osiedla: Bieńkowice, Biskupin-Sępolno-Dąbie-Bartoszowice, Borek, Brochów, Gaj, Gajowice, Grabiszyn-Grabiszynek, Huby, Jagodno, Klecina, Krzyki-Partynice, Księże, Oporów, Plac Grunwaldzki, Powstańców Śląskich, Przedmieście Oławskie, Przedmieście Świdnickie, Stare Miasto, Tarnogaj, Wojszyce-Ołtaszyn, Zacisze-Zalesie-Szczytniki. Wybierany jest w nim 1 senator na zasadzie większości względnej.
Utworzony został w 2011 na podstawie Kodeksu wyborczego. Po raz pierwszy zorganizowano w nim wybory 9 października 2011. Wcześniej obszar okręgu nr 7 należał do okręgu nr 3.
Siedzibą okręgowej komisji wyborczej jest Wrocław.

</doc>
<doc id="2406248" url="https://pl.wikipedia.org/wiki?curid=2406248" title="Okręg wyborczy nr 8 do Senatu Rzeczypospolitej Polskiej">
Okręg wyborczy nr 8 do Senatu Rzeczypospolitej Polskiej

Okręg wyborczy nr 8 do Senatu Rzeczypospolitej Polskiej obejmuje obszar części miasta na prawach powiatu Wrocławia (województwo dolnośląskie) – osiedla: Gądów-Popowice Południowe, Jerzmanowo-Jarnołtów-Strachowice-Osiniec, Karłowice-Różanka, Kleczków, Kowale, Kuźniki, Leśnica, Lipa Piotrowska, Maślice, Muchobór Mały, Muchobór Wielki, Nadoodrze, Nowy Dwór, Ołbin, Osobowice-Rędzin, Pawłowice, Pilczyce-Kozanów-Popowice, Polanowice-Poświętne-Ligota, Pracze Odrzańskie, Psie Pole-Zawidawie, Sołtysowice, Swojczyce-Strachocin-Wojnów, Szczepin, Świniary, Widawa, Żerniki. Wybierany jest w nim 1 senator na zasadzie większości względnej.
Utworzony został w 2011 na podstawie Kodeksu wyborczego. Po raz pierwszy zorganizowano w nim wybory 9 października 2011. Wcześniej obszar okręgu nr 8 należał do okręgu nr 3.
Siedzibą okręgowej komisji wyborczej jest Wrocław.
Wyniki wyborów.
Symbolem „●” oznaczono senatorów ubiegających się o reelekcję.
Wybory parlamentarne 2011.
"● Leon Kieres reprezentował w Senacie VII kadencji (2007–2011) okręg nr 3".
Wybory parlamentarne 2015.
"● Józef Pinior reprezentował w Senacie VIII kadencji (2011–2015) okręg nr 2".
Wybory parlamentarne 2019.
"● Barbara Zdrojewska reprezentowała w Senacie IX kadencji (2015–2019) okręg nr 7."

</doc>
<doc id="2406267" url="https://pl.wikipedia.org/wiki?curid=2406267" title="Porfiriusz Kulczycki">
Porfiriusz Kulczycki

Porfiriusz Kulczycki herbu Sas (zm. 16 czerwca 1716 roku), duchowny greckokatolicki. Od 1703 ordynariusz pińsko- turowski. W latach 1708-1710 administrował archieparchią połocką.

</doc>
<doc id="2406271" url="https://pl.wikipedia.org/wiki?curid=2406271" title="Tramwaje w Guaymas">
Tramwaje w Guaymas

Tramwaje w Guaymas − zlikwidowany system komunikacji tramwajowej w meksykańskim mieście Guaymas, działający w latach 1888−1917.
Historia.
Linię tramwaju konnego w Guaymas otwarto w 1888. Jedyna linia tramwajowa w mieście miała długość 4 km i zaczynała się koło dworca kolejowego a kończyła się na końcówce La Aurora. Linię tą zlikwidowano w 1917. 

</doc>
<doc id="2406273" url="https://pl.wikipedia.org/wiki?curid=2406273" title="Kuwejt na Mistrzostwach Świata w Lekkoatletyce 2011">
Kuwejt na Mistrzostwach Świata w Lekkoatletyce 2011

Kuwejt na Mistrzostwach Świata w Lekkoatletyce 2011 – reprezentacja Kuwejtu podczas czempionatu w Daegu liczyła 2 zawodników.

</doc>
<doc id="2406275" url="https://pl.wikipedia.org/wiki?curid=2406275" title="Okręg wyborczy nr 46 do Senatu Rzeczypospolitej Polskiej">
Okręg wyborczy nr 46 do Senatu Rzeczypospolitej Polskiej

Okręg wyborczy nr 46 do Senatu Rzeczypospolitej Polskiej obejmuje obszar powiatów makowskiego, ostrołęckiego, ostrowskiego, pułtuskiego i wyszkowskiego oraz miasta na prawach powiatu Ostrołęki (województwo mazowieckie). Wybierany jest w nim 1 senator na zasadzie większości względnej.
Utworzony został w 2011 na podstawie Kodeksu wyborczego. Po raz pierwszy zorganizowano w nim wybory 9 października 2011. Wcześniej obszar okręgu nr 46 należał do okręgu nr 17.
Siedzibą okręgowej komisji wyborczej są Siedlce.
Wyniki wyborów.
Symbolem „●” oznaczono senatora ubiegającego się o reelekcję.

</doc>
<doc id="2406281" url="https://pl.wikipedia.org/wiki?curid=2406281" title="Dworzec Letni w Poznaniu">
Dworzec Letni w Poznaniu

Dworzec Letni w Poznaniu (pierwotna nazwa niem. "Kaiserbahnhof", pol. Dworzec Cesarski) – zabytkowy obiekt w Poznaniu, wybudowany pierwotnie w 1902, w obecnym kształcie w 1913. Prywatny luksusowy dworzec kolejowy wzniesiony specjalnie dla cesarza Wilhelma II z myślą o wizytach w Poznaniu niemieckiej rodziny panującej. Powstanie dworca cesarskiego w Poznaniu związane było z przekształcaniem go w miasto-rezydencję niemieckiej głowy państwa i podniesieniem miasta do rangi jednej ze stolic cesarskich Rzeszy. Stanowi jeden z budynków stacji Poznań Główny, a peron do niego przynależący oznaczony jest obecnie jako "9" (wcześniej "4b").
Historia.
Budowniczym obiektu był berliński architekt Stendel. Zbudowano trzystumetrowy peron, sam dworzec to obiekt o wymiarach 15 na 10 metrów, główny pokój wewnątrz (4x5m) miał stanowić urządzony z przepychem cesarski salon, obok pokój dla gości i toaletę.
Pierwszymi gośćmi na dworcu 25 sierpnia 1913 były dzieci Wilhelma II: książę August Wilhelm z małżonką Aleksandrą, książę Oskar, książę Joachim oraz książę Eitel Friedrich. Sam cesarz został podjęty na dworcu tylko raz, podczas swojej trzeciej wizyty w mieście.
W historii Wielkopolski Dworzec Letni jest miejscem symbolicznym. Na nim 26 grudnia 1918 tłumy Wielkopolan witały wybitną osobistość, pianistę Ignacego Jana Paderewskiego. Wzniecenie patriotycznych nastrojów spowodowało, że dzień później wybuchło powstanie wielkopolskie, a większość Wielkopolski włączono do II Rzeczypospolitej. W okresie II Rzeczypospolitej dworzec nadal służył celom reprezentacyjnym. Korzystali z niego między innymi naczelnik państwa Józef Piłsudski i prezydent Polski Stanisław Wojciechowski.
Po drugiej wojnie światowej z Dworca Letniego odjeżdżały pociągi w stronę podpoznańskich letnisk (stąd nazwa „letni”), w tym Puszczykówka, Osowej Góry i Promna. W kolejnych latach dworzec tracił swe znaczenie i uległ dewastacji.
Wykorzystanie filmowe i inscenizacje.
Na dworcu kręcono zimą, na przełomie 1984 i 1985 r. teledysk do piosenki "Podróżni bez biletu (Mamy czas)" zespołu Banda i Wanda.
Od 1994 każdego 26 grudnia na dworcu odbywa się inscenizacja przyjazdu Ignacego Jana Paderewskiego, z wykorzystaniem parowozu i stylowych wagonów, zainicjowana przez Ryszarda Łuczaka, założyciela Poznańskiego Chóru Nauczycieli im. Ignacego Jana Paderewskiego. W postać Paderewskiego wciela się Edmund Dudziński.
W 1996 na Dworcu Letnim Filip Bajon kręcił sceny do filmu Poznań 56, opowiadającym przez pryzmat losów głównych bohaterów o wydarzeniach Poznańskiego Czerwca z 1956 r. Ukazane są również losy pięciu profesorów (Władysław Kowalski, Daniel Olbrychski, Janusz Gajos, Jan Nowicki oraz Jerzy Radziwiłowicz) uwięzionych w wagonie i stąd komentujących sytuację w mieście.
Prace restauracyjne 2010–2011.
W latach 2010–2011 dworzec przeszedł gruntowny remont, został ponownie oddany do użytku 30 sierpnia 2011. Koszt inwestycji, przeprowadzonej ze środków budżetu państwa i środków własnych PKP S.A. wyniósł ponad 6,5 mln zł. Jego modernizacja miała przede wszystkim na celu przywrócenie mu jego pierwotnej, historycznej formy – wszystkie prace budowlane odbywały się pod nadzorem miejskiego konserwatora zabytków. Odtworzono pierwotną formę dachu, przywrócono detale architektoniczne i odrestaurowano zadaszony peron. We wnętrzu na szczególną uwagę zasługuje piękny kryształowy żyrandol, będący oryginalnym elementem wyposażenia salonu cesarskiego w budynku dworca. 
Właścicielem Dworca Letniego jest PKP S.A. Dzięki współpracy ze spółką Koleje Wielkopolskie, która użytkuje zmodernizowany dworzec, na zabytkowym peronie zatrzymują się pociągi tego przewoźnika. W budynku dworca umieszczono Centrum Obsługi Klienta oraz zlokalizowano kasy biletowe spółki Koleje Wielkopolskie.

</doc>
<doc id="2406282" url="https://pl.wikipedia.org/wiki?curid=2406282" title="Panama na Mistrzostwach Świata w Lekkoatletyce 2011">
Panama na Mistrzostwach Świata w Lekkoatletyce 2011

Panama na Mistrzostwach Świata w Lekkoatletyce 2011 – reprezentacja Panamy podczas czempionatu w Daegu liczyła 2 zawodników.

</doc>
<doc id="2406284" url="https://pl.wikipedia.org/wiki?curid=2406284" title="Pokolenie nienawiści">
Pokolenie nienawiści

Pokolenie nienawiści (fr. "La journée de la jupe", 2008) − francusko-belgijski dramat filmowy w reżyserii i według scenariusza Jean-Paula Lilienfelda.
Światowa premiera filmu nastąpiła 18 września 2008 roku, podczas La Rochelle Film Festival. Następnie film zaprezentowano podczas 59. Międzynarodowego Festiwalu Filmowego w Berlinie, w sekcji "Panorama". W Polsce film dystrybuowany wyłącznie na płytach DVD.
Opis fabuły.
Sonia Bergerac (Isabelle Adjani) jest nauczycielką języka francuskiego w szkole średniej w niezbyt bezpiecznej dzielnicy. Nauczycielka jest zwolenniczką noszenia spódnicy. Kobieta źle znosi codzienny ciężar przemocy i interakcji swoich uczniów, tym bardziej, że jej mąż wyjechał.
W czasie próby spektaklu teatralnego z jedną ze swoich klas, Sonia znajduje pistolet w torbie jednego z uczniów. Kobieta stara się odebrać broń, niestety ta przypadkowo wypala, raniąc nogi ucznia. Całkowicie zszokowana nauczycielka, traci nad sobą kontrolę i bierze uczniów jako zakładników, żądając stworzenia właściwego - choć tendencyjnego - środowiska nauczania.
Podczas gdy władze szkoły, negocjator SWAT i wysokiej rangi politycy próbują dowiedzieć się co się dzieje i jak reagować, Sonia zmusza studentów do spojrzenia na pewne rzeczy z jej punktu widzenia i ostatecznie pokazuje im sprzeczności w ich własnym życiu.
Obsada.
i inni

</doc>
<doc id="2406287" url="https://pl.wikipedia.org/wiki?curid=2406287" title="Tramwaje w Mazatlán">
Tramwaje w Mazatlán

Tramwaje w Mazatlán − zlikwidowany system komunikacji tramwajowej w meksykańskim mieście Mazatlán, działający w latach 1876−1913.
Historia.
Pierwsze tramwaje w Mazatlán uruchomiono w 1876, były to tramwaje konne. Tramwaje w 1905 kursowały po linii o długości 6 km i szerokości toru 914 mm (3 stopy). W 1908 uruchomiono na linii także tramwaje parowe. System zlikwidowano w 1913. 

</doc>
<doc id="2406289" url="https://pl.wikipedia.org/wiki?curid=2406289" title="Miejski Ogród Botaniczny w Zabrzu">
Miejski Ogród Botaniczny w Zabrzu

Miejski Ogród Botaniczny w Zabrzu – otwarty dla publiczności w 1938 ogród botaniczny, zajmujący powierzchnię 6,36 ha. Mieści się przy ul. Józefa Piłsudskiego 60 w Zabrzu, w pobliżu obiektów sportowych KS Górnik.
Ogród podzielony jest na część botaniczną oraz parkową. Część botaniczna zachowana jest w geometrycznym stylu charakteryzującym ogrody typu francuskiego, natomiast część parkowa nawiązuje do typowo krajobrazowych ogrodów angielskich.
Historia.
Pierwsze projekty dotyczące zieleni miejskiej Zabrza powstały w 1928, kiedy dyrektorem Miejskiego Zarządu Zieleni został absolwent Gartenbauschule w Berlinie Fritz Berckling. Z powodu wielkiego kryzysu w latach 1929–1933 ich realizacja została zawieszona. Projekt Centralnego Ogrodu Szkolnego Berckling zaprezentował 14 października 1936. W ogrodzie postanowiono zaprezentować kompletny zestaw roślin dziko rosnących na terenie ówczesnych Niemiec. Prace wspierały władze miasta z nadburmistrzem Maxem Filluschem. Pierwotnie ogród miał kształt nieregularnego czworoboku o powierzchni około 3 ha. Znajdował się w narożniku ul. Michaelstrasse (obecnie ul. Piłsudskiego) i towarowej linii kolejowej Nowy Bytom – Gliwice Sośnica. Ogród posiadał cztery części: leśno-edukacyjną, systematyczno-użytkową, krajobrazową oraz gospodarczo-ogrodniczą. W części krajobrazowej znajdował się staw z roślinami wodnymi i nadbrzeżnymi, z którym sąsiadowały bagno i wilgotna łąka oraz alpinarium. Ogród otwarto dla publiczności pod koniec czerwca 1938. Budowę szklarni ukończono we wrześniu 1939. Rozwój placówki przerwany został w 1942 w czasie II wojny światowej.
Gdy w 1945 ogród wszedł pod zarząd Plantacji Miejskich, część drzewostanu była zdewastowana. W latach 1947-1953 ogród powiększono o teren uzyskany po dawnej cegielni. Rozbudowano palmiarnię. Od 1953 placówka podlegała Miejskiemu Przedsiębiorstwu Gospodarki Komunalnej w Zabrzu. W 1957 sporządzony nowy wykaz roślin, oznakowano drzewa i krzewy tabliczkami z nazwami polskimi i łacińskimi, przynależności systematycznej i zasięgu geograficznym. W 1960 po raz kolejny powiększono areał parkowy o tereny z wyrobiskiem, które przekształcono w staw. W 1997 Miejski Ogród Botaniczny wyodrębniono z Miejskiego Przedsiębiorstwa Gospodarki Komunalnej. Od 2000 ogród jest miejską jednostką budżetową, od 2006 posiada statut prawny placówki naukowo-badawczej nadany przez Ministerstwo Środowiska.
Roślinność.
Miejski Ogród Botaniczny w Zabrzu posiada w części parkowej ok. 5000 okazów drzew i krzewów. W 2004 założono rozarium z 2500 sztuk róż w 64 odmianach. W szklarniach prezentowanych jest 5000 sztuk roślin z różnych stref klimatycznych całego świata (palmiarnia, kolekcja kaktusów i innych sukulentów z rodzin: wilczomleczowatych, gruboszowatych, agawowych, liliowatych, pryszczyrnicowatych i trojeściowatych).
Kolekcja dendrologiczna obejmuje ok. 260 taksonów drzew i krzewów, m.in. berberys, dereń, irga, krzewuszka, kasztan jadalny, korkowiec amurski, kuningamia chińska, amorfa krzewiasta, kielichowiec wonny, surmia, tulipanowiec, glediczja, cypryśnik błotny i choina kanadyjska.
Ciekawostką ogrodu jest mieszaniec wegetatywny "Crataegomespilus dardari" var. "asnieresii", powstały przez zaszczepienie nieszpułki na głogu. Do gatunków objętych w Polsce ochroną prawną, występujących w ogrodzie zalicza się: cisa pospolitego, konwalię majową, przytulię wonną, barwinka pospolitego, kalinę koralową, parzydło leśne i bluszcz pospolity.

</doc>
<doc id="2406290" url="https://pl.wikipedia.org/wiki?curid=2406290" title="Petro Trochanowski">
Petro Trochanowski



</doc>
<doc id="2406291" url="https://pl.wikipedia.org/wiki?curid=2406291" title="Almarian">
Almarian



</doc>
<doc id="2406293" url="https://pl.wikipedia.org/wiki?curid=2406293" title="Puchar kontynentów w lekkoatletyce">
Puchar kontynentów w lekkoatletyce



</doc>
<doc id="2406294" url="https://pl.wikipedia.org/wiki?curid=2406294" title="Artamir">
Artamir



</doc>
<doc id="2406295" url="https://pl.wikipedia.org/wiki?curid=2406295" title="Ciryatur">
Ciryatur



</doc>
<doc id="2406296" url="https://pl.wikipedia.org/wiki?curid=2406296" title="Aratan">
Aratan



</doc>
<doc id="2406297" url="https://pl.wikipedia.org/wiki?curid=2406297" title="Dírhael">
Dírhael



</doc>
<doc id="2406298" url="https://pl.wikipedia.org/wiki?curid=2406298" title="Vëantur">
Vëantur



</doc>
<doc id="2406299" url="https://pl.wikipedia.org/wiki?curid=2406299" title="Gimilkhâd">
Gimilkhâd



</doc>
<doc id="2406300" url="https://pl.wikipedia.org/wiki?curid=2406300" title="Erendis">
Erendis



</doc>
<doc id="2406301" url="https://pl.wikipedia.org/wiki?curid=2406301" title="Elendur (syn Isildura)">
Elendur (syn Isildura)



</doc>
<doc id="2406302" url="https://pl.wikipedia.org/wiki?curid=2406302" title="Ciryon">
Ciryon



</doc>
<doc id="2406304" url="https://pl.wikipedia.org/wiki?curid=2406304" title="Phuea Thai">
Phuea Thai

Phuea Thai Party (PTP) (taj. พรรคเพื่อไทย) – tajska partia polityczna założona 20 września 2008 przez byłego premiera Thaksina Shinawatrę jako następczyni zdelegalizowanej trzy miesiące wcześniej przez Trybunał Konstytucyjny Tajlandii Partii Władzy Ludu (PPP).

</doc>
<doc id="2406305" url="https://pl.wikipedia.org/wiki?curid=2406305" title="Estelmo">
Estelmo



</doc>
<doc id="2406306" url="https://pl.wikipedia.org/wiki?curid=2406306" title="Berúthiel">
Berúthiel



</doc>
<doc id="2406307" url="https://pl.wikipedia.org/wiki?curid=2406307" title="Malbeth">
Malbeth



</doc>
<doc id="2406308" url="https://pl.wikipedia.org/wiki?curid=2406308" title="Ivorwena">
Ivorwena



</doc>
<doc id="2406309" url="https://pl.wikipedia.org/wiki?curid=2406309" title="Gilraena">
Gilraena



</doc>
<doc id="2406312" url="https://pl.wikipedia.org/wiki?curid=2406312" title="SOHO (ekonomia)">
SOHO (ekonomia)



</doc>
<doc id="2406313" url="https://pl.wikipedia.org/wiki?curid=2406313" title="Fíriel (córka Ondohera)">
Fíriel (córka Ondohera)



</doc>
<doc id="2406314" url="https://pl.wikipedia.org/wiki?curid=2406314" title="Faramir (brat Artamira)">
Faramir (brat Artamira)



</doc>
<doc id="2406315" url="https://pl.wikipedia.org/wiki?curid=2406315" title="Minohtar">
Minohtar



</doc>
<doc id="2406316" url="https://pl.wikipedia.org/wiki?curid=2406316" title="Morwena (córka Belecthora I)">
Morwena (córka Belecthora I)



</doc>
<doc id="2406317" url="https://pl.wikipedia.org/wiki?curid=2406317" title="Morwena z Lossarnach">
Morwena z Lossarnach



</doc>
<doc id="2406318" url="https://pl.wikipedia.org/wiki?curid=2406318" title="Ornendil">
Ornendil



</doc>
<doc id="2406319" url="https://pl.wikipedia.org/wiki?curid=2406319" title="Ríana (matka Denethora I)">
Ríana (matka Denethora I)



</doc>
<doc id="2406321" url="https://pl.wikipedia.org/wiki?curid=2406321" title="Lista Dúnedainów">
Lista Dúnedainów

Jest to artykuł o charakterze zbiorczym, przedstawiający postacie Dúnedainów, zwanych inaczej Númenorejczykami, ludzi ze stworzonej przez J.R.R. Tolkiena mitologii Śródziemia. Zamieszkiwali oni Númenor do czasu jej zniszczenia, jak również rozległe obszary Śródziemia, w tym królestwa Arnor i Gondor.
W większości są to postacie z tych tekstów Tolkiena, zawartych w "Dodatku A" do "Władcy Pierścieni", "Silmarillionie", "Niedokończonych opowieściach" i "Historii Śródziemia", które opisują dzieje poszczególnych królestw númenorejskich.
Dúnedainowie mający większe znaczenie dla mitologii przedstawieni zostali w osobnych artykułach, podobnie jak sylwetki władców tego ludu czy też członków ważniejszych rodów.
Postacie są wymienione alfabetycznie według imion, przy czym dodatkowo podzielono je pomiędzy cztery działy:
Númenorejczycy.
Almarian.
Postać drugoplanowa z tekstu "Aldarion i Erendis", królowa Númenoru, małżonka Tar-Meneldura.
Żyła w drugiej połowie I tysiąclecia Drugiej Ery. Była córka Vëantura, żeglarza i kapitana númenorejskiej floty. Miała złociste włosy i była bardzo urodziwa. Poślubiła Tar-Meneldura, który w 740 roku Drugiej Ery został piątym władcą wyspy. Miała z nim troje dzieci: Anardila, później znanego pod imieniem Aldarion oraz córki Ailinelę i Almielę.
Przez wiele lat Almarian wspierała swego ukochanego syna w realizacji jego żeglarskich zamierzeń. Starała się przy tym powstrzymywać męża przed ograniczaniem zapędów jego następcy. Właśnie Almarian zauważyła Erendis i uważała, że będzie ona dobrą żoną dla Aldariona. Później, gdy małżeństwo to uległo jednak rozpadowi, opiekowała się wnuczką Ancalimë, którą bardzo rozpieszczała.
Imię Almarian pochodzi z quenyi.
Aratan.
Postać wymieniana w tekście "Pierścienie Władzy i Trzecia Era", pojawia się także w "Klęsce na polach Gladden"; drugi syn Isildura.
Żył na przełomie Drugiej i Trzeciej Ery. Razem z pozostałymi członkami rodziny uciekł przed upadkiem Númenoru w 3319 roku Drugiej Ery. Następne lata spędził w Gondorze i wziął udział w wojnie Ostatniego Sojuszu z Sauronem (lata 3429–3441 Drugiej Ery). Podczas oblężenia Barad-dûr (3434–3441 Drugiej Ery) przebywał wraz z bratem Ciryonem w Minas Ithil, strzegąc tej warowni przed niespodziewanym atakiem wroga.
Isildur zabrał go ze sobą i swoimi pozostałymi synami, gdy wyruszył objąć rządy w Arnorze. Aratan poległ w bitwie na polach Gladden, próbując pomóc Ciryonowi.
Jego imię pochodzi z quenyi i znaczy w tej mowie "Królewski człowiek".
Beregar.
Człowiek z Ziem Zachodnich Númenoru. Był potomkiem rodu Beöra, mężem Núneth i ojcem Erendis. Nieznana jest data jego narodzin i śmierci.
Ciryatur.
Postać wzmiankowana w tekście "Historia Galadrieli i Celeborna"; admirał floty Númenoru.
Żył za czasów Tar-Minastira (XV–XIX wiek Drugiej Ery). W 1700 roku Drugiej Ery dowodził wielką wyprawą, wysłaną przez tego władcę na pomoc Gil-galadowi, która przesądziła o wyniku wojny elfów z Sauronem.
Imię Ciryatur pochodzi z quenyi i znaczy w tej mowie "Władca okrętów".
Ciryon.
Postać wymieniana w tekście "Pierścienie Władzy i Trzecia Era", pojawia się także w "Klęsce na polach Gladden"; trzeci syn Isildura.
Żył na przełomie Drugiej i Trzeciej Ery. Uciekł wraz z ojcem i pozostałymi członkami rodziny przed upadkiem Númenoru w 3319 roku Drugiej Ery do Śródziemia, gdzie następne lata spędził w nowo założonym królestwie Gondoru. Walczył potem w wojnie Ostatniego Sojuszu z Sauronem (lata 3429–3441 Drugiej Ery). Podczas oblężenia Barad-dûr (3434–3441 Drugiej Ery) Ciryon przebywał wraz z bratem Aratanem w Minas Ithil, strzegąc tej warowni przed niespodziewanym atakiem sił Władcy Ciemności.
Poległ w bitwie na polach Gladden wraz z wszystkimi żołnierzami, którzy wraz z Isildurem maszerowali do Arnoru.
Imię Ciryon pochodzi z quenyi; zawiera cząstkę "cir", która jest rdzeniem słowa "cirya" ("statek").
Elendur.
Postać wzmiankowana w tekście "Pierścienie Władzy i Trzecia Era", pojawia się także w "Klęsce na polach Gladden", gdzie odgrywa ważną rolę; najstarszy syn Isildura.
Urodził się w 3299 roku Drugiej Ery. Wraz z ojcem i pozostałymi członkami rodziny, przeżył zagładę ojczystego Númenoru w 3319 roku. Następne lata spędził w królestwie Gondoru i uczestniczył w wojnie Ostatniego Sojuszu z Sauronem. W kolejnych starciach zwykle przebywał u boku Isildura, z wyjątkiem ostatniej walki na stokach Góry Przeznaczenia (3441 rok).
Po zwycięstwie nad Władcą Ciemności, jako że cieszył się pełnym zaufaniem Isildura, był jedną z nielicznych osób wiedzących o istnieniu Jedynego Pierścienia, władca bowiem nie rozgłaszał faktu posiadania tego magicznego klejnotu. Razem z braćmi Aratanem i Ciryonem towarzyszył mu w drodze na północ, do Arnoru, w 2 roku Trzeciej Ery. W trakcie bitwy na polach Gladden to on nakłonił ojca do ucieczki. Zginął jako jeden z ostatnich Dúnedainów.
Elendur był bardzo podobny do swego dziadka, Elendila, zarówno pod względem charakteru, jak i wyglądu. Miał zadatki na wybitnego władcę.
Jego imię pochodzi z quenyi i znaczy w tej mowie "Przyjaciel elfów" lub "Miłujący gwiazdy" (ewentualnie "Oddany gwiazdom").
Erendis.
Główna bohaterka tekstu "Aldarion i Erendis"; królowa Númenoru, małżonka Tar-Aldariona.
Urodziła się w 771 roku Drugiej Ery, była córką Beregara i Núneth. Jako piękna, młoda dziewczyna zakochała się w następcy tronu Númenoru, Aldarionie, a rodzice uznali, że to dobry wybór. Aldarion podarował jej diament ze Śródziemia, który nosiła na srebrnym pasku na czole. Od tego czasu nazwano ją "Tar-Elestirnë", co znaczy "Pani z Gwiazdą na Skroni". Zanim doszło do zaręczyn i ślubu, musiało upłynąć wiele lat, gdyż Aldarion wypływał w dalekie podróże. Chociaż lubiący Erendis ojciec Aldariona – król Tar-Meneldur – próbował go przekonać do założenia rodziny, nie udało mu się to.
Kiedy zostali małżeństwem, w 873 roku urodziła mu córkę, Ancalimë. Przez pewien czas żyli razem szczęśliwie, lecz Erendis zaczęła nienawidzić morza, które Aldarion darzył coraz większym uczuciem. Czasami zabierała swoją córkę i podróżowała z nią do swojego macierzystego regionu Númenoru, Emerië. Kiedy Tar-Aldarion wrócił z długiej podróży, okazało się, że ich separacja stała się trwała. Zażądał oddania córki, co Erendis niechętnie zrobiła. Przez długie lata żyli w nieszczęściu, nie mogąc się pogodzić, co uniemożliwiały podróże Tar-Aldariona, obowiązki króla i jego dłuższe życie odziedziczone przez półelfickich przodków. Erendis zginęła w 985 roku, najprawdopodobniej topiąc się w morzu.
Gimilkhâd.
Postać z "Akallabêth", nieco więcej informacji na jej temat zawarto w "Dynastii Elrosa"; młodszy brat Tar-Palantira.
Urodził się w 3044 roku Drugiej Ery, był drugim synem króla Ar-Gimilzôra i królowej Inzilbêth. Od dzieciństwa ulubieniec ojca, przewyższył go później pychą, bezwzględnością i despotyzmem. Stale skłócony z Tar-Palantirem, podczas jego rządów stał na czele stronnictwa tzw. Ludzi Króla i sprzeciwiał się woli monarchy, zarówno otwarcie, jak i skrycie. Gimilkhâd zmarł w 3243 roku, dość wcześnie jak na członka długowiecznego rodu Elrosa. Jego synem był Ar-Pharazôn.
Imię Gimilkhâd pochodzi z języka adûnaickiego.
Hallacar.
Postać ta pojawia się w "Niedokończonych opowieściach".
Był synem Hallatana z Hyarastorni w Númenorze i wywodził się z Rodu Elrosa. Ożenił się z Tar-Ancalimë i miał z nią syna Tar-Anáriona, jednak małżeństwo było nieszczęśliwe. Nieznana jest data jego urodzin i śmierci.
Ohtar.
Postać wzmiankowana we "Władcy Pierścieni" oraz tekście "Pierścienie Władzy i Trzecia Era". Pojawia się w "Klęsce na polach Gladden"; giermek Isildura.
Żył na przełomie Drugiej i Trzeciej Ery. Był bliskim towarzyszem Isildura i zarazem jego krewnym. Przeżył upadek Númenoru. Następne lata spędził zapewne w Gondorze. Walczył w wojnie Ostatniego Sojuszu z Sauronem (lata 3429–3441).
Ohtar był członkiem oddziału, który towarzyszył Isildurowi w drodze do Arnoru, w 2 roku Trzeciej Ery. Na samym początku bitwy na polach Gladden król, ogarnięty złymi przeczuciami, powierzył mu szczątki Narsila, rozkazując ocalenie ich za wszelką cenę. Ohtar, wraz z dwoma towarzyszami, zbiegł z pola walki i po długiej wędrówce dotarł z mieczem do Imladris (3 rok Trzeciej Ery).
Słowo Ohtar, pod jakim znany jest ten Dúnadan najprawdopodobniej nie jest imieniem. Pochodzi z quenyi i znaczy w tej mowie "Żołnierz", "Wojownik". Mianem tym określano wszystkich w pełni wyćwiczonych żołnierzy númenorejskich, którzy nie zasłużyli jeszcze na miano rycerza.
Soronto.
Urodzony 799 roku Drugiej Ery. Data jego śmierci nie jest znana. Był synem Olchaldora i siostry Tar-Aldariona, Ailinel. Gdyby Tar-Ancalimë nie wyszła za mąż za Hallacara (co zrobiła z przymusu), zostałby królem Numenoru. Soronto nigdy się nie ożenił i umarł bezdzietnie.
Vëantur.
Postać z tekstu "Aldarion i Erendis"; númenorejski żeglarz, teść Tar-Meneldura.
Urodził się w 451 roku Drugiej Ery. Był znakomitym żeglarzem i za panowania za panowania Tar-Elendila piastował godność Kapitana Statków Króla.
W 600 roku jako pierwszy Númenorejczyk dotarł do brzegów Śródziemia na swym statku "Entulessë". Zawinął do Mithlondu, gdzie został przyjaźnie powitany przez Gil-galada i Círdana, co zapoczątkowało wieloletnią przyjaźń pomiędzy Númenorejczykami oraz Eldarami ze Śródziemia. Na Emyn Beraid spotkał się też z ludźmi z Eriadoru, spokrewnionymi z Edainami. Do Númenoru powrócił jesienią 601 roku.
W ciągu następnych lat wielokrotnie podróżował do Mithlondu. Jego córką była Almarian, która poślubiła Tar-Meneldura. Vëantur szczególnie upodobał sobie swego wnuka, Anardila. Spędzał z nim wiele czasu i uczył go żeglarskiego rzemiosła. Wraz z Anardilem, wybrał się w swoją ostatnią podróż do Śródziemia na statku "Númerrámar" (lata 725 – 727). Później nigdy więcej nie już opuścił Númenoru, a swój okręt oddał wnukowi. Data jego śmierci jest nieznana.
Imię Vëantur pochodzi z quenyi.
Czarni Númenorejczycy.
Rzecznik Saurona.
Postać z "Władcy Pierścieni", sługa i poseł Saurona.
Herumor i Fuinur.
Dwaj Czarni Númenorejczycy, którzy doszli do wielkiej władzy w Haradzie, po przybyciu Elendila do Śródziemia.
Dúnedainowie Północy.
Dúnedainami byli monarchowie Arnoru i królestw powstałych po jego rozpadzie, oraz ich potomkowie:
a także potomkowie niektórych mieszkańców Arnoru, Arthedainu, Cardolanu i Rhudauru:
Dírhael.
Postać epizodyczna z "Historii Aragorna i Arweny", fragmentu "Dodatku A" ("Kronik królów i władców"); dziadek Aragorna.
Żył pod koniec III tysiąclecia Trzeciej Ery. Dúnadan z Eriadoru, potomek Aranartha, pierwszego z Wodzów Dúnedainów. Być może był jednym ze Strażników Północy.
Poślubił Ivorwenę i miał z nią córkę, Gilraenę. Początkowo był przeciwny jej małżeństwu z Arathornem II, ze względu na młody wiek Gilraeny. Oprócz tego, jako że był obdarzony darem jasnowidzenia, spodziewał się rychłej śmierci Arathorna. Pod wpływem żony zmienił jednak zdanie i zezwolił na ślub.
Imię Dírhael pochodzi z sindarinu.
Gilraena.
Postać z "Historii Aragorna i Arweny", fragmentu "Dodatku A" ("Kronik królów i władców"); matka Aragorna.
Urodziła się w 2907 roku Trzeciej Ery. Była córką Dírhaela i Ivorweny. W 2929 roku zaślubiła Arathorna II. Dwa lata później urodziła mu syna, Aragorna II. Po śmierci męża (2933 rok) zamieszkała w Rivendell, gdzie wychowywała syna. Gdy Aragorn dorósł i ruszył w świat (2954 rok), powróciła do swego domu położonego gdzieś w Eriadorze. Syn odwiedzał ją, aż do jej śmierci w 3007 roku.
Gilraena słynęła ze swej urody i dlatego nazywano ją Gilraeną Piękną. Po swoich rodzicach odziedziczyła, w pewnym stopniu, dar jasnowidzenia.
Jej imię pochodzi z sindarinu. Znaczy w tej mowie "Wędrująca gwiazda" lub "Kobieta z włosami ozdobionymi siatką z wplecionymi klejnotami".
W ekranizacji "Władcy Pierścieni", w reżyserii Petera Jacksona, przedstawiono rozmowę Aragorna z Elrondem, przy grobie Gilraeny w Rivendell, która ma miejsce przed wyruszeniem Drużyny Pierścienia. Ta krótka scena nie ma literackiego pierwowzoru, została wymyślona przez scenarzystów i włączoną ją do wersji reżyserskiej filmu "", wydanej na DVD.
Halbarad.
Postać epizodyczna z "Powrotu króla"; Strażnik Północy, jedyny znany z imienia (poza Wodzami Dúnedainów). Żył w czasach Wojny o Pierścień.
Był spokrewniony z Aragornem II. Przez wiele lat, razem z pozostałymi Strażnikami potajemnie pilnował granic Shire’u. Być może był jednym z tych Dúnedainów, którzy próbowali przy Brodzie Sarn powstrzymać Czarnych Jeźdźców przed wjazdem do kraju hobbitów w 3018 roku Trzeciej Ery.
W następnym roku Halbarad, na czele Szarej Drużyny, wyruszył do Rohanu, by dołączyć do Aragorna. Jako jego chorąży przebył całą Ścieżkę Umarłych i szlak przez południowe prowincje Gondoru aż po Minas Tirith. Poległ w bitwie na polach Pelennoru.
Jego imię pochodzi z sindarinu i znaczy w tej mowie "Wysoki jak wieża".
Ivorwena.
Postać epizodyczna z "Historii Aragorna i Arweny", fragmentu "Dodatku A" ("Kronik królów i władców"); babka Aragorna.
Żyła pod koniec III tysiąclecia Trzeciej Ery. Była Dúnadanką z Eriadoru, żoną Dírhaela i matką Gilraeny. Przekonała męża do wyrażenia zgody na ślub córki z Arathornem II, bowiem, obdarzona jasnowidztwem, stwierdziła, iż związek ten może przynieść nadzieję Dúnedainom w zbliżających się mrocznych czasach.
Imię Ivorwena pochodzi z sindarinu.
Malbeth.
Postać wspomniana przez bohaterów powieści w "Powrocie króla". Więcej informacji na jej temat znajduje się w "Dodatku A" ("Kronikach królów i władców").
Żył pod koniec II tysiąclecia Trzeciej Ery. Był doradcą króla Araphanta i zarazem jasnowidzem. Z racji tego daru Malbethem Wieszczkiem.
Przepowiedział imię i przyszłość syna Araphanta, Arvedui. Był też autorem proroctwa o dziedzicu Isildura i Ścieżce Umarłych, które wypełnił Aragorn podczas Wojny o Pierścień.
Imię Malbeth pochodzi z sindarinu i znaczy w tej mowie "Złote słowa".
Dúnedainowie Gondoru.
Dúnedainami byli monarchowie Gondoru, ich namiestnicy oraz większa część ich krewnych:
a także niektórzy spośród mieszkańców Gondoru:
Adrahil.
Postać epizodyczna z tekstu "Cirion i Eorl"; gondorski możnowładca, przedstawiciel książęcego rodu z Belfalas, znanego później jako książęta Dol Amrothu.
Był jednym z wyższych dowódców wojsk Południowego Królestwa. Podczas bitwy na Dagorlad w 1944 roku Trzeciej Ery miał pod swoją komendą lewe skrzydło armii. Zapewne walczył też w Bitwie o Obóz. Jego synem był Imrazôr.
Imię Adrahil pochodzi z języka adûnaickiego.
Angamaitë i Sangahyando.
Postacie z "Dodatku A" ("Kronik królów i władców"); przywódcy Korsarzy z Umbaru, zawzięcie walczących z Gondorem.
Byli prawnukami Castamira. Na czele swoich oddziałów zaatakowali i złupili w 1634 roku Trzeciej Ery portowe miasto Pelargir, zabijając przy tym króla Minardila.
Imiona Angamaitë i Sangahyando pochodzą z quenyi. Pierwsze z nich znaczy w tej mowie "Żelaznoręki", drugie natomiast "Ten, który miażdży tłum".
Artamir.
Postać wzmiankowana w "Dodatku A" ("Kronikach królów i władców"), występuje też w tekście "Cirion i Eorl"; następca tronu Gondoru.
Był starszym synem króla Ondohera. Razem z ojcem ruszył na wyprawę przeciw Woźnikom w 1944 roku Trzeciej Ery i u jego boku poległ w bitwie na Dagorlad. Ciała Artamira nigdy nie odnaleziono.
Jego imię pochodzi z quenyi i oznacza "Szlachetny klejnot".
Berúthiel.
Postać z przysłowia wspomnianego w "Drużynie Pierścienia". Przez długi czas nie pojawiała się w żadnym innym tekście, o czym Tolkien wspominał w swoich listach. 
W końcu jednak powstał krótki zarys opowieści o niej, który Ch. Tolkien zamieścił w przypisie do tekstu "Istari"; królowa Gondoru, małżonka Falastura.
Żyła w drugiej połowie I tysiąclecia Trzeciej Ery. Była osobą nikczemną i samotną, nie kochaną przez męża. Nienawidziła morza, w którym rozmiłowany był Falastur, jak również wszelkiej ludzkiej działalności, żywych barw czy misternych ozdób. Ubierała się tylko w czerń i biel. Mieszkała w Domu Króla w Osgiliath, którego nigdy nie opuszczała. Ściany tego pałacu pozostawiła gołe, natomiast w ogrodzie, między cisami i cyprysami, umieściła upiorne rzeźby.
Umiała czytać w myślach swoich kotów, dziewięciu czarnych i jednego białego, które dręczyła i wysyłała na przeszpiegi. Znała dzięki temu wszystkie sekrety królestwa. Ludzie bali się tych kotów i przeklinali zwierzęta, ilekroć trafili na nie. W bliżej nieznanych okolicznościach została skazana przez męża na wygnanie, a jej imię wymazano z "Księgi Królów". Berúthiel została umieszczona na statku, wraz ze swymi kotami. Ostatni raz okręt ten widziano w pobliżu Umbaru. Jej dalsze losy pozostają nieznane.
W Śródziemiu zachowało się powiedzenie o kotach królowej. Przytoczył je Aragorn, mówiąc o zdolnościach Gandalfa, podczas wędrówki Drużyny Pierścienia przez Morię:
Imię Berúthiel pochodzi z sindarinu i znaczy w tej mowie "Królowa kobieta".
Estelmo.
Postać z tekstu "Klęska na polach Gladden".
Żył na przełomie Drugiej i Trzeciej Ery. Był giermkiem Elendura. Wraz z nim i eskortą towarzyszył Isildurowi w drodze do Arnoru. Podczas bitwy na polach Gladden był świadkiem ostatniej rozmowy Elendura z ojcem. Ogłuszony w walce, został odnaleziony żywy pod ciałem swego pana.
Faramir.
Postać wzmiankowana w "Dodatku A" ("Kronikach królów i władców"), występuje też w tekście "Cirion i Eorl"; książę Gondoru.
Żył pod koniec II tysiąclecia Trzeciej Ery. Był synem króla Ondohera, około trzy lata młodszym od następcy tronu Artamira.
W 1944 roku, w obliczu najazdu Woźników, ojciec mianował go regentem i pozostawił w stolicy, Minas Anor. Jednak Faramir w przebraniu dołączył do sojuszniczego oddziału Éothéodów i wziął udział w bitwie na Dagorlad. Podczas walki Éothéodzi zostali zepchnięci przez wroga w okolice Martwych Bagien. Tam nierozpoznany książę poległ w boju. Dopiero później odkryto jego prawdziwą tożsamość.
Imię Faramir jest formą mieszaną quenyi i sindarinu. Najprawdopodobniej znaczy "Klejnot wśród myśliwych".
Fíriel.
Postać z "Dodatku A" ("Kronik królów i władców"); królowa Arthedainu, małżonka Arvedui, dziedziczka tronu Gondoru.
Żyła na przełomie II i III tysiąclecia Trzeciej Ery. Była córką Ondohera, króla Gondoru. Miała dwóch braci – Artamira i Faramira.
W 1940 roku poślubiła Arvedui, następcę Araphanta. Urodziła mu kilku synów, z których najstarszym był Aranarth. Po śmierci Ondohera z synami w bitwie na Dagorlad, Arvedui, powołując się na prawa małżonki do korony, próbował zostać uznanym za władcę Gondoru, ale jego roszczenia zostały odrzucone.
Losy Fíriel po upadku Arthedainu i śmierci męża w 1975 roku nie są znane. Być może resztę życia spędziła w Lindonie lub Rivendell.
Jej imię pochodzi z sindarinu i znaczy w tej mowie "Śmiertelna kobieta".
Minohtar.
Postać z tekstu "Cirion i Eorl"; dowódca wojsk Gondoru.
Żył pod koniec II tysiąclecia Trzeciej Ery. Był synem córki króla Calimehtara, siostrzeńcem Ondohera. Znano go jako doświadczonego żołnierza.
W Armii Północy, podczas bitwy na Dagorlad, dowodził prawym skrzydłem. Po śmierci króla Ondohera przejął dowodzenie nad całością sił. Na czele straży tylnej próbował powstrzymać kolejne natarcie Woźników, by osłonić odwrót gondorskich żołnierzy. Mimo początkowych sukcesów został pokonany i poległ, trafiony strzałą.
Imię Minohtar pochodzi z quenyi.
Morwena.
Postać wymieniona w tekście "The Heirs of Elendil".
Żyła w Trzeciej Erze. Była córką namiestnika Gondoru Belecthora I, siostrą Orodretha. Wyszła za mąż i założyła rodzinę. Jej wnukiem był namiestnik Egalmoth.
Imię Morwena pochodzi z sindarinu i znaczy w tej mowie "Ciemna dziewczyna", ewentualnie "Ciemna pani".
Morwena z Lossarnach.
Postać z "Dodatku A" ("Kronik królów i władców)". Nieco więcej informacji o niej zawarto w komentarzu do "Klęski na polach Gladden"; królowa Rohanu, małżonka Thengla.
Urodziła się w 2922 roku Trzeciej Ery. Jej ojciec pochodził z Belfalas i był spokrewniony z książętami Dol Amrothu. Przeniósł się jednak do Lossarnach, gdzie urodziła się Morwena. W 2943 roku poślubiła Thengla, dziedzica tronu Rohanu. Żyjąc z nim w Gondorze urodziła mu troje dzieci, między nimi jedynego syna, Théodena. W 2953 roku, gdy Thengel został królem, udała się z nim do Rohanu. Powiła mu tam jeszcze dwie córki, ostatnią z nich była Théodwina. Data jej śmierci jest nieznana.
Morwena słynęła ze swej urody, wdzięku i dumy, dlatego Rohirrimowie nadali je miano "Kwiat ze stali".
Ornendil.
Postać z "Dodatku A" ("Kronik królów i władców").
Był starszym synem króla Gondoru Eldacara. U boku ojca walczył w obronie Osgiliath podczas Waśni Rodzinnej. Gdy miasto padło w 1437 roku Trzeciej Ery, Ornendil dostał się do niewoli i został stracony na rozkaz Castamira.
Imię Ornendil pochodzi z quenyi i znaczy w tej mowie "Przyjaciel drzew" (ewentualnie "Kochający drzewa", "Oddany drzewom").
Ríana.
Postać wymieniona w tekście "The Heirs of Elendil".
Żyła w połowie III tysiąclecia Trzeciej Ery. Była córką namiestnika Gondoru Barahira, siostrą Diora. Wyszła za mąż i założyła rodzinę. Jej synem był namiestnik Denethor I.
Imię Ríana pochodzi z sindarinu.

</doc>
<doc id="2406322" url="https://pl.wikipedia.org/wiki?curid=2406322" title="Elwira Saadi">
Elwira Saadi

Elwira Saadi (ur. 2 stycznia 1952 w Taszkencie) – radziecka gimnastyczka. Dwukrotna złota medalistka olimpijska.
Brała udział w dwóch igrzyskach (IO 72, IO 76), na obu zdobywała złote medale w drużynie. Była mistrzynią świata w drużynie w 1974, na tej samej imprezie zajęła trzecie miejsce w ćwiczeniach wolnych. Stawała na podium mistrzostw ZSRR (m.in. złoto w wieloboju w 1973. Po zakończeniu kariery sportowej został trenerką. Pracowała m.in. w Kanadzie.

</doc>
<doc id="2406326" url="https://pl.wikipedia.org/wiki?curid=2406326" title="Tramwaje w Świętogórsku">
Tramwaje w Świętogórsku

Tramwaje w Świętogórsku − zlikwidowany system komunikacji tramwajowej w ukraińskim mieście Świętogórsk. 
Historia.
Tramwaje w Świętogórsku uruchomiono w 1930 r. Na linii tramwajowej o szerokości toru 1524 mm kursowały tramwaje z napędem spalinowym. System zlikwidowano w 1941 r. 

</doc>
<doc id="2406329" url="https://pl.wikipedia.org/wiki?curid=2406329" title="Malta na Letnich Igrzyskach Olimpijskich 2004">
Malta na Letnich Igrzyskach Olimpijskich 2004

Maltę na Letnich Igrzyskach Olimpijskich 2004 reprezentowało siedmioro zawodników – czterech mężczyzn i trzy kobiety. Chorążym ekipy podczas ceremonii otwarcia igrzysk był William Chetcuti. Najstarszym zawodnikiem była Tanya Blake (33 lata). Najmłodszym zawodnikiem był Neil Agius (18 lat). Był to trzynasty występ reprezentacji Malty na letnich igrzyskach.
Reprezentanci.
Judo.
Marcon Bezzina - Przegrała oba mecze w czasie krótszym niż minuta. Jej przeciwniczkami były Kye Sun-Hi i Natalia Yukhareva
Lekkoatletyka.
Darren Gilford Czas: 10.67 s (57. ogólnie)
Tanya Blake Czas: 2:19.34 (39. ogólnie)
Pływanie.
Neil Agius 4:22.14 - Zakończył z najwolniejszym czasem (46. ogólnie)
Angela Galea 1:05.47 (36. ogólnie)
Strzelectwo.
William Chetcuti (9. pozycja)
Żeglarstwo.
Mario Aquilina (39. pozycja)

</doc>
<doc id="2406330" url="https://pl.wikipedia.org/wiki?curid=2406330" title="Elvis Deluxe">
Elvis Deluxe

Elvis Deluxe - zespół rockowy założony w 2002 roku, pierwszy, który zaprezentował na polskim rynku muzycznym tradycyjną odmianę stoner rocka. Zespół zapytany w wywiadzie o znaczenie jego nazwy odpowiedział, że „Elvis” to dla nich symbol korzeni rock and rolla, a „Deluxe” określa aktualne zjawiska w muzyce, o które wzbogacono brzmienie grupy.
Historia.
Początki.
Początki zespołu sięgają roku 2002, kiedy to członkowie formacji Afraid of That Day (Marcin Hejak, Wojciech Ziemba), Houk (Tomasz Sierajewski) i Coalition (Mikołaj Malanowski) postanowili założyć nowy, poboczny projekt, wtedy jeszcze pod nazwą zapisywaną w postaci "Elvis De Luxe". Po skomponowaniu kilku utworów, zespół w 2003 roku zaczął prezentować swoje dokonania na scenie. Pierwszy koncert grupy miał miejsce w warszawskim klubie Kopalnia 4 stycznia 2003 roku, m.in. przed TPN 25 i Afraid of That Day. W tym samym roku grupa zebrała i nagrała materiał na pierwsze demo, na które trafiło pięć utworów utrzymanych w stylistyce grupy Kyuss.
Po wydaniu dema zespół dalej koncertował. Uczestniczył m.in. w jednym z koncertów tournée Acid Drinkers (Rock Is Not Enough Tour) w warszawskiej Proximie (16 listopada 2004), zagrał też koncerty w Czechach i na litewskim festiwalu Darom 2006.
Lazy.
Na wiosnę 2006 roku zespół zarejestrował swoje debiutanckie dzieło w Serakos Studio - w tym samym, w którym wcześniej nagrał demo. Trzy z dziesięciu utworów na tej płycie znalazły się wcześniej na demie Elvis Deluxe, zostały one jednak na potrzeby krążka nagrane na nowo, w nieznacznie zmienionych aranżacjach. Album pt. "Lazy" wydano 18 czerwca 2007 roku nakładem wytwórni Get By Records, zaś jego oficjalna premiera miała miejsce podczas imprezy Show No Mercy XII, zorganizowanej w warszawskim klubie Progresja. Recenzent The Obelisk, serwisu dla miłośników stoner rocka, porównywał brzmienie "Lazy" do pierwszych płyt grupy Dozer, podkreślał jednak szczere, bezpretensjonalne podejście muzyków Elvis Deluxe do konwencji, jaką prezentują na albumie oraz wyraźną indywidualność zespołu. W innych recenzjach pisano o „prawdziwym (...) amerykańskim” akcencie wokalisty, wysokim poziomie aranżacji, ciężkim i psychodelicznym brzmieniu oraz swobodnej atmosferze, jaką udało się uzyskać na płycie. Utwory z "Lazy" przyrównywano do dokonań Kyuss, Queens of the Stone Age i Fu Manchu, krytycy różnili się zwykle w ocenach tego, czy polska grupa ma swoją tożsamość i własne pomysły, czy też jedynie oddaje hołd klasykom gatunku Magazyn Teraz Rock w czerwcu 2011 określił "Lazy" „klasyk[ą] nadwiślańskiego stoner rocka”.
Favourite State of Mind.
Po zagraniu kilkunastu koncertów w kraju i za granicą, Elvis Deluxe zebrał materiał na drugą płytę i pod koniec maja 2010 roku wszedł do studia Lubię Wąchać Winyl, aby zarejestrować nowe nagranie. Prace nad rejestracją płyty zakończyły się w lipcu 2010, a w ich wyniku powstało 12 utworów przeznaczonych na krążek. Płytę zatytułowano "Favourite State of Mind" i wydała ją wytwórnia Harmony Records. Niedługo po nagraniu materiału z zespołem rozstał się jeden z gitarzystów zespołu - Marcin Hejak. Jego miejsce zajął Wojciech Trusewicz, gitarzysta formacji Castor Fiber, Oregano Chino oraz Kochankowie Gwiezdnych Przestrzeni. Koncert promujący drugi album grupy zorganizowano 4 lutego 2011 r. w warszawskim klubie Hydrozagadka.
Drugi album warszawskiej grupy ugruntował jej pozycję na polskim rynku muzycznym, zespół pozostał jednak wciąż zespołem niezależnym. Gazeta Wyborcza w recenzji płyty nazwała Elvis Deluxe „panującym mistrzem stoner rocka”, dodając przy tym, że zespół potrafi wyjść poza ramy tej konwencji, „dokłada glamrockowe rytmy w stylu T. Rex, przebojowego punk rocka a la Turbonegro [oraz] bębny rodem z najlepszych lat Led Zeppelin”, a poza szacunkiem dla swoich inspiracji posiada swobodę i umiejętność tworzenia melodyjnych utworów.
W recenzji "Favourite State of Mind" na portalu Wirtualna Polska pisano o odniesieniach do klasyki grunge'u (The Melvins, Mudhoney), zespołów psychodelicznych (m.in. The Yawning Sons), a także o wysokim standardzie nagrania materiału. Album podsumowano jako „szybki, ostry i niebezpieczny”, i choć nie wyznaczył całkowicie nowej jakości, to w ocenie portalu jest przykładem bardzo solidnej muzyki rockowej, która może wejść do rodzimego kanonu. Tygodnik Uważam Rze dostrzegł w albumie warszawiaków oryginalny charakter i twórcze potraktowanie wpływów rock'n'rolla, hard rocka lat 70. i stoner rocka, oceniając ich muzykę jako „rzetelny rock z dużą wyobraźnią”.
Szymon Kubicki, recenzent Magazynu Gitarzysta, porównywał melodykę i przystępność płyty Elvis Deluxe do twórczości Queens of the Stone Age i Red Fang, ubolewając jednocześnie nad faktem, że zespół nie ma choćby zbliżonego do tych zespołów statusu na polskim rynku muzycznym. Według autora recenzji muzyka na albumie wymyka się szablonowym klasyfikacjom i zdradza bardzo szerokie spektrum zainteresowań członków kwartetu z Warszawy, zaś płyta jest „świetna, dojrzała, a zarazem luzacka”.
Anglojęzyczny The Obelisk pisał o ogromnym rozwoju brzmienia i tożsamości Elvis Deluxe w stosunku do poprzedniego wydawnictwa oraz o uniknięciu przez muzyków pułapki kopiowania wzorów, w jaką wpada wiele zespołów. Według recenzenta portalu Doommantia, Elvis Deluxe zrobił znaczny krok do przodu i mimo kilku słabszych momentów na płycie, stworzył on jeden z najlepszych albumów roku. W ocenie autora recenzji z serwisu Doomsmoker.pl, choć na albumie słychać wyraźną zmianę dotychczasowej stylistyki i większą przebojowość utworów, „muzycy nigdy nie ukrywali, że nie zaprzątają sobie głowy czystością stoner rocka”. W rezultacie, jak pisze recenzent, Elvis Deluxe nagrał „zróżnicowaną i bardzo dobrą płytę, którą z pełnym przekonaniem rekomenduję każdemu”.
W styczniu 2011 roku Elvis Deluxe zakwalifikował się do finału konkursu Neuro Music. W finale przeglądu zespół zwyciężył decyzją jury, kwalifikując się tym samym do występu na Asymmetry Festival. Zespół zagrał koncert na wrocławskim festiwalu 1 maja 2011 roku.

</doc>
<doc id="2406331" url="https://pl.wikipedia.org/wiki?curid=2406331" title="Wild Winds Are Blowing">
Wild Winds Are Blowing

Wild Winds Are Blowing – singel brytyjskiej, glam rockowej grupy Slade, która ówcześnie działała pod nazwą The Slade. Wydany 24 października 1969 roku.
Utwór napisany został przez Boba Sakera i Jacka Winsleya.
Na stronie B singla znalazła się autorska kompozycja zespołu One Way Hotel, którą napisali Don Powell, Jim Lea oraz Noddy Holder.
Wydawnictwo to nie było notowane na listach przebojów. Nie pojawiło się także na żadnym regularnym albumie zespołu, w przeciwieństwie do utworu ze strony B, który znalazł się także na albumie Play It Loud.
Zespół wykonywał ten utwór w programie Top of the Pops.

</doc>
<doc id="2406347" url="https://pl.wikipedia.org/wiki?curid=2406347" title="Wernersberg">
Wernersberg

Wernersberg – miejscowość i gmina w Niemczech, w kraju związkowym Nadrenia-Palatynat, w powiecie Südliche Weinstraße, wchodzi w skład gminy związkowej Annweiler am Trifels.

</doc>
<doc id="2406349" url="https://pl.wikipedia.org/wiki?curid=2406349" title="Rainer Klug">
Rainer Klug

Rainer Klug (ur. 13 grudnia 1938 w Konstancji) – niemiecki duchowny rzymskokatolicki, biskup pomocniczy Fryburga w latach 2000-2013.
Życiorys.
Prezbiterat.
Święcenia kapłańskie otrzymał 15 maja 1969. Wkrótce potem otrzymał nominację na wikariusza w Markdorf. Później pracował także w Offenburgu i w Radolfzell. W 1970 został duszpasterzem skautów, zaś dwa lata później duszpasterzem młodzieży (funkcję tę pełnił do 1981). W latach 1981-1992 był proboszczem parafii świętych Piotra i Pawła w Karlsruhe (dzielnica Durlach), zaś od 1992 pracował w parafii św. Franciszka w tym samym mieście.
W 1988 został wybrany wiceprezesem międzynarodowej organizacji "Coetus Internationalis Ministrantium", zaś od 1992 do nominacji biskupiej był dziekanem regionu Mittlerer Oberrhein-Pforzheim.
Episkopat.
23 maja 2000 papież Jan Paweł II mianował go biskupem pomocniczym archidiecezji fryburskiej, ze stolicą tytularną "Ala Miliaria". Sakry biskupiej udzielił mu arcybiskup Oskar Saier.
21 listopada 2013 papież Franciszek przyjął jego rezygnację z urzędu złożoną ze względu na wiek.

</doc>
<doc id="2406350" url="https://pl.wikipedia.org/wiki?curid=2406350" title="Mecze reprezentacji Brazylii w piłce siatkowej mężczyzn prowadzonej przez Bernando Rezende">
Mecze reprezentacji Brazylii w piłce siatkowej mężczyzn prowadzonej przez Bernando Rezende



</doc>
<doc id="2406353" url="https://pl.wikipedia.org/wiki?curid=2406353" title="Münchweiler am Klingbach">
Münchweiler am Klingbach

Münchweiler am Klingbach (palat. "Minchwoiler") – miejscowość i gmina w Niemczech, w kraju związkowym Nadrenia-Palatynat, w powiecie Südliche Weinstraße, wchodzi w skład gminy związkowej Annweiler am Trifels.

</doc>
<doc id="2406354" url="https://pl.wikipedia.org/wiki?curid=2406354" title="Minchwoiler">
Minchwoiler



</doc>
<doc id="2406355" url="https://pl.wikipedia.org/wiki?curid=2406355" title="Paul Wehrle">
Paul Wehrle

Paul Friedrich Wehrle (ur. 7 czerwca 1940 w Singen (Hohentwiel)) – niemiecki duchowny rzymskokatolicki, biskup pomocniczy Fryburga w latach 1981-2012.
Święcenia kapłańskie otrzymał 15 maja 1969. 14 kwietnia 1981 papież Jan Paweł II mianował go biskupem pomocniczym archidiecezji fryburskiej, ze stolicą tytularną "Nova Germania". Sakry biskupiej udzielił mu abp Oskar Saier.
30 lipca 2012 papież Benedykt XVI przyjął jego rezygnację z funkcji biskupa pomocniczego.

</doc>
<doc id="2406356" url="https://pl.wikipedia.org/wiki?curid=2406356" title="Meczet Mustafy Paszy (Skopje)">
Meczet Mustafy Paszy (Skopje)

Meczet Mustafy Paszy (maced. "Мустафа-пашина џамија") – meczet znajdujący się w Skopju w Macedonii Północnej.
Wzniesiony w 1492 roku Meczet Mustafy Paszy znajduje się wzgórzu dominującym nad Starym Bazarem w Skopju i jest największą świątynią muzułmańską w Macedonii. Należy do najlepiej zachowanych budowli muzułmańskich w tym kraju, a jego kształt nie uległ większym zmianom od XV wieku. Nazwa meczetu pochodzi od wezyra na dworze sułtana Selima I – Mustafy Paszy. Pod koniec XV wieku był on właścicielem czterech wsi w okolicach Skopje. Meczet odwiedził i opisał podróżnik Evliya Çelebi.
Meczet jest konstrukcją jednokopułową, z minaretem o wysokości 42 m. W każdej ze ścian świątyni znajduje się pięć okien. W przylegającym do meczetu türbe (mauzoleum) znajduje się sarkofag, w którym spoczywa Mustafa Pasza (zm. 1519) i jedna z jego córek – Umi. Meczet otacza ogród krzewów różanych.
W 1912 roku meczet przestał pełnić funkcje religijne, a w czasie I wojny światowej służył jako magazyn wojskowy. W 1963 budowla przeszła renowację po zniszczeniach powstałych w wyniku trzęsienia ziemi, które nawiedziło Skopje. Ponownie obiekt poddano renowacji w roku 2006, przy pomocy finansowej rządu tureckiego. Dobiegła ona końca w sierpniu 2011.

</doc>
<doc id="2406358" url="https://pl.wikipedia.org/wiki?curid=2406358" title="Palladium (Praga)">
Palladium (Praga)

Palladium – centrum handlowe w Pradze na Placu Republiki. Zostało otwarte w dniu 25 października 2007 roku. Zostało zbudowane na miejscu baraków Jerzego z Podiebradów, które były przez długi czas w latach 90 XX wieku, były opuszczone. Centrum ma 11 pięter, z czego 5 znajduje się pod ziemią, 6 w przebudowanym domu obiekcie. Centrum oferuje swoje produkty przede wszystkim o charakterze luksusowym i modowym.

</doc>
<doc id="2406359" url="https://pl.wikipedia.org/wiki?curid=2406359" title="Tamara Łazakowicz">
Tamara Łazakowicz

Tamara Łazakowicz (ur. 14 marca 1954, zm. 1 listopada 1992) – radziecka gimnastyczka. Czterokrotna medalistka olimpijska z Monachium.
Igrzyska w 1972 były jej jedyną olimpiadą. Triumfowała w drużynowym wieloboju, była druga w ćwiczeniach na równoważni. Trzecie miejsce zajęła w indywidualnym wieloboju oraz ćwiczeniach wolnych. W 1970 była mistrzynią świata w drużynie. W 1971 na mistrzostwach Europy w Mińsku, sięgając po trzy złote (m.in. wielobój) i dwa srebrne medale.

</doc>
<doc id="2406360" url="https://pl.wikipedia.org/wiki?curid=2406360" title="Gossersweiler-Stein">
Gossersweiler-Stein

Gossersweiler-Stein – miejscowość i gmina w Niemczech, w kraju związkowym Nadrenia-Palatynat, w powiecie Südliche Weinstraße, wchodzi w skład gminy związkowej Annweiler am Trifels.

</doc>
<doc id="2406363" url="https://pl.wikipedia.org/wiki?curid=2406363" title="Christian Taylor">
Christian Taylor

Christian Taylor (ur. 18 czerwca 1990 w Uniondale) – amerykański lekkoatleta specjalizujący się w trójskoku oraz skoku w dal. 
Podczas rozegranych w 2007 mistrzostw świata juniorów młodszych zdobył brąz w skoku w dal oraz okazał się najlepszy w rywalizacji trójskoczków. Rok później zajął siódme miejsce w skoku w dal i ósme w trójskoku na juniorskich mistrzostwach świata. Podczas tych zawodów biegł także w eliminacjach na ostatniej zmianie amerykańskiej sztafety 4 × 400 metrów, która awansowała do finału z najlepszym czasem spośród wszystkich startujących zespołów, w finale Amerykanie, już bez Taylora w składzie, zdobyli złote medale. Ma na koncie dwa złota młodzieżowych mistrzostw NACAC (2010). Mistrz olimpijski z Londynu (2012) i Rio de Janeiro (2016). Czterokrotny złoty medalista mistrzostw świata z Daegu (2011), Pekinu (2015), Londynu (2017) oraz Dohy (2019).
W 2014 wszedł w skład amerykańskiej sztafety 4 × 400 metrów, która zdobyła złoto IAAF World Relays.
Zwycięzca łącznej punktacji Diamentowej Ligi 2012 i 2013 w trójskoku.
Medalista mistrzostw USA i NCAA, okazjonalnie startuje także w biegach rozstawnych.

</doc>
<doc id="2406368" url="https://pl.wikipedia.org/wiki?curid=2406368" title="Waldhambach (Niemcy)">
Waldhambach (Niemcy)

Waldhambach – miejscowość i gmina w Niemczech, w kraju związkowym Nadrenia-Palatynat, w powiecie Südliche Weinstraße, wchodzi w skład gminy związkowej Annweiler am Trifels.

</doc>
<doc id="2406369" url="https://pl.wikipedia.org/wiki?curid=2406369" title="Waldhambach">
Waldhambach



</doc>
<doc id="2406370" url="https://pl.wikipedia.org/wiki?curid=2406370" title="Franz Vorrath">
Franz Vorrath

Franz Vorrath (ur. 9 lipca 1937 w Essen, zm. 17 października 2022 w Duisburgu) – niemiecki duchowny rzymskokatolicki, biskup pomocniczy Essen w latach 1996-2014.
Święcenia kapłańskie otrzymał 26 lipca 1962. 
22 listopada 1995 papież Jan Paweł II mianował go biskupem pomocniczym diecezji esseńskiej, ze stolicą tytularną Vicus Aterii. Sakry biskupiej udzielił mu ówczesny biskup diecezjalny Hubert Luthe.
14 marca 2014 papież Franciszek przyjął jego rezygnację z pełnionego urzędu złożoną ze względu na wiek.

</doc>
<doc id="2406378" url="https://pl.wikipedia.org/wiki?curid=2406378" title="Dernbach (powiat Südliche Weinstraße)">
Dernbach (powiat Südliche Weinstraße)

Dernbach – miejscowość i gmina w Niemczech, w kraju związkowym Nadrenia-Palatynat, w powiecie Südliche Weinstraße, wchodzi w skład gminy związkowej Annweiler am Trifels.

</doc>
<doc id="2406382" url="https://pl.wikipedia.org/wiki?curid=2406382" title="Ramberg (Nadrenia-Palatynat)">
Ramberg (Nadrenia-Palatynat)

Ramberg – miejscowość i gmina w Niemczech, w kraju związkowym Nadrenia-Palatynat, w powiecie Südliche Weinstraße, wchodzi w skład gminy związkowej Annweiler am Trifels.

</doc>
<doc id="2406384" url="https://pl.wikipedia.org/wiki?curid=2406384" title="Kazimierz Szternal">
Kazimierz Szternal

Kazimierz Szternal ps. „Zryw” (ur. 4 marca 1907 w Sękowej, zm. 6 maja 1981 w Chicago) – pułkownik Wojska Polskiego, szef sztabu pułku „Baszta”, powstaniec warszawski, cichociemny. Awansowany przez władze emigracyjne w 1970 do stopnia pułkownika.
Życiorys.
Po ukończeniu w 1931 roku Szkoły Podchorążych Piechoty służył w 16 pułku piechoty oraz w Centralnej Szkole Podoficerów KOP. We wrześniu 1939 był dowódcą kompanii przeciwpancernej w 135 pułku piechoty w rejonie Ossowa. Brał udział w bitwie pod Kockiem. Uciekł z niewoli niemieckiej. Przedostał się przez Węgry do Francji. Brał udział w bitwie o Narwik, jako dowódca kompanii w 2 półbrygadzie Samodzielnej Brygady Strzelców Podhalańskich.
Jesienią 1940 roku podjął ucieczkę jachtem z Francji do Gibraltaru. Ujęty i osadzony w ciężkim obozie internowanych Miranda del Ebro w Hiszpanii. Od 17 lutego 1943 r. w Wielkiej Brytanii.
Cichociemny.
Zgłosił się do służby w Kraju, przeszkolony w dywersji, zaprzysiężony na rotę AK, przydzielony do Oddziału VI (Specjalnego) Sztabu Naczelnego Wodza. Zrzucony do okupowanej Polski w nocy z 30 kwietnia na 1 maja 1944 roku, w operacji lotniczej „Weller 16", na placówkę odbiorczą „Klosz”, w rejonie Grójca. Razem z nim skoczyli: kpt. Franciszek Cieplik ps. Hatrak, por. Kazimierz Osuchowski ps. Rosomak, rtm. Jan Kanty Skrochowski ps. Ostroga.
Po aklimatyzacji do realiów okupacyjnych 18 maja 1944 roku przydzielony jako oficer operacyjny oraz szef sztabu Zgrupowania Pułku Baszta.
Powstanie warszawskie.
Od wybuchu powstania szef sztabu, od 25 września (do kapitulacji) krótko dowódca Zgrupowania Pułku Baszta. 1 sierpnia 1944 roku pułk liczył 2200 żołnierzy i był jedynym oddziałem w południowej Warszawie, w tak zwanej „niemieckiej dzielnicy mieszkaniowej”, który nie uległ rozsypce i utrzymał zajęty teren. Od 1 sierpnia 1944 roku aż do momentu kapitulacji 27 września 1944 roku – 44 oddziały Baszty walczyły w powstaniu warszawskim na Górnym Mokotowie i Dolnym Mokotowie (Sielce, Czerniaków, Sadyba).
27 września 1944 roku, wobec przewagi sił niemieckich, braku broni i amunicji podjął decyzję o kapitulacji dzielnicy Mokotów. Razem z mjr. Eugeniuszem Ladenbergerem uczestniczył w rozmowach nt. kapitulacji z niemieckim generałem SS i zbrodniarzem wojennym Erichem von dem Bach-Zelewskim. Odmówił podjęcia się misji przekonania KG AK do zakończenia powstania.
Od pierwszej dekady października wraz z żołnierzami pułku Baszta w niemieckiej niewoli, początkowo w obozie jenieckim Stalag X B Sandbostel, następnie w Oflagu VII A Murnau.
Po wojnie.
Od 22 czerwca 1945 r. w Wielkiej Brytanii. W 1946 r. ukończył ostatni VI Kurs Wyższej Szkoły Wojennej. W 1957 został awansowany do stopnia podpułkownika dyplomowanego piechoty. 25 lipca 1970 r. awansowany do stopnia piłkownika.
W 1947 r. współzałożyciel Studium Polski Podziemnej, pracował w nim jako archiwista. W lutym 1951 r. wraz z żoną wyemigrował do Stanów Zjednoczonych. Osiadł w Chicago, gdzie działał czynnie wśród tamtejszej Polonii m.in. jako prezes okręgu Koła AK oraz działacz Kongresu Polonii Amerykańskiej.

</doc>
<doc id="2406385" url="https://pl.wikipedia.org/wiki?curid=2406385" title="Parafia Narodzenia Najświętszej Maryi Panny w Zaczerniu">
Parafia Narodzenia Najświętszej Maryi Panny w Zaczerniu

Parafia Narodzenia Najświętszej Maryi Panny w Zaczerniu − parafia znajdująca się w diecezji rzeszowskiej w dekanacie Głogów Małopolski.
Parafia została erygowana 29 czerwca 1439 roku przez biskupa krakowskiego Jana Rzeszowskiego.
Obecny kościół parafialny został zbudowany w latach 1803–1806 z fundacji Jana Aleksandra Morskiego – dziedzica klucza łąckiego. Kościół konsekrował w 1847 r. bp przemyski Franciszek Wierzchlejski.

</doc>
<doc id="2406388" url="https://pl.wikipedia.org/wiki?curid=2406388" title="Konik żmudzki">
Konik żmudzki

Konik żmudzki (też: "kuc Żemajtuka"; lit. "žemaitukai") – rasa koni w typie kuca, pochodząca z Litwy (Żmudzi), hodowana w krajach bałtyckich. Konie żmudzkie uznawane są na Litwie za rasę narodową: uważa się, że towarzyszyły one wojownikom litewskim już od czasów średniowiecza.
Grupa: konie karłowate. 
Wysokość w kłębie: 1,33–1,44 m.
Użytkowość: konie wszechstronne użytkowo.
Charakter: chętny do współpracy, energiczny, żywotny, niewymagający. 
Pokrój.
Głowa średniej wielkości o szlachetnym wyglądzie; krępa, krótka, dobrze umięśniona szyja. Łopatki proste; zad spadzisty, czasem rozłupany; szeroka i głęboka klatka piersiowa. Dobrze uformowane kopyta z twardego rogu. Umaszczenie myszate, izabelowate, kasztanowate, kare, bułane, gniade. Ogon nisko osadzony. 
Użytkowanie.
Koniki żmudzkie mają wiele cech pierwotnych: są długowieczne i niezwykle wytrzymałe. Współcześnie znajdują zastosowanie jako konie gospodarcze. Przez swoich właścicieli są cenione ze względu na niski koszt utrzymania (żemajtuki żywią się korzeniami, porostami, nisko odżywczą trawą oraz korą drzew). W ciągu jednego dnia są w stanie pokonać w zaprzęgu dystans 60–70 km, niezależnie od warunków atmosferycznych oraz ukształtowania terenu.

</doc>
<doc id="2406389" url="https://pl.wikipedia.org/wiki?curid=2406389" title="Ramberg">
Ramberg

Niemcy:
Norwegia:
Osoby:

</doc>
<doc id="2406390" url="https://pl.wikipedia.org/wiki?curid=2406390" title="Eshta'ol">
Eshta'ol



</doc>
<doc id="2406391" url="https://pl.wikipedia.org/wiki?curid=2406391" title="Serafina (film)">
Serafina (film)

Serafina (fr. "Séraphine") − francusko-belgijski dramat biograficzny z 2008 roku w reżyserii Martina Provosta. 
Światowa premiera filmu nastąpiła 7 września 2008 roku, podczas 33. Międzynarodowego Festiwalu Filmowego w Toronto. Obraz otrzymał siedem Cezarów, m.in. za najlepszy film i dla najlepszej aktorki.
Opis fabuły.
Wilhelm Uhde, marchand malarskiej awangardy XX w. i jeden z pierwszych nabywców obrazów Picassa, przenosi się do domu w Prowansji, aby pisać i odpocząć od paryskiej bohemy. Jako pomoc domową zatrudnia charyzmatyczną Séraphine Louis (Yolande Moreau). Wkrótce u jednego z lokalnych notabli dostrzega fascynujący obraz namalowany na desce. Jego zaskoczenie jest olbrzymie, gdy dowiaduje się, że jego autorką jest właśnie jego gosposia.
Obsada.
i inni

</doc>
<doc id="2406392" url="https://pl.wikipedia.org/wiki?curid=2406392" title="Silz (Nadrenia-Palatynat)">
Silz (Nadrenia-Palatynat)

Silz – miejscowość i gmina w Niemczech, w kraju związkowym Nadrenia-Palatynat, w powiecie Südliche Weinstraße, wchodzi w skład gminy związkowej Annweiler am Trifels.

</doc>
<doc id="2406397" url="https://pl.wikipedia.org/wiki?curid=2406397" title="Rosh HaAyin">
Rosh HaAyin



</doc>
<doc id="2406399" url="https://pl.wikipedia.org/wiki?curid=2406399" title="Roger Cuche">
Roger Cuche

Roger Cuche (ur. 27 października 1928 w La Chaux-de-Fonds) – szwajcarski pięściarz. Reprezentant kraju podczas igrzysk olimpijskich w 1952 w Helsinkach. 
Na igrzyskach w Helsinkach wystąpił w turnieju wagi lekkiej. W pierwszej rundzie przegrał Freddie Reardonem reprezentującym Wielką Brytanię.

</doc>
<doc id="2406400" url="https://pl.wikipedia.org/wiki?curid=2406400" title="Suszenie żywności">
Suszenie żywności

Suszenie żywności – jedna z najstarszych znanych człowiekowi metod konserwacji żywności. Polega na usunięciu wody z produktu przez jej wyparowanie. Suszenie żywności znane było już w czasach prehistorycznych, kiedy to suszono mięso (w tym również ryby). Pierwotnie suszono mięso z wykorzystaniem słońca i wiatru, zaś później ognia, przy czym proces ten często przypominał wędzenie. Obecnie wykorzystuje się, na skalę przemysłową suszarnie elektryczne, są również niewielkie aparaty umożliwiające suszenie w warunkach domowych (można też wykorzystać piekarnik elektryczny, ale wiąże się to ze znacznie większym zużyciem prądu elektrycznego).
Najczęściej suszeniu poddaje się jadalne grzyby kapeluszowe, warzywa (pomidory, marchew, pietruszka, seler i por) i owoce (jabłka, gruszki, śliwki, banany, winogrona (powstają z nich rodzynki). Na skalę przemysłową suszy się również mleko (powstaje mleko w proszku), ekstrakty kawy (powstaje kawa instant), bulionów mięsnych i warzywnych (zupy w kostkach). Jedną ze szczególnych metod suszenia jest liofilizacja. 
Usunięcie wody uniemożliwia rozwój drobnoustrojów, jak również efektywnie spowalnia przebieg przemian enzymatycznych i nieenzymatycznych.

</doc>
<doc id="2406404" url="https://pl.wikipedia.org/wiki?curid=2406404" title="Júlio César Coelho de Moraes">
Júlio César Coelho de Moraes

César, właśc. Júlio César Coelho de Moraes (ur. 27 lipca 1954 w Rio de Janeiro) – brazylijski piłkarz, występujący podczas kariery na pozycji napastnika.
Kariera klubowa.
Karierę piłkarską César rozpoczął w klubie Bonsucesso Rio de Janeiro w 1974 roku. W 1979 został zawodnikiem SE Palmeiras. W lidze brazylijskiej zadebiutował 5 grudnia 1979 w wygranym 5-1 meczu z Comercialem Ribeirão Preto. Był to niezwykle udany debiut, gdyż César w 32 i 88 min. zdobył bramki. W 1981 był zawodnikiem CR Vasco da Gama.
Dobra została zauważona przez Sevillę FC, do której Cesar wkrótce trafił w 1981. W Sewilli występował przez półtora roku, po czym wrócił do Brazylii i został zawodnikiem Portuguesy São Paulo. W barwach Portuguesy 22 lutego 1984 w przegranym 2-3 meczu z Auto Esporte Teresina Cesar wystąpił po raz ostatni w lidze brazylijskiej.
Ogółem w latach 1979–1984 wystąpił w lidze w 27 meczach, w których strzelił 7 bramek. W latach 1985–1987 César występował w Portugalii w Vitórii Guimarães i SC Farense. Karierę zakończył w Barra Teresópolis w 1991 roku.
Kariera reprezentacyjna.
W reprezentacji Brazylii César zadebiutował 15 maja 1981 w wygranym 3-1 towarzyskim meczu z reprezentacją Francji. Drugi i ostatni raz w reprezentacji César wystąpił 19 maja 1981 w wygranym 2-1 towarzyskim meczu z reprezentacją RFN.

</doc>
<doc id="2406405" url="https://pl.wikipedia.org/wiki?curid=2406405" title="Benjamin Enríquez">
Benjamin Enríquez

Benjamin Enríquez (ur. 30 września 1929, zm. 13 marca 2014 w Canoga Park) – filipiński pięściarz. Reprezentant kraju podczas igrzysk olimpijskich w 1952 w Helsinkach.
Na igrzyskach w Helsinkach wystąpił w turnieju wagi lekkiej. W pierwszej rundzie przegrał Aleksym Antkiewiczem reprezentującym Polskę.

</doc>
<doc id="2406406" url="https://pl.wikipedia.org/wiki?curid=2406406" title="Demryc">
Demryc

Demryc (Temritz, Demritz) – śląski i górnołużycki herb szlachecki. Podstawowy wariant herbu (Demryc I) określony został przez Juliusza Karola Ostrowskiego jako odmiana herbu Leliwa, warianty II i III uznawane przez niektórych heraldyków niemieckich za odmianę herbu Drzewica.
Opis herbu.
Juliusz Karol Ostrowski wymienia trzy warianty tego herbu (blazonowane zostały tylko dwa pierwsze, wariant trzeci przedstawiony tylko w formie wizerunku):
Demryc I (Temritz, Demritz cz. Leliwa odm.): "W polu błękitnym między rogami złotego półksiężyca złota sześciopromienna gwiazda. Nad hełmem w koronie między dwiema chorągwiami w błękitne i srebrne poprzeczne pasy trzy pióra strusie złote między błękitnymi. Labry błękitne podbite złotem."
Demryc II: "W polu błękitnym nad i pod półksiężycem złotym rogami do góry - sześciopromienna gwiazda złota. Nad hełmem w koronie ręka zbrojna z mieczem. Labry błękitne podbite złotem."
Demryc III: "W polu błękitnym nad i pod półksiężycem złotym rogami do góry - sześciopromienna gwiazda złota. Nad hełmem w koronie trzy pióra strusie złote między błękitnymi. Labry błękitne podbite złotem."
Wariant I wspominany także przez Hefnera.
Najwcześniejsze wzmianki.
Według Ostrowskiego herb rodziny polskiego pochodzenia na Śląsku.
Rodzina Demritz.
Według Ernsta Heinricha Kneschke stary śląski i górnołużycki ród szlachecki, który miał zaliczać się do Leliwitów. Z rodziny tej wymienia on "Radslausa Demritza" (Radosława Demritza) w roku 1287 przy księciu wrocławskim Henryku IV Probusie. "Andreas von Demritz" miał być żonaty w 1530 z jedną z "von Blanckensteinów", a "Christoph von Temritz" w roku 1626 miał być właścicielem dóbr rycerskich "Stäbchen" w świdnickiem. W Górnych Łużycach, w których leżały dobra "Temritz", "Temmritz" koło Budziszyna, rodzina ta miała pisać się głównie z "Diehsa" w powiecie Görlitz. W rękach rodziny znajdować się miało także "Colmen" i "Oelsa" (1592), "Heinewalde" koło Żytawy (1684). Na początku XVIII wieku ród miał wygasnąć w Łużycach (ostatnia wzmianka w 1714).
Herbowni.
Jedna rodzina herbownych (herb własny):
Daemritz, Demryc, Demritz, Temritz, Themritz.

</doc>
<doc id="2406408" url="https://pl.wikipedia.org/wiki?curid=2406408" title="Chyżny">
Chyżny

2 cieki w Polsce:

</doc>
<doc id="2406410" url="https://pl.wikipedia.org/wiki?curid=2406410" title="Barbelroth">
Barbelroth

Barbelroth – miejscowość i gmina w Niemczech, w kraju związkowym Nadrenia-Palatynat, w powiecie Südliche Weinstraße, wchodzi w skład gminy związkowej Bad Bergzabern.

</doc>
<doc id="2406412" url="https://pl.wikipedia.org/wiki?curid=2406412" title="Berchzawwre">
Berchzawwre



</doc>
<doc id="2406425" url="https://pl.wikipedia.org/wiki?curid=2406425" title="Bartholomew Mary Dal Monte">
Bartholomew Mary Dal Monte



</doc>
<doc id="2406429" url="https://pl.wikipedia.org/wiki?curid=2406429" title="Herman Woorts">
Herman Woorts

Herman Willebrordus Woorts (ur. 12 listopada 1963 w Abcoude) – holenderski duchowny rzymskokatolicki, biskup pomocniczy Utrechtu od 2010.
Życiorys.
Święcenia kapłańskie otrzymał 22 lutego 1992 z rąk kardynała Adrianusa Simonisa. Inkardynowany do archidiecezji utrechckiej, przez wiele lat pracował jako duszpasterz parafialny. W lutym 2009 został mianowany wikariuszem biskupim ds. liturgii oraz wikariuszem dla rejonu utrechckiego.
7 grudnia 2009 papież Benedykt XVI mianował go biskupem pomocniczym archidiecezji utrechckiej, ze stolicą tytularną "Giufi Salaria". Sakry biskupiej udzielił mu abp Willem Jacobus Eijk.

</doc>
<doc id="2406430" url="https://pl.wikipedia.org/wiki?curid=2406430" title="Improwizacja (taniec)">
Improwizacja (taniec)

Improwizacja – działanie w tańcu, które nie opiera się na ustalonym uprzednio planie. Istotą improwizacji jest całkowite skupienie się na bieżącej chwili i na wykonywanej w tej chwili czynności. Improwizujący tancerz nie wie, co wydarzy się za chwilę. Można więc mówić o ruchu dowolnym lub częściowo ograniczonym przez określenie możliwości wyboru. Improwizację wykorzystuje się niemal we wszystkich rodzajach tańca, od ludowego, etnicznego, przez hip hop, do tańca modern i post-modern. Dla duchowego wymiaru tańca improwizacja jest ważna jako akt całkowitego poddania się muzyce lub wewnętrznym impulsom odczuwanym dzięki muzyce. Dla tancerza improwizacja może być też dziedziną poszukiwań twórczych.

</doc>
<doc id="2406431" url="https://pl.wikipedia.org/wiki?curid=2406431" title="Jana Pietrienko">
Jana Pietrienko

Jana Pietrienko (ur. 30 lipca 1990 w Astanie w Kazachstanie) – kazachska siatkarka, grająca jako środkowa. Obecnie występuje w drużynie Ałmaty.

</doc>
<doc id="2406432" url="https://pl.wikipedia.org/wiki?curid=2406432" title="Tygrys amurski">
Tygrys amurski



</doc>
<doc id="2406433" url="https://pl.wikipedia.org/wiki?curid=2406433" title="Ted Hoogenboom">
Ted Hoogenboom

Theodorus (Ted) Cornelis Maria Hoogenboom (ur. 27 sierpnia 1960 w Oudewater) – holenderski duchowny rzymskokatolicki, biskup pomocniczy Utrechtu od 2010.
Życiorys.
Święcenia kapłańskie otrzymał 25 września 1999 z rąk kardynała Adrianusa Simonisa. Inkardynowany do archidiecezji utrechckiej, po święceniach odbył studia w Rzymie, zaś po powrocie do kraju został wicerektorem utrechckiego seminarium. W 2008 mianowany wikariuszem generalnym archidiecezji.
7 grudnia 2009 papież Benedykt XVI mianował go biskupem pomocniczym archidiecezji utrechckiej, ze stolicą tytularną "Bistue". Sakry biskupiej udzielił mu abp Willem Jacobus Eijk.

</doc>
<doc id="2406434" url="https://pl.wikipedia.org/wiki?curid=2406434" title="Antonina Pimienowa">
Antonina Pimienowa

Antonina Pimienowa (ur. 30 grudnia 1982 w Aksu w Kazachstanie) – kazachska siatkarka, grająca jako środkowa. Obecnie występuje w drużynie Irtysz Kazchrom.

</doc>
<doc id="2406435" url="https://pl.wikipedia.org/wiki?curid=2406435" title="Kristina Trubina">
Kristina Trubina

Kristina Trubina (ur. 5 listopada 1986 w Pawłodarze w Kazachstanie) – kazachska siatkarka, grająca jako środkowa. Obecnie występuje w drużynie Astana.

</doc>
<doc id="2406436" url="https://pl.wikipedia.org/wiki?curid=2406436" title="Kościół św. Dominika w Krzynowłodze Małej">
Kościół św. Dominika w Krzynowłodze Małej

Kościół św. Dominika w Krzynowłodze Małej – kościół pw. św. Dominika we wsi Krzynowłoga Mała.
Pierwszy kościół w Krzynowłodze Małej powstał w XV wieku. Obecny budynek wzniesiono na początku XVI w. z fundacji Jana Łosia, podsędka ciechanowskiego, starosty pułtuskiego. W XVII w. dobudowano wieżę, przekształconą następnie w XIX i XX w. Wewnątrz kościoła barokowa chrzcielnica z pierwszej połowy XVIII w., kropielnica granitowa gotycka z XVI w., relikwiarz w formie krzyża z pierwszej połowy XVII w.
Kościół znajduje się na liście zabytków (numer rejestrowy zabytku A-410).

</doc>
<doc id="2406437" url="https://pl.wikipedia.org/wiki?curid=2406437" title="Tatjana Piurowa">
Tatjana Piurowa

Tatjana Piurowa (ur. 5 kwietnia 1982 w Ałma-Acie w Kazachstanie) – kazachska siatkarka, grająca jako przyjmująca. Obecnie występuje w drużynie Żetysu.

</doc>
<doc id="2406439" url="https://pl.wikipedia.org/wiki?curid=2406439" title="Radmiła Bieriesniowa">
Radmiła Bieriesniowa

Radmiła Bieriesniowa (ur. 6 czerwca 1983 w Ałma-Acie) – kazachska siatkarka, grająca jako przyjmująca. Obecnie występuje w drużynie Żetysu.

</doc>
<doc id="2406444" url="https://pl.wikipedia.org/wiki?curid=2406444" title="Zarina Sejytkazynowa">
Zarina Sejytkazynowa

Zarina Sejytkazynowa (ur. 20 marca 1993 w Uralsku w Kazachstanie) – kazachska siatkarka, grająca jako przyjmująca. Obecnie występuje w drużynie Gracyja KZ.

</doc>
<doc id="2406446" url="https://pl.wikipedia.org/wiki?curid=2406446" title="Inna Szkurina">
Inna Szkurina

Inna Szkurina (ur. 20 października 1993 w Öskemenie) – kazachska siatkarka, grająca jako przyjmująca. Obecnie występuje w drużynie Szygys-SwiniecStroj.

</doc>
<doc id="2406447" url="https://pl.wikipedia.org/wiki?curid=2406447" title="Jekatierina Akiłowa">
Jekatierina Akiłowa

Jekatierina Akiłowa (ur. 28 maja 1992 w Temyrtau) – kazachska siatkarka, grająca jako przyjmująca. Obecnie występuje w drużynie Metallurg.

</doc>
<doc id="2406448" url="https://pl.wikipedia.org/wiki?curid=2406448" title="Irina Szonberger">
Irina Szonberger

Irina Szonberger (ur. 20 lutego 1992 w Temyrtau) – kazachska siatkarka, grająca jako atakująca. Obecnie występuje w drużynie Metallurg.

</doc>
<doc id="2406450" url="https://pl.wikipedia.org/wiki?curid=2406450" title="Natalja Kulinicz">
Natalja Kulinicz

Natalja Kulinicz (ur. 19 lipca 1988 w Temyrtau) – kazachska siatkarka, grająca jako atakująca. Obecnie występuje w drużynie Irtysz Kazchrom.

</doc>
<doc id="2406452" url="https://pl.wikipedia.org/wiki?curid=2406452" title="Natalja Akiłowa">
Natalja Akiłowa

Natalja Akiłowa (ur. 31 maja 1993 w Temirtau w Kazachstanie) – kazachska siatkarka, grająca jako rozgrywająca. Obecnie występuje w drużynie Metallurg.

</doc>
<doc id="2406453" url="https://pl.wikipedia.org/wiki?curid=2406453" title="Zaproszenia ślubne">
Zaproszenia ślubne

Zaproszenia ślubne – rodzaj zaproszenia związany z uroczystością ślubną, obecnie głównie przybiera formę papierowej karty, stanowiącej pisemne zaproszenie gości. Jednak w przeszłości nade wszystko zaproszenie na ślub było przekazywane ustnie.
Etymologia polskiego słowa.
Rzeczownik zaproszenie pochodzi od słowa zaprosić i jest ustną lub pisemną prośbą o przyjście dokądś, zwykle w celach towarzyskich, i wzięcie udziału w czymś; np. list z zaprosinami na wesele.
Dalej słownik pisze: "karta z wydrukowanym tekstem zawierająca prośbę o przybycie na jakąś uroczystość lub upoważniająca do wzięcia udziału w czymś", np. zaproszenia na ślub, rozesłać zaproszenie, otrzymać zaproszenie. Hasło to pojawiło się już w pierwszych słownikach języka polskiego, m.in. w tzw. słowniku warszawskim, ośmiotomowym dziele pod redakcją Jana Karłowicza, Adama Kryńskiego i Władysława Niedźwiedzkiego z 1900 roku.
Historia.
Historia zaproszeń sięga czasów starożytnych (karty takie tworzono np. w Starożytnym Rzymie, czy Egipcie). W Średniowieczu zaproszenia przybierały dwie formy: ustną – komunikaty takie przekazywali heroldowie. Zwyczaj ten wiązał się nade wszystko z powszechnym analfabetyzmem –także wśród szlachty; drugą formą były zaproszenia na pergaminach (często bardzo bogato zdobione typowymi dla tego okresu iluminacjami oraz kaligrafią). Zaproszenia ślubne papierowe z czasów Średniowiecza (podobnie jak inne dokumenty) przesyłano w dwóch kopertach – koperta zewnętrzna była niejako ochroną dla właściwej wewnętrznej. Pisane inkaustem zaproszenie dodatkowo chroniła przed rozmazaniem bibuła. Przełom w formie zaproszeń ślubnych nastąpił wraz z upowszechnieniem się druku – a właściwie spadkiem cen i tym samym masowością wydruków, którym początek dał wynalazek A. Senefeldera, ojca litografii, która umożliwiała szybkie wykonywanie kopii druków. Technologia ta w przyszłości dała początek drukarniom offsetowym. O zaproszeniach przypominających współczesne można mówić od okresu międzywojennego (wtedy też pojawiły się pierwsze mody w zaproszeniach ślubnych w Stanach Zjednoczonych). Jednak badania filologów z Uniwersytetu w Białymstoku wykazują, że wystarczy znajomość 1200 najczęściej używanych słów w języku polskim, by móc zacząć się nim posługiwać.
Savoir vivre - tradycja.
Formy zwrotów.
Zaproszenia ślubne piszemy zawsze w trzeciej osobie i według zasad savoir-vivre powinno wypełniać się je czarnym tuszem – zasada ta dzisiaj jest jednak już anachronizmem. Zaproszenia nie powinny zawierać podpisów oraz daty, a także miejsca wysłania. W górnej części karty, w pierwszym akapicie zamieszczamy informacje, o tym kto zaprasza, poniżej zwrot w stylu: "mamy zaszczyt zaprosić". Kolejna linijka to imię i nazwisko osoby lub osób zapraszanych, następnie informacje o ślubie oraz ewentualnym weselu (tj. kiedy i gdzie ono się odbędzie). Na samym końcu zaproszenia zamieszczamy skrót R. S. V. P. ("respondez s’il vous plait" – franc. proszę odpowiedzieć) oraz numer telefonu, aby goście mogli potwierdzić swoje przybycie lub odmówić.
Ogólne zasady.
Savoir-vivre związany z zaproszeniami, podobnie jak inne oficjalne dokumenty, jest ściśle określony w zasadach etykiety. Dla przykładu partnerzy osób zaproszonych na ślub zawsze muszą być uwzględnieni w zaproszeniu (zasada ta dotyczy nie tylko par małżeńskich i narzeczeńskich, ale również mieszkających razem). Koperty z pojedynczym zaproszeniem wysyła się do małżeństw i par mieszkających razem na wspólny adres, ale do par nie mieszkających razem (np. narzeczeństw) koperty adresuje się już podwójnie. Istotne jest również, iż do zaproszeń ślubnych adresowanych tylko do jednej osoby dopisuje się formułkę "wraz z osobą towarzyszącą". W wypadku, kiedy zaproszenia zostaną już wysłane, a gość weselny, np. zejdzie się z byłym partnerem etykieta dopuszcza ustne zaproszenie tej osoby.
Nietaktem ze strony gości jest wpraszanie osoby towarzyszącej lub dzieci na uroczystość weselną, jeśli wyraźnie nie napisano o nich w zaproszeniu; jednak jednocześnie nieuprzejme jest odmawiać osobie, która poprosiła przyszłą młodą parę o taką przysługę (w takim wypadku jednak narzeczeni mają prawo odmówić – specjalistka od spraw etykiety Pagge Post tak pisze w swojej książce, kierując swoje słowa do pary: "Z pewnością możecie powiedzieć «nie». Powiedzcie: «Przykro mi, ale mamy ograniczoną liczbę miejsc na weselu i po prostu nie damy rady przyjąć dodatkowych gości»"). Etykieta wyjaśnia również zasady postępowania w przypadku, kiedy nie zapraszamy dzieci – i tak na kopertach i zaproszeniach umieszczamy tylko imiona i nazwiska rodziców – niestosowne jest pisanie na kartach zaproszeniowych formuły "bez dzieci". Dosyć kontrowersyjną kwestią jest również zapraszanie osób, które mieszkają daleko. Z jednej strony nieładnie jest zapraszać osoby, które ze względu na odległość raczej nie będą mogły przyjechać (a my o tym wiemy), ponieważ pociąga to do odpowiedzialności niedoszłego gościa do wysłania prezentu (w takim wypadku warto wysyłać zawiadomienia, które nie obligują do podarunków); z drugiej zaś strony osoba z daleka (czy to członek rodziny, czy przyjaciel) nie zaproszona na ślub może poczuć się urażona. Dlatego z pewnością zawsze zapraszamy najbliższą rodzinę i bliskich przyjaciół.
Czas.
O zaproszenia ślubne należy zadbać z odpowiednim wyprzedzeniem. Poszukiwania firmy poligraficznej, bądź pracowni artystycznej powinno rozpocząć się nawet rok przed ślubem, aby zbadać wszystkie oferty (np. poprzez zamawianie próbek) i zaplanować odpowiedni projekt. Przygotowywanie projektów i ich realizacja przez przedsiębiorstwo, które specjalizuje się w produkcji zaproszeń trwa mniej więcej trzy miesiące. Okres ten może być krótszy przy zaproszeniach tradycyjnych. Niezbędnym czynnikiem jest poproszenie firmy-realizatora o określenie terminu wykonania zlecenia. Gotowe zaproszenia wysyłamy, bądź dostarczamy osobiście minimum na 6-8 tygodni przed datą ślubu. Dobrze jest jednak zaproszenia rozdać na 3 miesiące przed weselem, aby goście mogli się odpowiednio przygotować. Zawiadomienia możemy wysłać nieco później, bo nawet 4 tygodnie przed uroczystością. Dodatkowo szczególną uwagę przy tworzeniu i wypełnianiu zaproszeń należy zwrócić na odpowiednią odmianę i formę nazwisk gości oraz na zabezpieczenie się w dodatkowe zaproszenia i koperty, w razie pomyłki, bądź niespodziewanego uzupełniania listy gości.
Rodzaje.
Wybierając zaproszenia na ślub szczególną uwagę powinno poświęcić się kilku kluczowym elementom, takim jak kolorystyka papieru, jego waga, zastosowanie czcionki (rozmiar i styl), a także odpowiedniemu doborowi tekstów.
Zasady stylistyczne.
Przy redagowaniu treści zaproszenia należy przede wszystkim sprawdzić pisownię odmiany nazwisk, nazwy kościoła lub urzędu, restauracji, gdzie odbyć ma się wesele lub przyjęcie. Zaproszenie nie powinno zawierać kropek na końcu akapitów. Treść najlepiej, aby była zwięzła, krótka i elegancka. Daty pisane w zaproszeniu powinny pisane być słownie, ale można słownie napisać jedynie miesiąc, a dzień i rok w formie cyfrowej. Zawsze stosujemy pełne imiona i nazwiska, a nie inicjały w treści. Ogólnie zasada jest taka, że im mniej skrótów, tym lepiej, pamiętajmy, iż jest to pismo oficjalne i musimy zachować elegancję i etykietę.
Zwyczaje.
W dobrym tonie jest zaproszenie wręczyć osobiście, zwłaszcza osobom znaczącym, najbliższym i najważniejszym dla nas. Według starych zwyczajów ma znaczenie także kolejność zapraszanych gości. Najpierw zapraszano osoby starsze z rodziny, później osoby zajmujące najwyższe pozycje w społeczności. Im piękniejsza forma zaproszenia, tym chętniej goście przybywali i tym większa ranga całego ślubu i wesela.
Zwyczaje staropolskie.
"Do końca XIX wieku w niektórych rejonach Polski, np. na Podlasiu, a także lokalnie w południowo-wschodniej Polsce, zaproszenie na wesele połączone było ze swego rodzaju zwyczajową kwestą, nazywaną "lnowalnem" lub chodzeniem po miskach, po wilku. Mniej więcej na tydzień przed ślubem, tuż po ostatniej zapowiedzi, panna młoda, niekiedy w towarzystwie starościny lub swaszki, obchodziła domy bliższych i dalszych sąsiadów. W każdym domu pozdrawiała gospodarzy, kłaniała się nisko i podejmując gospodynię pod kolana zapraszała na swoje wesele, prosiła o błogosławieństwo i – na końcu – o jakieś wsparcie. Gospodynie nie odmawiały ani błogosławieństwa, ani datku w pieniądzach (…) albo w naturze. W ten sposób starsze gospodynie solidaryzowały się z nowicjuszką (…) oraz wspierały młodych na nowej drodze życia".

</doc>
<doc id="2406455" url="https://pl.wikipedia.org/wiki?curid=2406455" title="Perivaldo Lúcio Dantas">
Perivaldo Lúcio Dantas

Perivaldo, właśc. Perivaldo Lúcio Dantas (ur. 12 lipca 1953 w Itabunie, zm. 27 lipca 2017 w Rio de Janeiro) – brazylijski piłkarz, występujący podczas kariery na pozycji prawego obrońcy.
Kariera klubowa.
Karierę piłkarską Perivaldo rozpoczął w klubie Itabuna EC w 1973. W 1975 został zawodnikiem EC Bahia. W lidze brazylijskiej zadebiutował 24 sierpnia 1975 w zremisowanym 0-0 meczu z CR Flamengo. Z Bahią zdobył mistrzostwo stanu Bahia - Campeonato Baiano w 1975. W latach 1977–1982 był zawodnikiem Botafogo FR.
W 1983 występował w SE Palmeiras, skąd przeszedł do Bangu AC, w którym zakończył karierę w 1986. W barwach Bangu 10 lutego 1985 w wygranym 4-1 meczu z Desportivą Cariacica Perivaldo wystąpił po raz ostatni w lidze brazylijskiej. Ogółem w latach 1975–1985 wystąpił w lidze w 142 meczach, w których strzelił 16 bramek. Z Bangu zdobył wicemistrzostwo Brazylii 1985.
Kariera reprezentacyjna.
W reprezentacji Brazylii Perivaldo zadebiutował 8 lipca 1981 w wygranym 1-0 towarzyskim meczu z reprezentacją Hiszpanii. Drugi i ostatni raz w oficjalnym meczu reprezentacji Perivaldo wystąpił 3 marca 1982 w zremisowanym 1-1 towarzyskim meczu z reprezentacją Czechosłowacji.

</doc>
<doc id="2406457" url="https://pl.wikipedia.org/wiki?curid=2406457" title="2,3-Dichloro-5,6-dicyjano-1,4-benzochinon">
2,3-Dichloro-5,6-dicyjano-1,4-benzochinon

2,3-Dichloro-5,6-dicyjano-1,4-benzochinon, DDQ – organiczny związek chemiczny, pochodna benzochinonu. Jest stosowany w syntezie chemicznej jako utleniacz w reakcjach utleniającego sprzęgania, odwodornienia alkoholi i ketonów steroidowych. Właściwości utleniające DDQ są silniejsze niż benzochinonu.
DDQ będący dobrym akceptorem elektronów, łatwo tworzy anionorodniki oraz kompleksy donorowo-akceptorowe (charge-transfer), dzięki czemu jest wykorzystywany w badaniach spektroskopowych. Kompleksy DDQ ze związkami będącymi donorami elektronów są stosowane w spektrofotometrycznej analizie ilościowej, m.in. składników leków.
Trwałość.
DDQ rozkłada się pod wpływem wody z wydzieleniem toksycznego cyjanowodoru. Reakcję tę spowalnia środowisko słabo kwaśne oraz obniżenie temperatury. Zwykle jednak stosuje się roztwory DDQ w bezwodnych rozpuszczalnikach organicznych.

</doc>
<doc id="2406461" url="https://pl.wikipedia.org/wiki?curid=2406461" title="Abdel Hakim Belhadj">
Abdel Hakim Belhadj



</doc>
<doc id="2406468" url="https://pl.wikipedia.org/wiki?curid=2406468" title="Adeodata Pisani">
Adeodata Pisani



</doc>
<doc id="2406469" url="https://pl.wikipedia.org/wiki?curid=2406469" title="Parafia Narodzenia św. Jana Chrzciciela w Gładyszowie">
Parafia Narodzenia św. Jana Chrzciciela w Gładyszowie

Parafia Narodzenia św. Jana Chrzciciela w Gładyszowie − parafia rzymskokatolicka znajdująca się w diecezji rzeszowskiej w dekanacie gorlickim. 
Parafię erygował 29 grudnia 1951 ówczesny ordynariusz tarnowski, biskup Jan Stepa.
Drewniany kościół parafialny jest wybudowaną w latach 1938-1940 cerkwią greckokatolicką współużytkowaną z parafią greckokatolicką.
Teren parafii obejmuje: Gładyszów, Krzywą, Wołowiec, Czarna i Radocynę.
Parafia ma kościół filialny w Krzywej (dawna greckokatolicka Cerkiew św. św. Kosmy i Damiana w Krzywej).

</doc>
<doc id="2406471" url="https://pl.wikipedia.org/wiki?curid=2406471" title="Ciemięga">
Ciemięga

4 cieki w Polsce:

</doc>
<doc id="2406472" url="https://pl.wikipedia.org/wiki?curid=2406472" title="Devonshire">
Devonshire



</doc>
<doc id="2406473" url="https://pl.wikipedia.org/wiki?curid=2406473" title="Somersetshire">
Somersetshire



</doc>
<doc id="2406477" url="https://pl.wikipedia.org/wiki?curid=2406477" title="María del Transito Cabanillas">
María del Transito Cabanillas



</doc>
<doc id="2406486" url="https://pl.wikipedia.org/wiki?curid=2406486" title="Andrzej Fogiel">
Andrzej Fogiel

Andrzej Antoni Fogiel (ur. 12 marca 1941 w Siedlcach) – polski aktor teatralny, filmowy i telewizyjny, śpiewak.
Życiorys.
W 1967 ukończył studia na Wydziale Aktorskim Państwowej Wyższej Szkoły Filmowej i Teatralnej im. Leona Schillera w Łodzi. 7 listopada tego roku zadebiutował w roli Anatola w "Sewastopolskim walcu" Konstantego Listowa w reż. Tadeusza Cyglera na deskach Operetki Łódzkiej.
Występował na scenach łódzkich: Operetki (1967–1972), Teatru Muzycznego (1972–1976), Teatru Powszechnego (1978–1988) i ponownie Teatru Muzycznego (1988–1995) oraz Teatru im. Wilama Horzycy w Toruniu (1976–1978). Od 1997 jest ponownie aktorem Teatru Muzycznego w Łodzi.
Podczas swojej bogatej kariery teatralnej zagrał kilkadziesiąt ról, m.in. Baltazara w "Wiele hałasu o nic" Williama Szekspira w reż. Krystyny Meissner (1978), doktora Lombardiego w "Słudze dwóch panów" Carlo Goldoniego w reż. Macieja Korwina (1980), Mikołkę w "Zbrodni i karze" Fiodora Dostojewskiego w reż. Mirosława Szonerta (1981), Kubę w "Weselu" Stanisława Wyspiańskiego w reż. Macieja Zenona Bordowicza (1982), Kwicołapa w "Cudzie mniemanym, czyli Krakowiakach i Góralach" Wojciecha Bogusławskiego w reż. Mirosława Szonerta (1983), Cyryla w "Iwonie, księżniczce Burgunda" Witolda Gombrowicza w reż. Macieja Z. Bordowicza (1983), Kułygina w "Trzech siostrach" Antona Czechowa w reż. Adama Hanuszkiewicza (1988), Janosa w "Baronie cygańskim" Johanna Straussa (syna) w reż. Zbigniewa Czeskiego (1992) oraz Sancho Panse w "Człowieku z La Manchy" Mitcha Leigha w reż. Waldemara Zawodzińskiego (1998) i Kromowa w "Wesołej wdówce" Franza Lehára w reż. Tomasza Koniny (2005).
Występował również w Teatrze Telewizji, m.in. w spektaklach: "Colas Breugnon" Romaina Rollanda w reż. Tadeusza Junaka (1981), "Domek z kart" Marii Koszyc i Emila Zegadłowicza w reż. Marka Okopińskiego (1981), "Rodzina Lubawinów" Wasilija Szukszyna w reż. Tadeusza Junaka (1982), "Czarująca szewcowa" Federico Garcíi Lorci w reż. Irmy Czaykowskiej (1983), "Samson i Dalila" Jana Dobraczyńskiego w reż. Macieja Zenona Bordowicza (1983) oraz w "Kontekście" Leonardo Sciasci w reż. Krzysztofa Skudzińskiego (1984).

</doc>
<doc id="2406488" url="https://pl.wikipedia.org/wiki?curid=2406488" title="Archimedes (komputer)">
Archimedes (komputer)



</doc>
<doc id="2406492" url="https://pl.wikipedia.org/wiki?curid=2406492" title="Czermnica">
Czermnica

2 cieki w Polsce:

</doc>
<doc id="2406493" url="https://pl.wikipedia.org/wiki?curid=2406493" title="Jamie Moses">
Jamie Moses

Jamie Moses (ur. 30 sierpnia 1955) - anglo-amerykański basista. Współpracował m.in. z Paulem Youngiem, Brianem Mayem oraz z zespołem Queen + Paul Rodgers.

</doc>
<doc id="2406494" url="https://pl.wikipedia.org/wiki?curid=2406494" title="Witamina B15">
Witamina B15



</doc>
<doc id="2406495" url="https://pl.wikipedia.org/wiki?curid=2406495" title="Okręg wyborczy nr 88 do Senatu Rzeczypospolitej Polskiej">
Okręg wyborczy nr 88 do Senatu Rzeczypospolitej Polskiej

Okręg wyborczy nr 88 do Senatu Rzeczypospolitej Polskiej obejmuje obszar powiatów chodzieskiego, czarnkowsko-trzcianeckiego, pilskiego, wągrowieckiego i złotowskiego (województwo wielkopolskie). Wybierany jest w nim 1 senator na zasadzie większości względnej.
Utworzony został w 2011 na podstawie Kodeksu wyborczego. Po raz pierwszy zorganizowano w nim wybory 9 października 2011. Wcześniej obszar okręgu nr 88 należał do okręgu nr 37.
Siedzibą okręgowej komisji wyborczej jest Piła.
Wyniki wyborów.
Symbolem „●” oznaczono senatora ubiegającego się o reelekcję.
Wybory parlamentarne 2011.
"*Mieczysław Augustyn reprezentował w Senacie VII kadencji (2007–2011) okręg nr 37".

</doc>
<doc id="2406496" url="https://pl.wikipedia.org/wiki?curid=2406496" title="Okręg wyborczy nr 89 do Senatu Rzeczypospolitej Polskiej">
Okręg wyborczy nr 89 do Senatu Rzeczypospolitej Polskiej

Okręg wyborczy nr 89 do Senatu Rzeczypospolitej Polskiej obejmuje obszar powiatów grodziskiego, międzychodzkiego, nowotomyskiego, obornickiego, szamotulskiego i wolsztyńskiego (województwo wielkopolskie). Wybierany jest w nim 1 senator na zasadzie większości względnej.
Utworzony został w 2011 na podstawie Kodeksu wyborczego. Po raz pierwszy zorganizowano w nim wybory 9 października 2011. Wcześniej obszar okręgu nr 89 należał do okręgu nr 37.
Siedzibą okręgowej komisji wyborczej jest Piła.
Wyniki wyborów.
Symbolem „●” oznaczono senatora ubiegającego się o reelekcję.

</doc>
<doc id="2406497" url="https://pl.wikipedia.org/wiki?curid=2406497" title="Adam Kazanowski (ok. 1599 - 1649)">
Adam Kazanowski (ok. 1599 - 1649)



</doc>
<doc id="2406498" url="https://pl.wikipedia.org/wiki?curid=2406498" title="Okręg wyborczy nr 90 do Senatu Rzeczypospolitej Polskiej">
Okręg wyborczy nr 90 do Senatu Rzeczypospolitej Polskiej

Okręg wyborczy nr 90 do Senatu Rzeczypospolitej Polskiej obejmuje obszar powiatu poznańskiego (województwo wielkopolskie). Wybierany jest w nim 1 senator na zasadzie większości względnej.
Utworzony został w 2011 na podstawie Kodeksu wyborczego. Po raz pierwszy zorganizowano w nim wybory 9 października 2011. Wcześniej obszar okręgu nr 90 należał do okręgu nr 38.
Siedzibą okręgowej komisji wyborczej jest Poznań.
Wyniki wyborów.
Symbolem „●” oznaczono senatora ubiegającego się o reelekcję.
Wybory parlamentarne 2011.
"*Marek Ziółkowski reprezentował w Senacie VII kadencji (2007–2011) okręg nr 38".
Wybory parlamentarne 2019.
"*Jadwiga Rotnicka reprezentowała w Senacie IX kadencji (2015–2019) okręg nr 91".

</doc>
<doc id="2406501" url="https://pl.wikipedia.org/wiki?curid=2406501" title="Okręg wyborczy nr 91 do Senatu Rzeczypospolitej Polskiej">
Okręg wyborczy nr 91 do Senatu Rzeczypospolitej Polskiej

Okręg wyborczy nr 91 do Senatu Rzeczypospolitej Polskiej obejmuje obszar miasta na prawach powiatu Poznania (województwo wielkopolskie). Wybierany jest w nim 1 senator na zasadzie większości względnej.
Utworzony został w 2011 na podstawie Kodeksu wyborczego. Po raz pierwszy zorganizowano w nim wybory 9 października 2011. Wcześniej obszar okręgu nr 91 należał do okręgu nr 38.
Siedzibą okręgowej komisji wyborczej jest Poznań.
Wyniki wyborów.
Symbolem „●” oznaczono senatora ubiegającego się o reelekcję.
Wybory parlamentarne 2011.
"*Jadwiga Rotnicka reprezentowała w Senacie VII kadencji (2007–2011) okręg nr 38".

</doc>
<doc id="2406503" url="https://pl.wikipedia.org/wiki?curid=2406503" title="Okręg wyborczy nr 92 do Senatu Rzeczypospolitej Polskiej">
Okręg wyborczy nr 92 do Senatu Rzeczypospolitej Polskiej

Okręg wyborczy nr 92 do Senatu Rzeczypospolitej Polskiej obejmuje obszar powiatów gnieźnieńskiego, słupeckiego, średzkiego, śremskiego i wrzesińskiego (województwo wielkopolskie). Wybierany jest w nim 1 senator na zasadzie większości względnej.
Utworzony został w 2011 na podstawie Kodeksu wyborczego. Po raz pierwszy zorganizowano w nim wybory 9 października 2011. Wcześniej obszar okręgu nr 92 należał do okręgu nr 36.
Siedzibą okręgowej komisji wyborczej jest Konin.
Wyniki wyborów.
Symbolem „●” oznaczono senatora ubiegającego się o reelekcję.
Wybory parlamentarne 2011.
"*Piotr Gruszczyński reprezentował w Senacie VII kadencji (2007–2011) okręg nr 36".

</doc>
<doc id="2406504" url="https://pl.wikipedia.org/wiki?curid=2406504" title="Hendrik Verwoerd">
Hendrik Verwoerd



</doc>
<doc id="2406505" url="https://pl.wikipedia.org/wiki?curid=2406505" title="Okręg wyborczy nr 93 do Senatu Rzeczypospolitej Polskiej">
Okręg wyborczy nr 93 do Senatu Rzeczypospolitej Polskiej

Okręg wyborczy nr 93 do Senatu Rzeczypospolitej Polskiej obejmuje obszar miasta na prawach powiatu Konina oraz powiatów kolskiego, konińskiego i tureckiego (województwo wielkopolskie). Wybierany jest w nim 1 senator na zasadzie większości względnej.
Utworzony został w 2011 na podstawie Kodeksu wyborczego. Po raz pierwszy zorganizowano w nim wybory 9 października 2011. Wcześniej obszar okręgu nr 93 należał do okręgu nr 36.
Siedzibą okręgowej komisji wyborczej jest Konin.
Wyniki wyborów.
Symbolem „●” oznaczono senatora ubiegającego się o reelekcję.
Wybory parlamentarne 2011.
"*Ireneusz Niewiarowski reprezentował w Senacie VII kadencji (2007–2011) okręg nr 36".

</doc>
<doc id="2406506" url="https://pl.wikipedia.org/wiki?curid=2406506" title="Okręg wyborczy nr 94 do Senatu Rzeczypospolitej Polskiej">
Okręg wyborczy nr 94 do Senatu Rzeczypospolitej Polskiej

Okręg wyborczy nr 94 do Senatu Rzeczypospolitej Polskiej obejmuje obszar miasta na prawach powiatu Leszna oraz powiatów gostyńskiego, kościańskiego, leszczyńskiego i rawickiego (województwo wielkopolskie). Wybierany jest w nim 1 senator na zasadzie większości względnej.
Utworzony został w 2011 na podstawie Kodeksu wyborczego. Po raz pierwszy zorganizowano w nim wybory 9 października 2011. Wcześniej obszar okręgu nr 94 należał do okręgu nr 35.
Siedzibą okręgowej komisji wyborczej jest Kalisz.
Wyniki wyborów.
Symbolem „●” oznaczono senatora ubiegającego się o reelekcję.

</doc>
<doc id="2406507" url="https://pl.wikipedia.org/wiki?curid=2406507" title="Okręg wyborczy nr 95 do Senatu Rzeczypospolitej Polskiej">
Okręg wyborczy nr 95 do Senatu Rzeczypospolitej Polskiej

Okręg wyborczy nr 95 do Senatu Rzeczypospolitej Polskiej obejmuje obszar powiatów kępińskiego, krotoszyńskiego, ostrowskiego i ostrzeszowskiego (województwo wielkopolskie). Wybierany jest w nim 1 senator na zasadzie większości względnej.
Utworzony został w 2011 na podstawie Kodeksu wyborczego. Po raz pierwszy zorganizowano w nim wybory 9 października 2011. Wcześniej obszar okręgu nr 95 należał do okręgu nr 35.
Siedzibą okręgowej komisji wyborczej jest Kalisz.
Wyniki wyborów.
Symbolem „●” oznaczono senatora ubiegającego się o reelekcję.

</doc>
<doc id="2406508" url="https://pl.wikipedia.org/wiki?curid=2406508" title="Okręg wyborczy nr 96 do Senatu Rzeczypospolitej Polskiej">
Okręg wyborczy nr 96 do Senatu Rzeczypospolitej Polskiej

Okręg wyborczy nr 96 do Senatu Rzeczypospolitej Polskiej obejmuje obszar miasta na prawach powiatu Kalisza oraz powiatów jarocińskiego, kaliskiego i pleszewskiego (województwo wielkopolskie). Wybierany jest w nim 1 senator na zasadzie większości względnej.
Utworzony został w 2011 na podstawie Kodeksu wyborczego. Po raz pierwszy zorganizowano w nim wybory 9 października 2011. Wcześniej obszar okręgu nr 94 należał do okręgu nr 35.
Siedzibą okręgowej komisji wyborczej jest Kalisz.
Wyniki wyborów.
Symbolem „●” oznaczono senatora ubiegającego się o reelekcję.
Wybory parlamentarne 2011.
"*Piotr Kaleta reprezentował w Senacie VII kadencji (2007–2011) okręg nr 35".

</doc>
<doc id="2406509" url="https://pl.wikipedia.org/wiki?curid=2406509" title="Kevin Arthur Moore">
Kevin Arthur Moore



</doc>
<doc id="2406513" url="https://pl.wikipedia.org/wiki?curid=2406513" title="Związek Młodzieży Mniejszości Niemieckiej w RP">
Związek Młodzieży Mniejszości Niemieckiej w RP

Związek Młodzieży Mniejszości Niemieckiej w Rzeczypospolitej Polskiej (ZMMN) (niem. Bund der Jugend der deutschen Minderheit in der Republik Polen (BJDM)) – ogólnopolska pozarządowa organizacja młodzieży mniejszości niemieckiej założona w 1992 roku.
Struktura.
Członkowie.
Członkiem Juniorem może być każda osoba w wieku 14-16 lat, mająca pochodzenie niemieckie lub będąca zainteresowaną kulturą niemiecką. Członek Junior nie ma czynnego prawa wyborczego i nie może być członkiem Zarządu. Członkiem Zwyczajnym może być każda osoba w wieku 16-35, posiadająca pochodzenie niemieckie. Członek zwyczajny ma prawo wybierać i być wybierany do Zarządu i Komisji. Członek Wspierający to każda osoba w wieku 16-35 niemająca pochodzenia niemieckiego. Osoba ta nie ma czynnego prawa wyborczego w strukturach. Członek Senior, każda osoba w wieku od 35 lat wzwyż, nie posiada czynnego prawa wyborczego w strukturach.
Każdy członek organizacji może korzystać z każdego projektu i inicjatywy zaproponowanej przez Związek.
Koła.
Koła liczą od 3 członków wzwyż. Ich siedziby znajdują się w lokalnych kołach DFK. Każde Koło raz na dwa lata wybiera Zarząd Koła.
1 stycznia 2022 istniało 13 kół terenowych (8 w województwie opolskim, 4 w województwie śląskim i 1 w województwie małopolskim):
Zarząd Krajowy.
Na czele organizacji stoi Zarząd Krajowy składający się z minimum 5 do 9 osób. Zarząd Krajowy wybierany jest na kadencję dwuletnią przez Radę Delegatów Związku. Zarząd reprezentuje Związek na zewnątrz, planuje, podejmuje współpracę i działania. Przewodniczący zarządu był od 2014 Roland Giza
Rada Delegatów.
Związek podzielony jest na cztery regiony. W każdym z tych regionów na spotkaniach wyborczych wybierani są przedstawiciele-delegaci na okres dwóch lat. Podział prezentuje się w następujący sposób:
Strukturę Związku opisuje dokładnie Statut Organizacji.
Projekty.
Związek organizuje szeroki wachlarz imprez, szkoleń i kursów. Najważniejsze z nich to: Wielkie Ślizganie, akcję z której zebrane fundusze przeznaczane są dla domów dziecka z Opolszczyzny; Szkolenie Liderów Grup Młodzieżowych w Łebie; Konferencja Młodzieżowa, której celem jest wymiana doświadczeń i podtrzymywanie języka oraz tożsamości niemieckiej; wydawanie kwartalnika ANTIDOTUM, Gala BJDM oraz Weihnachtsmarkt w Opolu.
A także inne projekty jak: kursy języka niemieckiego, spływy kajakowe, spotkania adwentowe, Dni św. Marcina, projekcje filmów niemieckich, happeningi, konkursy literackie, wyjazdy studyjne czy projekty międzynarodowe.
Jugendpunkt.
Biuro powstałe w wyniku fuzji Jugend – Forum – Młodych i Związku Młodzieży Mniejszości Niemieckiej. Biurem kieruje menadżer, którego zadaniem jest udzielanie młodzieży praktycznych porad w pisaniu, realizacji i rozliczaniu wniosków, głównie młodzieżowych. Ponadto spotyka się z przedstawicielami kół BJDM i DFK w ich rodzimych miejscowościach oraz pośredniczy instytucjom dotującym takim jak np. Polsko – Niemiecka Współpraca Młodzieży, Fundacja Rozwoju Śląska oraz Wspierania Inicjatyw Lokalnych czy Konsulat Republiki Federalnej Niemiec w Opolu.
Członkostwo w innych organizacjach.
Związek należy do:

</doc>
<doc id="2406524" url="https://pl.wikipedia.org/wiki?curid=2406524" title="Birkenhördt">
Birkenhördt

Birkenhördt – miejscowość i gmina w Niemczech, w kraju związkowym Nadrenia-Palatynat, w powiecie Südliche Weinstraße, wchodzi w skład gminy związkowej Bad Bergzabern.

</doc>
<doc id="2406525" url="https://pl.wikipedia.org/wiki?curid=2406525" title="Birkenhoerdt">
Birkenhoerdt



</doc>
<doc id="2406526" url="https://pl.wikipedia.org/wiki?curid=2406526" title="Böllenborn">
Böllenborn

Böllenborn – miejscowość i gmina w Niemczech, w kraju związkowym Nadrenia-Palatynat, w powiecie Südliche Weinstraße, wchodzi w skład gminy związkowej Bad Bergzabern.

</doc>
<doc id="2406527" url="https://pl.wikipedia.org/wiki?curid=2406527" title="Boellenborn">
Boellenborn



</doc>
<doc id="2406528" url="https://pl.wikipedia.org/wiki?curid=2406528" title="Dierbach">
Dierbach

Dierbach – miejscowość i gmina w Niemczech, w kraju związkowym Nadrenia-Palatynat, w powiecie Südliche Weinstraße, wchodzi w skład gminy związkowej Bad Bergzabern.

</doc>
<doc id="2406529" url="https://pl.wikipedia.org/wiki?curid=2406529" title="Hergersweiler">
Hergersweiler

Hergersweiler – miejscowość i gmina w Niemczech, w kraju związkowym Nadrenia-Palatynat, w powiecie Südliche Weinstraße, wchodzi w skład gminy związkowej Bad Bergzabern.

</doc>
<doc id="2406530" url="https://pl.wikipedia.org/wiki?curid=2406530" title="Kapsweyer">
Kapsweyer

Kapsweyer – miejscowość i gmina w Niemczech, w kraju związkowym Nadrenia-Palatynat, w powiecie Südliche Weinstraße, wchodzi w skład gminy związkowej Bad Bergzabern.
Współpraca.
Miejscowości partnerskie:

</doc>
<doc id="2406531" url="https://pl.wikipedia.org/wiki?curid=2406531" title="Klingenmünster">
Klingenmünster

Klingenmünster – miejscowość i gmina w Niemczech, w kraju związkowym Nadrenia-Palatynat, w powiecie Südliche Weinstraße, wchodzi w skład gminy związkowej Bad Bergzabern.
Galeria.
&lt;br&gt;

</doc>
<doc id="2406532" url="https://pl.wikipedia.org/wiki?curid=2406532" title="Klingenmuenster">
Klingenmuenster



</doc>
<doc id="2406533" url="https://pl.wikipedia.org/wiki?curid=2406533" title="Niederhorbach (Nadrenia-Palatynat)">
Niederhorbach (Nadrenia-Palatynat)

Niederhorbach – miejscowość i gmina w Niemczech, w kraju związkowym Nadrenia-Palatynat, w powiecie Südliche Weinstraße, wchodzi w skład gminy związkowej Bad Bergzabern. 

</doc>
<doc id="2406534" url="https://pl.wikipedia.org/wiki?curid=2406534" title="Niederhorbach">
Niederhorbach

Niemcy:

</doc>
<doc id="2406535" url="https://pl.wikipedia.org/wiki?curid=2406535" title="Niederotterbach">
Niederotterbach

Niederotterbach – miejscowość i gmina w Niemczech, w kraju związkowym Nadrenia-Palatynat, w powiecie Südliche Weinstraße, wchodzi w skład gminy związkowej Bad Bergzabern.

</doc>
<doc id="2406536" url="https://pl.wikipedia.org/wiki?curid=2406536" title="Pan i Pani Smith (film 1941)">
Pan i Pani Smith (film 1941)

Pan i Pani Smith (ang. "Mr. &amp; Mrs. Smith") – amerykański film komediowy z 1941 roku, w reżyserii Alfreda Hitchcocka. Film jest jedyną komedią tego reżysera nakręconą w Stanach Zjednoczonych.
Fabuła.
Ann i David Smithowie, to para małżonków, którzy swój związek opierają na skomplikowanym zestawie reguł. Według jednej z nich muszą miesięcznie zadawać sobie jedno pytanie i szczerze na nie odpowiadać. Kiedy nadchodzi dzień pytań, Ann pyta męża, czy ożeniłby się z nią gdyby stanął jeszcze raz przed takim wyborem. David wyznaje wówczas, że tęskni za kawalerską niezależnością. Tego samego dnia państwo Smith odbierają telefon z urzędu stanu cywilnego. Urzędnik informuje ich, że wszystkie pary, które pobrały się między 1936 a 1939 rokiem nie są legalnie zaślubione. Ann i David mogą teraz używać życia i spotykać się z innymi ludźmi. Jednak wkrótce pojawia się zazdrość…
Obsada.
Opracowano na podstawie źródła.

</doc>
<doc id="2406537" url="https://pl.wikipedia.org/wiki?curid=2406537" title="Oberotterbach">
Oberotterbach

Oberotterbach – miejscowość i gmina w Niemczech, w kraju związkowym Nadrenia-Palatynat, w powiecie Südliche Weinstraße, wchodzi w skład gminy związkowej Bad Bergzabern.

</doc>
<doc id="2406538" url="https://pl.wikipedia.org/wiki?curid=2406538" title="Oberschlettenbach">
Oberschlettenbach

Oberschlettenbach – miejscowość i gmina w Niemczech, w kraju związkowym Nadrenia-Palatynat, w powiecie Südliche Weinstraße, wchodzi w skład gminy związkowej Bad Bergzabern.

</doc>
<doc id="2406539" url="https://pl.wikipedia.org/wiki?curid=2406539" title="Murad Ramazanow">
Murad Ramazanow

Murad Ramazanov, mk. "Мурад Рамазанов" (ur. 19 kwietnia 1974 w Chasawjurt) – rosyjski i od 2005 roku macedoński zapaśnik, olimpijczyk.
Kariera sportowa.
Brał udział w igrzyskach w Sydney 2000 jako reprezentant Rosji oraz w Pekinie 2008 jako reprezentant Macedonii. W obu zajął 7. miejsce. Trzykrotny uczestnik Mistrzostw Świata, 8. miejsce w 2007. Sześć razy wystąpił w Mistrzostwach Europy. Złoty medalista z 2000, brązowy w 2005 i 2007.
Trzecie miejsce w Pucharze Świata w 2001.
Brązowy medalista Igrzysk Wojskowych w 1999 i srebrny wojskowych MŚ w 2002. Brązowy medalista Igrzysk Dobrej Woli w 1998 roku.
Mistrz Rosji w 2000, drugi w 1999, 2001 i 2004, trzeci w 2002 roku.

</doc>
<doc id="2406541" url="https://pl.wikipedia.org/wiki?curid=2406541" title="Schweighofen">
Schweighofen

Schweighofen (palat. "Schwäächhoffe") – miejscowość i gmina w Niemczech, w kraju związkowym Nadrenia-Palatynat, w powiecie Südliche Weinstraße, wchodzi w skład gminy związkowej Bad Bergzabern.

</doc>
<doc id="2406542" url="https://pl.wikipedia.org/wiki?curid=2406542" title="Schwäächhoffe">
Schwäächhoffe



</doc>
<doc id="2406543" url="https://pl.wikipedia.org/wiki?curid=2406543" title="Schwaeaechhoffe">
Schwaeaechhoffe



</doc>
<doc id="2406545" url="https://pl.wikipedia.org/wiki?curid=2406545" title="Vorderweidenthal">
Vorderweidenthal

Vorderweidenthal – miejscowość i gmina w Niemczech, w kraju związkowym Nadrenia-Palatynat, w powiecie Südliche Weinstraße, wchodzi w skład gminy związkowej Bad Bergzabern.

</doc>
<doc id="2406546" url="https://pl.wikipedia.org/wiki?curid=2406546" title="Oberża Jamajka">
Oberża Jamajka

Oberża Jamajka (ang. "Jamaica Inn") – brytyjski film kryminalny z 1939 roku, w reżyserii Alfreda Hitchcocka, zrealizowany na podstawie powieści Daphne du Maurier pt. "Oberża na pustkowiu".
Film znany jest też pod alternatywnym tytułem Gospoda Jamajka.
Treść.
Kornwalia, początek XIX wieku. Osierocona dziewczyna, Mary, przyjeżdża do oberży „Jamajka”, którą prowadzi siostra jej zmarłej matki - ciotka Patience oraz wuj Joss. Oberża cieszy się złą sławą, ukryta pośród bezludnych torfowisk, jest często odwiedzana przez przemytników i innych przestępców. Mary zakochuje się w pewnym szlachcicu nie wiedząc, że jest on szefem bandy rabusiów, okradających statki rozbite o skaliste wybrzeże...

</doc>
<doc id="2406547" url="https://pl.wikipedia.org/wiki?curid=2406547" title="Gleiszellen-Gleishorbach">
Gleiszellen-Gleishorbach

Gleiszellen-Gleishorbach – miejscowość i gmina w Niemczech, w kraju związkowym Nadrenia-Palatynat, w powiecie Südliche Weinstraße, wchodzi w skład gminy związkowej Bad Bergzabern.

</doc>
<doc id="2406548" url="https://pl.wikipedia.org/wiki?curid=2406548" title="Iwana Rożman">
Iwana Rożman

Iwana Rożman, mk. "Ивана Рожман" (ur. 14 lipca 1989 w Skopju – macedońska lekkoatletka, specjalizująca się w biegu na 100 m, olimpijka. Wystąpiła w igrzyskach olimpijskich w 2008 roku, w Pekinie. Nie zdobyła żadnych medali.

</doc>
<doc id="2406550" url="https://pl.wikipedia.org/wiki?curid=2406550" title="Artim Shaqiri">
Artim Shaqiri

Artim Shaqiri (mac. Артим Шаќири, "Artim Szaḱiri"; ur. 23 września 1973 w Liwadzie) – macedoński piłkarz pochodzenia albańskiego grający na pozycji pomocnika. W reprezentacji Macedonii rozegrał 72 mecze i strzelił 15 goli.
Kariera klubowa.
Karierę piłkarską Shaqiri rozpoczął w klubie Wardar Skopje. W 1993 roku awansował do kadry pierwszej drużyny i w sezonie 1993/1994 zadebiutował w nim w rozgrywkach pierwszej ligi macedońskiej. W latach 1994–1995 dwukrotnie z rzędu wywalczył mistrzostwo Macedonii, a w 1995 roku zdobył też Puchar Macedonii. W latach 1997–1998 został wypożyczony do szwedzkiego Halmstads BK, z którym w 1997 roku został mistrzem Szwecji. W sezonie 1998/1999 ponownie grał w Wardarze, z którym sięgnął po krajowy puchar. W 2000 roku trafił na wypożyczenie do niemieckiego drugoligowca, Tennis Borussii Berlin. W Wardarze grał do końca 2000 roku.
W 2001 roku Shaqiri przeszedł do słoweńskiego HIT Nova Gorica. W sezonie 2000/2001 i 2001/2002 zdobył z nim dwa Puchary Słowenii. W trakcie sezonu 2001/2002 grał też w Korotanie Prevalje i tureckim Malatyasporze. Natomiast w sezonie 2002/2003 był zawodnikiem CSKA Sofia, z którym wywalczył mistrzostwo Bułgarii.
Latem 2003 Shaqiri odszedł z CSKA do angielskiego West Bromwich Albion. W 2004 roku awansował z nim z Division One do Premier League. W Premier League w sezonie 2004/2005 rozegrał 3 mecze. W 2005 roku przeszedł do duńskiego Aalborga, a w 2006 roku grał w Finlandii, w Interze Turku.
Rok 2007 Shaqiri rozpoczął od występów w drugiej lidze Szwajcarii, w klubie FC Vaduz z Liechtensteinu. W sezonie 2007/2008 grał w rodzimej Shkëndiji Tetowo oraz w albańskiej Besie Kawaja. W sezonie 2008/2009, ostatnim w swojej karierze, występował w azerskim Qarabağu Ağdam, z którym zdobył Puchar Azerbejdżanu.
Kariera reprezentacyjna.
W reprezentacji Macedonii Shaqiri zadebiutował 28 maja 1996 roku w przegranym 0:3 towarzyskim meczu z Bułgarią. W swojej karierze grał z Macedonią w eliminacjach do MŚ 1998, Euro 2000, MŚ 2002, Euro 2004, MŚ 2006 i Euro 2008. W kadrze narodowej od 1996 do 2006 roku rozegrał 72 mecze i strzelił 15 goli.

</doc>
<doc id="2406551" url="https://pl.wikipedia.org/wiki?curid=2406551" title="Artim Šakiri">
Artim Šakiri



</doc>
<doc id="2406553" url="https://pl.wikipedia.org/wiki?curid=2406553" title="Gang Olsena nigdy się nie poddaje">
Gang Olsena nigdy się nie poddaje

Gang Olsena nigdy się nie poddaje (dun. "Olsen-Banden overgiver sig aldrig") – duński film z 1979 roku, należący do popularnej serii filmowej, będący bezpośrednią kontynuacją filmu "Gang Olsena idzie na wojnę" z 1978 roku.
Treść.
Egon poznaje w więzieniu maklera - Hallandsena i pod jego okiem przechodzi kurs zarządzania. Po wyjściu, wraz z kolegami - na zlecenie Bank-Johansena kradnie zestawienia finansowe firmy Daninvest, których opublikowanie wywołuje skandal i spadek wartości akcji. W zamian otrzymuje większość udziałów domu towarowego Magasin du Nord, jednak z powodu przekrętu traci firmę. Tymczasem duńskie spółki potajemnie włączone zostają w skład „ESMC”. Aby odzyskać swoją własność gang udaje się do Brukseli, gdzie okrada skarbiec w podziemiach siedziby Komisji Europejskiej.

</doc>
<doc id="2406555" url="https://pl.wikipedia.org/wiki?curid=2406555" title="Gang Olsena daje dyla">
Gang Olsena daje dyla

Gang Olsena daje dyla (dun. "Olsen-bandens flugt over plankeværket") – duński film komediowy z 1981 roku, należący do popularnej serii filmowej Gang Olsena (dwunasty film), będący kontynuacją filmu "Gang Olsena nigdy się nie poddaje" z 1979 roku.
Fabuła.
Egon Olsen - szef trzyosobowego kopenhaskiego gangu i nałogowy palacz cygar - po raz kolejny opuszcza ten sam zakład karny. Oświadcza kompanom z gangu, że zamierza odejść na emeryturę, by już nigdy nie wrócić do więzienia. Ma precyzyjnie opracowany plan ostatniego „skoku”, całkiem ostatniego „skoku” na drobnych parę milionów, po którym członkowie gangu wycofają się z „branży”. Egon wspaniałomyślnie deklaruje sfinansowanie srebrnych godów (25. rocznicy ślubu) gadatliwej Yvonne i jej otyłego męża Kjelda, członka gangu. Okazuje się, że Olsen w czasie ostatniej „odsiadki” dzielił celę z byłym wiceprezesem firmy ubezpieczeniowej Daleka Północ (Høje Nord) – największym ubezpieczycielem w Danii, Carlsenem, który przekazał mu cenne informacje. Prezes Bang Johansen czasami prowadzi transakcje na pograniczu prawa i dlatego od dłuższego czasu interesuje się nim policja. Tymczasem wiceprezesowi Hallandsenowi puszczają nerwy i chce się wycofać, wywożąc gotówkę za granicę. Chwilowo pieniądze są ukryte w ostatnim w Danii archaicznym sejfie Franz Jäger, w otwieraniu którego Egon jest mistrzem. Członkowie gangu fortelem, przy użyciu starego sera, przenikają do strzeżonego biurowca firmy, gdzie wykorzystując firmową pocztę pneumatyczną oraz tryskacze przeciwpożarowe wywołują zamieszanie i docierają do sejfu Franz Jäger, z którego Egon wyjmuje czerwoną walizkę. Po akcji gang bez kłopotów wraca do mieszkania Jensenów, stałego miejsca spotkań i narad. Tymczasem prezes Johansen w rozmowie telefonicznej z naczelnikiem więzienia dowiaduje się, że wiceprezes Carlsen „siedział” z Egonem Olsenem. W tej sytuacji prezes postanawia wziąć sprawy w swoje ręce. Egon wychodzi z walizką z mieszkania Jensenów, by w banku wynająć skrytkę do przechowania jej, jednak tuż przed domem ogłusza go osiłek Bøffen i przywozi do biurowca Dalekiej Północy, gdzie zwraca walizkę. Benny i Kjeld śledzą Bøffena, a następnie „odbijają” Egona, używając stary ser do wypłoszenia pilnującego go psa. Egon błyskawicznie opracowuje plan przechwycenia walizki. Hallandsen udaje się taksówką na lotnisko, a poruszający się zdezelowanym samochodem Chevrolet Bel Air gang podąża za nim. Na skrzyżowaniu Benny zagaduje kierowcę taksówki, a Egon tymczasem zabiera z taksówki walizkę. Gdy gang wraca do domu Jensenów, Benny i Kjeld udają się zobaczyć, czy ktoś nie czyha na Egona. Gdy tracą go na chwilę z oczu, osiłek Bøffen uprowadza go z walizką. Wywozi Olsena do wyrobiska, gdzie skrępowanego umieszcza na przenośniku taśmowym kruszącym głazy. W ostatniej chwili Benny i Kjeld ściągają swojego szefa, zachlapując taśmę ketchupem z posiłku operatora taśmociągu. Osiłek uznając, ze Egon został zmielony, ponownie zwraca walizkę wiceprezesowi. Uwolniony Egon błyskawicznie opracowuje nowy, szczegółowy plan uderzenia na lotnisku, przed wylotem wiceprezesa do Paryża, ponieważ tam będzie mniej czujny. Po drodze członkowie gangu kradną płaszcz z restauracji. Na lotnisku niepostrzeżenie zamieniają płaszcz wiceprezesa na wypchany gwoździami. W trakcie przejścia Hallandsena przez bramkę do wykrywania metalu włącza się alarm, a wiceprezes zostaje zabrany na przeszukanie osobiste. W tym momencie Kjeld przechwytuje chwilowo bezpańską walizkę i gang „ulatnia się”. Gdy wkrótce w sklepie członkowie gangu chcą zapłacić za obiecane futro dla Yvonne okazuje się, że zabrali inną walizkę, bez pieniędzy, jednak posiadającą drugie dno, a pod nim ukryte dokumenty. Z nich dowiadują się, że Bang Johansen jest zamieszany w międzynarodowy handel bronią, a w Paryżu ma odbyć się transakcja. Firma Daleka Północ ma kłopoty finansowe. By stanąć na nogi po jednej transakcji, prezes zainwestował 750 milionów w broń, którą chce kupić środkowoafykański odbiorca. Egon udaje się z walizką do siedziby Dalekiej Północy i wykupuje w niej polisę ubezpieczeniową na 5 milionów koron, którą prezentuje osiłkowi Bøffenowi tuż przed dokonaniem przez niego kolejnego ogłuszenia Olsena. W przypadku naruszenia cielesności Egona firma będzie musiała wypłacić 5 milionów, a tyle samo chce on otrzymać za zwrot walizki z dowodami. Niestety, okazuje się, że polisa ma wykluczenia, wobec czego osiłek kolejny raz ogłusza go uderzeniem w głowę, a skrępowanego wywozi do fabryki kwasu, by rozpuścić go w firmowym produkcie. Tam Egon rozpaczliwie próbuje dodzwonić się do Jensenów z prośbą o ratunek, jednak linię telefoniczną cały czas blokuje rozgadana Yvonne. Gdy w końcu dodzwania się, Yvonne nie chce oddać słuchawki Benny'emu ani Kjeldowi. Obaj jednak słysząc o fabryce w rozmowie Yvonne domyślają się, że ich szef ma znowu kłopoty, ruszają mu na pomoc i w ostatnim momencie uwalniają go. Uratowany Egon ma już plan odzyskania walizki, którego realizacja nastąpi w następnym filmie.

</doc>
<doc id="2406558" url="https://pl.wikipedia.org/wiki?curid=2406558" title="Stopień Fahrenheita">
Stopień Fahrenheita



</doc>
<doc id="2406560" url="https://pl.wikipedia.org/wiki?curid=2406560" title="Mistrzostwa Świata w Kolarstwie Szosowym 1965">
Mistrzostwa Świata w Kolarstwie Szosowym 1965

38. Mistrzostwa świata w kolarstwie szosowym – zawody kolarskie, które odbyły się w dniach 2–5 września 1965 w hiszpańskiej miejscowości Lasarte-Oria. Były to pierwsze zorganizowane w tym kraju mistrzostwa świata w kolarstwie szosowym. Jedynie włoski zespół w jeździe drużynowej na czas amatorów obronił tytuł mistrzów świata. Wśród multimedalistów najlepszym okazał się Hiszpan José Manuel Lasa, który zdobył dwa srebrne medale.
Polacy nie zdobyli żadnego medalu, a najlepszym osiągnięciem było zajęcie 6. miejsca przez polski zespół w jeździe drużynowej na czas amatorów.

</doc>
<doc id="2406562" url="https://pl.wikipedia.org/wiki?curid=2406562" title="Roztocki Potok">
Roztocki Potok

Roztocki Potok ("Ráztoka, Ráztocký potok") – potok na Słowacji, prawy dopływ Hucianki (górna część Kwaczanki). Ma źródła pomiędzy wzniesieniami Súšava (1077 m) i Polianky (1076 m). Spływa w południowo-wschodnim kierunku Doliną Roztoki i w Obłazach na wysokości ok. 750 m n.p.m. uchodzi do Hucianki (na słowackiej mapie opisanej jako Kwaczanka).
Źródła i koryto potoku znajdują się w obrębie miejscowości Wielkie Borowe. Górna część doliny Roztockiego Potoku to wielkie, należące do tej miejscowości łąki. W środkowej części znajdują się zabudowania przysiółka Jobowa Roztoka ("Jóbova Ráztoka"). Dolna część to zalesiony, stromy wąwóz pomiędzy wzniesieniami Haj (949 m) i wzgórze 914 m. Roztocki Potok wyżłobił tutaj w wapiennych skałach budujących ten rejon głęboki i ciasny wąwóz w którym tworzy liczne kaskady, wodospady, bystrza, kotły eworsyjne i baniory. Tuż powyżej jego ujścia do Hucianki znajduje się największy z jego wodospadów – Roztocki Wodospad o wysokości 8 m. Jest udostępniony turystycznie, można do niego podejść i drabiną wejść na górny próg wodospadu. Cała pozostała część dolnego biegu Roztockiego Potoku jest niedostępna turystycznie. Znajduje się w ścisłym rezerwacie przyrody Kvačianska dolina.

</doc>
<doc id="2406563" url="https://pl.wikipedia.org/wiki?curid=2406563" title="José Rodríguez (szermierz)">
José Rodríguez (szermierz)

José Rodríguez (ur. 19 marca 1910) – argentyński szermierz. Reprezentant kraju podczas igrzysk olimpijskich w Londynie i igrzysk olimpijskich w Helsinkach, a także igrzysk panamerykańskich.
W Londynie wystąpił tylko w turnieju drużynowym florecistów, w którym zajął 5. miejsce. W Helsinkach wystąpił zarówno w turnieju drużynowym, jak i indywidualnym florecistów. W turnieju drużynowym zajął takie samo miejsce jak w Londynie, natomiast w turnieju indywidualnym odpadł w pierwszej rundzie.

</doc>
<doc id="2406565" url="https://pl.wikipedia.org/wiki?curid=2406565" title="Taiten Kusunoki">
Taiten Kusunoki

 – japoński seiyū i aktor dubbingowy pochodzący z Machidy w aglomeracji Tokio, pracuje dla Miki Productions. Urodzony jako .
Dubbingował takich aktorów jak Dwayne Johnson, Vin Diesel, Adewale Akinnuoye-Agbaje, Jamie Foxx, Tyrese Gibson, Dave Bautista, Idris Elba i Mahershala Ali.
Filmografia.
Ważniejsze role są pogrubione

</doc>
<doc id="2406567" url="https://pl.wikipedia.org/wiki?curid=2406567" title="Paweł Popiel (1733–1809)">
Paweł Popiel (1733–1809)

Paweł Popiel Chościak herbu Sulima (ur. 1733, zm. 28 maja 1809) – kasztelan sandomierski od 1784, kasztelan małogoski w latach 1777–1784, chorąży wiślicki w latach 1765–1777, stolnik wiślicki w latach 1760–1765, rotmistrz wojsk koronnych w latach 1773–1789, chorąży chorągwi pancernej królewicza Fryderyka Krystiana Wettyna w 1762 roku.
Życiorys.
Syn Konstantego, ojciec Onufrego i Konstantego. 
Poseł na sejm nadzwyczajny 1761 roku z województwa sandomierskiego.Członek konfederacji Andrzeja Mokronowskiego i poseł na sejm 1776 roku z województwa sandomierskiego. Był konsyliarzem Rady Nieustającej w latach 1777–1788. Członek Departamentu Wojskowego Rady Nieustającej w 1779 roku. Zasiadał w Asesorii Koronnej, w Komisji Skarbowej Koronnej, Komisji Kruszcowej. W czasie konfederacji barskiej zachował postawę regalistyczną. Był członkiem konfederacji Sejmu Czteroletniego. 
W 1780 roku odznaczony Orderem Orła Białego, w 1775 roku został kawalerem Orderu Świętego Stanisława. Pochowany został w Kunowie, w kościele parafialnym Chocimowa.

</doc>
<doc id="2406568" url="https://pl.wikipedia.org/wiki?curid=2406568" title="Paweł Popiel">
Paweł Popiel



</doc>
<doc id="2406570" url="https://pl.wikipedia.org/wiki?curid=2406570" title="Mistrzostwa Świata w Kolarstwie Szosowym 1966">
Mistrzostwa Świata w Kolarstwie Szosowym 1966

39. Mistrzostwa świata w kolarstwie szosowym – zawody kolarskie, które odbyły się w dniach 25–28 sierpnia 1966 na torze Nürburgring w niemieckiej miejscowości Nürburg. Były to piąte zorganizowane w tym kraju mistrzostwa świata w kolarstwie szosowym (poprzednio w: 1927, 1934, 1954 i 1960). Nikomu nie udało się obronić tytułu mistrza świata. Również nikomu nie udało się zdobyć chociaż dwóch medali.
Polacy nie zdobyli żadnego medalu, a najlepszym osiągnięciem było zajęcie 4. miejsca przez Mariana Kegla w wyścigu ze startu wspólnego amatorów.

</doc>
<doc id="2406571" url="https://pl.wikipedia.org/wiki?curid=2406571" title="Hod HaSharon">
Hod HaSharon



</doc>
<doc id="2406572" url="https://pl.wikipedia.org/wiki?curid=2406572" title="Monety epoki napoleońskiej">
Monety epoki napoleońskiej

Monety epoki napoleońskiej – monety bite dla ziem byłej I Rzeczypospolitej, w okresie od pokoju w Tylży, do wprowadzenia w 1815 r. postanowień kongresu wiedeńskiego.
Monety Księstwa Warszawskiego (1810–1814).
Francja, Prusy i Rosja podpisały 9 lipca 1807 r. traktat w Tylży, na mocy którego powołano Księstwo Warszawskie pod berłem Fryderyka Augusta króla saskiego, jako księcia warszawskiego. Po III rozbiorze Polski na terenach, które weszły w skład Księstwa Warszawskiego w obiegu funkcjonowały monety pruskie, rosyjskie i austriackie, z dużą przewagą tych pierwszych. Aż do 1810 r. Księstwo Warszawskie nie posiadało własnego pieniądza. Podatki ściągano w monetach różnych państw, co stwarzało w praktyce poważne kłopoty wobec konieczności ustalania wzajemnej relacji tych monet i ich realnej wartości. Komisja Rządząca Księstwa Warszawskiego, porządkując istniejący stan rzeczy, z konieczności uchwaliła 22 czerwca 1807 r. uznanie monety pruskiej za pieniądz obowiązujący urzędowo.
W marcu 1809 r. został złożony w sejmie projekt przewidujący wprowadzenie w Księstwie konwencyjnej stopy monetarnej, stosowanej w Saksonii i innych krajach niemieckich, z wyjątkiem Prus. Projekt ten jednakże nie został uchwalony. Komisja Rządowa Przychodów i Skarbu zaproponowała uchwałę z 22 czerwca 1809 r., według której z grzywny kolońskiej czystego srebra należało wybijać 14 talarów 6-złotowych, tj. 84 złote. Ostatecznie 9 czerwca 1810 r. podpisano ustawę precyzującą zasady nowego systemu pieniężnego.
Przegrana kampania napoleońska, odwrót Wielkiej Armii, upadek rządów Księstwa, powołanie do życia 14 marca 1813 r. uzależnionej od zwycięzców Rady Najwyższej Tymczasowej spowodowały zamknięcie ksiąg menniczych Księstwa Warszawskiego. Jednak jeszcze w 1813 r., w wyniku decyzji Rady Najwyższej Tymczasowej, powrócono do bicia monet stemplami Księstwa. Zaprzestano bicia dukatów, talarów bito niewiele, wznowiono emisję dwuzłotówek, w dużych ilościach bito złotówki, zwiększono ilości monet miedzianych. Monety były bite również w roku 1815, nawet po decyzjach kongresu wiedeńskiego i po formalnej likwidacji Księstwa Warszawskiego. W 1815 r., wobec braku decyzji władz carskich co do zasad nowego systemu pieniężnego w nowo tworzącym się Królestwie Kongresowym, władze skarbowe zleciły bicie monet stemplami Księstwa Warszawskiego z datą 1814.
System monetarny.
W ustawie z dnia 9 czerwca 1810 r. szczegółowe parametry systemu monetarnego zostały zdefiniowane jak w tabeli poniżej:
Podobnie jak w czasach stanisławowskich, monety srebrne i złote odnoszono do grzywny kolońskiej (233,812 grama), a monety miedziane do "funta kolońskiego" (467,624 grama).
Porównując system monetarny Księstwa Warszawskiego z ostatnim systemem Rzeczypospolitej Obojga Narodów z roku 1794 można stwierdzić, że:
Złote dukaty miały podwójny kurs – w obiegu wartość ich wynosiła 18 złotych, natomiast wpłacane do kas publicznych liczono po 16 złotych 15 groszy (16½ złotego).
Liczba monet wypuszczonych do obiegu.
W latach 1810–1815 wybito łącznie sztuk wszystkich nominałów w złocie, srebrze, bilonie i miedzi. Ilość monet wprowadzonych do obiegu przez mennicę w Warszawie w poszczególnych latach przedstawiona jest w tabeli:
Podane w tabeli liczby tylko w niektórych przypadkach można utożsamiać z nakładami monet poszczególnych roczników. Mennica w swoich sprawozdaniach podawała jedynie liczbę egzemplarzy konkretnego nominału wypuszczonych w danym roku do obiegu, ale powszechną wówczas praktyką było wprowadzanie części nakładu monet bitych w latach poprzedzających.
Spośród wszystkich monet Księstwa Warszawskiego dwuzłotówka stanowiła 16% ogólnej liczby wybitych monet i aż 70% wartości nominalnej całej emisji. 
Monety Wolnego Miasta Gdańska (1808–1812).
Mocą traktatu w Tylży, zawartego w 1807 r., Gdańsk uzyskał status wolnego miasta, faktycznie uzależnionego od Francji.
Gdańsk do końca XVIII wieku pozostawał pod względem monetarnym częścią Prus w tradycyjnym pojęciu i używał takiego pieniądza. Przejawiało się to oczywiście najsilniej w obiegu monety drobnej, ale także w rachunku pieniężnym, tzw. "Wechselgeld" dla złota i kurancie gdańskim dla srebra. Wechselgeld oznaczał rachubę na guldeny równe 12 części „obrączkowego” (czyli nieoberżniętego) dukata holenderskiego i talary równe czwartej części tego dukata.
Wojna, kontrybucja, utrzymanie francuskiego garnizonu i blokada kontynentalna (Gdańsk żył dotąd z eksportu zboża do Wielkiej Brytanii) wtrąciły bogate niegdyś miasto w biedę. W kwietniu 1808 roku, na początku istnienia Wolnego Miasta, Rada Miejska ustaliła cenę talara na 20 szóstaków, co oderwało kurant gdański od waluty pruskiej. Kurant ten opierał się na realnym pruskim talarze, który w wyniku tej decyzji rady, prawdopodobnie legalizującej praktykę uformowaną wcześniej, wart był teraz cztery guldeny, a nie trzy, zatem gulden gdański został 1/56 częścią grzywny kolońskiej czystego srebra. Gulden kurantu gdańskiego równał się bowiem pięciu szóstakom, 30 groszom lub 90 szelągom po 6 fenigów. Jeśli to były szóstaki z połowy XVIII wieku, które w swoim czasie formowały polski standard grosza srebrnego, to były już bardzo wytarte. Inną podstawą guldena były szóstaki i tymfy pruskie, które jednak zostały zepsute. Trzy guldeny gdańskie tworzyły więc po staremu talar, ale już nie realny pruski "reichstaler", tylko rachunkowy talar gdańskiego kurantu.
Jednocześnie z dewaluacją kurantu Rada Miejska postanowiła wybijać monety. Otworzono własną mennicę. Mincarzem mianowany został Jan Ludwik Meyer, który umieszczał swój inicjał (M) na rewersie bitych monet. Emisję ograniczono tylko do najdrobniejszej monety, brakujących w obiegu szelągów i groszy. Nominały te wywodzą się z tradycji groszy srebrem, ale w wojennych warunkach zostały wybite w miedzi. Szelągi miały masę zazwyczaj 0,75–0,94 grama – są więc znacznie mniejsze od wybitych szelągów gdańskich z 1801 r., a grosze 2,5–2,8 grama. Oba nominały były zatem silnie kredytowe. Monety bito do roku 1812. Szóstak z nominałem: „5 EINEN DANZIGER GULDEN” pozostał tylko monetą próbną.
Szelągi cechują się charakterystycznym błędem heraldycznym – zgodnie z uformowanym w końcu XVIII w. zwyczajem, korona z herbu Gdańska trafiła nad tarczę, pozostawiając w niej samej tylko dwa krzyże. Na szelągach herb jest mały, na groszach postawiony na półce i trzymany przez lwy.
Miasto skapitulowało przed armią rosyjską 29 listopada 1813 r. i zostało wcielone do Prus. Niemniej sytuacja monetarna Gdańska długo jeszcze pozostała osobliwa, gdyż aż do 1821 r. w obiegu pozostawały między innymi nie tylko emisje wolnego miasta, ale i polskie, począwszy od monet Augusta III z 1753 r.
Prawdopodobnie z uwagi na silnie kredytowy charakter monety Wolnego Miasta Gdańska z lat 1808–1812 wycofano już na początku pruskiej reformy monetarnej w 1821 r., mimo że innym starym monetom zezwolono na obieg do 1839 r.
Monety w oblężeniu Zamościa (1813).
Po klęsce Wielkiej Armii pod Berezyną, niedobitki wojsk francuskich cofnęły się do Francji, armia polska powróciła do Księstwa Warszawskiego. Główne siły wojska polskiego znad Noteci przeszły forsownym marszem do Saksonii, w celu połączenia się z nową armią cesarską. Słabe zaś oddziały pozostały w kraju dla obrony fortec. W twierdzy Zamojskiej gubernatorem i dowódcą został mianowany generał dywizji Maurycy Hauke.
Na początku 1813 r. wojska rosyjskie rozpoczęły oblężenie twierdzy. Gdy w oblężonej twierdzy dało się odczuwać brak pieniędzy, generał Hauke w dniu 3 września polecił, z wycofanych z obiegu austriackich sześciokrajcarówek znajdujących się w magistracie miasta i ze sreber pofranciszkańskich (m.in. żyrandoli) przechowywanych w miejscowej kolegiacie, wybijać specjalne monety na zapłatę zaległego żołdu wojsku, urzędnikom i jeńcom rosyjskim.
Kontrolę nad biciem monety srebrnej powierzono podprefektowi Konteckiemu, miedzianej zaś majorowi Machnickiemu. Nadzór nad całością procesu bicia monet i ciągnieniem srebra powierzono porucznikowi inżynierowi I. Hinczowi. Porucznik Hincz wykonał też pierwsze stemple do dwuzłotówek – te bez bomby, o grubych i nieforemnych literach, z napisem w czterech wierszach. Wykonanie kolejnych stempli dwuzłotówek powierzono puszkarzowi Mikołajowi Karkowskiemu.
Wybijanie monet odbywało się w ad hoc urządzonej mennicy, gdzie zamiast prasy używano kafara, obsługiwanego przez jeńców rosyjskich. Dwuzłotówek wybito 7830 sztuk na sumę złotych, miedzianych austriackich sześciokrajcarówek przebito 1330 sztuk na sumę 266 złotych.
Te nieliczne emisje były w legalnym obiegu tylko jeden dzień – 23 listopada zaczęto wypłatę żołdu, a 25 listopada ogłoszono kapitulację przed Rosjanami. Przed poddaniem twierdzy generał Hauke rozkazał zniszczyć wszystkie stemple i narzędzia mennicze.
W protokole Dyrekcji Ministerium Przychodów i Skarbu z dnia 22 marca 1814 r. monety bite podczas oblężenia Zamościa zaliczono do pamiątkowych, a nie obiegowych.
Literatura.
Uwaga, tekst pierwotny tego artykułu bazuje na tekście pochodzącym z początków XIX w.: "Kazimierz Władysław Stężynski-Bandtkie – „Numismatyka Krajowa”, Warszawa 1839”." Korekcie uległa między innymi dziewiętnastowieczna pisownia imion, gdyż dzisiaj mogłoby to wprowadzać w błąd.
Uaktualnienia dokonano no na podstawie:

</doc>
<doc id="2406573" url="https://pl.wikipedia.org/wiki?curid=2406573" title="Skopsko Kale">
Skopsko Kale

Skopsko Kale (maced. "Скопско Кале" – twierdza w Skopje, słowo "kale" pochodzi z języka tureckiego i oznacza twierdzę) – twierdza w Skopju, w północnej Macedonii Północnej.
Twierdza jest ulokowana na wysokim skalistym wzniesieniu, dominującym nad północną, starą częścią miasta. Pierwsze fortyfikacje w tym miejscu wzniesiono w tym miejscu w VI wieku, w czasach bizantyjskich. Przebudowana w X-XI w. uległa zniszczeniu w czasie powstania Piotra Deliana. Po zajęciu Skopja przez Turków osmańskich w 1391 twierdza została odbudowana. W 1660 opisał ją Evliya Çelebi, uznając za jedną z najpotężniejszych twierdz na Bałkanach. Rozbudowana w 1700, po wojnie austriacko-tureckiej. W czasie I wojny światowej na terenie twierdzy znajdował się sztab austro-węgierski. W okresie międzywojennym teren twierdzy wykorzystywała armia jugosłowiańska – znajdowały się tam magazyny wojskowe, przejściowo także sztab jednej z jednostek. Od 1951 obiekt nie jest wykorzystywany przez wojsko.
Twierdza została poważnie uszkodzona w 1963 w czasie trzęsienia ziemi, i do tej pory nie odbudowana. Od 2006 na terenie twierdzy prowadzone są badania archeologiczne, wskazujące na ślady osadnictwa sięgające neolitu. Na terenie twierdzy odkryto także fundamenty świątyni chrześcijańskiej z XIII w. W lutym 2011 na terenie twierdzy doszło do starć policji macedońskiej z Albańczykami protestującymi przeciwko planom odbudowy średniowiecznej cerkwi w tym miejscu i przekształcenia jej w muzeum. W czasie starć 13 lutego zostało rannych 10 osób, w tym dwóch policjantów.

</doc>
<doc id="2406574" url="https://pl.wikipedia.org/wiki?curid=2406574" title="Riszon le-Cijjon HaRishonim">
Riszon le-Cijjon HaRishonim



</doc>
<doc id="2406575" url="https://pl.wikipedia.org/wiki?curid=2406575" title="Borovianka">
Borovianka

Borowianka (słow. "Borovianka") – potok na Słowacji, prawy dopływ Hucianki (górna część Kwaczanki). Ma źródła na południowo-wschodnich zboczach wzniesienia Diel znajdującego się na Pogórzu Orawskim. Zasilany jest przez kilka niewielkich potoków spływających z grzbietu Sekané łączącego Pogórze Orawskie z Górami Choczańskimi. Spływa w południowo-wschodnim kierunku Doliną Borowianki przez miejscowość Wielkie Borowe. W dolnej części tej miejscowości napotykając wzniesienie Haj zmienia kierunek na północno-wschodni i w Obłazach na wysokości około 750 m n.p.m. uchodzi do Hucianki (na słowackiej mapie opisanej jako Kwaczanka).
Prawe zbocza Borovianki należą do Gór Choczańskich. Są to stoki Prosiecznego i Czarnej Hory. Zbocza lewe tworzy grzbiet należący już do Pogórza Orawskiego oraz Haj. Borowianka tylko w górnej części płynie na podłożu fliszowym, większa część jej biegu natomiast znajduje się na podłożu skał węglanowych, na których występują zjawiska krasowe – m.in. zanikanie jej wód na powierzchni. Wskutek tego w środkowej i dolnej części łożysko Borowianki jest zazwyczaj suche, woda płynie nim powierzchniowo tylko po większych opadach, stale występuje tylko w niektórych miejscach. Natomiast powyżej Obłazów od razy wypływa dużym wywierzyskiem. Na dolnym swoim odcinku powyżej Obłazów Borowianka wyżłobiła w wapiennym podłożu głęboki wąwóz zwany Wąwozem Borowianki ("tiesňava Borovianky"). Na dnie tworzy liczne kaskady, wodospady i kotły eworsyjne. Ta dolna część biegu Borowianki znajduje się w ścisłym rezerwacie przyrody Kvačianska dolina. 
Wzdłuż łożyska Borowianki prowadzi niebieski szlak turystyczny

</doc>
<doc id="2406578" url="https://pl.wikipedia.org/wiki?curid=2406578" title="Mistrzostwa Świata w Kolarstwie Szosowym 1967">
Mistrzostwa Świata w Kolarstwie Szosowym 1967

40. Mistrzostwa świata w kolarstwie szosowym – zawody kolarskie, które odbyły się w dniach 31 sierpnia – 3 września 1967 w holenderskim mieście Heerlen. Były to piąte zorganizowane w tym kraju mistrzostwa świata w kolarstwie szosowym (poprzednio w: 1925, 1938, 1948 i 1959). Nikomu nie udało się obronić tytułu mistrza świata. Również nikomu nie udało się zdobyć chociaż dwóch medali.
Polacy nie zdobyli żadnego medalu, a najlepszym osiągnięciem było zajęcie 7. miejsca przez polski zespół w jeździe drużynowej na czas amatorów.
Reprezentacja Polski.
Do mistrzostw świata Polski Związek Kolarski zgłosił 7 zawodników w dwóch konkurencjach amatorów. 

</doc>
<doc id="2406580" url="https://pl.wikipedia.org/wiki?curid=2406580" title="Longhua">
Longhua



</doc>
<doc id="2406581" url="https://pl.wikipedia.org/wiki?curid=2406581" title="Jiangyang Bei Lu">
Jiangyang Bei Lu

Jiangyang Bei Lu () – stacja początkowa metra w Szanghaju, na linii 3. Zlokalizowana jest przed stacją Tieli Lu. Została otwarta 18 grudnia 2006.

</doc>
<doc id="2406583" url="https://pl.wikipedia.org/wiki?curid=2406583" title="Tieli Lu">
Tieli Lu

Tieli Lu () – stacja początkowa metra w Szanghaju, na linii 3. Zlokalizowana jest pomiędzy stacjami Jiangyang Bei Lu oraz Youyi Lu. Została otwarta 18 grudnia 2006.

</doc>
<doc id="2406584" url="https://pl.wikipedia.org/wiki?curid=2406584" title="Lod Ganne Awiw">
Lod Ganne Awiw

Lod Ganne Awiw (hebr. לוד גני אביב, "Tachanat ha-rakevet Lod Ganej Aviv"; oficjalna pisownia w ang. Lod Ganei AvivRailway Station) – stacja kolejowa położona przy osiedlu Ganne Awiw, na północnych obrzeżach miasta Lod, w Izraelu.
Historia.
Wraz z rozpoczęciem budowy nowego osiedla Ganne Awiw w Lod, złożono im w połowie lat 90. XX wieku obienticę, że w pobliżu osiedla zostanie wybudowana stacja kolejowa. Budowa rozpoczęła się 8 maja 2002, jednak wciąż przedłużała się z powodu nieporozumień pomiędzy Ministerstwem Finansów a kolejami. Prace budowlane przy budynku stacyjnym rozpoczęły się pod koniec 2005, a w 2007 izraelskie linie kolejowe po raz pierwszy uwzględniły stację Lod Ganne Awiw w swoim harmonogramie.
Oficjalne otwarcie stacji nastąpiło w dniu 10 maja 2008.
Dane ogólne.
Stacja kolejowa "Lod Ganne Awiw" jest obsługiwana przez izraelskie państwowe przedsiębiorstwo transportu publicznego Rakewet Jisra’el.
Stacja posiada dwa perony i dwa tory. Perony obsługują pociągi poruszające się w przeciwnych kierunkach. Stacja jest dostępna od strony południowej, od ulicy Regawim i osiedla Ganne Awiw. Przejście pomiędzy peronami odbywa się przez kładkę nadziemną, w której zainstalowano windy dla osób niepełnosprawnych.
Stacja jest przystosowana dla osób niepełnosprawnych . Tuż przy stacji jest przystanek autobusowy i parking samochodowy.
Na północny zachód od stacji znajduje się rozjazd kolejowy z bocznicą prowadzącą do strefy przemysłowej Nir Cewi.
Połączenia.
Pociągi z Lod Ganne Awiw jadą do Tel Awiwu, Bene Berak, Petach Tikwy, Rosz ha-Ajin, Kefar Sawy i Riszon le-Cijjon.

</doc>
<doc id="2406585" url="https://pl.wikipedia.org/wiki?curid=2406585" title="SMSware">
SMSware

SMSware – rodzaj licencji oprogramowania, w której aby móc skorzystać z programu, należy wysłać wiadomość SMS na podany numer telefonu.

</doc>
<doc id="2406587" url="https://pl.wikipedia.org/wiki?curid=2406587" title="Skanderborg (stacja kolejowa)">
Skanderborg (stacja kolejowa)

Skanderborg (duński: "Skanderborg Station") – stacja kolejowa w Skanderborg, w regionie Jutlandia Środkowa, w Danii. Od stacja Skanderborg wychodzi liniia do Ry, Silkeborg, Ikast, Herning i Skjern.
Przejście podziemne wybudowane w 1893 roku, było pierwszym tego rodzaju obiektem w Danii.

</doc>
<doc id="2406588" url="https://pl.wikipedia.org/wiki?curid=2406588" title="Mitrofan (Afonski)">
Mitrofan (Afonski)

Mitrofan, imię świeckie Mitrofan Afonski (ur. 13 października 1861 w guberni orłowskiej, zm. 1920) – rosyjski biskup prawosławny.
W 1886 ukończył Moskiewską Akademię Duchowną z tytułem kandydata nauk teologicznych. Od roku następnego był nauczycielem prywatnego gimnazjum żeńskiego Suchotiny w Orle. Następnie od 1888 wykładał język rosyjski w II szkole duchownej w tym samym mieście. 22 listopada 1892 przyjął święcenia kapłańskie i został kapelanem cerkwi Ikony Matki Bożej „Wszystkich Strapionych Radość” przy szkołach duchownych Orła. Od 1905 do 1906 był katechetą miejscowego korpusu kadetów.
W 1906 otrzymał godność protoprezbitera. Następnie złożył wieczyste śluby mnisze, zachowując dotychczasowe imię, po czym natychmiast otrzymał godność archimandryty. 25 sierpnia 1906 w soborze Zaśnięcia Matki Bożej na Kremlu moskiewskim został wyświęcony na biskupa jeleckiego, wikariusza eparchii orłowskiej. 2 kwietnia 1910 objął katedrę jekaterynburską. Następnie od 1914 do 1917 był biskupem podolskim i bracławskim. Zmarł w 1920, pozostając w stanie spoczynku.

</doc>
<doc id="2406589" url="https://pl.wikipedia.org/wiki?curid=2406589" title="Francisco Javier Martínez Fernández">
Francisco Javier Martínez Fernández

Francisco Javier Martínez Fernández (ur. 20 grudnia 1947 w Madrycie) – hiszpański duchowny katolicki, arcybiskup Grenady w latach 2003–2023.
Życiorys.
Święcenia kapłańskie otrzymał 3 kwietnia 1972. Po święceniach został duszpasterzem w Casarrubuelos, zaś w latach 1974-1985 odbywał studia m.in. w Madrycie, Jerozolimie i w Waszyngtonie, uzyskując tytuły doktora filozofii i filologii języków semickich.
20 marca 1985 został mianowany biskupem pomocniczym archidiecezji madryckiej ze stolicą tytularną Voli. Sakry biskupiej udzielił mu kardynał Angel Suquía Goicoechea. W archidiecezji odpowiadał m.in. za duszpasterstwo młodzieży.
15 marca 1996 został mianowany biskupem ordynariuszem diecezji Kordoba. Ingres odbył się 18 maja 1996.
15 marca 2003 Jan Paweł II mianował go arcybiskupem metropolitą Grenady. 1 czerwca 2003 kanonicznie objął urząd. 1 lutego 2023papież przyjął jego rezygnację z pełnionego urzędu, złożoną ze względu na wiek.

</doc>
<doc id="2406590" url="https://pl.wikipedia.org/wiki?curid=2406590" title="Szpieg (film)">
Szpieg (film)



</doc>
<doc id="2406591" url="https://pl.wikipedia.org/wiki?curid=2406591" title="Benzochinon">
Benzochinon



</doc>
<doc id="2406594" url="https://pl.wikipedia.org/wiki?curid=2406594" title="Port lotniczy New Stuyahok">
Port lotniczy New Stuyahok

Port lotniczy New Stuyahok (IATA: KNW, ICAO: PANW) – port lotniczy położony w New Stuyahok, w stanie Alaska, w Stanach Zjednoczonych.

</doc>
<doc id="2406595" url="https://pl.wikipedia.org/wiki?curid=2406595" title="1,4-benzochinon">
1,4-benzochinon



</doc>
<doc id="2406596" url="https://pl.wikipedia.org/wiki?curid=2406596" title="Yad Rambam">
Yad Rambam



</doc>
<doc id="2406599" url="https://pl.wikipedia.org/wiki?curid=2406599" title="Szpieg (ujednoznacznienie)">
Szpieg (ujednoznacznienie)



</doc>
<doc id="2406600" url="https://pl.wikipedia.org/wiki?curid=2406600" title="Matsiliah">
Matsiliah



</doc>
<doc id="2406605" url="https://pl.wikipedia.org/wiki?curid=2406605" title="Yashresh">
Yashresh



</doc>
<doc id="2406608" url="https://pl.wikipedia.org/wiki?curid=2406608" title="Netser Sereni">
Netser Sereni



</doc>
<doc id="2406612" url="https://pl.wikipedia.org/wiki?curid=2406612" title="Obóz niemiecki dla Polaków (Polenlager) w Pogrzebieniu">
Obóz niemiecki dla Polaków (Polenlager) w Pogrzebieniu

Polenlager 82 Pogrzebin (pełna nazwa "Reichskommissar für die Festigung Deutschen Volkstums – Volksdeutsche Mittelstelle – Einsatzführung Oberschlesien – Polenlager 82 Pogrzebin") – hitlerowski obóz przesiedleńczy znajdujący się we wsi Pogrzebień, jeden z 26 niemieckich obozów koncentracyjnych tzw. Polenlager na Górnym Śląsku założonych dla ludności polskiej przez Niemców.
Historia obozu.
Obóz powstał między 15 a 20 czerwca 1942 roku i podlegał niemieckiej agencji partii nazistowskiej pod nazwą Hauptamt Volksdeutsche Mittelstelle kierowanej przez Wernera Lorenza, a jego personel i zarząd stanowili członkowie SS. Jego komendantami byli czonkowie SS: Kratky – pierwszy komendant, Nagel – drugi komendant, Feistenauer (Fürstenauer?) – trzeci komendant, Grel (Groel?) – czwarty komendant obozu, Reinhold Banik – zastępca komendanta. Obozu pilnowali żandarmi: Paul Ast, Erich Bayer, Richard Elster, Fritz Grieger, Gustav Klose i Hermann Klose.
Obóz mieścił się w budynku seminarium duchownego przy klasztorze salezjanów w Pogrzebieniu. Wcześniej utworzono w nim na krótko obóz przejściowy dla tzw. reemigrantów niemieckich przesiedlanych z Besarabii i niemieckiej Bukowiny w ramach niemieckiej akcji kolonizacyjnej Heim ins Reich. Następnie obiekt wraz z przyległym terenem Niemcy otoczyli podwójnym rzędem drutów kolczastych wysokości około 4 metrów i utworzyli tu obóz dla ludności polskiej pod nazwą Polenlager 82. Była do niego kierowana część Polaków wysiedlanych z terenów Żywiecczyzny w ramach operacji wysiedleńczej ok. 20 tys. mieszkańców z powiatu żywieckiego na tereny Generalnego Gubernatorstwa i wprowadzeniu w ich miejsce osadników niemieckich zwanej Akcja Saybusch.
11 września 1943 roku Polenlager w Pogrzebieniu przekształcono w obóz koncentracyjny dla dzieci, tzw. Kinderlager. Był to jedyny obóz w systemie obozów Polenlager przeznaczony wyłącznie dla dzieci. Zostało w nim umieszczonych 220 małoletnich do lat 16 oraz 12 niemowląt, które zostały odebrane rodzicom wysłanym do obozów koncentracyjnych. Były to w większości dzieci aresztowanych w wyniku akcji „Oderberg” jaką Niemcy przeprowadzili w Zagłębiu Dąbrowskim. Okoliczna ludność starała się pomagać uwięzionym dzieciom dostarczając im chleb. Udało się im także wykraść z obozu 4-letnią dziewczynkę – Urszulkę.
Pogrzebieński Kinderlager zlikwidowano w październiku 1943 roku w związku z potrzebą umieszczenia w tym miejscu kolejnych niemieckich osadników ze wschodu. Dzieci z obozu rozdzielono do innych obozów na Górnym Śląsku (Lyski, Gorzyce, Żory i in.). Od tego momentu obóz został podzielony, a Polacy przebywali w nim w odgrodzonej części w kaplicy klasztornej.
W Polenlagrze w Pogrzebieniu przebywała m.in. Halina Skalbmierska, działaczka PPS.
W 2016 r. odnaleziono listy obozowe z Polenlager 82 w Pogrzebieniu, na których znajdują się dane ponad 1,5 tys. osób. Listy te przechowuje się w archiwum Muzeum w Wodzisławiu Śląskim.

</doc>
<doc id="2406613" url="https://pl.wikipedia.org/wiki?curid=2406613" title="Okręg wyborczy nr 47 do Senatu Rzeczypospolitej Polskiej">
Okręg wyborczy nr 47 do Senatu Rzeczypospolitej Polskiej

Okręg wyborczy nr 47 do Senatu Rzeczypospolitej Polskiej obejmuje obszar powiatów garwolińskiego, mińskiego i węgrowskiego (województwo mazowieckie). Wybierany jest w nim 1 senator na zasadzie większości względnej.
Utworzony został w 2011 na podstawie Kodeksu wyborczego. Po raz pierwszy zorganizowano w nim wybory 9 października 2011. Wcześniej obszar okręgu nr 47 należał do okręgu nr 17.
Siedzibą okręgowej komisji wyborczej są Siedlce.
Wyniki wyborów.
Symbolem „●” oznaczono senatorów ubiegających się o reelekcję.
Wybory parlamentarne 2011.
"● Henryk Górski reprezentował w Senacie VII kadencji (2007–2011) okręg nr 17".
Wybory uzupełniające 2014.
Głosowanie odbyło się z powodu śmierci Henryka Górskiego.

</doc>
<doc id="2406614" url="https://pl.wikipedia.org/wiki?curid=2406614" title="Wąski Nurt">
Wąski Nurt



</doc>
<doc id="2406615" url="https://pl.wikipedia.org/wiki?curid=2406615" title="Eparchia jekaterynburska">
Eparchia jekaterynburska

Eparchia jekaterynburska – jedna z eparchii Rosyjskiego Kościoła Prawosławnego z siedzibą w Jekaterynburgu. Jej obecnym ordynariuszem jest metropolita jekaterynburski i wierchoturski Eugeniusz (Kulberg), zaś funkcję katedry pełni sobór Świętej Trójcy w Jekaterynburgu. Drugą katedrą eparchii jest sobór św. Jana Chrzciciela w Jekaterynburgu. W czasach Imperium Rosyjskiego głównymi katedrami eparchii były jekaterynburskie sobory: św. Katarzyny i Objawienia Pańskiego, które zostały wysadzone w 1930 przez władze sowieckie.
Historia.
Eparchia powstała w 1885, poprzez wydzielenie z eparchii permskiej. 29 stycznia 1885 imperator Aleksander III Romanow zaakceptował decyzję Świątobliwego Synodu Rządzącego o potrzebie stworzenia oddzielnej eparchii z centrum w Jekaterynburgu. W momencie powstania liczyła 408 parafii (z czego 34 jednowierców), 428 cerkwi i 446 kaplic, obsługiwanych przez 522 kapłanów. W 1899 ogólna liczba parafii spadła o dwie, jednak liczba cerkwi wzrosła do 497, zaś kaplic i domów modlitwy – do 563. W eparchii pracowało 570 kapłanów. W przededniu rewolucji październikowej administratura prowadziła 504 parafie i czternaście monasterów, w których zamieszkiwały 322 mniszki i 133 mnichów oraz 2532 posłusznice i 177 posłuszników. Podzielona była początkowo na 24 dekanaty, a do 1917 ich liczba wzrosła do 31. W 1893 rozpoczęto program misyjny, który miał na celu chrystianizację ludów zamieszkujących trudno dostępne północne rejony eparchii, głównie Mansów.
W latach 1918–1919 na tym terenie prowadzone były walki w ramach rosyjskiej wojny domowej, w wyniku prześladowań bolszewickich śmierć poniosło wówczas co najmniej 45 członków duchowieństwa diecezjalnego, 25 aresztowano, a około 50 musiało się ukrywać. W 1919 r. likwidacji poddano wszystkie placówki oświatowe kierowane przez eparchię. W 1922 w ramach akcji konfiskaty majątku cerkiewnego władze przejęły w samym Jekaterynburgu 1191 kilogramów srebra. W maju 1922 aresztowany został patriarcha Tichon, a 20 sierpnia tego samego roku w soborze św. Katarzyny odbyło się spotkanie części duchowieństwa eparchii, które to przeszło na stronę Żywej Cerkwi. Cerkwie i parafie eparchii podzieliły się na zwolenników patriarchy Tichona, renowacjonistów i grigoriewców. W 1935 na terenie diecezji działa 118 parafii podległych metropolicie Sergiuszowi, 18 wiernych Żywej Cerkwi i 13 parafii grigoriewców. W 1937 ogólna liczba parafii spada do 93, z czego 51 podlega Sergiuszowi, 31 odnowicielstwu, a 11 grigoriewcom.
W 1930 władze sowieckie zamykają, a następnie wysadzają w powietrze dwa główne sobory: św. Katarzyny i Objawienia Pańskiego. W czasie terroru z końca lat trzydziestych duchowieństwo różnych odłamów zostaje poddane masowym represjom. Rozstrzelano 7 biskupów, represjonowano 150 duchownych (z czego 93 rozstrzelano). Ogólnie w latach 1918–1944 aresztowano 340 duchownych, z czego 148 zostało rozstrzelanych. Po 1938 na terenie Uralu nie było żadnego biskupa, a wielu duchownych musiało rozpocząć zwykłą pracę zawodową. W latach 1937–1938 zamknięto co najmniej 53 obiekty sakralne, w 1939 – co najmniej 15, w 1940 – co najmniej 13, a w pierwszej połowie 1941 – co najmniej 15. Na przestrzeni kolejnych lat zamknięta została większość cerkwi na terenie eparchii, w samym tylko 1930 ponad 100 cerkwi. Ta fala prześladowań sprawiła, że w mieście Swierdłowsku czynny pozostał jedynie cerkiew św. Jana Chrzciciela i cerkiew Wszystkich Świętych. Ta ostatnia zamknięta została w 1941 r., co pozostawiło miasto tylko z jedną świątynią, w której odbywały się – i do tego nieregularnie – nabożeństwa. W 1941 cerkiew Wszystkich Świętych została zamknięta, co sprawiło, że czynna pozostała jedynie cerkiew św. Jana Chrzciciela. Wskutek wszystkich tych represji wymierzonych w prawosławne duchowieństwo i wiernych w ZSRR, w II połowie lat 30. XX wieku eparchia praktycznie przestała działać. Ostatnie czynne parafie podlegały bezpośrednio "locum tenens" Patriarchatu Moskiewskiego metropolicie Sergiuszowi.
Sytuacja poprawiła się nieznacznie po ataku Niemiec na ZSRR w 1941. W 1943 władze kościelne uzgodniły z władzami państwowymi możliwość otwarcia świątyń na terenie obwodu swierdłowskiego. Na 93 podania o wznowienie nabożeństw tylko 4 zostały rozpatrzone pozytywnie. W 1945 na terenie eparchii odbyło się 11 216 chrztów i 476 ślubów kościelnych, w 1946 – 15 047 chrztów i 1101 ślubów. W 1947 posługę pełniło 47 duchownych i 7 diakonów, w 1949 – 58 duchownych i 12 diakonów, a w 1958 liczba ta wynosiła 58 duchownych i 15 diakonów. Kolejne represje zaczęły się za rządów Nikity Chruszczowa. 16 cerkwi zostało zamkniętych w latach 1960–1962. Na terenie miasta Swierdłowska czynna była wówczas znów tylko jedna świątynia i stan ten miał się utrzymać aż do rozpadu Związku Radzieckiego. Pieriestrojka i przemiany jakie nastąpiły na przełomie lat osiemdziesiątych i dziewięćdziesiątych XX wieku doprowadziły do poprawy sytuacji duchowieństwa i wiernych. W 1988 otwarto 6 nowych parafii i zwrócono 4 świątynie, a w 1989 – 16 parafii i 9 świątyń. W latach 1991–1992 zwrócono kolejnych 38 świątyń. W 1988 liczba chrztów w porównaniu z rokiem 1987 potroiła się, osiągając liczbę 170 121. W 1989 ochrzczono już 370 572 osób. Po utworzeniu Federacji Rosyjskiej eparchia odzyskała dużą część dawnych cerkwi i soborów, w których wznowiony został kult religijny.
Eparchia obecnie.
W 2010 eparchia liczyła 507 parafii oraz 16 klasztorów. 232 parafie dysponowały wolno stojącymi cerkwiami, inne posiadały jedynie świątynie domowe. Placówki duszpasterskie obsługiwało 390 kapłanów eparchialnych i 64 zakonnych.
W 2011 z terytorium administratury wydzielono eparchie: kamieńską i niżnotagilską.

</doc>
<doc id="2406617" url="https://pl.wikipedia.org/wiki?curid=2406617" title="Honda CB 500">
Honda CB 500

Honda CB500 – motocykl typu naked bike produkowany przez koncern motocyklowy Honda w latach 1993 - 2003. Następcą tego modelu jest Honda CBF 500. Produkowany w dwóch wersjach: od 1993 do listopada 1996 PC 26 i od listopada 1996 do 2003 PC 32. Od 1998 do 2003 roku produkowany był także model z owiewką - Honda CB500S.
Wersje.
PC 26.
Wersja produkowana od 1993 roku do listopada 1996 w Japonii. Posiadała przedni hamulec tarczowy firmy Nissin oraz tylny hamulec bębnowy.
PC 32.
Wersja produkowana od listopada 1996 do 2003 roku we Włoszech. Posiadała przedni jak i tylny hamulec tarczowy firmy Brembo. Produkowana była również wersja z owiewką CB 500S.
Silnik.
Jednostka napędowa Hondy CB500 to zdecydowanie jej największa zaleta. Rzędowy twin oddaje moc liniowo, bez nerwowego skoku obrotów, jak ma to miejsce w Suzuki GS500. Co jest godne odnotowania jednostka napędowa CB500 jest bardzo trwała. W teście niemieckiego miesięcznika Motorrad po przebiegu 50 000 km wnętrzności dwucylindrowca ciągle trzymały wymiary montażowe przewidziane dla nowego silnika.
Przebieg rzędu 300 tys. km nie jest dla tej konstrukcji wyzwaniem. Fakt ten potwierdza test przeprowadzony przez Moto Revue w latach 1993 - 1996. Po 50 tys. km silnik był w perfekcyjnym stanie. Przy 100 tys. km zostały wymienione łańcuch rozrządu i tłoki, choć w opinii testera była to profilaktyka i bez większego problemu można było wymianę dokonać później.
Dane techniczne/Osiągi.
Silnik: "R2"
Pojemność silnika: "499 cm³"
Moc maksymalna: "57 KM/9500 obr./min"
Maksymalny moment obrotowy: "47 Nm/8000 obr./min"
Prędkość maksymalna: "180 km/h" (od roku 1995 do 1998)
Przyspieszenie 0-100 km/h: "4,7 s"

</doc>
<doc id="2406619" url="https://pl.wikipedia.org/wiki?curid=2406619" title="Mistrzostwa Świata w Kolarstwie Szosowym 1968">
Mistrzostwa Świata w Kolarstwie Szosowym 1968

41. Mistrzostwa świata w kolarstwie szosowym – zawody kolarskie, które odbyły się w dniach 31 sierpnia – 1 września oraz 7–10 listopada 1968 we włoskiej miejscowości Imola (wyścig ze startu wspólnego zawodowców i kobiet) oraz w urugwajskim mieście Montevideo (konkurencje amatorów). Jedynie szwedzki zespół w jeździe drużynowej na czas amatorów obronił tytuł mistrzów świata. Wśród multimedalistów najlepszymi okazali się Włoch Vittorio Marcelli oraz Szwed Erik Pettersson, którzy zdobyli po dwa medale (złoty i brązowy). Polacy nie brali udziału w mistrzostwach.

</doc>
<doc id="2406623" url="https://pl.wikipedia.org/wiki?curid=2406623" title="Machadinho d’Oeste">
Machadinho d’Oeste

Machadinho d'Oeste – miasto i gmina w Brazylii, w stanie Rondônia. Znajduje się w mezoregionie Leste Rondoniense i mikroregionie Ariquemes.

</doc>
<doc id="2406624" url="https://pl.wikipedia.org/wiki?curid=2406624" title="Monte Negro">
Monte Negro

Monte Negro – miasto i gmina w Brazylii, w stanie Rondônia. Znajduje się w mezoregionie Leste Rondoniense i mikroregionie Ariquemes.

</doc>
<doc id="2406625" url="https://pl.wikipedia.org/wiki?curid=2406625" title="Wstyd (film 2011)">
Wstyd (film 2011)

Wstyd (ang. "Shame") − brytyjski dramat filmowy z 2011 roku w reżyserii Steve’a McQueena.
Światowa premiera filmu nastąpiła 4 września 2011, podczas 68. Międzynarodowego Festiwalu Filmowego w Wenecji, gdzie film brał udział w Konkursie Głównym. Następnie film został zaprezentowany podczas 36. Międzynarodowego Festiwalu Filmowego w Toronto 11 września 2011 \.
Opis fabuły.
Nowojorczyk Brandon (Michael Fassbender), jest trzydziestoletnim seksoholikiem. Jedyną kobietą, z którą łączy go więź emocjonalna, jest jego młodsza siostra Sissy (Carey Mulligan), która wprowadza się do mieszkania brata. Podczas gdy Brandon, mimo uzależnienia, prowadzi ustabilizowane życie, Sissy jest impulsywna i autodestrukcyjna.
Obsada.
i inni

</doc>
<doc id="2406629" url="https://pl.wikipedia.org/wiki?curid=2406629" title="Bitwa nad Litani">
Bitwa nad Litani

Bitwa nad Litani – bitwa II wojny światowej stoczona 9 czerwca 1941 roku w trakcie alianckiej ofensywy na Bejrut podczas operacji Exporter. Australijska 7 Dywizja Piechoty, dowodzona przez gen. dyw. Johna Lavaracka, przekroczyła rzekę Litani i z powodzeniem starła się z oddziałami Francji Vichy.
Bitwa.
Po północy 8 czerwca 1941 r. w ramach operacji Exporter siły australijskie w północnej Palestynie przekroczyły granicę z południowym Libanem. Początkowy opór sił Vichy na południe od rzeki Litani był rozproszony i zdezorganizowany.
Australijska 21 Brygada posuwała się wzdłuż wybrzeża w kierunku Bejrutu i próbowała przekroczyć rzekę Litani. Nieoczekiwane przez nieprzyjaciela nocne lądowanie szkockiego No. 11 Commando, pod dowództwem ppłk. R.L. Peddera, miało na celu zajęcie mostu w pobliżu ujścia rzeki, lecz zostało opóźnione przez gwałtowne pływy morskie w wybranej do desantu plaży. Dało to francuskim obrońcom wystarczająco dużo czasu na zniszczenie mostu. Kiedy komandosi ostatecznie wylądowali w świetle dziennym, w trzech oddzielnych miejscach, prawie nie napotkali oporu, ponieważ Francuzi byli związani walką z wojskami australijskimi, jednak w walkach w głębi lądu ponieśli ciężkie straty, włączając w to samego dowódcę, Peddera, który zginął w ataku na francuskie koszary. Jego następcą został Geoffrey Keyes, pod którego komendą szkoccy komandosi ostatecznie zabezpieczyli przeprawę przez rzekę za pomocą płóciennych łodzi, z pomocą niektórych żołnierzy australijskich.
Pod przekroczeniu rzeki oddziały alianckie odepchnęły kontratak sił Vichy z użyciem samochodów pancernych. Szybko ukończono budowę mostu pontonowego. Australijczycy znaleźli się pod ostrzałem dwóch francuskich niszczycieli, Guépard i Valmy, jednak był on niecelny. Australijska artyleria następnie odpędziła nieprzyjacielskie okręty wojenne, które zbliżały się do brzegu, aby skuteczniej ostrzeliwać nacierające wojska.
Następstwa.
Po walkach nad rzeką Litani 21 Brygada ruszyła na północ, w kierunku Tyru, w ramach szerszej zakrojonych działań ofensywnych w kierunku Bejrutu. Uderzając ze zdobytego Tyru, Australijczycy stoczyli kilka mniejszych starć, atakując w stronę Sydonu, który padł 13 czerwca. Dalej w głębi lądu, na prawej flance 21 Brygady, 25 Brygada ruszyła w kierunku Mardż Ujun, które zostało tymczasowo opanowane 11 czerwca. Pozostawiono na miejscu tylko niewielkie siły z 25 Brygady, aby utrzymać Mardż Ujun, podczas gdy pozostałe oddziały zostały wysłane na północ, aby zdobyć Dżazzin, które również poddało się 13 czerwca. Jednak już 15 czerwca na Merdjayoun spadł ciężki kontratak Francuzów, a ciężkie walki w mieście trwały do 27 czerwca.

</doc>
<doc id="2406630" url="https://pl.wikipedia.org/wiki?curid=2406630" title="Rio Crespo">
Rio Crespo

Rio Crespo – miasto i gmina w Brazylii, w stanie Rondônia. Znajduje się w mezoregionie Leste Rondoniense i mikroregionie Ariquemes.

</doc>
<doc id="2406633" url="https://pl.wikipedia.org/wiki?curid=2406633" title="Vale do Anari">
Vale do Anari

Vale do Anari – miasto i gmina w Brazylii, w stanie Rondônia. Znajduje się w mezoregionie Leste Rondoniense i mikroregionie Ariquemes.

</doc>
<doc id="2406635" url="https://pl.wikipedia.org/wiki?curid=2406635" title="Giennadij Diemidczik">
Giennadij Diemidczik



</doc>
<doc id="2406637" url="https://pl.wikipedia.org/wiki?curid=2406637" title="Henri Bienvenu">
Henri Bienvenu

Henri Bienvenu Ntsama (ur. 5 lipca 1988 w Garoui) – piłkarz kameruński grający na pozycji napastnika.
Kariera klubowa.
Karierę piłkarską Bienvenu rozpoczął w klubie Brasseries du Cameroun. W 2003 roku przeszedł do Cotonsportu Garoua i zadebiutował w nim w kameruńskiej Première Division. W latach 2003-2005 został z Cotonsportem mistrzem Kamerunu. Zdobył też dwa Puchary Kamerunu (2003, 2004).
W 2006 roku Bienvenu został zawodnikiem tunezyjskiego zespołu CA Bizertin. Występował w nim przez pełne dwa sezony i w 2008 roku odszedł do innego klubu z tunezyjskiej ekstraklasy, Espérance Tunis. W latach 2009 i 2010 zostawał z Espérance mistrzem Tunezji. W 2009 roku wygrał też Arabski Puchar Mistrzów.
W styczniu 2010 roku Bienvenu przeszedł do szwajcarskiego BSC Young Boys z Berna. 7 lutego 2010 zadebiutował w Swiss Super League w przegranym 0:4 wyjazdowym meczu z FC Basel. Swojego pierwszego gola w Szwajcarii strzelił 27 lutego 2010 w meczu z FC Zürich (2:1). W sezonie 2010/2011 był z 16 golami wicekrólem strzelców ligi po Alexandrze Freiu.
We wrześniu 2011 roku Bienvenu podpisał kontrakt z tureckim klubem Fenerbahçe SK. W 2013 roku został wypożyczony do Realu Saragossa. Latem 2013 roku przeszedł do Eskişehirsporu, a w 2014 do Troyes AC.
Kariera reprezentacyjna.
W reprezentacji Kamerunu Bienvenu zadebiutował 11 sierpnia 2010 roku w wygranym 3:0 towarzyskim meczu z Polską. W 59. minucie meczu zmienił Erika Maxima Choupo-Motinga.

</doc>
<doc id="2406638" url="https://pl.wikipedia.org/wiki?curid=2406638" title="Governador Jorge Teixeira">
Governador Jorge Teixeira

Governador Jorge Teixeira – miasto i gmina w Brazylii, w stanie Rondônia. Znajduje się w mezoregionie Leste Rondoniense i mikroregionie Ji-Paraná.

</doc>
<doc id="2406643" url="https://pl.wikipedia.org/wiki?curid=2406643" title="Jaru">
Jaru

Jaru – miasto i gmina w Brazylii, w stanie Rondônia. Znajduje się w mezoregionie Leste Rondoniense i mikroregionie Ji-Paraná.

</doc>
<doc id="2406644" url="https://pl.wikipedia.org/wiki?curid=2406644" title="Mirante da Serra">
Mirante da Serra

Mirante da Serra – miasto i gmina w Brazylii, w stanie Rondônia. Znajduje się w mezoregionie Leste Rondoniense i mikroregionie Ji-Paraná.

</doc>
<doc id="2406648" url="https://pl.wikipedia.org/wiki?curid=2406648" title="Nova União (Rondônia)">
Nova União (Rondônia)

Nova União – miasto i gmina w Brazylii, w stanie Rondônia. Znajduje się w mezoregionie Leste Rondoniense i mikroregionie Ji-Paraná.

</doc>
<doc id="2406649" url="https://pl.wikipedia.org/wiki?curid=2406649" title="Hranice dokořán – Rozmówki polsko-czeskie">
Hranice dokořán – Rozmówki polsko-czeskie

Hranice dokořán – Rozmówki polsko-czeskie – audycja telewizyjna realizowana w latach 2010–2012 we współpracy TVP Wrocław oraz Telewizji Czeskiej Studio Ostrawa. Do 2012 roku zostanie wyprodukowanych 78 odcinków, które będą emitowane w obu krajach. W Polsce mogą je oglądać widzowie ośrodków regionalnych TVP: we Wrocławiu (w każdą niedzielę o godz. 17:00), Opolu w środy, o 19:30, w Krakowie w czwartki, o godz. 17:15 oraz na antenie TVP Polonia w piątki o godzinie 16:30. W Czechach program jest emitowany w ogólnokrajowym kanale informacyjnym ČT24 (dostępnym również drogą satelitarną) w każdą niedzielę, o godz. 11:00.
Tematyka audycji dotyczy ekonomii, kultury, historii, turystyki oraz szeroko pojętego stylu życia na terenach przygranicznych. Każdy z odcinków jest poświęcony jednemu tematowi wiodącemu, a materiały są realizowane przez polskich i czeskich dziennikarzy na obszarze całego pogranicza.
Audycji przyświeca idea – Polska oczami Czechów, Czechy oczami Polaków.
Autorkami programu są Kinga Wołoszyn-Świerk z TVP Wrocław i Šárka Bednářová z ČT Ostrava. Program prowadzą: Natalia Grosiak, Petr Šiška, Gabriela Lefenda i Paweł Gołębski. Redakcja Paula Jakubowska, tłumaczenie Magdalena
Matkowska-Jerzyk, producent Katarzyna Kozłowska-Domańska.
Czeski tytuł znaczy „Granica otwarta na oścież”.
Audycja współfinansowana jest ze środków Unii Europejskiej w ramach Europejskiego Funduszu Rozwoju Regionalnego Przekraczamy granice, Program Operacyjny Współpracy Transgranicznej Polska-Czechy 2007–2013.

</doc>
<doc id="2406651" url="https://pl.wikipedia.org/wiki?curid=2406651" title="Ouro Preto do Oeste">
Ouro Preto do Oeste

Ouro Preto do Oeste – miasto i gmina w Brazylii, w stanie Rondônia. Znajduje się w mezoregionie Leste Rondoniense i mikroregionie Ji-Paraná.

</doc>
<doc id="2406653" url="https://pl.wikipedia.org/wiki?curid=2406653" title="Presidente Médici">
Presidente Médici

Presidente Médici – miasto i gmina w Brazylii, w stanie Rondônia. Znajduje się w mezoregionie Leste Rondoniense i mikroregionie Ji-Paraná.

</doc>
<doc id="2406654" url="https://pl.wikipedia.org/wiki?curid=2406654" title="Mistrzostwa Świata w Kolarstwie Szosowym 1969">
Mistrzostwa Świata w Kolarstwie Szosowym 1969

42. Mistrzostwa świata w kolarstwie szosowym – zawody kolarskie, które odbyły się w dniach 10–24 sierpnia 1969 w belgijskiej miejscowości Zolder (wyścig ze startu wspólnego zawodowców) oraz w czechosłowackim mieście Brno (konkurencje amatorów i wyścig ze startu wspólnego kobiet). Jedynie szwedzki zespół w jeździe drużynowej na czas amatorów obronił tytuł mistrzów świata. Wśród multimedalistów najlepszym okazał się Duńczyk Leif Mortensen, który zdobył dwa medale (złoty i srebrny).
Polacy nie zdobyli żadnego medalu, a najlepszym osiągnięciem było zajęcie 4. miejsca przez polski zespół w jeździe drużynowej na czas amatorów.
Reprezentacja Polski.
Do mistrzostw świata Polski Związek Kolarski zgłosił 10 zawodników w dwóch konkurencjach amatorów. 

</doc>
<doc id="2406655" url="https://pl.wikipedia.org/wiki?curid=2406655" title="Dziewięciu Brahmarszich">
Dziewięciu Brahmarszich



</doc>
<doc id="2406659" url="https://pl.wikipedia.org/wiki?curid=2406659" title="Muquém do São Francisco">
Muquém do São Francisco



</doc>
<doc id="2406660" url="https://pl.wikipedia.org/wiki?curid=2406660" title="Mikroregion Barra">
Mikroregion Barra

Mikroregion Barra – mikroregion w brazylijskim stanie Bahia należący do mezoregionu Vale São-Franciscano da Bahia. Ma powierzchnię 29.033,47350 km²

</doc>
<doc id="2406662" url="https://pl.wikipedia.org/wiki?curid=2406662" title="Mikroregion Boquira">
Mikroregion Boquira

Mikroregion Boquira – mikroregion w brazylijskim stanie Bahia należący do mezoregionu Centro-Sul Baiano. Ma powierzchnię 17.309,91310 km²

</doc>
<doc id="2406663" url="https://pl.wikipedia.org/wiki?curid=2406663" title="Mikroregion Bom Jesus da Lapa">
Mikroregion Bom Jesus da Lapa

Mikroregion Bom Jesus da Lapa – mikroregion w brazylijskim stanie Bahia należący do mezoregionu Vale São-Franciscano da Bahia. Ma powierzchnię 10.313,59530 km²

</doc>
<doc id="2406664" url="https://pl.wikipedia.org/wiki?curid=2406664" title="Mikroregion Cotegipe">
Mikroregion Cotegipe

Mikroregion Cotegipe – mikroregion w brazylijskim stanie Bahia należący do mezoregionu Extremo Oeste Baiano. Ma powierzchnię 27.869,26690 km²

</doc>
<doc id="2406665" url="https://pl.wikipedia.org/wiki?curid=2406665" title="Mikroregion Barreiras">
Mikroregion Barreiras

Mikroregion Barreiras – mikroregion w brazylijskim stanie Bahia należący do mezoregionu Extremo Oeste Baiano. Ma powierzchnię 37.126,42740 km²

</doc>
<doc id="2406666" url="https://pl.wikipedia.org/wiki?curid=2406666" title="Zbigniew Samborski">
Zbigniew Samborski

Zbigniew Samborski (ur. 2 września 1923 w Rudniku nad Sanem, zm. 1 września 2011 we Wrocławiu) – profesor nauk weterynaryjnych o specjalności fizjologia i patologia gruczołu mlekowego, fizjologia i patologia rozrodu zwierząt. Pionier Wrocławia.
Prodziekan Wydziału Medycyny Weterynaryjnej Akademii Rolniczej we Wrocławiu, wieloletni kierownik Katedry Patologii Rozrodu i Kliniki Położniczej Wydziału Medycyny Weterynaryjnej Akademii Rolniczej we Wrocławiu i w Lublinie, wychowawca wielu pokoleń lekarzy medycyny weterynaryjnej i nauczycieli akademickich.
Studia weterynaryjne ukończył w 1951 roku na Wydziale Medycyny Weterynaryjnej Uniwersytetu i Politechniki Wrocławskiej. Jako student Wydziału Prawa UJ, przyjechał w lipcu 1945 roku do Wrocławia, gdzie jako członek Straży Akademickiej brał udział w odbudowie ze zniszczeń wojennych i ochronie obiektów, w których obecnie mieści się Wydziały Medycyny Weterynaryjnej, Rolniczy i Lekarski. Pracę naukowo-dydaktyczną rozpoczął jeszcze w czasie studiów w nowo powołanej Katedrze Położnictwa i Patologii Rozrodu Zwierząt, kierowanej przez prof. Alfreda Senze. W 1960 roku uzyskał stopień doktora nauk weterynaryjnych na Akademii Rolniczej we Wrocławiu, a w 1966 roku doktora habilitowanego. Otrzymał dwa tytuły naukowe - prof. nadzwyczajny (1976) i prof. zwyczajny (1989). Kierownictwo katedry objął w 1975 roku, pełnił tę funkcję do 1993 roku. Wypromował 11 doktorów nauk weterynaryjnych i sprawował patronat nad 5 pracami habilitacyjnymi. Główne kierunki jego badań dotyczyły diagnostyki i terapii schorzeń gruczołu mlekowego oraz układu rozrodczego zwierząt gospodarskich i towarzyszących. Autor i współautor 188 prac ogłoszonych w czasopismach krajowych i zagranicznych. W dorobku ma 5 podręczników akademickich z zakresu fizjopatologii gruczołu mlekowego i układu rozrodczego bydła, trzody chlewnej i psów. Przez 14 lat był koordynatorem Centralnego Programu Badań Naukowych pt. "Fizjologia i patologia rozrodu zwierząt gospodarskich" .
Odznaczony był między innymi Krzyżem Kawalerskim Orderu Odrodzenia Polski i Medalem Komisji Edukacji Narodowej.
Został pochowany na cmentarzu św. Wawrzyńca przy ul. Bujwida we Wrocławiu.

</doc>
<doc id="2406667" url="https://pl.wikipedia.org/wiki?curid=2406667" title="Albert Llovera">
Albert Llovera

Albert Llovera (ur. 11 września 1966 w Andorze) – andorski rajdowiec i były narciarz alpejski, olimpijczyk. Brał udział w igrzyskach w roku 1984 (Sarajewo) w wieku 17 lat. w 1985 miał poważny wypadek, po którym jest sparaliżowany od pasa w dół. Po tym zdarzeniu zaczął startować w zawodach samochodowych, używając specjalnie dostosowanego samochodu. Obecnie startuje w Super 2000 World Rally Championship.
Kariera.
Jako siedemnastolatek wystartował w zawodach narciarskich na Zimowych Igrzyskach Olimpijskich 1984 w Sarajewie, jako reprezentant Andory. Rok później, w 1985 startując w Pucharze Europy, również w Sarajewie, miał poważny wypadek, którego skutkiem była paraplegia kończyn dolnych.
Po tym zdarzeniu, rozpoczął starty w wyścigach, najpierw quadów, później samochodów. w 1989 wygrał Peugeot Railly Cupw Andorze. W 2001, przy wsparciu Fiata, rozpoczął starty w Junior World Rally Championship, prowadząc Fiata Punto S1600. Kontynuował rywalizację w 2002 roku.
Po startach w Hiszpanii w wybranych rajdach, powrócił do światowej rywalizacji w 2010 roku, do Super 2000 World Rally Championship, kierując Fiata Abarth Grande Punto S2000. Swój pierwszy występ, w Rajdzie meksyku 2010 ukończył na piątym miejscu w klacie SWRC. Najlepszy występ zaliczył w Rajdzie Hiszpanii 2010, który jednak nie był rudą SWRC. Kontynuuje rywalizacje w 2011 roku (4. miejsce w Rajdzie Jordanii 2011 w swojej klasie).

</doc>
<doc id="2406668" url="https://pl.wikipedia.org/wiki?curid=2406668" title="Jordi Torres">
Jordi Torres

Jordi Torres (ur. 19 lipca 1964 w Encamp) – andorski narciarz alpejski, olimpijczyk. Brał udział w igrzyskach w roku 1984 (Sarajewo). Nie zdobył żadnych medali.

</doc>
<doc id="2406670" url="https://pl.wikipedia.org/wiki?curid=2406670" title="Mistrzostwa Świata w Kolarstwie Szosowym 1970">
Mistrzostwa Świata w Kolarstwie Szosowym 1970

43. Mistrzostwa świata w kolarstwie szosowym – zawody kolarskie, które odbyły się w dniach 13–16 sierpnia 1970 w brytyjskim mieście Leicester. Były to trzecie zorganizowane w tym kraju mistrzostwa świata w kolarstwie szosowym (poprzednio w 1922 i 1961). Nikomu nie udało się obronić tytułu mistrza świata. Również nikomu nie udało się zdobyć chociaż dwóch medali.
Polacy nie zdobyli żadnego medalu, a najlepszym osiągnięciem było zajęcie 6. miejsca przez polski zespół w jeździe drużynowej na czas amatorów.
Reprezentacja Polski.
Do mistrzostw świata Polski Związek Kolarski zgłosił 8 zawodników w dwóch konkurencjach amatorów. 

</doc>
<doc id="2406677" url="https://pl.wikipedia.org/wiki?curid=2406677" title="Yūichi">
Yūichi

 – męskie imię japońskie.

</doc>
<doc id="2406678" url="https://pl.wikipedia.org/wiki?curid=2406678" title="Festiwal Filmowy w Wenecji">
Festiwal Filmowy w Wenecji



</doc>
<doc id="2406680" url="https://pl.wikipedia.org/wiki?curid=2406680" title="Mistrzostwa Świata w Kolarstwie Szosowym 1971">
Mistrzostwa Świata w Kolarstwie Szosowym 1971

44. Mistrzostwa świata w kolarstwie szosowym – zawody kolarskie, które odbyły się w dniach 2–5 września 1971 w szwajcarskim mieście Mendrisio. Były to siódme zorganizowane w tym kraju mistrzostwa świata w kolarstwie szosowym (poprzednio w: 1923, 1929, 1936, 1946, 1953 i 1961). Jedynie Rosjanka Anna Konkina w wyścigu ze startu wspólnego zdołała obronić tytuł mistrzyni świata. Nikomu nie udało się zdobyć chociaż dwóch medali. 
Polacy w mistrzostwach zdobyli brązowy medal, który wywalczył polski zespół w jeździe drużynowej na czas amatorów, a był to pierwszy medal zdobyty przez nich w historii startów na mistrzostwach świata w kolarstwie szosowym i jednocześnie pierwszy medal w tej konkurencji.
Reprezentacja Polski.
Do mistrzostw świata Polski Związek Kolarski zgłosił 10 zawodników w dwóch konkurencjach amatorów. 

</doc>
<doc id="2406681" url="https://pl.wikipedia.org/wiki?curid=2406681" title="Torres (nazwisko)">
Torres (nazwisko)

Torres - nazwisko hiszpańskojęzyczne, pochodzące od rzeczownika "torre" - wieża. W 2004 roku 22 nazwisko w Hiszpanii.

</doc>
<doc id="2406698" url="https://pl.wikipedia.org/wiki?curid=2406698" title="İpek Soroğlu">
İpek Soroğlu

İpek Soroğlu (ur. 12 marca 1985 w Stambule) − turecka siatkarka, grająca na pozycji środkowej. Od sezonu 2018/2019 występuje w drużynie Türk Hava Yolları Spor Kulübü.
Sukcesy klubowe.
Top Teams Cup:
Mistrzostwo Turcji: 
Superpuchar Turcji:
Puchar Turcji: 
Liga Mistrzyń:
Klubowe Mistrzostwa Świata:
Puchar CEV:
Puchar Challenge:
Sukcesy reprezentacyjne.
Igrzyska Śródziemnomorskie:
Liga Europejska: 

</doc>
<doc id="2406724" url="https://pl.wikipedia.org/wiki?curid=2406724" title="Sowia Górka (Rudawy Janowickie)">
Sowia Górka (Rudawy Janowickie)

Sowia Górka (niem. "Eulen Hügel", 558 m n.p.m.) – szczyt w południowo-zachodniej Polsce, w Sudetach Zachodnich, w Rudawach Janowickich.
Położenie i opis.
Sowia Górka leży w bocznym ramieniu, odchodzącym od masywu Wielkiej Kopy ku północnemu wschodowi, a dokładniej od Mnichów, pomiędzy dolinami Mienicy i Sierniawy. W ramieniu tym, na północ od Sowiej Górki znajdują się Owcza Góra, Ostra i Marciszówek nad Bobrem w Marciszowie.
Budowa geologiczna.
Masyw Sowia Górka zbudowany jest ze skał metamorficznych wschodniej osłony granitu karkonoskiego – łupków serycytowo-chlorytowo-kwarcowych, łupków kwarcowo-albitowo-chlorytowe, amfibolitów i łupków amfibolitowych powstałych w dolnym paleozoiku.
Roślinność.
Wzniesienie prawie w całości porośnięte lasami. Partie północno-wschodnich zboczy pokrywają łąki i pastwiska.
Ochrona przyrody.
Wzniesienie położone jest na obszarze Rudawskiego Parku Krajobrazowego.

</doc>
<doc id="2406726" url="https://pl.wikipedia.org/wiki?curid=2406726" title="Eparchia niżnotagilska">
Eparchia niżnotagilska

Eparchia niżnotagilska – jedna z eparchii Rosyjskiego Kościoła Prawosławnego z siedzibą w Niżnym Tagile. Erygowana decyzją Świętego Synodu Rosyjskiego Kościoła Prawosławnego z 27 lipca 2011. 
Eparchia powstała poprzez wydzielenie z eparchii jekaterynburskiej. W 2014 r. grupowała 138 parafii i cztery klasztory. W 2018 r. z administratury wydzielono nową eparchię – sierowską.

</doc>
<doc id="2406730" url="https://pl.wikipedia.org/wiki?curid=2406730" title="Kiss and Swallow">
Kiss and Swallow



</doc>
<doc id="2406732" url="https://pl.wikipedia.org/wiki?curid=2406732" title="Murad Ramazanov">
Murad Ramazanov



</doc>
<doc id="2406734" url="https://pl.wikipedia.org/wiki?curid=2406734" title="Parafia Wniebowzięcia Najświętszej Maryi Panny w Małastowie">
Parafia Wniebowzięcia Najświętszej Maryi Panny w Małastowie

Parafia Wniebowzięcia Najświętszej Maryi Panny w Małastowie – parafia rzymskokatolicka znajdująca się w diecezji rzeszowskiej w dekanacie gorlickim. 
Parafia została erygowana 29 grudnia 1951 roku przez biskupa Jana Stepę. Kościół parafialny jest dawną murowaną cerkwią greckokatolicką pw. św. Kosmy i Damiana, wybudowaną w roku 1805.
Do parafii należą wierni zamieszkali w miejscowościach: Małastów, Bartne, Bodaki, Pętna oraz Ropica Górna. Parafia ma trzy kościoły filialne (dawne drewniane cerkwie) w Bodakach pw. św. Dymitra, w Ropicy Górnej pw. św. Mich. Archanioła oraz w Pętnej pw. św. Paraskewy współużytkowany z parafią greckokatolicką.

</doc>
<doc id="2406736" url="https://pl.wikipedia.org/wiki?curid=2406736" title="Miaczysłau Hryb">
Miaczysłau Hryb



</doc>
<doc id="2406739" url="https://pl.wikipedia.org/wiki?curid=2406739" title="Arseniusz (Maciejewicz)">
Arseniusz (Maciejewicz)

Arseniusz, imię świeckie Aleksandr Iwanowicz Maciejewicz (ur. 1697 we Włodzimierzu Wołyńskim, zm. 28 lutego 1772 w Rewlu) – biskup Rosyjskiego Kościoła Prawosławnego, pozbawiony godności za protest przeciwko sekularyzacji dóbr kościelnych przeprowadzony przez Katarzynę II.
Życiorys.
Był z pochodzenia Polakiem. W 1716 złożył wieczyste śluby mnisze w monasterze Przemienienia Pańskiego w Nowogrodzie Siewierskim, po czym został wyświęcony na hierodiakona. W 1723 ukończył studia teologiczne w Kijowskiej Akademii Duchownej i przyjął święcenia kapłańskie. W latach 1728–1729 żył w ławrze Peczerskiej i w monasterze św. Eliasza w Czernihowie. W 1730 wyjechał jako kaznodzieja do Tobolska.
W 1734 brał udział w ekspedycji floty rosyjskiej mającej na celu odkrycie drogi morskiej na Kamczatkę. W 1736 był sądzony przed kolegium admiralicji, z nieujawnionych powodów, uznano go jednak za niewinnego. W roku następnym zakończył służbę we flocie rosyjskiej i rozpoczął pracę duszpasterską w eparchii wołogodzkiej.
26 marca 1741 przyjął chirotonię biskupią, otrzymując od razu godność metropolity z tytułem metropolity syberyjskiego i tobolskiego. W roku następnym został przeniesiony do eparchii rostowskiej i zaliczony do składu Świątobliwego Synodu Rządzącego. Należał do najlepiej wykształconych hierarchów Rosyjskiego Kościoła Prawosławnego swojej epoki.
Jeszcze w okresie rządów carycy Elżbiety protestował przeciwko zamiarom sekularyzacji dóbr kościelnych. W okresie panowania Katarzyny II poświęcił temu problemowi dwa listy pasterskie przesłane do Synodu. Protestował w nich w szczególności przeciwko planowanej inwentaryzacji majątku Cerkwi oraz przeciwko wprowadzeniu ksiąg wydatków i dochodów Kościoła. Obawiając się konsekwencji pism, Synod przekazał je carycy, która nakazała surowo ukarać metropolitę Arseniusza. Hierarcha usiłował pogodzić się z carycą, odwołując krytykę jej planów i prosząc o skierowanie do monasteru Przemienienia Pańskiego w Nowogrodzie Siewierskim. Jednak sąd Synodu tworzony przez metropolitów moskiewskiego Tymoteusza i nowogrodzkiego Dymitra, arcybiskupów krutickiego Ambrożego i petersburskiego Gabriela, biskupów pskowskiego Gedeona i twerskiego Atanazego oraz archimandrytę Monasteru Nowospasskiego pozbawił go święceń kapłańskich, zabronił korzystać z atramentu i papieru oraz skazał na zesłanie do odległego monasteru. Katarzyna II, chcąc utrwalić swój wizerunek łaskawej władczyni, zrewidowała wyrok w zakresie pozbawienia święceń kapłańskich. Arseniusz (Maciejewicz) został osadzony w Monasterze Terapontowski, następnie przeniesiony do monasteru św. Mikołaja w Korelii k. Archangielska, wreszcie do skitu Trójcy Świętej na wyspie Anzerskiej.
W 1767, po doniesieniu, iż uwięziony Arseniusz oskarża ją o bezprawne zajmowanie tronu (z racji cudzoziemskiego pochodzenia), Katarzyna II nakazała pozbawić go święceń kapłańskich i przewieźć do twierdzy w Rewlu jako Andrzeja Kłamcę. Duchownego wyłączono także ze stanu mniszego. Zmarł w więzieniu w 1772. Prawdopodobnie został pochowany w cerkwi św. Mikołaja w Tallinnie.
Sobór Lokalny Rosyjskiego Kościoła Prawosławnego w 1918 przywrócił mu pośmiertnie godność metropolity z racji jej pozbawienia z powodów politycznych.
Nieformalny kult Arseniusza, jako świętego z racji bezpodstawnego uwięzienia i cierpień, funkcjonował jeszcze za jego życia i rozwijał się w XIX w. Rosyjski Kościół Prawosławny kanonizował go w 2000.

</doc>
<doc id="2406742" url="https://pl.wikipedia.org/wiki?curid=2406742" title="Konkurs Sopot Festival 2003">
Konkurs Sopot Festival 2003

40. Sopot Festival odbył się 22–23 sierpnia 2003 roku, w Operze Leśnej. Konkurs prowadzili Magda Mołek i Tomasz Kammel. Wygrali Skaldowie z utworem „Hymn o miłości”.

</doc>
<doc id="2406748" url="https://pl.wikipedia.org/wiki?curid=2406748" title="Powiat Ludwigslust-Parchim">
Powiat Ludwigslust-Parchim

Powiat Ludwigslust-Parchim (niem. "Landkreis Ludwigslust-Parchim") – niemiecki powiat leżący w południowo-zachodniej części kraju związkowego Meklemburgia-Pomorze Przednie. Został utworzony na mocy reformy administracyjnej Meklemburgii-Pomorza Przedniego 4 września 2011 r. z dotychczasowych powiatów Parchim i Ludwigslust.
Podział administracyjny.
W skład powiatu Ludwigslust-Parchim wchodzi: 
Gminy:
Związki Gmin:

</doc>
<doc id="2406756" url="https://pl.wikipedia.org/wiki?curid=2406756" title="Delfim Teixeira">
Delfim Teixeira

Delfim, właśc. Delfim José Fernandes Rola Teixeira (ur. 5 lutego 1977 w Amarante) – piłkarz portugalski grający na pozycji defensywnego pomocnika. W swojej karierze rozegrał 1 mecz w reprezentacji Portugalii.
Kariera klubowa.
Karierę piłkarską Delfim rozpoczął w klubie Amarante FC. Następnie został zawodnikiem Boavisty Porto. W 1995 roku awansował do kadry pierwszego zespołu, a 24 marca 1996 zadebiutował w pierwszej lidze portugalskiej w wygranym 2:0 domowym meczu z SC Farense. Latem 1996 na sezon 1996/1997 został wypożyczony do drugoligowego CD Aves. W sezonie 1997/1998 ponownie grał w Boaviście.
W 1998 roku Delfim przeszedł do Sportingu. Swój debiut w nowym zespole zanotował 24 sierpnia 1998 przeciwko Vitórii Setúbal. W sezonie 1999/2000 wywalczył ze Sportingiem dublet - mistrzostwo i Puchar Portugalii.
W 2001 roku Delfim odszedł ze Sportingu do Olympique Marsylia. W Ligue 1 zadebiutował 25 sierpnia 2001 w przegranym 0:1 wyjazdowym meczu z Bastią. W sezonie 2004/2005 został wypożyczony do Moreirense FC, a w sezonie 2005/2006 ponownie grał w Olympique.
W 2006 roku Delfim przeszedł do szwajcarskiego BSC Young Boys. Po pół roku gry w lidze szwajcarskiej wrócił do Portugalii i został zawodnikiem klubu Naval 1º Maio. Zadebiutował w nim 24 lutego 2007 w meczu z CF Os Belenenses (2:3). W Naval 1º Maio grał do końca sezonu 2007/2008.
W 2008 roku Delfim podpisał kontrakt z CD Trofense, w którym po raz pierwszy wystąpił 23 sierpnia 2008 w meczu ze Sportingiem (3:1). W 2009 roku po spadku Trofense do drugiej ligi zakończył karierę.
Kariera reprezentacyjna.
Swój jedyny mecz w reprezentacji Portugalii Delfim rozegrał w 2000 roku. Mecz odbył się 15 listopada, a Portugalia pokonała wówczas Izrael 2:1. W swojej karierze grał też w reprezentacji Portugalii U-21.

</doc>
<doc id="2406762" url="https://pl.wikipedia.org/wiki?curid=2406762" title="Sznur (film)">
Sznur (film)

Sznur (ang. "Rope") – amerykański film kryminalny z 1948 roku, w reżyserii Alfreda Hitchcocka, bazujący na sztuce Patricka Hamiltona. Film znany jest też pod alternatywnym tytułem Lina.
Był to pierwszy film Hitchcocka w technicolorze. Scenariusz bazuje na brytyjskiej sztuce Patricka Hamlintona, opartej na historii morderstwa dokonanego przez Leopolda i Loeba w Chicago w 1924 roku. "Sznur" przeszedł do historii za sprawą eksperymentalnej techniki filmowania bez przerw w ujęciach.
Treść.
Dwaj współlokatorzy, Brandon i Philip, przy użyciu sznura, zabijają swojego szkolnego kolegę, Davida. Następnie wydają przyjęcie, na które zapraszają również dziewczynę i rodziców zamordowanego Davida. Jednym z zaproszonych gości jest ich dawny nauczyciel, Rupert Cadell, którego poglądy o filozofii Friedricha Nietzschego doprowadziły ich do morderstwa. Chcieli w ten sposób udowodnić przynależność do kasty nadludzi i pogardy dla przyjętych norm. Po rozmowie z Brandonem, przerażony dyrektor Cadell zaczyna domyślać się prawdy...

</doc>
<doc id="2406766" url="https://pl.wikipedia.org/wiki?curid=2406766" title="Delfim José Fernandes Rola Teixeira">
Delfim José Fernandes Rola Teixeira



</doc>
<doc id="2406769" url="https://pl.wikipedia.org/wiki?curid=2406769" title="Delfim">
Delfim



</doc>
<doc id="2406784" url="https://pl.wikipedia.org/wiki?curid=2406784" title="Landkreis Mecklenburgische Seenplatte">
Landkreis Mecklenburgische Seenplatte

Landkreis Mecklenburgische Seenplatte – powiat powiat leżący w południowej części landu Meklemburgia-Pomorze Przednie. Został utworzony na mocy reformy administracyjnej Meklemburgii-Pomorza Przedniego 4 września 2011 r. z dotychczasowych powiatów Müritz, Mecklenburg-Strelitz, miasta na prawach powiatu Neubrandenburg i związków gmin Demmin-Land, Malchin am Kummerower See, Stavenhagen i Treptower Tollensewinkel z powiatu Demmin.
Podział administracyjny.
W skład powiatu wchodzi:
Gminy:
Związki gmin:

</doc>
<doc id="2406786" url="https://pl.wikipedia.org/wiki?curid=2406786" title="Andrzej Kącki">
Andrzej Kącki

Andrzej Kącki (ur. 29 listopada 1953 w Tarnowie) – polski szczypiornista, olimpijczyk z Moskwy 1980, brązowy medalista mistrzostw świata (1982).
Zawodnik grający na pozycji bramkarza. Jako bramkarz klubu Stal Mielec zdobył w roku 1971 Puchar Polski, a w roku 1975 tytuł wicemistrza Polski.
Na igrzyskach w roku 1980 był członkiem polskiej drużyny, która zajęła 7. miejsce.
Po igrzyskach olimpijskich w roku 1980 wyjechał do Hiszpanii, gdzie kontynuował karierę sportową w tamtejszej I lidze.

</doc>
<doc id="2406788" url="https://pl.wikipedia.org/wiki?curid=2406788" title="39 kroków">
39 kroków



</doc>
<doc id="2406789" url="https://pl.wikipedia.org/wiki?curid=2406789" title="Małgorzata Jeromin">
Małgorzata Jeromin



</doc>
<doc id="2406790" url="https://pl.wikipedia.org/wiki?curid=2406790" title="Jan Małecki (lekarz)">
Jan Małecki (lekarz)

Jan Małecki (ur. 1902 w Świątnikach Wielkich, zm. 1982 w Poznaniu) – polski lekarz laryngolog, profesor medycyny, członek założyciel Bydgoskiego Towarzystwa Naukowego.
Życiorys.
Urodził się 6 czerwca 1902 r. w Świątnikach Wielkich koło Gniezna. Był synem Wojciecha i Praksedy z Kozyńskich. Po ukończeniu szkoły powszechnej uczył się w gimnazjach w Trzemesznie i Gnieźnie. Po zdaniu matury w 1919 r. zaciągnął się do Wojska Polskiego. Po demobilizacji w 1920 r. wstąpił na Wydział Lekarski Uniwersytetu Poznańskiego. Po dwóch trymestrach przeniósł się na Wydział Lekarski Uniwersytetu Jagiellońskiego. Od września 1923 do lutego 1925 r. studiował medycynę na Uniwersytecie Jana Kazimierza we Lwowie i uzyskał dyplom doktora nauk lekarskich. Praktykę lekarską odbył w Szpitalu Powszechnym we Lwowie, na Oddziale Chirurgicznym Szpitala Miejskiego w Bydgoszczy i w Zakładzie Neuropsychiatrycznym w Dziekance koło Gniezna. W latach 1921-1931 pracował jako lekarz ogólny, najpierw w Kłecku, a następnie w Swarzędzu.
W latach 1932-1938 pracował w Klinice Laryngologicznej Wydziału Lekarskiego Uniwersytetu Poznańskiego. Kontynuował rozpoczętą wcześniej pracę naukową. Jako asystent ogłosił drukiem 15 prac naukowych, w tym 5 w czasopismach zagranicznych. W okresie letnim 1935-1939 praktykował w Ciechocinku. Na podstawie prowadzonych tam badań powstały prace o wpływie przeciwobrzękowym solanek oraz o odczynach ustroju po kąpielach i wziewach. W 1938 r. odbył podróż naukową do kliniki profesora Clausa w Szpitalu Rudolfa Virchowa w Berlinie.
W czasie kampanii wrześniowej 1939 r. uczestniczył w bitwie pod Kutnem. Po uwolnieniu z niewoli niemieckiej powrócił do Poznania, skąd wywieziono go do Generalnego Gubernatorstwa. Aresztowany w Warszawie został osadzony na krótko w obozie koncentracyjnym w Oranienburgu- Sachsenhausen. Po wyjściu z obozu pracował w latach 1940-1945 jako laryngolog w Szpitalu Miejskim i Ubezpieczalni Społecznej w Radomiu, gdzie uczestniczył w tajnym nauczaniu studentów. W marcu 1945 r. wstąpił do Wojska Polskiego i przeszedł szlak bojowy od Kołobrzegu do Berlina, pełniąc funkcję szefa Oddziału Laryngologicznego w Szpitalu Specjalistycznym Armii. Następnie pracował w stopniu pułkownika w Szpitalu Klinicznym w Łodzi. Należał też do Rady Naukowej zespołu organizującego Wojskową Akademię Medyczną.
W 1951 r. habilitował się w Akademii Medycznej w Gdańsku, w 1954 r. mianowano go profesorem nadzwyczajnym. Prowadził wykłady z otolaryngologii na Wydziale Stomatologii Akademii Medycznej w Gdańsku (1951-1953) i Akademii Medycznej w Łodzi (1954-1958). W 1956 r. został zastępcą dyrektora do spraw nauki w Instytucie Balneologicznym w Poznaniu.
W 1957 r. przeniósł się na stałe do Bydgoszczy, gdzie objął Oddział Laryngologiczny Szpitala Ogólnego nr 1 oraz Zakład Laryngologii Instytutu Doskonalenia i Specjalizacji Kadr Lekarskich w Bydgoszczy. Zakład ten został przemianowany w 1960 r. na II Klinikę Laryngologii Studium Doskonaleniu Lekarzy Akademii Medycznej w Warszawie, a później w II Klinikę Laryngologii Centrum Medycznego Kształcenia Podyplomowego w Bydgoszczy. Pod jego kierunkiem dynamicznie rozwinęła się działalność naukowo-szkoleniowa placówki. W latach 1953-1972 przeszkolono w Bydgoszczy 668 lekarzy w zakresie otolaryngologii. W ciągu 10 lat zespół Kliniki Laryngologicznej ogłosił 67 prac naukowych klinicznych i doświadczalnych, w tym 12 w językach obcych. W okresie tym 4 osoby uzyskały stopnie doktora, a jeden lekarz stopień doktora habilitowanego medycyny. Klinika bydgoska stała się liczącym się ośrodkiem specjalistycznym w kraju. Do Bydgoszczy przeniesiono też redakcję czasopisma „Otolaryngologia Polska”. Od 1972 r. przebywał na emeryturze. 
Zmarł 29 czerwca 1982 r. w Poznaniu. Został pochowany na cmentarzu parafialnym św. Jana Vianneya w Poznaniu.
Praca naukowa.
Jego zainteresowania naukowe skupiały się głównie na problemach: leczenia złamań podstawy przedniego dołu czaszkowego i związanych z tym operacjach zatok przynosowych, badaniach ultrastrukturalnych ucha wewnętrznego i na analizie fizjologii i fizjopatologii narządu równowagi. Upowszechniał zabiegi chirurgiczne na zatokach przynosowych oraz wprowadzał nowoczesne metody chirurgicznego leczenia nowotworów w laryngologii.
Jego dorobek naukowy obejmuje 91 prac, w tym 25 w językach obcych. Ich tematem były: odczynność naczynioruchowa w bólach głowy, nieżytach nosa i zawrotach głowy, zakażenia ogniskowe, ciężkie urazy czaszki, fizjologia i histologia błędnika, układ równowagi w warunkach stosowania bodźców habituacyjnych.
Już pierwsze jego publikacje cytowano w podręcznikach z zakresu laryngologii. Pod jego kierunkiem 6 lekarzy uzyskało stopień doktora, a 2 – stopień doktora habilitowanego nauk medycznych.
Od 1948 r. czynnie uczestniczył w zjazdach otolaryngologów polskich oraz w kilku zagranicznych. W 1959 r. został członkiem "The Royal Society of Medicine" w Londynie. Pełnił odpowiedzialne funkcje w "Polskim Towarzystwie Otolaryngologicznym" (członek zarządu, prezes oddziału bydgoskiego 1960-1971) i "Polskim Towarzystwie Lekarskim" (prezes oddziału bydgoskiego 1956-1960). Był redaktorem naczelnym czasopisma „Otolaryngologia Polska” (1958-1974) i członkiem zespołu redakcyjnego „"Excerpta Medica"” w Amsterdamie (1963-1976). Zasiadał w licznych Radach Naukowych.
Założyciel BTN.
3 maja 1957 r. wszedł w skład Komitetu Organizacyjnego Bydgoskiego Towarzystwa Naukowego. Od stycznia 1959 r. był członkiem zwyczajnym (założycielem) BTN. Działał w Wydziale Nauk Przyrodniczych i jego Komisji Nauk Lekarskich (od 1975 Komisja Nauk Medycznych). W zarządzie BTN pełnił funkcję wiceprezesa (1959-1962), a od 9 maja 1962 do 18 marca 1976 prawie przez pięć kadencji – funkcję prezesa BTN. W 1976 r. otrzymał godność prezesa honorowego tego Towarzystwa, a w 1979 – członkostwo honorowe.

</doc>
<doc id="2406791" url="https://pl.wikipedia.org/wiki?curid=2406791" title="Grzegorz Kosma">
Grzegorz Kosma

Grzegorz Kosma (ur. 2 marca 1957 w Łodzi, zm. 6 maja 2017 w Konstantynowie Łódzkim) – polski szczypiornista, olimpijczyk z Moskwy 1980. Brązowy medalista mistrzostw świata w 1982 roku.
Zawodnik reprezentujący barwy klubu Anilana Łódź (od 1969) z przerwą w latach 1971–1974, gdy reprezentował barwy MKS Łodzianka, grający na pozycji rozgrywającego. Zdobywca tytułu mistrza Polski w 1983 roku z klubem Anilana Łódź.
W reprezentacji Polski rozegrał 158 meczów, zdobywając w niej 355 bramek.
Na igrzyskach w 1980 roku był członkiem polskiej drużyny, która zajęła 7. miejsce.
Wyróżnienia.
26 października 2017 roku samorządowcy Rady Miejskiej w Konstantynowie Łódzkim podjęli uchwałę w sprawie nadania Kosmie tytułu Zasłużony dla Miasta Konstantynowa Łódzkiego. Szczypiornistę wyróżniono za: „znaczące sukcesy sportowe w piłce ręcznej promujące miasto Konstantynów Łódzki oraz wpływanie na kształtowanie się konstantynowskiego środowiska sportowego”.

</doc>
<doc id="2406794" url="https://pl.wikipedia.org/wiki?curid=2406794" title="Festiwal Filmowy w Toronto">
Festiwal Filmowy w Toronto



</doc>
<doc id="2406795" url="https://pl.wikipedia.org/wiki?curid=2406795" title="Festiwal Filmowy w Karlowych Warach">
Festiwal Filmowy w Karlowych Warach



</doc>
<doc id="2406796" url="https://pl.wikipedia.org/wiki?curid=2406796" title="Festiwal Filmowy w Moskwie">
Festiwal Filmowy w Moskwie



</doc>
<doc id="2406797" url="https://pl.wikipedia.org/wiki?curid=2406797" title="Marek Wortman">
Marek Wortman

Marek Wortman (ur. 16 lipca 1941 w Sarajewie, zm. 3 lipca 2020 w Warszawie) – reżyser filmowy i teatralny. W 1969 roku ukończył studia na wydziale reżyserii PWSTiF w Łodzi. Dyplom uzyskał w 1972 roku.

</doc>
<doc id="2406798" url="https://pl.wikipedia.org/wiki?curid=2406798" title="39 kroków (film 1935)">
39 kroków (film 1935)

39 kroków () – brytyjski thriller szpiegowski z 1935 w reżyserii Alfreda Hitchcocka, według powieści "39 stopni, czyli tajemnica Czarnego Kamienia" Johna Buchana.
Zarys fabularny.
Lata 30. XX wieku. Richard Hannay spędza urlop w Londynie i podczas spektaklu w jednym z tutejszych teatrów poznaje piękną Annabellę. Dziewczyna ukrywa się przed ścigającymi ją agentami służb specjalnych. Richard zabiera ją do swojego mieszkania, jednak jeszcze tej samej nocy Annabella zostaje zamordowana, a Hannay staje się głównym podejrzanym. Postanawia rozwikłać zagadkę morderstwa i oczyścić się z podejrzeń.
Produkcja.
Główne zdjęcia do filmu rozpoczęły się 11 stycznia 1935, w nieistniejącej już wytwórni filmowej (znajdującej się wówczas w londyńskiej dzielnicy Shepherd’s Bush), gdzie nakręcono większość scen. W ostatnim tygodniu lutego 1935 produkcja przeniosła się do (wówczas w Welwyn Garden City, obecnie nie istnieje), którego scenografia posłużyła za ulice nieznanego szkockiego miasta w scenach, w których Hannay ukrywa się na paradzie Armii Zbawienia. Dodatkowe ujęcia nakręcono w Londynie (m.in. King’s Cross Station, London Palladium i Piccadilly Circus), Edynburgu, Fort William, na moście kolejowym Forth Bridge, linii kolejowej w Stapleford (która imituje Forth Bridge), w dolinie Glen Coe i paśmie Rannoch Moor.

</doc>
<doc id="2406799" url="https://pl.wikipedia.org/wiki?curid=2406799" title="Ryszard Jedliński">
Ryszard Jedliński

Ryszard Grzegorz Jedliński (ur. 9 września 1953 w Płocku) – polski szczypiornista, medalista mistrzostw świata, trener, olimpijczyk z Moskwy 1980.
Zawodnik grający na pozycji obrotowego. W trakcie kariery sportowej reprezentował kluby Wisła Płock i AZS Warszawa.
Brązowy medalista mistrzostw świata w roku 1982.
Na igrzyskach w roku 1980 był członkiem polskiej drużyny, która zajęła 7. miejsce.
Po mistrzostwach świata w 1982 roku wyjechał do Niemiec, gdzie grał w drugoligowym klubie Fredenbeck. W roku 1984 zakończył karierę sportową i podjął pracę trenera.

</doc>
<doc id="2406807" url="https://pl.wikipedia.org/wiki?curid=2406807" title="Festiwal Filmowy w Berlinie 1956">
Festiwal Filmowy w Berlinie 1956



</doc>
<doc id="2406808" url="https://pl.wikipedia.org/wiki?curid=2406808" title="Festiwal Filmowy w Berlinie 1957">
Festiwal Filmowy w Berlinie 1957



</doc>
<doc id="2406809" url="https://pl.wikipedia.org/wiki?curid=2406809" title="Festiwal Filmowy w Berlinie 1958">
Festiwal Filmowy w Berlinie 1958



</doc>
<doc id="2406810" url="https://pl.wikipedia.org/wiki?curid=2406810" title="Festiwal Filmowy w Berlinie 1959">
Festiwal Filmowy w Berlinie 1959



</doc>
<doc id="2406811" url="https://pl.wikipedia.org/wiki?curid=2406811" title="Festiwal Filmowy w Berlinie 1960">
Festiwal Filmowy w Berlinie 1960



</doc>
<doc id="2406812" url="https://pl.wikipedia.org/wiki?curid=2406812" title="Festiwal Filmowy w Berlinie 1961">
Festiwal Filmowy w Berlinie 1961



</doc>
<doc id="2406813" url="https://pl.wikipedia.org/wiki?curid=2406813" title="Festiwal Filmowy w Berlinie 1962">
Festiwal Filmowy w Berlinie 1962



</doc>
<doc id="2406814" url="https://pl.wikipedia.org/wiki?curid=2406814" title="Festiwal Filmowy w Berlinie 1963">
Festiwal Filmowy w Berlinie 1963



</doc>
<doc id="2406815" url="https://pl.wikipedia.org/wiki?curid=2406815" title="Maria Dzieża">
Maria Dzieża

Maria Dzieża (ur. 26 maja 1949 w Myślenicach) – polska wioślarka (sterniczka), olimpijka z Moskwy 1980. Zawodniczka Klubu AZS-AWF Kraków. 
Uczestnicza mistrzostw świata w 1981 w Monachium, gdzie była sterniczką w osadzie czwórek podwójnych (partnerkami były: Maria Kobylińska, Mariola Abrahamczyk, Zyta Jarka, Aleksandra Kaczyńska). Polska osada zajęła 7. miejsce
Na igrzyskach olimpijskich wystartowała w Czwórce podwójnej (partnerkami były: Bogusława Tomasiak, Mariola Abrahamczyk, Maria Kobylińska, Aleksandra Kaczyńska). Polska osada zajęła 5. miejsce.

</doc>
<doc id="2406816" url="https://pl.wikipedia.org/wiki?curid=2406816" title="Festiwal Filmowy w Berlinie 1964">
Festiwal Filmowy w Berlinie 1964



</doc>
<doc id="2406819" url="https://pl.wikipedia.org/wiki?curid=2406819" title="Festiwal Filmowy w Berlinie 1965">
Festiwal Filmowy w Berlinie 1965



</doc>
<doc id="2406820" url="https://pl.wikipedia.org/wiki?curid=2406820" title="Festiwal Filmowy w Berlinie 1966">
Festiwal Filmowy w Berlinie 1966



</doc>
<doc id="2406821" url="https://pl.wikipedia.org/wiki?curid=2406821" title="Festiwal Filmowy w Berlinie 1967">
Festiwal Filmowy w Berlinie 1967



</doc>
<doc id="2406822" url="https://pl.wikipedia.org/wiki?curid=2406822" title="Festiwal Filmowy w Berlinie 1968">
Festiwal Filmowy w Berlinie 1968



</doc>
<doc id="2406823" url="https://pl.wikipedia.org/wiki?curid=2406823" title="Festiwal Filmowy w Berlinie 1969">
Festiwal Filmowy w Berlinie 1969



</doc>
<doc id="2406824" url="https://pl.wikipedia.org/wiki?curid=2406824" title="Festiwal Filmowy w Berlinie 1970">
Festiwal Filmowy w Berlinie 1970



</doc>
<doc id="2406825" url="https://pl.wikipedia.org/wiki?curid=2406825" title="Festiwal Filmowy w Berlinie 1971">
Festiwal Filmowy w Berlinie 1971



</doc>
<doc id="2406826" url="https://pl.wikipedia.org/wiki?curid=2406826" title="Festiwal Filmowy w Berlinie 1972">
Festiwal Filmowy w Berlinie 1972



</doc>
<doc id="2406827" url="https://pl.wikipedia.org/wiki?curid=2406827" title="Festiwal Filmowy w Berlinie 1973">
Festiwal Filmowy w Berlinie 1973



</doc>
<doc id="2406828" url="https://pl.wikipedia.org/wiki?curid=2406828" title="Landkreis Rostock">
Landkreis Rostock

Landkreis Rostock – niemiecki powiat leżący w północnej części landu Meklemburgia-Pomorze Przednie. Został utworzony na mocy reformy administracyjnej Meklemburgii-Pomorza Przedniego 4 września 2011 r. z dotychczasowych powiatów Bad Doberan i Güstrow.
Podział administracyjny.
W skład powiatu wchodzi:
Gminy:
Związki gmin:

</doc>
<doc id="2406829" url="https://pl.wikipedia.org/wiki?curid=2406829" title="Festiwal Filmowy w Berlinie 1974">
Festiwal Filmowy w Berlinie 1974



</doc>
<doc id="2406830" url="https://pl.wikipedia.org/wiki?curid=2406830" title="Festiwal Filmowy w Berlinie 1975">
Festiwal Filmowy w Berlinie 1975



</doc>
<doc id="2406831" url="https://pl.wikipedia.org/wiki?curid=2406831" title="Festiwal Filmowy w Berlinie 1976">
Festiwal Filmowy w Berlinie 1976



</doc>
<doc id="2406832" url="https://pl.wikipedia.org/wiki?curid=2406832" title="Festiwal Filmowy w Berlinie 1977">
Festiwal Filmowy w Berlinie 1977



</doc>
<doc id="2406833" url="https://pl.wikipedia.org/wiki?curid=2406833" title="Festiwal Filmowy w Berlinie 1978">
Festiwal Filmowy w Berlinie 1978



</doc>
<doc id="2406834" url="https://pl.wikipedia.org/wiki?curid=2406834" title="Festiwal Filmowy w Berlinie 1979">
Festiwal Filmowy w Berlinie 1979



</doc>
<doc id="2406836" url="https://pl.wikipedia.org/wiki?curid=2406836" title="Festiwal Filmowy w Berlinie 1980">
Festiwal Filmowy w Berlinie 1980



</doc>
<doc id="2406837" url="https://pl.wikipedia.org/wiki?curid=2406837" title="Festiwal Filmowy w Berlinie 1981">
Festiwal Filmowy w Berlinie 1981



</doc>
<doc id="2406838" url="https://pl.wikipedia.org/wiki?curid=2406838" title="Festiwal Filmowy w Berlinie 2006">
Festiwal Filmowy w Berlinie 2006



</doc>
<doc id="2406839" url="https://pl.wikipedia.org/wiki?curid=2406839" title="Festiwal Filmowy w Berlinie 2010">
Festiwal Filmowy w Berlinie 2010



</doc>
<doc id="2406840" url="https://pl.wikipedia.org/wiki?curid=2406840" title="Festiwal Filmowy w Berlinie 2011">
Festiwal Filmowy w Berlinie 2011



</doc>
<doc id="2406841" url="https://pl.wikipedia.org/wiki?curid=2406841" title="Mistrzostwa Świata w Kolarstwie Szosowym 1972">
Mistrzostwa Świata w Kolarstwie Szosowym 1972

45. Mistrzostwa świata w kolarstwie szosowym – zawody kolarskie, które odbyły się w dniach 5–6 sierpnia 1972 we francuskim mieście Gap. Były to szóste zorganizowane w tym kraju mistrzostwa świata w kolarstwie szosowym (poprzednio w: 1924, 1933, 1947, 1958 i 1964). Nikomu nie udało się obronić tytułu mistrza świata.
Rozegrano tylko wyścigi ze startu wspólnego zawodowców i kobiet, ponieważ pozostałe konkurencje amatorów rozgrywane zazwyczaj na mistrzostwach odbyły się w tym samym roku na igrzyskach olimpijskich w Monachium. Polacy nie brali udziału w mistrzostwach.

</doc>
<doc id="2406842" url="https://pl.wikipedia.org/wiki?curid=2406842" title="Eugeniusz Domański">
Eugeniusz Domański

Eugeniusz Domański (ur. 1909 w Dmininie, zm. 1992 w Warszawie) – doktor medycyny weterynaryjnej, profesor w bydgoskiej filii Instytutu Fizjologii i Żywienia Zwierząt PAN, członek rzeczywisty Polskiej Akademii Nauk, członek założyciel i pierwszy prezes Bydgoskiego Towarzystwa Naukowego.
Życiorys.
Urodził się 15 listopada 1909 r. we wsi Dminin koło Łukowa. Był synem Władysława, rolnika i Rozalii z Niewęgłowskich. Ukończył gimnazjum klasyczne w Grudziądzu. W latach 1931-1935 odbył studia weterynaryjne na Uniwersytecie Warszawskim, po czym został asystentem Katedry Epizootiologii na UW. W 1938 r. uzyskał doktorat medycyny weterynaryjnej. Przed wybuchem II wojny światowej odbył podróże naukowe do Czechosłowacji, Węgier, Jugosławii i Włoch.
Brał udział jako podporucznik kawalerii w kampanii wrześniowej. Dostał się do niewoli i był więziony w Oflagu II C w Woldenbergu (1939–1945). Organizował tam działalność dydaktyczną z dziedziny weterynarii. Po zakończeniu wojny podjął pracę w Instytucie Weterynarii w Puławach. Został kierownikiem Wydziału Hodowli i Higieny Weterynaryjnej filii Instytutu w Bydgoszczy (1945-1956), a w latach 1956-1960 kierował Zakładem Higieny Zwierząt. Od 1953 r. pełnił funkcję zastępcy dyrektora filii Instytutu Weterynarii w Bydgoszczy. Jednocześnie w latach 1948-1952 wykładał jako docent higienę i choroby zakaźne na Uniwersytecie Warszawskim. W 1953 r. został profesorem nadzwyczajnym w Szkole Głównej Gospodarstwa Wiejskiego, gdzie wykładał higienę i patofizjologię zwierząt (1953-1962), a jako profesor zwyczajny – fizjologię zwierząt (1962-1965). W SGGW pełnił kolejno funkcję kierownika (1953-1962) i kuratora (1962-1964) Katedry Fizjologii oraz kierownika Katedry Fizjologii Zwierząt (1962-1965).
Od 1955 r. związany był również z Polską Akademią Nauk, w której powierzano mu odpowiedzialne stanowiska w Instytucie Fizjologii i Żywienia Zwierząt w PAN w Jabłonnie k. Warszawy. Był w nim przewodniczącym Rady Naukowej (1955-1969), zastępcą dyrektora (1960-1978) i kierownikiem (1970-1980) Zakładu Neurofizjologii oraz kuratorem Pracowni Histologicznej (1965-1970). W 1980 r. przeszedł na emeryturę. Zmarł 25 kwietnia 1992 r. w Warszawie.
Badania naukowe.
Przedmiotem jego prac badawczych były zagadnienia powstawania procesu chorobowego u zwierząt na tle infekcji bakteryjnej, odporności zwierząt pod wpływem czynników zewnętrznych oraz zaburzeń przemiany materii na tle niedoboru lub niezrównoważenia witamin, a także nerwowej i hormonalnej czynności organizmu. Jego badania nad zarazą stadniczą koni miały istotne znaczenie w zwalczaniu tej choroby w pierwszych latach po II wojnie światowej.
Ogółem opublikował ponad 60 prac. Publikował je m.in. w "Acta Physiologica Polonica", "Neuro-endocrinology", "Acta Neuratabiologicae Experimentalls". Pod jego kierunkiem 19 lekarzy weterynarii uzyskało doktoraty, a 9 habilitacje.
W 1971 r. został członkiem korespondentem, a w 1983 r. - członkiem rzeczywistym PAN. Otrzymał nagrodę Wydziału V PAN za pracę nad rolą układu podwzgórzowego w biosyntezie i uwalnianiu hormonów przysadki mózgowej (1971), zespołową nagrodę tego Wydziału (1978) oraz zespołową nagrodę sekretarza naukowego PAN (1988). W 1988 r. Akademia Techniczno-Rolnicza w Olsztynie nadała mu tytuł doktora honoris causa.
Przez kilkanaście lat był naczelnym redaktorem "Acta Physiologica Polonica" (1968-1984). Był członkiem szeregu krajowych i zagranicznych towarzystw naukowych. W styczniu 1959 r. należał do członków założycieli Bydgoskiego Towarzystwa Naukowego. W latach 1959-1960 był prezesem Zarządu BTN. Działał w Komisji Nauk Lekarskich Wydziału Nauk Przyrodniczych.
Był wiceprezesem "Polskiego Towarzystwa Fizjologicznego" (1962-1968), a od 1982 r. jego członkiem honorowym. W latach 1968-1979 był członkiem "Polskiego Towarzystwa Endokrynologicznego", a także uczestniczył w działalności podobnych stowarzyszeń w Czechosłowacji, Węgier i NRD.
W PRL informacje na jego temat podlegały cenzurze. W 1977 roku jego nazwisko znajdowało się na specjalnej liście osób pod szczególną kontrolą cenzury. Zalecenia cenzorskie dotyczące jego osoby zanotował Tomasz Strzyżewski, który w swojej książce o peerelowskiej cenzurze opublikował notkę informacyjną z 7 stycznia 1977 roku Głównego Urzędu Kontroli Prasy, Publikacji i Widowisk. Wytyczne dla cenzorów wymieniały jego nazwisko z adnotacją: „Wszelkie próby popularyzowania w środkach masowego przekazu (prasa codzienna, radio, TV, tygodniki społeczno-polityczne) niżej wymienionych osób należy sygnalizować kierownictwu GUKPPiW”. Zalecenia cenzorskie zezwalały jedynie na publikacje w prasie specjalistycznej, naukowej oraz skryptach itp..

</doc>
<doc id="2406843" url="https://pl.wikipedia.org/wiki?curid=2406843" title="Landkreis Vorpommern-Greifswald">
Landkreis Vorpommern-Greifswald

Landkreis Vorpommern-Greifswald – powiat w Niemczech leżący w południowo-wschodniej części landu Meklemburgia-Pomorze Przednie. Został utworzony na mocy reformy administracyjnej Meklemburgii-Pomorza Przedniego 4 września 2011 r. z dotychczasowych powiatów Ostvorpommern, Uecker-Randow, miasta na prawach powiatu Greifswald i związków gmin Amt Jarmen-Tutow i Amt Peenetal/Loitz z powiatu Demmin.
Podział administracyjny.
W skład powiatu wchodzi:
Gminy:
Związki gmin:

</doc>
<doc id="2406846" url="https://pl.wikipedia.org/wiki?curid=2406846" title="Kitoj">
Kitoj

Kitoj (ros. Китой, bur. Хути) rzeka w azjatyckiej części Rosji, lewy dopływ Angary. Początek bierze w Sajanie Wschodnim, następnie płynie przez terytorium Buriacji i obwodu irkuckiego, gdzie powyżej Angarska wpada do Angary.
Zamarza w drugiej połowie października, a taje na przełomie kwietnia i maja. 

</doc>
<doc id="2406847" url="https://pl.wikipedia.org/wiki?curid=2406847" title="Landkreis Vorpommern-Rügen">
Landkreis Vorpommern-Rügen

Landkreis Vorpommern-Rügen – niemiecki powiat leżący w północno-wschodniej części landu Meklemburgia-Pomorze Przednie. Został utworzony na mocy reformy administracyjnej Meklemburgii-Pomorza Przedniego 4 września 2011 r. z dotychczasowych powiatów Nordvorpommern, Rügen i miasta na prawach powiatu Stralsund.
Podział administracyjny.
W skład powiatu wchodzi:
Gminy:
Związki gmin:

</doc>
<doc id="2406851" url="https://pl.wikipedia.org/wiki?curid=2406851" title="Prawo wodne (Polska)">
Prawo wodne (Polska)

Prawo wodne – prawo regulujące gospodarowanie wodami. W polskim systemie prawnym od 1962 roku nazwę "Prawo wodne" noszą akty prawne w randze ustawy. 
Historia prawa wodnego w Polsce.
II RP.
Aktem prawnym obejmującym prawo wodne w II Rzeczypospolitej była Ustawa wodna z dnia 19 września 1922 r. Jej struktura przedstawiała się następująco: Część I – O prawie własności wód, Część II – O użytkowaniu wód, Rozdział I – Użytkowanie powszechne, Rozdział II – Użytkowanie wody prywatnej przez właściciela, Rozdział III – Użytkowanie wód na podstawie pozwolenia władzy, Rozdział IV – Szczegółowe przepisy dla zakładów piętrzących wodę, Część III – Utrzymanie i regulacja wód i ich brzegów tudzież ochrona od powodzi, Rozdział I – Utrzymanie wód i ich brzegów, Rozdział II – Regulacja wód i ubezpieczenie brzegów, Rozdział III – Ochrona od powodzi. Część IV – O wywłaszczaniu i prawach przymusowych. Część V – O spółkach wodnych (związkach wałowych), Rozdział I – Postanowienia ogólne, Rozdział II – Spółki stworzone uchwałą większości, Rozdział III – Spółki przymusowe, Rozdział IV – Zmiana statutu, Rozdział V – Rozwiązanie i likwidacja spółek, Rozdział VI – Spółki założone przed wejściem w życie niniejszej ustawy. Część VI – O władzach i postępowaniu, Rozdział I – Właściwości władz, Rozdział II – Postępowanie, Rozdział III – Nadzór władz wodnych, Rozdział IV – Księgi wodne. Część VII – O komisjach rewizyjnych wodnych. Część VIII – O wojewódzkich radach wodnych. Część IX – Postanowienia karne. Część X – Postanowienia przejściowe i końcowe.
Ówczesne prawo wodne wchodziło w zakres kompetencji Ministerstwa Robót Publicznych. Przepisów z resortu rolnictwa i dóbr państwowych obejmujących rybactwo śródlądowe nie włączono w zakres Ustawy wodnej, zachowując aż do 1932 r. prawo państw zaborczych. Zgodnie z Ustawą wodną w mocy zachowano ponadto kilka innych aktów prawnych państw zaborczych pochodzących jeszcze z końca XIX w., dotyczących głównie regulacji konkretnych rzek. Prawo to regulowało gospodarcze użycie wód, zwłaszcza w zakresie ochrony przeciwpowodziowej i żeglugi. Kwestie zanieczyszczenia wody były potraktowane zdawkowo, gdyż ustawa ta zawiera jedynie ogólny zakaz zanieczyszczania wód ze szkodą dla innych. Nieco szczegółowiej zakaz zanieczyszczania wód objęło później prawo rybackie. Osobny akt prawny dotyczący bezpośrednio kwestii zanieczyszczeń nie tylko związanych z rybactwem czy zaopatrzeniem w wodę pitną to ustawa z dnia 31 stycznia 1961 r. o ochronie wód przed zanieczyszczeniem.
PRL.
Ustawa wodna z 1922 r. po kilku nowelizacjach została zastąpiona ustawą Prawo wodne z dnia 30 maja 1962 r., które z kolei zostało zastąpione ustawą o tym samym tytule z dnia 24 października 1974 r.. obowiązującą z pewnymi zmianami do początku XXI w. W czasie uchwalania Prawa wodnego w roku 1962 gospodarka wodna leżała w kompetencji Centralnego Urzędu Gospodarki Wodnej. Kompetencje użytkowania wód należały m.in. do ministerstwa rolnictwa (np. melioracja). Następnie prawo wodne przeszło przede wszystkim w kompetencje ministerstwa środowiska, a podstawowym organem zarządzającym wodami jest Krajowy Zarząd Gospodarki Wodnej. W jego zainteresowaniu leży również monitoring jakości wód koordynowany przez Główny Inspektorat Ochrony Środowiska. Pewne aspekty prawa wodnego (np. wynikające z realizacji Dyrektywy Azotanowej) nadal leżą w gestii ministerstwa rolnictwa.
2001–2017.
W latach 2001–2017 obowiązywało Prawo wodne uchwalone 18 lipca 2001 r. Wdrażało ono na polski grunt prawny ramową dyrektywę wodną, przy czym jego struktura do pewnego stopnia przypominała poprzednie wersje odpowiednich ustaw. Niżej przedstawiono strukturę ustawy Prawo wodne w momencie jej uchwalenia, podczas gdy zmiany zaznaczone są kursywą: Dział I – Zasady ogólne, Rozdział I – Przepisy ogólne, Rozdział II – Prawo własności wód, Rozdział III – Obowiązki właścicieli wody oraz właścicieli innych nieruchomości. Dział II – Korzystanie z wód, Dział III – Ochrona wód, Rozdział I – Zasady ochrony wód ("zmieniony na: Cele środowiskowe i zasady ochrony wód"), Rozdział II – Strefy oraz obszary ochronne, Dział IV – Budownictwo wodne, Rozdział I – Przepisy ogólne, Rozdział II – Regulacja koryt cieków naturalnych, Rozdział III – Melioracje wodne. Dział V – Ochrona przed powodzią oraz suszą ("skreślony, w zamian dwa działy: Dział Va – Ochrona przed powodzią, Dział Vb – Ochrona przed suszą"), Dział VI – Zarządzanie zasobami wodnymi, Rozdział I – Prezes Krajowego Zarządu Gospodarki Wodnej oraz dyrektorzy regionalnych zarządów gospodarki wodnej, Rozdział II – Państwowa służba hydrologiczno-meteorologiczna oraz państwowa służba hydrogeologiczna ("zmieniony na: Państwowa służba hydrologiczno-meteorologiczna, państwowa służba hydrogeologiczna oraz państwowa służba do spraw bezpieczeństwa budowli piętrzących"), Rozdział III – Planowanie w gospodarowaniu wodami, Rozdział IV – Pozwolenia wodnoprawne, Rozdział V – Instrumenty ekonomiczne służące gospodarowaniu wodami, Rozdział VI – Kataster wodny, "Rozdział VIa – Monitoring wód (dodany)", Rozdział VII – Kontrola gospodarowania wodami. Dział VII – Spółki wodne i związki wałowe, Rozdział I – Tworzenie spółek wodnych i związków wałowych, Rozdział II – Organy spółki, Rozdział III – Nadzór i kontrola nad działalnością spółek, Rozdział IV – Rozwiązanie spółki wodnej. Dział VIII – Odpowiedzialność za szkody. Dział IX – Przepisy karne. Dział X – Zmiany w przepisach obowiązujących, przepisy przejściowe i końcowe, Rozdział I – Zmiany w przepisach obowiązujących, Rozdział II – Przepisy przejściowe i końcowe Nowelizacje ustawy dotyczyły głównie jej uzgodnienia z Dyrektywą powodziową oraz kwestii monitoringu jakości wód. 
Od 2018.
20 lipca 2017 roku Sejm VIII kadencji uchwalił nową ustawę – Prawo wodne, która weszła w życie 1 stycznia 2018 roku i zastąpiła dotychczas obowiązującą ustawę z 18 lipca 2001 roku. Przy czym art. 102-112, 494, 502, 506, 515, 525 ust. 3-6 oraz 8 i 9. 539 ust. 3-5 i 7, 540 1-4, 6 i 7, 541, 542, 544 ust. 1, 554 oraz 570 weszły w życie z dniem 24 sierpnia 2017 r. oraz art. 532 ust. 5 i 6, które weszły w życie z dniem 31 grudnia 2017 r. Ustawa składa się z XIII działów i pierwotnie liczyła 574 artykułów. Na podstawie ustawy z dniem 1 stycznia 2018 roku utworzono Państwowe Gospodarstwo Wodne Wody Polskie będące centralną instytucją zarządzającą krajową gospodarką wodną, natomiast Krajowy Zarząd Gospodarki Wodnej i regionalne zarządy gospodarki wodnej stały się jednostkami organizacyjnymi Wód Polskich.

</doc>
<doc id="2406854" url="https://pl.wikipedia.org/wiki?curid=2406854" title="Józef Eismond">
Józef Eismond

Józef Eismond (ur. 17 kwietnia 1862 w Skrzynnie, zm. 17 października 1937 w Warszawie) – zoolog, cytolog i embriolog, syn Piotra i Elżbiety z Trybulskich.
Życiorys.
Urodził się w Skrzynnie 17 kwietnia 1862 roku. Wychowywał się w majątku ojca, tj. w Krogulczy Mokrej, w środowisku ziemiańskim. Gimnazjum ukończył w 1881 roku w Warszawie. Jednak długo nie mógł zdecydować się na kierunek dalszego kształcenia. Ostatecznie po kilku latach, w trakcie których studiował prawo i malarstwo, zdecydował się na nauki biologiczne, które ukończył na Uniwersytecie Warszawskim w 1889 roku. Z początku pracował pod kierunkiem Augusta Wrześniowskiego, ogłaszając w tym czasie pierwsze swoje prace z zakresu protozoologii. Później przeszedł do pracowni Pawła Mitrofanowa, pracował też pod kierunkiem Grigorija Uljanowa. Do 1915 roku pracował w Katedrze Anatomii Porównawczej, Histologii i Embriologii. Tytuł magistra otrzymał w 1895.
Podczas I wojny światowej był ewakuowany wraz z pracownią do Rostowa nad Donem, gdzie w roku 1917 na tamtejszym uniwersytecie uzyskał tytuł docenta, zaś w roku następnym doktoryzował się z zoologii. Jeszcze w 1921 pełnił tamże obowiązki profesora anatomii porównawczej. Po śmierci Mitrofanowa w 1920 roku zdecydował się powrócić do kraju, co ostatecznie uskutecznił w roku 1922. Po powrocie do Warszawy zorganizował pracownię Embriologii Eksperymentalnej Instytutu Nenckiego. Kierował nią do 1925 roku. W 1923 roku został powołany na stanowisko profesora biologii Wydziału Lekarskiego Uniwersytetu Warszawskiego. Wykładał tam do roku 1930. Po przejściu na emeryturę utrzymywał sporadyczne kontakty ze środowiskiem naukowym. Zmarł w Warszawie 17 października 1937 roku.
Był członkiem korespondentem Polskiej Akademii Umiejętności, członkiem założycielem Towarzystwa Naukowego Warszawskiego, organizatorem i pierwszym przewodniczącym Wydziału Fizyczno-Matematycznego tegoż, a także współzałożycielem Polskiego Towarzystwa Anatomiczno-Zoologicznego.
Był autorem ponad 50 prac i przyczynków naukowych.
Rodzina.
Był synem Piotra Eysmonda (właściciela dóbr Krogulcza Mokra, w powiecie radomskim i Lisów, w powiecie stopnickim) i Elżbiety z Trybulskich. Jego starszym bratem był Antoni, botanik. Jego siostrzeniec Franciszek Nodzyński (syn Ferdynanda Nodzyńskiego i Walerii z Ejsmondów) został zamordowany w Katyniu. Miał jeszcze młodszych braci Wawrzyńca, który osiedlił się w Warszawie i Szczepana, sędziego pokoju we Włoszczowie. Ożenił się w 1901 roku z Aleksandrą Józefą z Pozerskich Lipińską (ur. 1874).

</doc>
<doc id="2406856" url="https://pl.wikipedia.org/wiki?curid=2406856" title="Maria Kobylińska">
Maria Kobylińska

Maria Kobylińska-Rogaczewska (ur. 2 lutego 1960 w Warszawie) – polska wioślarka, olimpijka z Moskwy 1980.
W trakcie kariery sportowej (lata 1973-1986) zawodniczka Skry Warszawa. Swój pierwszy sukces odniosła jako juniorka, zdobywając w 1978 roku brązowy medal mistrzostw świata juniorów w jedynce.
Uczestniczka mistrzostw świata w czwórce ze sternikiem w Bled (1979), gdzie Polska osada zajęła 8. miejsce (partnerkami były: Hanna Jarkiewicz, Aleksandra Kaczyńska, Róża Data, Katarzyna Żmuda (sterniczka)) i w Monachium (1981), gdzie Polska osada zajęła 7. miejsce (partnerkami były: Mariola Abrahamczyk, Zyta Jarka, Aleksandra Kaczyńska, Maria Dzieża (sterniczka)) oraz w Lucernie (1982) w dwójce podwójnej (partnerką była Beata Dziadura w której Polki zajęły 10. miejsce.
Na igrzyskach olimpijskich wystartowała w Czwórce podwójnej (partnerkami były: Bogusława Tomasiak, Mariola Abrahamczyk, Aleksandra Kaczyńska, Maria Dzieża (sterniczka)). Polska osada zajęła 5. miejsce.

</doc>
<doc id="2406863" url="https://pl.wikipedia.org/wiki?curid=2406863" title="Paweł Bartkowiak">
Paweł Bartkowiak

Paweł Bartkowiak (ur. 21 lipca 1962) – polski kolarz szosowy, mistrz i reprezentant Polski.
Był zawodnikiem klubów Stomil Poznań i Unia Leszno. Dwukrotnie startował na mistrzostwach świata w szosowym wyścigu drużynowym. W 1985 zajął z reprezentacją Polski 5., a w 1986 9. miejsce. Największe sukcesy odnosił w wyścigach szosowych parami. Razem z bratem, Mariuszem Bartkowiakiem, zdobył dwukrotnie mistrzostwo (1984 i 1986) i raz wicemistrzostwo Polski. Ponadto w 1985 zdobył brązowy medal mistrzostw Polski we jeździe na czas, a w 1986 został wicemistrzem Polski w tej konkurencji. Z drużyną Stomilu sięgnął w 1982 po brązowy medal w wyścigu drużynowym na 100 km. Trzykrotnie uczestniczył w Wyścigu Pokoju (1984 – 27., 1985 – 21., 1986 – nie ukończył). W 1984 wygrał jeden z etapów oraz klasyfikację najaktywniejszych i najwszechstronniejszych kolarzy w Tour de Pologne. W 1986 zwyciężył w Małopolskim Wyścigu Górskim. W latach 1984-1986 trzykrotnie z rzędu wygrywał plebiscyt na najlepszego sportowca regionu leszczyńskiego.

</doc>
<doc id="2406875" url="https://pl.wikipedia.org/wiki?curid=2406875" title="Chris Thompson (pływak)">
Chris Thompson (pływak)

Christopher Lee Thompson; znany jako Chris Thompson (ur. 30 listopada 1978 w Roseburg), amerykański pływak specjalizujący się w długich dystansach stylu dowolnego, medalista olimpijski.
Jego największym sukcesem jest brązowy medal olimpijski na Igrzyskach Olimpijskich w 2000 r. w Sydney.

</doc>
<doc id="2406878" url="https://pl.wikipedia.org/wiki?curid=2406878" title="LXII Międzynarodowy Festiwal Filmowy w Cannes">
LXII Międzynarodowy Festiwal Filmowy w Cannes



</doc>
<doc id="2406882" url="https://pl.wikipedia.org/wiki?curid=2406882" title="Mistrzostwa Świata w Kolarstwie Szosowym 1973">
Mistrzostwa Świata w Kolarstwie Szosowym 1973

46. Mistrzostwa świata w kolarstwie szosowym – zawody kolarskie, które odbyły się w dniach 29 sierpnia – 2 września 1973 w hiszpańskim mieście Barcelona. Były to drugie zorganizowane w tym kraju mistrzostwa świata w kolarstwie szosowym (poprzednio w 1965). Nikomu nie udało się obronić tytułu mistrza świata. Wśród multimedalistów najlepszym okazał się Ryszard Szurkowski, który zdobył dwa złote medale. 
Polacy w mistrzostwach zdobyli trzy medale: dwa złote, które zdobyli – Ryszard Szurkowski w wyścigu ze startu wspólnego amatorów i polski zespół w jeździe drużynowej na czas amatorów oraz jeden srebrny, który zdobył Stanisław Szozda w wyścigu ze startu wspólnego amatorów. Dwa medale zdobyte w wyścigu ze startu wspólnego amatorów to pierwsze medale dla Polski w tej konkurencji.
Reprezentacja Polski.
Do mistrzostw świata Polski Związek Kolarski zgłosił 7 zawodników w dwóch konkurencjach amatorów. 

</doc>
<doc id="2406884" url="https://pl.wikipedia.org/wiki?curid=2406884" title="Delfina Skąpska">
Delfina Skąpska

Delfina Skąpska (ur. 22 listopada 1950 w Skoczowie) – polska florecistka, medalistka mistrzostw świata, olimpijka z Moskwy 1980.
Zawodniczka stołecznego AZS-AWF (w latach 1976-1986) Specjalistka od floretu. wielokrotna medalistka mistrzostw Polski:
Srebrna medalistka mistrzostw świata (1978) w turnieju drużynowym florecistek (partnerkami były: Małgorzata Bugajska, Agnieszka Dubrawska, Jolanta Królikowska, Barbara Wysoczańska).
Uczestniczka w turniejach drużynowych mistrzostw świata w: Melbourne (1979) - 4. miejsce, Clermont Ferrand (1981) - 6. miejsce, Rzymie (1982) - 6. miejsce.
Dwukrotna uczestniczka w turniejach indywidualnych mistrzostw Europy w Foggi (1981) i w Lizbonie (1983) podczas których zajęła 4. miejsce.
Na igrzyskach w roku 1980 w Moskwie wystartowała w turnieju indywidualnym (zajęła 7. miejsce) jak i w drużynowym (partnerkami były: Jolanta Królikowska, Agnieszka Dubrawska, Kamilla Składanowska, Barbara Wysoczańska), w którym Polska drużyna zajęła 4. miejsce.

</doc>
<doc id="2406887" url="https://pl.wikipedia.org/wiki?curid=2406887" title="Eugenia Ravasco">
Eugenia Ravasco

Eugenia Maria Ravasco (ur. 4 stycznia 1845 w Mediolanie; zm. 30 grudnia 1900 w Genui) – włoska zakonnica, założycielka zgromadzenia Sióstr Najświętszych Serc Jezusa i Maryi, Błogosławiona Kościoła Katolickiego.
Życiorys.
Była trzecim z sześciorga dzieci swoich rodziców. Gdy miała 3 lata, w 1848 roku, zmarła jej matka, a jej ojciec zmarł marcu w 1855 roku. 21 czerwca 1855 roku przystąpiła do pierwszej Komunii Świętej. W 1862 zmarł jej wujek, wówczas ciotka chciała wydać ją za mąż, jednak Eugenia poczuła powołanie do życia zakonnego i wkrótce zaczęła uczyć katechizmu w kościele parafialnym. W dniu 6 grudnia 1868 roku razem z arcybiskupem założyła zgromadzenie Sióstr Najświętszych Serc Jezusa i Maryi. Zmarła w opinii świętości.
Została beatyfikowana przez papieża Jana Pawła II w dniu 27 kwietnia 2003 roku.

</doc>
<doc id="2406890" url="https://pl.wikipedia.org/wiki?curid=2406890" title="Jolanta Królikowska">
Jolanta Królikowska

Jolanta Królikowska (ur. 21 maja 1960 w Warszawie) – polska florecistka, medalistka mistrzostw świata, uczestniczka igrzysk olimpijskich w Moskwie 1980 i Seulu 1988.
Zawodniczka klubu Marymont Warszawa. Trzykrotna indywidualna mistrzyni Polski we florecie w latach 1983,198,1988, wicemistrzyni w roku 1980 (indywidualnie) i w 1985 (drużynowo).
Srebrna medalistka mistrzostw świata (1978) w turnieju drużynowym florecistek (partnerkami były: Małgorzata Bugajska, Delfina Skąpska, Agnieszka Dubrawska, Barbara Wysoczańska).
Uczestniczka turnieju drużynowego podczas mistrzostw świata w 1982 roku w Rzymie, gdzie Polska drużyna zajęła 6. miejsce.
Na igrzyskach w roku 1980 w Moskwie wystartowała w turnieju indywidualnym (30. miejsce) jak i w drużynowym (partnerkami były: Agnieszka Dubrawska, Delfina Skąpska, Kamilla Składanowska, Barbara Wysoczańska), w którym Polska drużyna zajęła 4. miejsce.
Na drugich swoich igrzyskach w Seulu wystartowała również w turnieju indywidualnym (15. miejsce) jak i w drużynowym (partnerkami były: Małgorzata Breś, Agnieszka Dubrawska, Hanna Prusakowska, Anna Sobczak) w którym Polska drużyna zajęła 10. miejsce.
Siostra olimpijczyka Sylwestra Królikowskiego.

</doc>
<doc id="2406893" url="https://pl.wikipedia.org/wiki?curid=2406893" title="Jerzy Płodziszewski">
Jerzy Płodziszewski

Jerzy Płodziszewski (ur. 3 stycznia 1933, zm. 9 czerwca 2011 w Warszawie) – polski kolarz torowy, mistrz Polski, następnie trener.
Życiorys.
Był zawodnikiem Gwardii Warszawa i Legii Warszawa. Specjalizował się w wyścigu na 4000 m na dochodzenie. Indywidualnie zdobył w tej konkurencji mistrzostwo Polski w 1953 i brązowy medal w 1955, w wyścigu drużynowym był dwukrotnie mistrzem Polski (1953 i 1955). Dwukrotnie poprawiał rekord Polski w wyścigu na 4000 m na dochodzenie - 5.28.5 (15.08.1953) i 5.21.3 (20.06.1954) i również dwukrotnie w wyścigu drużynowym na 4000 m na dochodzenie (5.00.0 - 21.06.1954 i 4.57.4 - 27.09.1956). Po zakończeniu kariery sportowej był trenerem, m.in. torowej kadry juniorów (lata 70.), a także jednym z pomysłodawców budowy toru kolarskiego w Żyrardowie.

</doc>
<doc id="2406895" url="https://pl.wikipedia.org/wiki?curid=2406895" title="Davide Rummolo">
Davide Rummolo

Davide Rummolo (ur. 12 listopada 1977 w Neapolu) – włoski pływak specjalizujący się w stylu klasycznym, medalista olimpijski.
Jego największym sukcesem jest brązowy medal olimpijski na Igrzyskach Olimpijskich w 2000 r. w Sydney na dystansie 200 m stylem klasycznym. Jest także Mistrzem Europy z 2002 r.
3 września 2000 r. w Rzymie został odznaczony Orderem Zasługi Republiki Włoskiej.
Karierę pływacką zakończył w 2004 r.

</doc>
<doc id="2406897" url="https://pl.wikipedia.org/wiki?curid=2406897" title="Sangijn Dalaj nuur">
Sangijn Dalaj nuur

Sangijn Dalaj nuur (mong. "Сангийн далай нуур") – słone jezioro bezodpływowe w północnej Mongolii, w ajmaku dzawchańskimim.
Jezioro o powierzchni 165 km², głębokości do 30 m, długości do 32 km i szerokości do 12 km. Leży na wysokości 1888 m n.p.m.
W rejonie jeziora koczują Chotogojcy (Chotogojtowie).

</doc>
<doc id="2406898" url="https://pl.wikipedia.org/wiki?curid=2406898" title="Ilja Mitrofanow">
Ilja Mitrofanow

Ilja Mitrofanow (ur. 1948 r. w Kilii, zmarł w 1994 r. w pobliżu Moskwy) – rosyjski pisarz, autor m.in. "Trylogii besarabskiej".
Dzieciństwo.
Ilja Mitrofanow urodził się w mieście Kilia, położonym między Ukrainą i Mołdawią u ujścia Dunaju, w Besarabii. Do 1947 roku miasto było rumuńskie, potem zostało przejęte przez Związek Radziecki. Ojciec Mitrofanowa pracował jako fryzjer, matka jako sprzedawczyni. Po ukończeniu ósmej klasy, Mitrofanow rozpoczął naukę w technikum i przez pewiem czas pracował jako spawacz w stoczni w Izmaile. 
Kariera literacka.
Pierwszym doświadczeniem była dla niego nauka w Instytucie Literatury im. Gorkiego. Po opuszczeniu Instytutu, pracował jako redaktor w gaziecie "Młoda Gwardia". W tym czasie wiele jego utworów ukazało się w antologiach i gazetach. W 1991 roku wydał swoją pierwszą powieść "Cygańskie szczęście". Powieść szybko ukazała się w Jugosławii, Niemczech i Francji. 
Mitrofanow zdążył przekazać wydawnictwu swoje następne utwory: "Bondar Grek", "Świadek", "Lalki", "Wodnik nad Odessą", nie doczekał się jednak ich wydania. W twórczości szczególną uwagę poświęcał Besarabii, krainie swojego pochodzenia. 
Śmierć.
Ilja Mitrofanow zginął w tajemniczych okolicznościach w okolicach Moskwy w 1994 roku. Przepadł bez śladu w drodze do Domu Pracy Twórczej. Po kilku dniach poszukiwań przez milicję, został odnaleziony przypadkowo przez swoją żonę, lecz tego samego dnia zmarł. 
Książki Mitrofanowa w Polsce.
W 2011 roku nakładem wydawnictwa Claroscuro ukazała się książka "Świadek", opisująca historię fali głodu, która zdziesiątkowała ludność Besarabii w latach 40.

</doc>
<doc id="2406899" url="https://pl.wikipedia.org/wiki?curid=2406899" title="Jurij Chadyjka">
Jurij Chadyjka



</doc>
<doc id="2406902" url="https://pl.wikipedia.org/wiki?curid=2406902" title="Powiat Bützow">
Powiat Bützow

Powiat Bützow, niem. Kreis Bützow, od 1990 Landkreis Bützow – powiat w okręgu Schwerin w NRD zlikwidowany w 1994. Siedzibą władz był Bützow. W 1990 powiat dzielił się na 37 gmin, w tym miasta Bützow i Schwaan i gminy Baumgarten, Benitz i Penzin. Powierzchnia: 502 km².
Obecnie istnieje Urząd Bützow Land.

</doc>
<doc id="2406903" url="https://pl.wikipedia.org/wiki?curid=2406903" title="Ajub Hmajed">
Ajub Hmajed

Ajub Fahd Hmajed, Ajoub Hmayed, Ayoub Humayed (ur. 1945 w Bejt Lejf) – libański prawnik i polityk szyicki, wiceprezes Amalu. Ukończył prawnicze studia doktoranckie na Uniwersytecie Libańskim. W 1978 r. został członkiem Amalu. Od 1992 r. sprawuje mandat deputowanego libańskiego parlamentu, reprezentując dystrykt Bint Dżubajl. W trzecim gabinecie Rafika Haririego (1996-1998) kierował ministerstwem spraw socjalnych. W latach 2000–2003 był natomiast ministrem energii i wody.

</doc>
<doc id="2406904" url="https://pl.wikipedia.org/wiki?curid=2406904" title="Cristina Teuscher">
Cristina Teuscher

Cristina Teuscher (ur. 12 marca 1978 w Nowym Jorku) – amerykańska pływaczka specjalizująca się w stylu dowolnym i zmiennym, medalistka olimpijska i mistrzostw Świata.
W 1996 r. w Atlancie na Igrzyskach Olimpijskich zdobyła złoty medal w sztafecie 4 x 200 m stylem dowolnym. Zdobyła również brązowy medal na dystansie 200 m stylem zmiennym na Igrzyskach Olimpijskich w 2000 r. w Sydney.

</doc>
<doc id="2406905" url="https://pl.wikipedia.org/wiki?curid=2406905" title="Helena Zacharczuk">
Helena Zacharczuk

Helena Zacharczuk, ps. "Biała", "Hela", "Kopaczowa" (ur. 6 lutego 1912 w Lublinie, zm. ?) – polska nauczycielka, działaczka społeczna i harcerska, szef sanitarny Komendy Głównej Okręgu Lublin Batalionów Chłopskich, kapitan, działaczka opozycji demokratycznej w PRL.
Życiorys.
Urodziła się jako córka Aleksandra Uchymiaka i Karoliny. Przed wybuchem II wojny światowej odebrała niepełne wykształcenie wyższe. Pracowała jako nauczycielka i prowadziła działalność harcerską oraz społeczną w ramach ZNP.
W 1940 włączyła się w działalność podziemia. W 1943 weszła w skład kierownictwa SL „Roch” na poziomie województwa lubelskiego. Działała też w kierownictwie Ludowego Związku Kobiet zarówno na poziomie województwa jak i powiatu lubelskiego. Była członkiem Komendy Głównej Okręgu Lublin Batalionów Chłopskich, gdzie była szefem sanitarnym i kierowała działalnością Zielonego Krzyża. Była referentką w Delegaturze Rządu na powiat lubelski. Organizowała tajne nauczanie i tajne kursy sanitarne. Organizowała pomoc dla więźniów Zamku Lubelskiego i Majdanka. W dniu 30 maja 1944 awansowana do stopnia kapitana.
Po zakończeniu wojny była w PSL i ZSL, udzielała się społeczne. W latach siedemdziesiątych XX w. włączyła się w organizację KOR.
Została pochowana na cmentarzu przy ul. Lipowej w Lublinie.

</doc>
<doc id="2406906" url="https://pl.wikipedia.org/wiki?curid=2406906" title="Sub Sub">
Sub Sub



</doc>
<doc id="2406908" url="https://pl.wikipedia.org/wiki?curid=2406908" title="Władysław Dehnel (1912–1986)">
Władysław Dehnel (1912–1986)

Władysław Józef Dehnel ps. "Agrafka", "Feliksiak", "Kowalski", "Marczewski", "Skoczylas", "Zabłocki" (ur. 12 sierpnia 1912 w Krakowie, zm. 29 czerwca 1986 w Antwerpii) – polski harcerz, oficer Armii Krajowej, uczestnik powstania warszawskiego. Po wojnie działacz emigracyjnej Polskiej Partii Socjalistycznej
Życiorys.
Syn Władysława Dehnela, członka Organizacji Bojowej PPS pseudonim „Agrafka” oraz Heleny z domu Wyszyńskiej. Od 1917 roku wychowywał się we Lwowie. Od 1922 roku uczył się w gimnazjach we Lwowie, Rohatynie, Przemyślanach, a od 1928 roku w Warszawie, gdzie w 1931 roku uzyskał świadectwo dojrzałości. Od października 1931 roku studiował filologię polską na Uniwersytecie Warszawskim, jednak z powodu śmierci ojca i trudnych warunków materialnych musiał przerwać studia w 1933 roku. Od 1923 roku był członkiem ZHP, wchodząc od 1931 jako harcmistrz w skład Kręgu Instruktorów im. Mieczysława Bema (KIMB).
Od września 1933 do września 1934 roku był słuchaczem Dywizyjnego Kursu Podchorążych Piechoty 18 DP przy 71 pułku piechoty w Zambrowie, który ukończył z pierwszą lokatą. Ponownie podjął studia, których jednak nie ukończył utrzymując się z prac dorywczych. Był m.in. urzędnikiem Funduszu Pracy. Na stopień podporucznika został mianowany ze starszeństwem z dniem 1 stycznia 1936 i 384. lokatą w korpusie oficerów rezerwy piechoty.
Od lipca do sierpnia 1939 roku uczestniczył w kursie dla adiutantów batalionów w Ośrodku Wyszkolenia Rezerw Piechoty w Różanie, skąd został skierowany do 33 pułku piechoty. W szeregach tego pułku uczestniczył w kampanii wrześniowej 1939 roku.
Od października 1939 roku uczestniczył w konspiracji. Do początku 1941 roku był komendantem Chorągwi Warszawskiej Szarych Szeregów. Wiosną 1941 roku przeniesiony do rezerwy w związku z dekonspiracją. Od marca 1942 roku był adiutantem dowódcy Obwodu Żoliborz Armii Krajowej. Jednocześnie pracował w Wydziale Informacji Biura Informacji i Propagandy KG AK, w którym od czerwca 1943 roku był szefem referatu. W 1942 roku awansowany na porucznika.
W czasie powstania warszawskiego był adiutantem dowódcy obwodu ppłk. Mieczysława Niedzielskiego „Żywiciel”, zaś od 20 września 1944 roku był oficerem operacyjnym 8 Dywizji Piechoty AK im. Romualda Traugutta. 27 września awansowany na stopień kapitana. Po kapitulacji przebywał w obozach jenieckich: Altengrabow Stalag XI A, Sandbostel Oflag X A. Znalazł się w grupie 29 oficerów (m.in. płk Mieczysława Niedzielskiego „Żywiciel”, płk. Karola Ziemskiego „Wachnowskiego”) oskarżonych o zamiar opanowania obozu. Przekazany Gestapo, skazany 4 kwietnia 1945 na śmierć został osadzony w obozie koncentracyjnym Neuengamme. Życie całej grupie oficerów uratowała interwencja hrabiego Folke Bernadotte u Heinricha Himmlera. Został wysłany do oflagu w Lubece, gdzie 2 maja 1945 roku został uwolniony przez wojska brytyjskie.
Od maja 1945 roku był zastępcą dowódcy batalionu ppłk Niedzielskiego w Lubece, w lipcu 1945 roku został przydzielony do Obozu Zbornego nr 1 w Paryżu, a następnie Obozu Zbornego nr 3 w Lille. Pozostał na emigracji w Belgii.
Pracował w Sekcji Robotników Cudzoziemskich związków zawodowych zbliżonych do Belgijskiej Partii Socjalistycznej. Działał również w PPS na terenie Belgii, od 1948 roku wchodził w skład Rady Centralnej PPS na emigracji.
Za udział w powstaniu odznaczony został 30 września 1944 roku Srebrnym Krzyżem Orderu Wojennego Virtuti Militari
Pochowany na cmentarzu Powązki Wojskowe w Warszawie (kw. 15A-5-13/14).

</doc>
<doc id="2406911" url="https://pl.wikipedia.org/wiki?curid=2406911" title="Mistrzostwa Świata w Kolarstwie Szosowym 1974">
Mistrzostwa Świata w Kolarstwie Szosowym 1974

47. Mistrzostwa świata w kolarstwie szosowym – zawody kolarskie, które odbyły się w dniach 21–25 sierpnia 1974 w kanadyjskim mieście Montreal. Były to pierwsze zorganizowane w tym kraju mistrzostwa świata w kolarstwie szosowym. Nikomu nie udało się obronić tytułu mistrza świata. Również nikomu nie udało sią zdobyć chociaż dwóch medali. 
Polacy w mistrzostwach zdobyli dwa medale: złoty – Janusz Kowalski i srebrny – Ryszard Szurkowski, obaj w wyścigu ze startu wspólnego amatorów.
Reprezentacja Polski.
Do mistrzostw świata Polski Związek Kolarski zgłosił 8 zawodników w dwóch konkurencjach amatorów. 

</doc>
<doc id="2406912" url="https://pl.wikipedia.org/wiki?curid=2406912" title="Maria Dominika Mantovani">
Maria Dominika Mantovani

Maria Dominika Mantovani, właśc. wł. "Giuseppina dell'Immacolata" (ur. 12 listopada 1862 w Castelletto di Brenzone, zm. 2 lutego 1934 tamże) – włoska zakonnica, współzałożycielka Zgromadzenia Małych Sióstr Świętej Rodziny, święta Kościoła katolickiego.
Życiorys.
Była najstarszym z czworga dzieci. Dorastała w małej wiosce, tam uczęszczała do szkoły podstawowej do trzeciej klasy. W dniu 8 grudnia 1886 roku przed figurą Maryi Niepokalanej złożyła prywatne śluby wieczyste. Wstąpiła do Zgromadzenia Małych Sióstr Świętej Rodziny, które założyła wspólnie z bł. Józefem Nascimbeni. Po jego śmierci została przełożoną zgromadzenia.
Zmarła w wieku 72 lat w opinii świętości. Została beatyfikowana przez papieża Jana Pawła II w dniu 27 kwietnia 2003 roku.
26 maja 2020 został podpisany przez papieża Franciszka dekret uznający cud za wstawiennictwem błogosławionej, co otwiera drogę do jej kanonizacji. Data uroczystości miała zostać ogłoszona na konsystorzu, który odbył się 3 maja 2021, lecz została ogłoszona w innym terminie. 9 listopada 2021 Stolica Apostolska podała informacje o terminie uroczystości, podczas której nastąpi kanonizacja Marii Dominiki i sześciu innych błogosławionych.
15 maja 2022, podczas uroczystej mszy św. na placu świętego Piotra, papież Franciszek dokonał pierwszej od czasu pandemii COVID-19 i pierwszej od października 2019 kanonizacji. Marii Dominiki Mantovani i dziewięciu innych błogosławionych, wpisując ją w poczet świętych Kościoła katolickiego.
Wspomnienie liturgiczne bł. Marii Dominiki obchodzone jest w Kościele katolickim w dzienną pamiątkę śmierci, natomiast Zgromadzenie wspomina ją 3 lutego.

</doc>
<doc id="2406914" url="https://pl.wikipedia.org/wiki?curid=2406914" title="Krzyż Sił Powietrznych (Wielka Brytania)">
Krzyż Sił Powietrznych (Wielka Brytania)

Krzyż Sił Powietrznych (ang. "Air Force Cross", skr. "A.F.C." lub "AFC") – brytyjskie odznaczenie wojskowe przyznawane żołnierzom Brytyjskich Sił Zbrojnych, państw Brytyjskiej Wspólnoty Narodów oraz państw sojuszniczych, za "czyn lub czyny męstwa, dzielności lub oddania dokonane w trakcie lotu, jednak nie w bezpośredniej walce z nieprzyjacielem". Do roku 1993 nadawane wyłącznie oficerom; podoficerom i szeregowym przysługiwał Medal Sił Powietrznych. Obecnie nadawane wszystkim wojskowym, bez względu na posiadany stopień.
18 takich odznaczeń otrzymali Polacy za zasługi podczas II wojny światowej.

</doc>
<doc id="2406915" url="https://pl.wikipedia.org/wiki?curid=2406915" title="Szpieg (film 2011)">
Szpieg (film 2011)

Szpieg (ang. "Tinker, Tailor, Soldier, Spy") − brytyjsko-francusko-niemiecko-amerykański thriller z 2011 roku w reżyserii Tomasa Alfredsona. Adaptacja powieści "Druciarz, krawiec, żołnierz, szpieg" z 1974 roku, autorstwa Johna le Carré.
Światowa premiera filmu odbyła się 5 września 2011 roku podczas 68. MFF w Wenecji, gdzie obraz został zaprezentowany w konkursie głównym.
Treść.
George Smiley, wysłużony i doświadczony pracownik brytyjskiego wywiadu, który popadł w niełaskę i został przeniesiony na wcześniejszą emeryturę, zostaje skrycie zaangażowany do niezwykle poufnego zadania, jakim jest wykrycie sowieckiego agenta w najwyższym kręgu MI6. Prowadzone przez niego śledztwo, wykrycie i ostateczne usunięcie moskiewskiego „kreta” utrudnia fakt, iż dochodzenie musi być prowadzone nieoficjalnie i bez wzbudzania jakichkolwiek podejrzeń. Podstawą wniosków prowadzących do zdemaskowania agenta są wyłącznie kontakty z pracownikami MI6 od dawna mającymi związki z działaniami przeciw wywiadowi sowieckiemu oraz umiejętność analizowania pozyskanych informacji. W toku żmudnych ustaleń Smiley zawęża krąg podejrzanych do czterech kolegów, którym nadano kryptonimy „Tinker” (Druciarz), „Tailor” (Krawiec), „Soldier” (Żołnierz), „Poorman” (Biedak), pochodzące z angielskiej dziecinnej wyliczanki ("tinker, tailor, soldier, sailor" itd.). Końcowa prowokacja i zastawiona w londyńskim punkcie kontaktowym pułapka pozwala wraz z dowodami schwytać „kreta”, którym okazuje się jeden ze starych przyjaciół Smileya.
Zdjęcia.
Zdjęcia do filmu realizowane były na terenie Węgier (Budapeszt), Turcji (Stambuł) i Anglii (Londyn).

</doc>
<doc id="2406916" url="https://pl.wikipedia.org/wiki?curid=2406916" title="Hassan Szalak">
Hassan Szalak

Hassan Selim Szalak, Hassan Chalak, Hassan Shalaq (1934-2005) - libański prawnik i polityk, sunnita. Studiował prawo na Uniwersytecie Kairskim i Uniwersytecie Libańskim, gdzie po otrzymaniu tytułu doktora pełnił obowiązki wykładowcy. W 1962 r. rozpoczął pracę w libańskiej Radzie Służby Cywilnej, na której czele stanął w 1992 r. W latach 1998-2000 był natomiast sekretarzem stanu w gabinecie Selima al-Hossa.

</doc>
<doc id="2406917" url="https://pl.wikipedia.org/wiki?curid=2406917" title="Edward Szmańda">
Edward Szmańda

Edward Stanisław Szmańda (ur. 1925 w Bydgoszczy, zm. 1998 w Bydgoszczy) – filolog, językoznawca, działacz społeczny, jeden z założycieli Bydgoskiego Towarzystwa Naukowego.
Życiorys.
Urodził się 9 sierpnia 1925 r. w Bydgoszczy. Był synem Romana, dysponenta i Cecylii z Wiśniewskich. Po ukończeniu szkoły powszechnej uczęszczał do Państwowego Liceum i Gimnazjum Męskiego im. Edwarda Rydza-Śmigłego w Bydgoszczy. Dalszą naukę uniemożliwił mu najazd Niemiec na Polskę we wrześniu 1939 r. Okupację niemiecką przetrwał w Bydgoszczy jako uczeń spedytorski w przedsiębiorstwie przewozowym. Po śmierci ojca utrzymywał matkę i czterech młodszych braci. W lutym 1945 r. zapisał się do II klasy gimnazjum, jednak już w kwietniu tego roku został powołany do odbycia zasadniczej służby wojskowej. W wojsku na kursach wieczorowych złożył tzw. małą maturę.
Po powrocie z wojska w 1947 r. uczęszczał do I Liceum Ogólnokształcącego, gdzie złożył egzamin dojrzałości w 1948 r. Od 1949 r. pracował w Pomorskiej Spółdzielni Pracy „Autotrans”. W latach 1948-1952 odbył studia na kierunku filologia polska na Uniwersytecie Mikołaja Kopernika w Toruniu. W 1953 r. brał udział w pracach językowo-badawczych powadzonych przez UMK na zlecenie PAN w Warszawie. W 1958 r. został zatrudniony w Bydgoskim Towarzystwie Naukowym. Dodatkowo w latach 1960-1966 pracował jako bibliotekarz i kierownik Oddziału Rękopisów w Miejskiej Bibliotece Publicznej w Bydgoszczy, a następnie jako kierownik sekretariatu (biura) w Bydgoskim Towarzystwie Naukowym. Od 1972 r. kierował Ośrodkiem Informacji w bydgoskiej fabryce „Telkom – Telfa”. Zmarł 10 maja 1998 r. w Bydgoszczy.
Działalność społeczna i naukowa.
Edward Szmańda czynnie uczestniczył w życiu społecznym i kulturalno-naukowym miasta Bydgoszczy. Przez szereg lat pełnił funkcję prezesa w bydgoskim Kole "Towarzystwa Miłośników Języka Polskiego". Wybierany był do Zarządu Głównego i prezydium tego Towarzystwa. Uczestniczył w akcjach odczytowych, konferencjach i sesjach naukowych poświęconych tematom językoznawczym. Od maja 1958 działał na rzecz utworzenia Bydgoskiego Towarzystwa Naukowego. Zasiadał w Zarządzie Tymczasowym (1959) i Komisji Statutowej mającego powstać towarzystwa. Należał do grupy członków założycieli BTN. W latach 1959-1962 wchodził w skład zarządu BTN i pełnił w nim funkcję skarbnika. W kolejnych kadencjach był członkiem zarządu (1962-1965,1965-1969). Udzielał się w Komisji Języka i Literatury, W okresie 1965-1969 był jego wiceprzewodniczącym.
W 1955 r. trwałe związał się z Towarzystwem Miłośników Miasta Bydgoszczy. Kilkakrotnie wybierano go do władz tego towarzystwa. Przez szereg lat był sekretarzem TMMB. W 1983 r. zaliczony zestal w poczet członków honorowych. Opublikował wiele prac i artykułów poświęconych przeszłości Bydgoszczy i jego wybitniejszym mieszkańcom na łamach „"Kalendarza Bydgoskiego"”, „"Kronik Bydgoskich"”, w „"Bydgostianach"” oraz w prasie codziennej. Współpracował z redakcją Polskiego Słownika Biograficznego. Na jego łamach ogłosił kilka biogramów zasłużonych bydgoszczan.
Jest autorem książki "Język jako przejaw kultury społecznej".
Rodzina.
Od 1964 r. pozostawał w związku małżeńskim z Gabrielą Marią z d. Kowalewską.
Odznaczenia i upamiętnienie.
Pośmiertnie, w dowód uznania za pracę społeczną i naukową, nazwano w 2014 r. jego imieniem i nazwiskiem ulicę w Bydgoszczy

</doc>
<doc id="2406921" url="https://pl.wikipedia.org/wiki?curid=2406921" title="Mirosław Uryga">
Mirosław Uryga

Mirosław Uryga (ur. 7 lutego 1962 w Nowej Rudzie) – polski kolarz szosowy, reprezentant Polski.
Życiorys.
Był zawodnikiem klubu Gwardia Katowice. W 1986 startował w wyścigu szosowym ze startu wspólnego w mistrzostwach świata, zajmując 84 m. Dwukrotnie uczestniczył w Wyścigu Pokoju (1987 – 23 m., 1988 – 16 m.). W 1986 zajął trzecie miejsce w Tour de Pologne, wygrywając także jeden z etapów i klasyfikację punktową. W 1987 sięgnął po brązowy medal mistrzostw Polski w jeździe parami (z Janem Magoszem), a w 1988 również po brązowy medal w drużynowym wyścigu na 100 km. W 1989 został członkiem pierwszej polskiej zawodowej grupy kolarskiej Exbud Kielce. Wystąpił w mistrzostwach świata zawodowców w 1989, nie kończąc jednak wyścigu ze startu wspólnego.

</doc>
<doc id="2406924" url="https://pl.wikipedia.org/wiki?curid=2406924" title="Lista portów lotniczych na Słowacji">
Lista portów lotniczych na Słowacji

To jest lista portów lotniczych na Słowacji.
Lista.
Nazwy lotnisk pogrubione wskazują na regularne połączenia komercyjnych linii lotniczych.

</doc>
<doc id="2406925" url="https://pl.wikipedia.org/wiki?curid=2406925" title="Willy Fascher">
Willy Fascher

Willy Fascher (ur. 5 maja 1912) – niemiecki szermierz. Reprezentant kraju podczas igrzysk olimpijskich w Helsinkach. Uczestniczył w turnieju indywidualnym, w którym odpadł w drugiej rundzie i drużynowym szablistów, gdzie dotarł do ćwierćfinału oraz w turnieju drużynowym florecistów, gdzie również odpadł w drugiej rundzie. W latach 1953 i 1954 Fascher był mistrzem Niemiec w szabli.
Po zakończeniu kariery sportowej został dyrektorem generalnym Stadtsparkasse Hannover. Pełniąc tę funkcję, zatwierdził kilka niezabezpieczonych pożyczek w milionach i pobierał odpowiadające im prowizje. Dokonał też kilku transakcji na własny użytek. Skandal ten został później nazwany"Die Fascher Affäre". Został aresztowany w 1977 otrzymał nieznany wyrok w 1983 r. 

</doc>
<doc id="2406926" url="https://pl.wikipedia.org/wiki?curid=2406926" title="Twierdza Skopsko Kale">
Twierdza Skopsko Kale



</doc>
<doc id="2406929" url="https://pl.wikipedia.org/wiki?curid=2406929" title="Inveraray">
Inveraray

Inveraray (gael. "Inbhir Aora") – miasto królewskie położone w hrabstwie Argyll and Bute na zachodnim brzegu Loch Fyne. Jest historyczną stolicą hrabstwa Argyll oraz siedzibą księcia Argyll.

</doc>
<doc id="2406931" url="https://pl.wikipedia.org/wiki?curid=2406931" title="Marek z Aviano">
Marek z Aviano

Marek z Aviano, właśc. Karol Dominik Cristofori, wł. "Marco d’Aviano, Carlo Domenico Cristofori" (ur. 17 listopada 1631 w Aviano, zm. 13 sierpnia 1699 w Wiedniu) – włoski kapucyn, wędrowny kaznodzieja, „duchowy lekarz Europy”, błogosławiony Kościoła rzymskokatolickiego.
Życiorys.
Pochodził z licznej bogatej rodziny mieszczańskiej. Kształcił się w szkole jezuickiej. Był zafascynowany opowieściami o świętych. Przerwał jednak naukę, by zaciągnąć się do armii. W 1648 roku, zatrzymawszy się na nocleg w klasztorze kapucyńskim w Conegliano, nie opuścił go już.
Święcenia kapłańskie otrzymał 18 września 1655 roku. Kilka lat mieszkał w klasztorze. W 1664 roku został powołany do pracy misyjnej. 
12 września 1683 odprawiał mszę na Kahlenbergu przed bitwą pod Wiedniem, do której służył Jan III Sobieski.
W dniu 13 sierpnia 1699 roku zmarł w obecności cesarza Leopolda I i jego żony Eleonory. Jego ciało pochowano w krypcie kościoła kapucynów w Wiedniu, obok grobów cesarskich. W 1935 roku społeczeństwo Wiednia wystawiło mu pomnik.
Marek z Aviano został beatyfikowany przez papieża Jana Pawła II w dniu 27 kwietnia 2003 roku.

</doc>
<doc id="2406937" url="https://pl.wikipedia.org/wiki?curid=2406937" title="Anton Łopatin">
Anton Łopatin

Anton Iwanowicz Łopatin (, ur. w Kamiennoj w guberni grodzieńskiej, zm. 9 kwietnia 1965 w Moskwie) – radziecki wojskowy narodowości białoruskiej, generał porucznik, Bohater Związku Radzieckiego.
Życiorys.
Urodził się we wsi Kamenka w obwodzie brzeskim, w rodzinie chłopskiej.
W 1916 roku powołany do armii rosyjskiej wziął udział w I wojnie światowej, jako szeregowy. Walczył na Froncie Południowo-Zachodnim.
W 1918 roku wstąpił do Armii Czerwonej, brał udział w wojnie domowej. Służył w 1 Armii Konnej. Brał udział w walkach na Froncie Południowym przeciwko wojskom gen. Wrangla i gen. Denikina, a na Froncie Zachodnim uczestniczył w wojnie polsko-bolszewickiej. W tym czasie był zastępcą dowódcy plutonu, szwadronu i dowódcą szwadronu.
Po zakończeniu wojny domowej był kolejno zastępcą dowódcy plutonu, szwadronu, dowódcą szkoły pułkowej, zastępcą dowódcy pułku ds. kwatermistrzoskich. W tym czasie w 1925 i 1927 roku ukończył kursy dowódców w Leningradzkiej Szkole Kawalerii oraz wyższy kurs dowódców w tej samej szkole w 1929 roku.
W listopadzie 1931 roku został dowódcą pułku kawalerii, a w lipcu 1937 roku został dowódcą 6 Dywizji Kawalerii. Od września 1938 roku był wykładowcą taktyki kawalerii na wyższych kursach kawalerii Armii Czerwonej. W lipcu 1939 roku został inspektorem kawalerii w Zabajkalskim Okręgu Wojskowym, a od czerwca 1940 roku został zastępcą dowódcy 15 Armii.
Od listopada 1940 roku był dowódcą 31 Korpusu Strzeleckiego w Kijowskim Samodzielnym Okręgu Wojskowym. Funkcję tę pełnił do ataku Niemiec na ZSRR, biorąc udział jako jego dowódca w walkach w rejonach przygranicza, obronie Kijowa i w walkach pod Łuckiem.
W końcu października 1941 roku został dowódcą 37 Armii i jako jej dowódca wziął udział w kontrnatarciu pod Rostowem Frontu Południowego. Armia ta wyparła wojska niemieckie z Rostowa nad Donem.
W czerwcu 1942 roku został dowódcą 9 Armii, która broniła obszaru Donbasu, jednak już w sierpniu 1942 roku został dowódcą 62 Armii, którą dowodził w początkowym okresie bitwy stalingradzkiej. Usunięty z tego stanowiska, za wycofanie armii i nie powiadomienie o tym dowódcy frontu, we wrześniu 1942 roku.
Następnie pozostawał w dyspozycji Sztabu Generalnego Armii Czerwonej, a w październiku 1942 roku został dowódcą 11 Armii na Froncie Północno-Zachodnim. W marcu 1943 roku został dowódcą 11 Armii i uczestniczył w walkach w rejonie Starej Russi. We wrześniu 1943 roku został dowódcą 20 Armii. Odwołany z tego stanowiska od stycznia do czerwca 1944 roku był zastępcą dowódcy 43 Armii.
W czerwcu 1944 roku na własną prośbę został dowódcą 13 Gwardyjskiego Korpusu Strzeleckiego i dowodził tym korpusem do końca wojny. Brał udział w walkach na terenie republik nadbałtyckich i na terenie Prus Wschodnich. Brał udział w zdobyciu Królewca. Za umiejętne dowodzenie korpusem i osobistą odwagę w czasie szturmu Królewca w dniu 19 kwietnia 1945 roku został wyróżniony tytułem Bohatera Związku Radzieckiego.
W lipcu 1945 roku został dowódcą 2 Korpusu Strzeleckiego w składzie 36 Armii Frontu Zabajkalskiego, którym dowodził w czasie operacji kwantuńskiej.
Po zakończeniu wojny dowodził 2 Korpusem Strzeleckim do 1946 roku, a następnie studiował w Akademii Wojskowej im. Woroszyłowa. Po ukończeniu akademii został zastępcą dowódcy 7 Gwardyjskiej Armii Zabajkalskiego Okręgu Wojskowego. W kwietniu 1947 roku został dowódcą 13 Korpusu Strzeleckiego, a od września 1947 roku był zastępcą dowódcy Zabajkalskiego Okręgu Wojskowego. W lipcu 1949 roku został dowódcą 9 Gwardyjskiego Korpusu Strzeleckiego w Białoruskim Okręgu Wojskowym. W 1954 roku został przeniesiony do rezerwy.
Zmarł w Moskwie, pochowany został na cmentarzu Nowodziewiczym.

</doc>
<doc id="2406938" url="https://pl.wikipedia.org/wiki?curid=2406938" title="William Beatley">
William Beatley

William Beatley (ur. 11 października 1923, zm. 22 lipca 2005 w Kensington) – brytyjski szermierz. Reprezentant kraju podczas igrzysk olimpijskich w Helsinkach. Uczestniczył w turnieju indywidualnym, w którym odpadł w drugiej rundzie i drużynowym szablistów, gdzie zajął 5. miejsce.

</doc>
<doc id="2406939" url="https://pl.wikipedia.org/wiki?curid=2406939" title="Mistrzostwa Świata w Kolarstwie Szosowym 1975">
Mistrzostwa Świata w Kolarstwie Szosowym 1975

48. Mistrzostwa świata w kolarstwie szosowym – zawody kolarskie, które odbyły się w dniach 27–31 sierpnia 1975 w belgijskich miejscowościach Yvoir i Mettet. Były to ósme zorganizowane w tym kraju mistrzostwa świata w kolarstwie szosowym (poprzednio w: 1930, 1935, 1950, 1957, 1959, 1963 i 1969). Nikomu nie udało się obronić tytułu mistrza świata. Również nikomu nie udało sią zdobyć chociaż dwóch medali. 
Polacy w mistrzostwach zdobyli złoty medal, który wywalczył polski zespół w jeździe drużynowej na czas amatorów.
Reprezentacja Polski.
Do mistrzostw świata Polski Związek Kolarski zgłosił 7 zawodników w dwóch konkurencjach amatorów. 

</doc>
<doc id="2406941" url="https://pl.wikipedia.org/wiki?curid=2406941" title="Banany w piżamach">
Banany w piżamach

Banany w piżamach (ang. "Bananas in Pyjamas", 1992-2002, 2011-2013) – australijski serial animowany nadawany przez stację ABC1 od 20 lipca 1992 roku do 30 lipca 2002 roku. Po dziewięciu latach nieobecności została wznowiona 2 maja 2011 roku na kanale ABC2 w nowej wersji trójwymiarowej CGI, który był emitowany do 2 lipca 2013 roku. W Polsce premiery serialu odbyły się 12 października 2011 roku w Boomerangu w bloku "Cartoonito." Po likwidacji pasma, serial został przeniesiony na ogólny kanał.
Fabuła.
Serial opowiada o przygodach dwóch bananów, którzy wraz z trzema pluszowymi misiami – Amy, Lulu i Morgan oraz szczurem w kapeluszu przeżywają niesamowite przygody.
Obsada.
i inni
Wersja polska.
Wersja polska: Studio Genetix Film Factory
Reżyseria:
Dialogi polskie:
Realizacja dźwięku:
Organizacja produkcji:
Wystąpili:
i inni
Lektor: Andrzej Leszczyński

</doc>
<doc id="2406943" url="https://pl.wikipedia.org/wiki?curid=2406943" title="Cyryl Syrotyński">
Cyryl Syrotyński

Cyryl Syrotyński (ur. 1769, zm. 1831), duchowny greckokatolicki, w 1823 mianowany biskupem pińsko-turowskim, konsekrowany na biskupa 2 września 1825 przez biskupa Jozafata Bułhaka. W latach 1827-1828 administrował eparchią łucko-ostrogską. W 1828 po skasowaniu eparchii łuckiej został przeniesiony do Kolegium Duchownego w Petersburgu.

</doc>
<doc id="2406944" url="https://pl.wikipedia.org/wiki?curid=2406944" title="Stretching Out Vol. 1">
Stretching Out Vol. 1

Stretching Out Vol. 1 – drugi album koncertowy The Skatalites, jamajskiej grupy muzycznej wykonującej ska.
Płyta została wydana w roku 1986 przez nowojorską wytwórnię ROIR Records. Znalazła się na niej część nagrań z występu zespołu w Blue Monk Jazz Gallery w Kingston 17 lipca 1983 roku, jak również materiały z próby generalnej muzyków przed festiwalem Reggae Sunsplash, zarejestrowane w czerwcu 1983 roku. Na krążku można usłyszeć ośmiu spośród dziewięciu członków założycieli The Skatalites; zmarłego w roku 1969 puzonistę Dona Drummonda zastąpił Calvin "Bubbles" Cameron. Produkcją całości zajął się Herbie Miller.
Druga część nagrań ukazała się rok później jako "Stretching Out Vol. 2". W roku 1998, również nakładem ROIR Records, ukazała się łączna reedycja obu tych albumów w postaci dwóch płyt CD.

</doc>
<doc id="2406945" url="https://pl.wikipedia.org/wiki?curid=2406945" title="Mário Sérgio Pontes de Paiva">
Mário Sérgio Pontes de Paiva

Mário Sérgio Pontes de Paiva, Mário Sérgio (ur. 7 września 1950 w Rio de Janeiro, zm. 28 listopada 2016 w La Unión) – brazylijski piłkarz i trener, występujący podczas kariery na pozycji pomocnika.
Kariera klubowa.
Karierę piłkarską Mário Sérgio rozpoczął w klubie CR Flamengo w 1969. W 1971 został zawodnikiem EC Vitória. W lidze brazylijskiej zadebiutował 9 września 1972 w zremisowanym 0-0 meczu z Remo Belém. Z Vitórią zdobył mistrzostwo stanu Bahia – Campeonato Baiano w 1972. W latach 1975–1976 występował we Fluminense Rio de Janeiro. Z Fluminense zdobył mistrzostwo stanu Rio de Janeiro – Campeonato Carioca w 1975. W latach 1976–1979 był zawodnikiem Botafogo FR.
W 1979 miał krótki epizod w argentyńskim Rosario Central, po czym został zawodnikiem SC Internacional. Z Internacionalem zdobył mistrzostwo Brazylii w 1979 oraz mistrzostwo stanu Rio Grande do Sul – Campeonato Gaúcho w 1981. W latach 1981–1982 był zawodnikiem São Paulo FC, a 1982–1983 AA Ponte Preta. Z São Paulo zdobył mistrzostwo stanu São Paulo – Campeonato Paulista w 1981. W 1984 występował w klubach z Porto Alegre – Grêmio i Internacionalu.
W latach 1984–1985 występował SE Palmeiras, skąd przeszedł do Santos FC. W sezonie 1986–1987 Mário Sérgio był zawodnikiem szwajcarskiego klubu AC Bellinzona. Po powrocie do Brazylii był zawodnikiem EC Bahia, w której zakończył karierę w 1987. W barwach Bahii 4 października 1987 w wygranym 1-0 meczu z Goiás EC Mário Sérgio wystąpił po raz ostatni w lidze brazylijskiej. Ogółem w latach 1972–1987 wystąpił w lidze w 209 meczach, w których strzelił 16 bramek.
Kariera reprezentacyjna.
W reprezentacji Brazylii Mário Sérgio zadebiutował 23 września 1981 w wygranym 6-0 towarzyskim meczu z reprezentacją Irlandii. Ostatni raz w reprezentacji Mário Sérgio wystąpił 15 maja 1985 w przegranym 0-1 towarzyskim meczu z reprezentacją Kolumbii.
Kariera trenerska.
Zaraz po zakończeniu kariery piłkarskiej Mário Sérgio został trenerem. Robertniho prowadził m.in. EC Vitória, Corinthians São Paulo, São Paulo FC, Athletico Paranaense, AD São Caetano, Clube Atlético Mineiro, Figueirense FC, Botafogo FR, Portuguesie São Paulo i SC Internacional.
Po zakończeniu kariery był również komentatorem. Jako komentator Fox Sports zginął w katastrofie lotniczej pod Medellín.

</doc>
<doc id="2406946" url="https://pl.wikipedia.org/wiki?curid=2406946" title="Tomislav Krizmanić">
Tomislav Krizmanić

Tomislav Krizmanić (ur. 13 stycznia 1929 w Bosanskim Petrovacu, zm. 24 listopada 2005 w Zagrzebiu) – jugosłowiański pięściarz, z pochodzenia Chorwat. 
W 1952 roku reprezentował Jugosławię podczas igrzysk olimpijskich w Helsinkach. Wystąpił tam w turnieju wagi ciężkiej. Najpierw wygrał z Gézą Fürészem z Rumunii, a następnie z Maxem Marsillem z Belgii. W walce o strefę medalową przegrał ze Szwedem Ingemarem Johanssonem. 
W 1953 roku zdobył w Warszawie brązowy medal mistrzostw Europy, przegrywając w półfinale z późniejszym mistrzem, Algirdasem Šocikasem.

</doc>
<doc id="2406947" url="https://pl.wikipedia.org/wiki?curid=2406947" title="Luis David Velázquez">
Luis David Velázquez

Luis David Velázquez Jiménez (ur. 29 grudnia 1984 w Veracruz) – meksykański piłkarz występujący najczęściej na pozycji środkowego obrońcy, obecnie zawodnik Atlante.
Kariera klubowa.
Velázquez rozpoczynał swoją profesjonalną karierę w 2004 roku, w małym klubie o nazwie Pioneros de Ciudad Obregón.
Wiosną 2005 został zawodnikiem pierwszoligowej drużyny Dorados de Sinaloa z siedzibą w mieście Culiacán. W meksykańskiej Primera División zadebiutował za kadencji szkoleniowca José Luisa Reala, 29 stycznia 2005 w zremisowanym 0:0 domowym meczu z Pueblą. Łącznie w zespole Dorados Velázquez rozegrał 7 ligowych spotkań, po czym w letnim okienku transferowym odszedł z klubu.
W lipcu 2005 Velázquez podpisał umowę z drugoligowym Club León. Piłkarzem tego klubu był przez następne 3,5 roku. Z drużyną Leónu wywalczył tytuł mistrza Liga de Ascenso w rozgrywkach Clausura 2008, jednak zespół nie awansował automatycznie do najwyższej klasy rozgrywkowej, przegrywając w decydującym dwumeczu z Indios.
Wiosną 2009 Velázquez został graczem pierwszoligowego Atlante z siedzibą w mieście Cancún.

</doc>
<doc id="2406948" url="https://pl.wikipedia.org/wiki?curid=2406948" title="Stretching Out Vol. 2">
Stretching Out Vol. 2

Stretching Out Vol. 2 – trzeci album koncertowy The Skatalites, jamajskiej grupy muzycznej wykonującej ska.
Płyta została wydana w roku 1987 przez nowojorską wytwórnię ROIR Records. Znalazła się na niej część nagrań z występu zespołu w Blue Monk Jazz Gallery w Kingston 17 lipca 1983 roku, jak również materiały z próby generalnej muzyków przed festiwalem Reggae Sunsplash, zarejestrowane w czerwcu 1983 roku. Na krążku można usłyszeć ośmiu spośród dziewięciu członków założycieli The Skatalites; zmarłego w roku 1969 puzonistę Dona Drummonda zastąpił Calvin "Bubbles" Cameron. Produkcją całości zajął się Herbie Miller.
Pierwsza część nagrań ukazała się rok wcześniej jako "Stretching Out Vol. 1". W roku 1998, również nakładem ROIR Records, ukazała się łączna reedycja obu tych albumów w postaci dwóch płyt CD.

</doc>
<doc id="2406949" url="https://pl.wikipedia.org/wiki?curid=2406949" title="Symphysodon aequifasciatus">
Symphysodon aequifasciatus



</doc>
<doc id="2406952" url="https://pl.wikipedia.org/wiki?curid=2406952" title="Adam Zagajewski (kolarz)">
Adam Zagajewski (kolarz)

Adam Zagajewski (ur. 15 listopada 1959 w Sochaczewie, zm. 4 grudnia 2017 we Wrocławiu) – polski kolarz szosowy, reprezentant Polski.
Był zawodnikiem klubów MLKS Mazowsze Teresin i CWKS Legia Warszawa. W 1981 wystąpił na mistrzostwach świata w wyścigu drużynowym na 100 km, zajmując 11 m. Dwukrotnie uczestniczył w Wyścigu Pokoju (1983 – 13 m., 1984 – 36 m.). W 1981 i 1984 wygrywał etapy w Tour de Pologne, a w 1986 zwyciężył w klasyfikacji najaktywniejszego kolarza tego wyścigu. Był mistrzem Polski w wyścigu drużynowym na 100 km (1981 z Legią) i brązowym medalistą mistrzostw Polski w wyścigu szosowym ze startu wspólnego (1983) i torowym wyścigu długodystansowym (1983).
Zmarł 4 grudnia 2017 w szpitalu we Wrocławiu po ciężkiej chorobie. Pochowany na cmentarzu we wsi Serby koło Głogowa.

</doc>
<doc id="2406954" url="https://pl.wikipedia.org/wiki?curid=2406954" title="Ska Groove in Japan">
Ska Groove in Japan

Ska Groove in Japan – czwarty album koncertowy The Skatalites, jamajskiej grupy muzycznej wykonującej ska.
Płyta została wydana w roku 1989 przez japońską wytwórnię Alpha Enterprise. Znalazło się na niej nagranie z koncertu zespołu w Tokio w maju 1989 roku.

</doc>
<doc id="2406955" url="https://pl.wikipedia.org/wiki?curid=2406955" title="Okręg wyborczy nr 48 do Senatu Rzeczypospolitej Polskiej">
Okręg wyborczy nr 48 do Senatu Rzeczypospolitej Polskiej

Okręg wyborczy nr 48 do Senatu Rzeczypospolitej Polskiej obejmuje obszar powiatów łosickiego, siedleckiego i sokołowskiego oraz miasta na prawach powiatu Siedlec (województwo mazowieckie). Wybierany jest w nim 1 senator na zasadzie większości względnej.
Utworzony został w 2011 na podstawie Kodeksu wyborczego. Po raz pierwszy zorganizowano w nim wybory 9 października 2011. Wcześniej obszar okręgu nr 48 należał do okręgu nr 17.
Siedzibą okręgowej komisji wyborczej są Siedlce.
Wyniki wyborów.
Symbolem „●” oznaczono senatora ubiegającego się o reelekcję.
Wybory parlamentarne 2011.
"● Waldemar Kraska reprezentował w Senacie VII kadencji (2007–2011) okręg nr 17".

</doc>
<doc id="2406958" url="https://pl.wikipedia.org/wiki?curid=2406958" title="Marcin Szawerna">
Marcin Szawerna

Marcin Rudolf Szawerna OFM (ur. 6 grudnia 1912 w Dellwig-Borbeck w Westfalii, zm. 23 grudnia 1979 w Siemianowicach Śląskich) − polski franciszkanin, kapelan wojskowy, duszpasterz polonijny, major Wojska Polskiego.
Życiorys.
Urodził się w polskiej rodzinie górnika Konrada i Marii zd. Piprek w Dellwig-Borbeck w Westfalii 6 grudnia 1912. Po odrodzeniu się Rzeczypospolitej Polskiej po I wojnie światowej rodzina osiadła w Rogowie. Rudolf Szawerna wstąpił do franciszkanów w Prowincji Wniebowzięcia NMP w Katowiach-Panewnikach w 1931. Studiował filozofię i teologię w domach zakonnych w Osiecznej i we Wronkach. Po złożeniu ślubów wieczystych przyjął święcenia kapłańskie 26 września 1937.
Najpierw był wychowawcą w niższym seminarium w Kobylinie. W lipcu 1939 wyjechał do diecezji pińskiej, gdzie rozpoczął pracę w Torokaniach w parafii unickiej. Wraz z wybuchem wojny wrócił na Górny Śląsk do Rybnika, skąd przez Węgry w 1940 trafił do Jugosławii. Wraz ze współbraćmi oo. Fabianem Waculikiem i Bogumiłem Hermenegildem Pallą wyjechał do Syrii. Wstąpił do Armii Polskiej. Jako kapelan 2 Brygady 3 Dywizji Strzelców Karpackich towarzyszył żołnierzom podczas walk w Egipcie, Libii i we Włoszech, m.in. pod Monte Cassino, gdzie był ranny. Gen. Tadeusz Bór-Komorowski mianował go w 1946 majorem.
Po II wojnie światowej pracował wśród Polonii w Cleveland w Ohio w latach 1946-1953. Następnie duszpasterzował w Kanadzie: Winnipeg, Barry's Bay i w Vancouver. Do ojczyzny powrócił 3 listopada 1958. Był szykanowany przez władze komunistyczne. Pracował w Panewnikach, w Poznaniu-Bożym Ciele, w Osiecznej, w Kobylinie i Rybniku. W 1973 odwiedził jeszcze parafię w Cleveland z okazji 100. rocznicy jej istnienia. Zmarł 23 grudnia 1979 w szpitalu w Siemianowicach Śląskich. Został pochowany na cmentarzu w kwaterze franciszkańskiej w Rybniku.

</doc>
<doc id="2406959" url="https://pl.wikipedia.org/wiki?curid=2406959" title="Ławeczka Bronisławy Śmidowiczówny we Wrześni">
Ławeczka Bronisławy Śmidowiczówny we Wrześni

Ławeczka Bronisławy Śmidowiczówny – pomnik będący pamiątką Strajku Dzieci Wrzesińskich z 1901, którego współorganizatorką była Bronisława Śmidowiczówna. Ławeczka szkolna wykonana została z brązu. Jest naturalnej wielkości i opiera się na wzorze ławki szkolnej z sali muzealnej. Postać dziewczynki jest odwzorowana na podstawie zdjęcia F. Furmanka. Siedząca w ławce Bronisława Śmidowiczówna przytula do piersi katechizm w języku polskim, a drugą ręką odpycha od siebie katechizm w języku niemieckim. Budowę pomnika zainicjował radny Szymon Paciorkowski. Pomysł spotkał się z pozytywną opinią burmistrza Wrześni Tomasza Kałużnego. Ławeczkę zaprojektował poznański artysta Jerzy Sobociński, a wykonał jego syn Robert Sobociński.
Historia Bronisławy Śmidowiczówny.
Uczennica Bronisława Śmidowiczówna, oddając nauczycielowi niemiecki katechizm, trzymała go przez fartuszek, aby "nie splamić sobie rąk". Dzieci, korzystając z rad rodziców, zastosowały bierny opór, odmawiając odpowiedzi w języku niemieckim na lekcjach religii, z tego powodu spadły na nie represje i kary cielesne. Opornych uczniów karano aresztem, trwającym niekiedy kilka godzin, zastosowano najrozmaitsze kary i przemoc fizyczną trzykrotnie karę chłosty w dniach 2, 13 i 20 maja 1901. Najdotkliwiej pobito Stanisława Jerszyńskiego i Bronisławę Śmidowiczównę. Działania takie wynikały z faktu, że niemieccy nauczyciele nie potrafili w inny sposób opanować zaistniałej sytuacji.
Lokalizacja pomnika.
Początkowo ławeczka miała stanąć na wrzesińskim rynku, jednak ostatecznie zlokalizowano ją na skwerze przy ul. Jana Pawła II, przylegającym do budynku dawnej Katolickiej Szkoły Ludowej, w którym obecnie swoją siedzibę ma Muzeum Regionalne im. Dzieci Wrzesińskich.
Odsłonięcie pomnika.
Odsłonięcie ławeczki odbyło się 18 maja 2008. Równolegle, w nieodległym Muzeum Regionalnym, odbyła się impreza pod hasłem "W pruskiej szkole", zorganizowana w ramach Europejskiej Nocy Muzeów.

</doc>
<doc id="2406960" url="https://pl.wikipedia.org/wiki?curid=2406960" title="Michal Hrazdira">
Michal Hrazdira



</doc>
<doc id="2406963" url="https://pl.wikipedia.org/wiki?curid=2406963" title="Nowa Prawica - Janusza Korwin-Mikke">
Nowa Prawica - Janusza Korwin-Mikke



</doc>
<doc id="2406964" url="https://pl.wikipedia.org/wiki?curid=2406964" title="Roots Party">
Roots Party

Roots Party – piąty album koncertowy The Skatalites, jamajskiej grupy muzycznej wykonującej ska.
Płyta została wydana 30 września 2003 roku wspólnym nakładem dwóch wytwórni: francuskiej XIII Bis Records i brytyjskiej FullFill Records. Znalazło się na niej nagranie z koncertu zespołu w Brukseli z tego samego roku. 

</doc>
<doc id="2406966" url="https://pl.wikipedia.org/wiki?curid=2406966" title="Okręg wyborczy nr 49 do Senatu Rzeczypospolitej Polskiej">
Okręg wyborczy nr 49 do Senatu Rzeczypospolitej Polskiej

Okręg wyborczy nr 49 do Senatu Rzeczypospolitej Polskiej obejmuje obszar powiatów białobrzeskiego, grójeckiego, kozienickiego i przysuskiego (województwo mazowieckie). Wybierany jest w nim 1 senator na zasadzie większości względnej.
Utworzony został w 2011 na podstawie Kodeksu wyborczego. Po raz pierwszy zorganizowano w nim wybory 9 października 2011. Wcześniej obszar okręgu nr 49 należał do okręgu nr 16.
Siedzibą okręgowej komisji wyborczej jest Radom.
Wyniki wyborów.
Symbolem „●” oznaczono senatora ubiegającego się o reelekcję.
Wybory parlamentarne 2011.
"● Stanisław Karczewski reprezentował w Senacie VII kadencji (2007–2011) okręg nr 16".

</doc>
<doc id="2406970" url="https://pl.wikipedia.org/wiki?curid=2406970" title="Getto w Beresteczku">
Getto w Beresteczku

Getto w Beresteczku – getto dla ludności żydowskiej zorganizowane przez okupacyjne władze hitlerowskie w czasach II wojny światowej w Beresteczku.
Od początku okupacji niemieckiej w 1941 roku Żydzi w Beresteczku, stanowiący 35% mieszkańców miasta, zostali poddani różnym represjom – nakazano im nosić opaski z Gwiazdą Dawida, zmuszano ich do nieodpłatnego wykonywania ciężkich prac. Nie mogli opuszczać miejscowości, byli bici i okradani przez policjantów ukraińskich z miejscowego posterunku.
8 sierpnia 1941 roku SD z Łucka przy pomocy ukraińskiej policji rozstrzelało 300 Żydów.
Getto powstało w październiku 1941 roku. Dosiedlono do niego Żydów z okolicznych wsi. Niemcy zlikwidowali getto w dniach 7–9 września 1942 roku. SD z Łucka przy udziale ukraińskiej policji rozstrzelało 3 tys. mieszkańców getta w wąwozie k. folwarku Naręczyn, w miejscu położonym 2 km od Beresteczka. Pierwszego dnia tej akcji Żydzi podjęli przegraną walkę.
W 1990 roku w miejscu egzekucji postawiono pomnik.

</doc>
<doc id="2406971" url="https://pl.wikipedia.org/wiki?curid=2406971" title="Eva Bosáková">
Eva Bosáková

Eva Bosáková-Hlaváčková (ur. 18 grudnia 1931, zm. 10 listopada 1991) – czeska gimnastyczka. W barwach Czechosłowacji wielokrotna medalistka olimpijska.
Jej ojciec także był gimnastykiem. Brała udział w trzech igrzyskach (IO 52, IO 56, IO 60), na każdych zdobywała medale - łącznie cztery. W 1956 zdobyła srebro w ćwiczeniach na równoważni. Cztery lata później triumfowała w tej konkurencji i wspólnie z koleżankami zajęła drugie miejsce w rywalizacji drużynowej. W 1952, pod panieńskim nazwiskiem Věchtová, w drużynie zajęła trzecie miejsce. W latach 1954-1962 wielokrotnie stawała na podium mistrzostw świata. Po złoto sięgała w ćwiczeniach wolnych w 1958 i na równoważni w 1962. Osiem razy była wicemistrzynią świata. W 1954 w wieloboju, ćwiczeniach wolnych i na równoważni. W 1958 w wieloboju, drużynie i poręczach. W 1962 w drużynie i ćwiczeniach na poręczach.

</doc>
<doc id="2406972" url="https://pl.wikipedia.org/wiki?curid=2406972" title="Eva Bosáková-Věchtová">
Eva Bosáková-Věchtová



</doc>
<doc id="2406974" url="https://pl.wikipedia.org/wiki?curid=2406974" title="Eva Bosakova">
Eva Bosakova



</doc>
<doc id="2406975" url="https://pl.wikipedia.org/wiki?curid=2406975" title="Eva Bosáková-Hlaváčková">
Eva Bosáková-Hlaváčková



</doc>
<doc id="2406976" url="https://pl.wikipedia.org/wiki?curid=2406976" title="Jozafat Żarski">
Jozafat Żarski

Jozafat Żarski (ur. 1778, zm. 1838) – duchowny greckokatolicki, od 1833 biskup piński, konsekrowany na biskupa 21 stycznia 1834.
Życiorys.
Urodził się jako Ignacy Żarski w rodzinie wyznania unickiego, od młodości uczęszczał jednak do Kościoła łacińskiego. Do zakonu bazylianów wstąpił po ukończeniu studiów na Cesarskim Uniwersytecie Wileńskim, przyjmując imię zakonne Jozafat. W 1811 był już nauczycielem języka francuskiego w szkole przy klasztorze bazyliańskim w Byteniu. W roku następnym powierzono mu stanowisko profesora filozofii w szkole przy klasztorze w Żyrowicach. Od 1816 nauczał w tejże szkole fizyki i pełnił obowiązki prefekta.
W 1822 mianowano go przełożonym klasztoru Trójcy Świętej w Wilnie. Od roku 1824 stał na czele archimandrii Trójcy Świętej i był konsultorem prowincji litewskiej zakonu. Od 1825 powierzono mu również stanowisko cenzora głównego ksiąg drukowanych w monasterze wileńskim.
Prowincjał Prowincji Litewskiej bazylianów i członek Greckounickiego Kolegium Duchownego.
W 1826 Jozafat Żarski został wybrany na prowincjała Prowincji Litewskiej bazylianów. Opowiadał się za zachowaniem zlatynizowanego charakteru zgromadzenia. Występował przeciwko projektom biskupa litewskiego Józefa Siemaszki, zmierzającym do delatynizacji obrządku, która miała z kolei przygotować konwersję unitów diecezji litewskiej na prawosławie.
W 1830 otrzymał godność archimandryty. W roku następnym funkcja prowincjała została zlikwidowana, Jozafata Żarskiego zaliczono jednak w poczet członków nowo powstałego Greckounickiego Kolegium Duchownego. Na polecenie kolegium duchowny dokonał w 1832 wizytacji klasztorów bazyliańskich, sprawdzając przede wszystkim ich majątek oraz zarządzaniem nim, jak również stopień zachowywania obrządku bizantyjskiego. Wizytacja wykazała, że nabożeństwa w obrządku bizantyjskim, w tym śpiewane Święte Liturgie, odprawiano jedynie w klasztorach w Grodnie i w Antopolu. Zasugerował przeprowadzenie w monasterach bazyliańskich ograniczonej delatynizacji (ponowne wprowadzenie ikonostasów i psalmistów) i wdrożenie działań na rzecz poprawy dyscypliny. Żarski próbował następnie bez powodzenia powstrzymać likwidację tych klasztorów, w których pozostało niewielu zakonników.
Biskup.
2 grudnia 1833 biskup Józef Siemaszko zasugerował ministrowi spraw wewnętrznych Dmitrijowi Błudowowi nominowanie dwóch biskupów pomocniczych diecezji litewskiej. Jednym z nich miał być Jozafat Żarski, który w zamyśle Siemaszki miał rezydować w klasztorze w Byteniu, nosząc tytuł biskupa pińskiego. Biskup piński miał utrzymywać się z funduszy klasztoru byteńskiego, likwidowanego monasteru w Antopolu, Monasteru Leszczyńskiego i pozostałych likwidowanych mniejszych ośrodków bazyliańskich, łącznie dysponujących kwotą 39 tys. rubli. Żarski został wyświęcony na biskupa 21 stycznia 1834 w domowej świątyni przy Greckounickim Kolegium Duchownym przez Józefa Siemaszkę, Jozafata Bułhaka i Franciszka Pawłowskiego. Siemaszko miał nadzieję, że jako biskup Jozafat Żarski nie będzie przeciwstawiał się jego działaniom na rzecz usunięcia z liturgii unickiej elementów łacińskich. Został zresztą do tego zobligowany w momencie przyjmowania sakry biskupiej. W praktyce biskup piński nie popierał działań Józefa Siemaszki. W klasztorze w Byteniu nie przeprowadził zmian nakazywanych przez Siemaszkę, nie zadbał również o poprawę dyscypliny wśród zakonników.
W monasterze byteńskim Jozafat Żarski przebywał do śmierci w 1838. Do końca życia podkreślał swoją wierność tradycji łacińskiej, pozostawił po sobie pisemne oświadczenie, w którym stwierdzał, że nie brał udziału w delatynizacji obrządku. Został pochowany w klasztornej cerkwi w Byteniu.

</doc>
<doc id="2406977" url="https://pl.wikipedia.org/wiki?curid=2406977" title="Flaga Irkucka">
Flaga Irkucka

 Flaga Irkucka (NHR:133) zatwierdzona 31 października 1996 to prostokątny biały materiał w proporcjach (szerokość do długości) 2:3, z przedstawieniem od strony drzewca kompozycji herbu Irkucka - babra na zielonej półkuli z czerwonym sobolem w zębach, w dolnej części jest umieszczony błękitny pas ścięty przy zakończeniu od luźnej strony flagi. Szerokość niebieskiego pasa to 1/4 szerokości flagi.

</doc>
<doc id="2406979" url="https://pl.wikipedia.org/wiki?curid=2406979" title="RTON Góra św. Marcina">
RTON Góra św. Marcina

RTON Góra Świętego Marcina (Radiowo-Telewizyjny Ośrodek Nadawczy Góra Świętego Marcina) – obiekt nadawczy usytuowany na Górze Świętego Marcina. Zbudowano go w roku 1960.
Historia.
Historia obiektu sięga roku 1960, kiedy na górze Świętego Marcina, obok zabytkowego kościoła Świętego Marcina, utworzona została Stacja Linii Radiowych. Początkowo wyposażona była w prowizoryczny maszt, który z czasem zastąpiony został przez 42-metrową konstrukcję z przedwojennej radiostacji krakowskiej w Dębnikach. W pierwszym okresie działalności wszystkie urządzenia nadawcze znajdowały się na plebanii, nowy budynek na potrzeby ośrodka wybudowany został w roku 1974. W latach 1984–1987 wybudowano nową wieżę antenową o wysokości 90 metrów.
Transmitowane programy.
Programy telewizyjne.
Programy telewizji analogowej wyłączone 22 kwietnia 2013 r.

</doc>
<doc id="2406994" url="https://pl.wikipedia.org/wiki?curid=2406994" title="The Treehouse Tapes">
The Treehouse Tapes

The Treehouse Tapes – pierwszy album demo amerykańskiego zespołu muzycznego Alice in Chains (występującego w owym czasie pod nazwą Diamond Lie), zarejestrowany na początku 1988. Nagrania odbyły się w Treehouse Studio w Issaquah w stanie Waszyngton. Materiał został wydany niezależnie. Produkcją i dystrybucją zajęli się muzycy. Część zawartych na demie kompozycji znalazło się na późniejszych wydawnictwach formacji – retrospekcyjnym box secie kompilacyjnym "Music Bank" (1999) i albumie kompilacyjno-koncertowym "Live" (2000).
Geneza.
Latem 1987 Jerry Cantrell, mający za sobą występy w zespołach Diamond Lie i Gypsy Rose, poznał – za pośrednictwem Nicka Pollocka – wokalistę Alice N’ Chains, Layne’a Staleya, który zaoferował mu możliwość zamieszkania w magazynie Music Bank, przemianowanym na kompleks sal prób. W tym samym czasie formacja Alice N’ Chains zaczynała się rozpadać. Cantrell razem z perkusistą Seanem Kinneyem zainicjowali proces formowania nowego projektu muzycznego. Do współpracy zaprosili basistę Mike’a Starra, z którym Cantrell przez krótki czas grał w Gypsy Rose. Staley jammował z nowym zespołem Cantrella, jednak nie zdecydował się dołączyć do niego na pełny etat, ponieważ był zaangażowany w działalność 40 Years of Hate, efemerycznego projektu Rona Holta. Na mocy wypracowanego konsensusu śpiewał on z nowo powstałym zespołem Cantrella, który z kolei grał na gitarze w 40 Years of Hate.
Jeden z lokalnych promotorów, usłyszawszy próbę zespołu Cantrella w Music Bank, zorganizował muzykom koncert w Kane Hall na Uniwersytecie Waszyngtońskim w Seattle w stanie Waszyngton. Po rozwiązaniu 40 Years of Hate Staley dołączył do kapeli Cantrella, Starra i Kinneya, noszącej w owym czasie nazwę Diamond Lie. Pierwszy występ grupy odbył się 15 stycznia 1988 na wspomnianej Kane Hall na Uniwersytecie Waszyngtońskim.
Nagrywanie.
Po skompletowaniu składu muzycy przystąpili do nagrań dema. Pożyczywszy furgonetkę od zespołu Coffin Break przewieźli swoje instrumenty i sprzęt do Issaquah w stanie Waszyngton, gdzie w pomieszczeniu Treehouse, które było zaadaptowane na studio nagrań i należało do producenta PC Ring, nagrali premierowy materiał, składający się z ośmiu utworów. Cantrell – wspominając nagrania – przyznawał: „Zapłaciłem za demo, które zrobiliśmy w domku na drzewie na zboczu góry – to nie żart. Pożyczyliśmy vana od lokalnego zespołu Coffin Break i nagraliśmy to pieprzone demo na szczycie tej góry w domku na drzewie w Issaquah. Po drodze straciliśmy cały nasz sprzęt, bo tylne drzwi się otworzyły. Ale nagraliśmy to”.
Kinney, w rozmowie z magazynem „Kerrang!”, wspomniał proces nagrań:
Mama Jerry’ego Cantrella właśnie zmarła, zostawiając trochę pieniędzy, które postanowiliśmy wydać na demo. W tym czasie nie znaliśmy się zbyt długo, i po prostu chcieliśmy zrobić demo, które by nam umożliwiło granie koncertów w lokalnych klubach. Nagraliśmy te piosenki w pomieszczeniu Treehouse. Podczas naszych wczesnych występów, Layne był tak młody, że nie mógł wejść do lokalu, nim nie zaczęliśmy grać. Na początku nie byliśmy poważnym zespołem, ale po tym demie wiedzieliśmy, że chcemy coś zrobić.
W ocenie Davida de Soli, autora książki "" (2015), demo "The Treehouse Tapes" odegrało „kluczową rolę we wczesnej historii zespołu”.
Opis albumu.
Materiał "The Treehouse Tapes" składa się z ośmiu kompozycji, w których skład wchodzi również cover Davida Bowiego – „Suffragette City”, oryginalnie pochodzący z piątego albumu studyjnego angielskiego wokalisty "The Rise and Fall of Ziggy Stardust and the Spiders from Mars" (1972). Idea zamieszczenia własnej interpretacji utworu Bowiego wywodzi z czasów zespołu Diamond Lie, w którym występował Cantrell. Jej pomysłodawcą był ówczesny wokalista, Scott Damon. Jordan Babula z „Teraz Rocka” część materiału "The Treehouse Tapes" klasyfikował jako heavy metal w stylu Guns N’ Roses.
Cztery zawarte na demie utwory – „I Can’t Have You Blues”, „Killing Yourself”, „Queen of the Rodeo” i „Whatcha Gonna Do” – znalazły się na późniejszych wydawnictwach Alice in Chains. „Killing Yourself” ponownie nagrano w trakcie sesji do debiutanckiego albumu studyjnego "Facelift" (1990), jednak nie uwzględniono go na płycie z uwagi na niechęć Staleya do niego. Szybsza wersja utworu, trwająca 2 minuty i 39 sekund, trafiła na winylową edycję minialbumu "We Die Young", opublikowanego latem 1990 nakładem Columbia. Napisany na przełomie jesieni i zimy 1986 „Queen of the Rodeo” pochodzi z czasu, gdy Staley występował w Alice N’ Chains – w 1999 utwór został zamieszczony na retrospekcyjnym box secie kompilacyjnym "Music Bank" w wersji koncertowej. Tę samą wersję umieszczono na albumie kompilacyjno-koncertowym "Live" (2000).
Kinney, odnosząc się do całości materiału zawartego na albumie demo, przyznawał: „Były trochę głupie [utwory] […] Kiedy je nagrywaliśmy, te piosenki nie brzmiały aż tak niepoważnie, ponieważ taki był wtedy klimat muzyczny. Mimo że niektóre z utworów są dość żenujące, istnieją momenty, które są dobre. Myślę, że refren w «Social Parasite» był dosyć fajny”.
Lista utworów.
Opracowano na podstawie materiału źródłowego:
Personel.
Opracowano na podstawie materiału źródłowego:
Alice in Chains
Produkcja

</doc>
<doc id="2406995" url="https://pl.wikipedia.org/wiki?curid=2406995" title="Mistrzostwa Świata w Kolarstwie Szosowym 1976">
Mistrzostwa Świata w Kolarstwie Szosowym 1976

49. Mistrzostwa świata w kolarstwie szosowym – zawody kolarskie, które odbyły się w dniach 4–5 września 1976 we włoskiej miejscowości Ostuni. Były to siódme zorganizowane w tym kraju mistrzostwa świata w kolarstwie szosowym (poprzednio w: 1926, 1932, 1951, 1955, 1962 i 1968). Nikomu nie udało się obronić tytułu mistrza świata.
Rozegrano tylko wyścigi ze startu wspólnego zawodowców i kobiet, ponieważ pozostałe konkurencje amatorów rozgrywane zazwyczaj na mistrzostwach odbyły się w tym samym roku na igrzyskach olimpijskich w Montrealu. Polacy nie brali udziału w mistrzostwach.

</doc>
<doc id="2407000" url="https://pl.wikipedia.org/wiki?curid=2407000" title="Tramwaje w Orizabie">
Tramwaje w Orizabie

Tramwaje w Orizabie − zlikwidowany system komunikacji tramwajowej w meksykańskim mieście Orizaba, działający w latach 1878−1933.
Historia.
W Orizabie pierwszą linię tramwajową otwarto w 1878, i była to linia tramwaju konnego. W następnych latach system rozbudowano łącząc Orizabę z pobliskimi miejscowościami: Río Blanco, Nogales, Santa Ana, Santa Rosa i Cerritos. W latach 20. XX w. uruchomiono tramwaje gazowe. System tramwajowy zlikwidowano w 1933. 

</doc>
<doc id="2407002" url="https://pl.wikipedia.org/wiki?curid=2407002" title="Yūichirō">
Yūichirō

 – męskie imię japońskie.
Możliwa pisownia.
Do zapisania „yū” używa się różnych znaków, o różnym znaczeniu (np. 雄 „męski”, 勇 „odwaga”, 悠 „spokojny”). Znaki użyte do zapisania „ichirō” (一郎) znaczą „pierwszy, syn”. Mogą to być także samodzielne imiona.

</doc>
<doc id="2407007" url="https://pl.wikipedia.org/wiki?curid=2407007" title="Meander (literatura)">
Meander (literatura)

Meander – rodzaj wiersza w formie fraszki lub epigramatu. Składa się z jednej strofy lub kilku. Każda strofa ma sześć wersów o nieustalonej, zmiennej stopie metrycznej. Ustalony jest natomiast rym o przebiegu abbaab. Ten meandrujący rym nawiązuje do ornamentu, od którego zapożyczona została nazwa wiersza.
Meander został wprowadzony do liryki przez Felicjana Faleńskiego w roku 1892.
Przykładem meandra może być wiersz tego autora ():

</doc>
<doc id="2407011" url="https://pl.wikipedia.org/wiki?curid=2407011" title="Edward Grosz">
Edward Grosz

Edward Michael Grosz (ur. 16 lutego 1945 w Buffalo) – amerykański duchowny katolicki polskiego pochodzenia, biskup pomocniczy Buffalo w latach 1990–2020.
Święcenia kapłańskie przyjął 29 maja 1971.
22 listopada 1989 papież Jan Paweł II mianował go biskupem pomocniczym Buffalo i tytularnym biskupem "Morosbisdus". Sakry biskupiej udzielił mu bp Edward Dennis Head. 2 marca 2020 przeszedł na emeryturę.
Oskarżenie o malwersacje i nadużycia seksualne.
23 listopada 2020, Prokurator Generalny Nowego Jorku Letitia James oskarżyła bp Grosza, Diecezję Buffalo i biskupa Richarda J. Malone'a o sprzeniewierzenie środków diecezji na zacieranie śladów wykorzystywania seksualnego nieletnich przez 24 księży. W tym samym czasie ukazał się 218-stronicowy raport opisujący dwuletnie śledztwo prokuratora przeciwko tym podmiotom. Bp Grosz również sam miał się dopuszczać czynów pedofilskich, o co został oskarżony. Bp Grosz zaprzeczył oskarżeniom i dobrowolnie zrezygnował z posługi sakramentalnej.

</doc>
<doc id="2407012" url="https://pl.wikipedia.org/wiki?curid=2407012" title="Baza lotnicza Lidda">
Baza lotnicza Lidda

Baza Lotnicza Lod () – opuszczona wojskowa baza Royal Air Force położona w odległości 7 kilometrów na północ od miasta Lod na nadmorskiej równinie Szaron, w centralnej części Izraela. Obecnie jest to port lotniczy Tel Awiw-Ben Gurion.
Historia.
Lotnisko zostało wybudowane przez Brytyjczyków w 1936 jako port lotniczy obsługujący międzynarodową komunikację lotniczą Mandatu Palestyny. Pierwotnie było ono nazywane port lotniczy Wilhelma, od nazwy pobliskiej arabskiej wioski Wilhelma. Było to ważne lotnisko o czterech betonowych pasach startowych i z tego powodu od samego początku było wykorzystywane do celów wojskowych. Od 1938 stacjonowała tutaj część 33 Eskadry RAF, wykorzystująca samoloty myśliwskie Gloster Gladiator.
Podczas II wojny światowej wzrosła ranga bazy lotniczej Lod. W dniu 1 marca 1943 oficjalnie zmieniono nazwę na RAF Lydda (także Air Force Base 27). Stacjonowały tutaj następujące jednostki operacyjne RAF:
Podczas wojny w Afryce Północnej z bazy korzystały także siły United States Army Air Forces. Lotnisko było wykorzystywane do przyjmowania samolotów i ich montażu przed przeniesieniem w strefę walk do Egiptu. Lądowały tutaj samoloty 9. Armii Lotniczej (ang. "9th Air Force"): ciężkie bombowce Boeing B-17 Flying Fortress i Consolidated B-24 Liberator.
Po wojnie lotnisko nadal służyło celom wojskowym, jednak w 1946 Brytyjczycy zezwolili na pierwszy cywilny lot samolotu Trans World Airlines. Pod koniec kwietnia 1948 Brytyjczycy opuścili bazę. Podczas I wojny izraelsko-arabskiej, w trakcie Operacji Danny w dniu 10 lipca 1948 lotnisko zajęli izraelscy żołnierze.
Loty wznowiono 24 listopada 1948. Lotnisko było wykorzystywane jako baza lotnicza Lod. Obecnie jest tutaj port lotniczy Tel Awiw-Ben Gurion.

</doc>
<doc id="2407013" url="https://pl.wikipedia.org/wiki?curid=2407013" title="Mistrzostwa Świata w Kolarstwie Szosowym 1977">
Mistrzostwa Świata w Kolarstwie Szosowym 1977

50. Mistrzostwa świata w kolarstwie szosowym – zawody kolarskie, które odbyły się w dniach 31 sierpnia – 4 września 1977 w wenezuelskim mieście San Cristóbal. Były to pierwsze zorganizowane w tym kraju mistrzostwa świata w kolarstwie szosowym. Nikomu nie udało się obronić tytułu mistrza świata. Również nikomu nie udało się zdobyć chociaż dwóch medali. 
Polacy w mistrzostwach zdobyli brązowy medal, który wywalczył polski zespół w jeździe drużynowej na czas amatorów.
Reprezentacja Polski.
Do mistrzostw świata Polski Związek Kolarski zgłosił 8 zawodników w dwóch konkurencjach amatorów. 

</doc>
<doc id="2407017" url="https://pl.wikipedia.org/wiki?curid=2407017" title="Gnojnica (potok)">
Gnojnica (potok)

Gnojnica ("Gnojniczanka") – potok, lewobrzeżny dopływ Budzisza o długości 9,57 km.
Źródła potoku znajdują się we wsi Gnojnica, a do Budzisza uchodzi w Sędziszowie Małopolskim. Nie jest ciekiem uregulowanym
Potok spełnia rolę odbiornika wód opadowo-roztopowych z gruntów położonych na terenie miejscowości Sędziszów Małopolski, Góra Ropczycka i Gnojnica. Z uwagi na górski charakter potoku, szczególnie w górnych partiach, charakteryzuje się dużymi spadkami podłużnymi oraz szybkimi przyborami wód. Powoduje to powstawanie erozji dennej i bocznej wraz z tworzeniem się wyrw i zatorów z podmytych i osuwających się drzew do koryta potoku.

</doc>
<doc id="2407018" url="https://pl.wikipedia.org/wiki?curid=2407018" title="Gnojnica (ujednoznacznienie)">
Gnojnica (ujednoznacznienie)



</doc>
<doc id="2407019" url="https://pl.wikipedia.org/wiki?curid=2407019" title="Tramwaje w Pátzcuaro">
Tramwaje w Pátzcuaro

Tramwaje w Pátzcuaro − zlikwidowany system komunikacji tramwajowej w meksykańskim mieście Pátzcuaro.
Historia.
Tramwaje w Pátzcuaro uruchomiono w 1880. Były to tramwaje konne. W eksploatacji znajdowały się wagony wyprodukowane przez "Brill" w Filadelfii. Tramwaje w Pátzcuaro zlikwidowano w czasie rewolucji meksykańskiej.

</doc>
<doc id="2407020" url="https://pl.wikipedia.org/wiki?curid=2407020" title="Siedem filarów mądrości">
Siedem filarów mądrości

Siedem filarów mądrości – autobiograficzna powieść autorstwa Thomasa Edwarda Lawrence’a z 1926 roku.
Tytuł pochodzi z Księgi Przysłów 9,1: „Mądrość zbudowała sobie dom i wyciosała siedem kolumn”. Przed pierwszą wojną światową Lawrence rozpoczął prace nad książką naukową o siedmiu wielkich miastach Bliskiego Wschodu, która miała być zatytułowana "Siedem filarów mądrości". Kiedy wybuchła wojna, a książka była nieukończona, Lawrence postanowił zniszczyć rękopis.
Po zakończeniu wojny Lawrence postanowił opisać w formie powieści wspomnienia ze swojej działalności wśród Arabów.
Zarys treści.
Fabuła powieści oparta jest na doświadczeniach T.E. Lawrence’a w Arabii podczas I wojny światowej, w szczególności związanych ze zdobyciem fortu Akaba oraz Damaszku. Lawrence, brytyjski oficer, dołącza do wojsk emira Fajsala, przywódcy arabskiego powstania skierowanego przeciwko Turkom. Po przebyciu pustyni wraz z niewielkim oddziałem wojska oraz po udanym ataku na fort Akaba (przeprowadzonym pomiędzy 6 maja a 6 lipca 1917), zyskuje status bohatera wśród Arabów i Anglików. Angażuje się również w polityczne próby zjednoczenia plemion arabskich. Do najważniejszych wątków powieści zalicza się też konflikt wewnętrzny bohatera związany z poszukiwaniem własnej tożsamości oraz koniecznością wyboru lojalności względem ojczystej Brytanii i nowo poznanych wśród pustynnych plemion przyjaciół.
Odbiór powieści.
W uznaniu zasług Lawrence’a awansowano do stopnia pułkownika. Lawrence był gorącym zwolennikiem powstania samodzielnego państwa arabskiego, ale jego plany udało się tylko częściowo zrealizować. Rozczarowany, wycofał się z działalności w sprawach arabskich na początku lat 20. XX wieku.
Zarówno twórca, jak i jego dzieło znaleźli entuzjastów, ale także zagorzałych przeciwników. Kwestionowano prawdziwość relacji Lawrence’a, doszukiwano się u autora ukrytych intencji, widziano w nim gorliwego wykonawcę polityki angielskiej na Bliskim Wschodzie lub przeciwnie – fanatycznego obrońcę wolności Arabów – bądź upatrywano w nim klasycznego outsidera, służącego własnej idei. Zgadzano się na jedno: że książka jest utworem nieprzeciętnym i świadczy o dużych zdolnościach literackich autora oraz odsłania bogatą osobowość, skomplikowaną, złożoną z wielu sprzecznych cech; ukazuje człowieka, który nie potrafi pogodzić się z samym sobą i siebie samego zaakceptować.
Powieść stała się inspiracją dla filmu "Lawrence z Arabii" z roku 1962 w reżyserii Davida Leana oraz piosenki „Seven Pillars of Wisdom” z roku 2019 autorstwa zespołu Sabaton.

</doc>
<doc id="2407021" url="https://pl.wikipedia.org/wiki?curid=2407021" title="Robert Åström">
Robert Åström

Robert Åström (ur. 1 grudnia 1967) – szwedzki szachista, mistrz międzynarodowy od 1995 roku.
Kariera szachowa.
W latach 1990–1999 kilkukrotnie uczestniczył w finałach indywidualnych mistrzostw Szwecji, dwukrotnie zdobywając medale: złoty (Linköping 1996) oraz brązowy (Haninge 1997). W 1996 r. jedyny raz w karierze reprezentował narodowe barwy na rozegranej w Erywaniu szachowej olimpiadzie, na której szwedzcy szachiści zajęli XI miejsce. W 2000 r. zakończył profesjonalną karierę szachową, przez kolejnych 10 lat uczestnicząc tylko w jednym turnieju rozegranym w Sztokholmie w 2007 r., w którym podzielił IV m., za Li Chao, Wang Hao i Emanuellem Bergiem, wspólnie z m.in. Jewgienijem Agrestem, Larsem Karlssonem i Ralfem Åkessonem. W 2011 r. zajął IV m. (za Erikem Blomqvistem, Erikiem Hedmanem i Michaelem Wiedenkellerem) w kołowym turnieju w Västerås.
Najwyższy ranking w karierze osiągnął 1 lipca 1999 r., z wynikiem 2462 punktów zajmował wówczas 15. miejsce wśród szwedzkich szachistów.

</doc>
<doc id="2407022" url="https://pl.wikipedia.org/wiki?curid=2407022" title="Skr.">
Skr.



</doc>
<doc id="2407023" url="https://pl.wikipedia.org/wiki?curid=2407023" title="Matthew Centrowitz">
Matthew Centrowitz

Matthew „Matt” Centrowitz Jr. (ur. 18 października 1989 w Beltsville, w stanie Maryland) – amerykański lekkoatleta specjalizujący się w biegach średnich i długich. Złoty medalista olimpijski igrzysk w Rio de Janeiro w 2016 roku.
W 2008 zajął jedenastą lokatę w biegu na 5000 metrów podczas mistrzostw świata juniorów, a trzy lata później zdobył w Daegu brązowy medal mistrzostw świata w biegu na 1500 metrów. Na siódmej lokacie zakończył bieg na 1500 metrów podczas halowych mistrzostw świata w 2012. Wicemistrz świata na 1500 metrów z Moskwy (2013). W 2016 sięgnął po złoty medal halowych mistrzostw świata w Portland oraz stanął na najwyższym stopniu podium igrzysk olimpijskich. Stawał na podium mistrzostw NCAA oraz mistrzostw USA.
Rekordy życiowe: bieg na 1500 metrów – 3:30,40 (17 lipca 2015, Monte Carlo); bieg na 5000 metrów – 13:00,39 (10 września 2019, Beaverton).
Jego ojciec – Matthew Centrowitz także był lekkoatletą (biegaczem), olimpijczykiem.

</doc>
<doc id="2407024" url="https://pl.wikipedia.org/wiki?curid=2407024" title="Robert Astrom">
Robert Astrom



</doc>
<doc id="2407026" url="https://pl.wikipedia.org/wiki?curid=2407026" title="Sanskr.">
Sanskr.



</doc>
<doc id="2407027" url="https://pl.wikipedia.org/wiki?curid=2407027" title="Mistrzostwa Świata w Kolarstwie Szosowym 1978">
Mistrzostwa Świata w Kolarstwie Szosowym 1978

51. Mistrzostwa świata w kolarstwie szosowym – zawody kolarskie, które odbyły się w dniach 22–27 sierpnia 1978 na torze Nürburgring w niemieckiej miejscowości Nürburg. Były to szóste zorganizowane w tym kraju mistrzostwa świata w kolarstwie szosowym (poprzednio w: 1927, 1934, 1954, 1960 i 1966). Nikomu nie udało się obronić tytułu mistrza świata. Wśród multimedalistów najlepszym okazał się Szwajcar Gilbert Glaus, który zdobył dwa medale (złoty i brązowy). 
Polacy w mistrzostwach zdobyli srebrny medal, który wywalczył Krzysztof Sujka w wyścigu ze startu wspólnego amatorów. Po przejechaniu trasy w jeździe drużynowej na czas amatorów, zespół Polski został zdyskwalifikowany, ponieważ kontrola antydopingowa Ryszarda Szurkowskiego dała wynik pozytywny.
Reprezentacja Polski.
Do mistrzostw świata Polski Związek Kolarski zgłosił 8 zawodników w dwóch konkurencjach amatorów. 

</doc>
<doc id="2407029" url="https://pl.wikipedia.org/wiki?curid=2407029" title="Vincent Kipruto">
Vincent Kipruto

Vincent Limo Kipruto (ur. 13 września 1987) – kenijski lekkoatleta specjalizujący się w biegach długich.
W 2011 zdobył w Daegu wicemistrzostwo świata w biegu maratońskim.
Rekord życiowy w maratonie: 2:05:13 (11 kwietnia 2010, Rotterdam). 

</doc>
<doc id="2407030" url="https://pl.wikipedia.org/wiki?curid=2407030" title="Michał (Gribanowski)">
Michał (Gribanowski)

Michał, imię świeckie Michaił Gribanowski (ur. 2 listopada 1856, zm. 19 sierpnia 1898 na Krymie) – rosyjski biskup prawosławny.
Był synem kapłana prawosławnego. W 1880, po ukończeniu seminarium duchownego w Tambowie, podjął studia w Petersburskiej Akademii Duchownej. 14 stycznia 1884 złożył wieczyste śluby mnisze, po czym 29 stycznia przyjął święcenia diakońskie, zaś 8 maja – kapłańskie. W tym samym roku uzyskał tytuł kandydata nauk teologicznych. Został zatrudniony jako wykładowca Akademii, zaś od 1887 także jako p.o. jej inspektora. W 1888 uzyskał tytuł magistra nauk teologicznych. W tym samym roku został podniesiony do godności archimandryty i na stałe mianowany inspektorem Akademii. W latach 1890–1894 był kapelanem cerkwi przy ambasadzie rosyjskiej w Atenach.
6 sierpnia 1894 miała miejsce jego chirotonia na biskupa pryłuckiego, wikariusza eparchii połtawskiej. Od 1895 do 1897 był wikariuszem eparchii tulskiej z tytułem biskupa kaszyrskiego. W 1897 mianowany biskupem taurydzkim i symferopolskim, zmarł po roku na gruźlicę.

</doc>
<doc id="2407032" url="https://pl.wikipedia.org/wiki?curid=2407032" title="Jorge Luís Rocha de Paula">
Jorge Luís Rocha de Paula

Rocha, właśc. Jorge Luís Rocha de Paula (ur. 28 października 1958 w Rio de Janeiro, zm. 14 września 1995 w Rio de Janeiro) – piłkarz brazylijski, występujący podczas kariery na pozycji pomocnika.
Kariera klubowa.
Karierę piłkarską Rocha rozpoczął w klubie Olaria Rio de Janeiro w 1978. W 1979 został zawodnikiem Campo Grande Rio de Janeiro. W lidze brazylijskiej zadebiutował 30 września 1979 w wygranym 1-0 meczu z Amériką Belo Horizonte.
W latach 1980–1982 był zawodnikiem Botafogo FR. W latach 1982–1985 występował w SE Palmeiras. W barwach Palmeiras rozegrał 199 spotkań, w których zdobył bramkę. W barwach Palmeiras 14 kwietnia 1985 w wygranym 3-1 meczu z Náutico Recife Rocha wystąpił po raz ostatni w lidze brazylijskiej.
Ogółem w latach 1979–1985 wystąpił w lidze w 94 meczach, w których strzelił 6 bramek. Potem występował jeszcze w Juventusie São Paulo, XV de Piracicaba, Londrinie i Vila Nova Goiânia. Rocha zmarł przedwcześnie na białaczkę 14 września 1995.
Kariera reprezentacyjna.
Jedyny raz w reprezentacji Brazylii Rocha wystąpił 28 października 1981 w wygranym 3-0 towarzyskim meczu z reprezentacją Bułgarii.

</doc>
<doc id="2407036" url="https://pl.wikipedia.org/wiki?curid=2407036" title="Kapellen-Drusweiler">
Kapellen-Drusweiler

Kapellen-Drusweiler – miejscowość i gmina w Niemczech, w kraju związkowym Nadrenia-Palatynat, w powiecie Südliche Weinstraße, wchodzi w skład gminy związkowej Bad Bergzabern.

</doc>
<doc id="2407037" url="https://pl.wikipedia.org/wiki?curid=2407037" title="Gieorgij Żukow (zm. 1978)">
Gieorgij Żukow (zm. 1978)

Gieorgij Siergiejewicz Żukow ros. "Георгий Сергеевич Жуков" (ur. 1903 lub 1896 lub 1907, zm. w czerwcu 1978) – generał porucznik radzieckich organów bezpieczeństwa.
Życiorys.
Od lipca 1928 członek WKP(b), 1940 posiadał stopień majora bezpieczeństwa. Od 26 lutego 1941 pełnił służbę na stanowisku zastępcy szefa I Oddziału II Zarządu NKGB ZSRR, a od 23 września 1941 - szefa IV Oddziału tego Zarządu i przedstawiciela NKWD do spraw łączności z dowództwem Armii Polskiej na terytorium ZSRR. 21 stycznia 1942 został wyznaczony na pełnomocnika rządu ZSRR do spraw formowania zagranicznych jednostek wojskowych (przede wszystkim polskich i czeskich) na terytorium ZSRR - posiadał wtedy stopień komisarza bezpieczeństwa państwowego III rangi.
Na temat mianowania Żukowa tak pisze Galina Markina: „Dowódcą naszej grupy specjalnej był Gieorgij Siergiejewicz Żukow. Kiedy organizowany był tzw. „polski wydział”, Żukowa wyznaczono na jego szefa. On przeniósł mnie do tego wydziału jako sekretarza. Zajmowaliśmy się organizacją polskiej armii na terytorium Związku Radzieckiego. Ciekawy fakt: Stalin wzywa do siebie Żukowa i generała Andersa, który miał stanąć na czele powstającej polskiej armii. Beria przedstawia Stalinowi Żukowa: major bezpieczeństwa. Stalin prostuje: „nie major, a generał major. Nie może major pracować z generałem polskiej armii””.
21 września 1944 zostaje przeniesiony do Nowosybirska, gdzie pełni stanowiska w zarządach obozów pracy (tzw. „Dalstroj” - najpierw NKWD, potem po reorganizacji organów, od marca 1946 MWD, potem KGB).
Od 8 kwietnia 1954 pozostawał w dyspozycji szefa kadr KGB, 28 października 1954 został zdymisjonowany i zdegradowany. 24 grudnia 1954 wykluczony z partii.
W 1956 został wyznaczony na stanowisko dyrektora hotelu „Turist” w Moskwie. Na tym stanowisku pozostał do końca życia.
Zmarł w czerwcu 1978.
Odznaczenia.
I 5 medali.

</doc>
<doc id="2407039" url="https://pl.wikipedia.org/wiki?curid=2407039" title="Kapellen">
Kapellen

Austria:
Belgia:
Niemcy:
Zobacz też:

</doc>
<doc id="2407040" url="https://pl.wikipedia.org/wiki?curid=2407040" title="Abdelhakim Belhadj">
Abdelhakim Belhadj



</doc>
<doc id="2407041" url="https://pl.wikipedia.org/wiki?curid=2407041" title="Gieorgij Żukow (ujednoznacznienie)">
Gieorgij Żukow (ujednoznacznienie)



</doc>
<doc id="2407042" url="https://pl.wikipedia.org/wiki?curid=2407042" title="Mistrzostwa Świata w Kolarstwie Szosowym 1979">
Mistrzostwa Świata w Kolarstwie Szosowym 1979

52. Mistrzostwa świata w kolarstwie szosowym – zawody kolarskie, które odbyły się w dniach 22–26 sierpnia 1979 w holenderskiej miejscowości Valkenburg aan de Geul. Były to szóste zorganizowane w tym kraju mistrzostwa świata (poprzednio w: 1925, 1938, 1948, 1959 i 1967). Nikomu nie udało się obronić tytułu mistrza świata. Wśród multimedalistów najlepszym okazał się Niemiec Bernd Drogan, który zdobył dwa medale (złoty i brązowy). 
Polacy w mistrzostwach zdobyli dwa srebrne medale: Jan Jankiewicz w wyścigu ze startu wspólnego amatorów i polski zespół w jeździe drużynowej na czas amatorów.
Reprezentacja Polski.
Do mistrzostw świata Polski Związek Kolarski zgłosił 9 zawodników w dwóch konkurencjach amatorów. 

</doc>
<doc id="2407044" url="https://pl.wikipedia.org/wiki?curid=2407044" title="Andrea Bodó">
Andrea Bodó

Andrea Molnárné Bodó (ur. 4 sierpnia 1934, zm. 21 września 2022) – węgierska gimnastyczka. Wielokrotna medalistka olimpijska.
Brała udział w dwóch igrzyskach (IO 52, IO 56), na obu zdobywała medale – łącznie cztery. Po wszystkie medale sięgała w rywalizacji drużynowej, największy sukces osiągając na igrzyskach w 1956, kiedy Węgierki wygrały w ćwiczeniach drużynowych z przyborem. Startowała w barwach m.in. Honvédu, ma w dorobku tytuły mistrzyni kraju. Po igrzyskach w Australii pozostała na Zachodzie i w związku z wydarzeniami węgierskiego powstania poprosiła o azyl polityczny. Zamieszkała w Stanach Zjednoczonych.

</doc>
<doc id="2407045" url="https://pl.wikipedia.org/wiki?curid=2407045" title="Andrea Bodo">
Andrea Bodo



</doc>
<doc id="2407046" url="https://pl.wikipedia.org/wiki?curid=2407046" title="Ambroży (Zertis-Kamienski)">
Ambroży (Zertis-Kamienski)

Ambroży, imię świeckie Andriej Stiepanowicz Zertis-Kamienski (ur. 17 października 1708 w Niżynie, zm. 16 września 1771 w Moskwie) – biskup Rosyjskiego Kościoła Prawosławnego.
Życiorys.
Ukończył szkołę bracką przy monasterze Objawienia Pańskiego w Kijowie, następnie w latach 1728–1733 kontynuował naukę w Lwowskiej Akademii Duchownej. W 1733 podjął dalsze studia w Akademii Słowiańsko-Grecko-Łacińskiej w Moskwie. W 1739 złożył wieczyste śluby mnisze i został wykładowcą seminarium przy Ławrze św. Aleksandra Newskiego w Petersburgu. W 1742 został jego prefektem. Posiadał gruntowne wykształcenie teologiczne, władał łaciną, językami hebrajskim i greckim.
W 1743, lub w 1748 został przełożonym monasteru Nowe Jeruzalem i stałym członkiem Świątobliwego Synodu Rządzącego. Przyczynił się do renowacji klasztoru, którym kierował. 17 listopada 1753 miała miejsce jego chirotonia na biskupa perejasławskiego i dmitrowskiego. W 1761 został biskupem sarskim i podońskim, zaś trzy lata później tytuł uległ zmianie na "arcybiskupa krutickiego". Jako członek Świątobliwego Synodu Rządzącego uczestniczył w 1763 w sądzie nad metropolitą rostowskim Arseniuszem, który zakończył się pozbawieniem go wszystkich godności duchownych. W 1768 został arcybiskupem moskiewskim. Zainicjował remont cerkwi w obrębie Kremla moskiewskiego: soboru św. Michała Archanioła, soboru Zaśnięcia Matki Bożej i soboru Zwiastowania oraz monasteru Czudowskiego.
16 września 1771 został zamordowany przez tłum uczestników zamieszek, jakie wybuchły w Moskwie w czasie epidemii dżumy. Zabójcy arcybiskupa wdarli się do jego rezydencji w monastyrze Dońskim po tym, gdy nakazał on czasowo usunąć z ogólnodostępnej kaplicy cudowną Bogolubowską Ikonę Matki Bożej i zamknąć kasę, w której składane były datki wiernych. Duchowny zamierzał w ten sposób powstrzymać dalsze rozprzestrzenianie się epidemii, któremu sprzyjało gromadzenie się ludzi w cerkwi. Jego zamiary zostały odczytane jako chęć przejęcia datków.
Pochowany w monastyrze Dońskim.

</doc>
<doc id="2407047" url="https://pl.wikipedia.org/wiki?curid=2407047" title="Mistrzostwa Świata w Kolarstwie Szosowym 1980">
Mistrzostwa Świata w Kolarstwie Szosowym 1980

53. Mistrzostwa świata w kolarstwie szosowym – zawody kolarskie, które odbyły się w dniach 30–31 sierpnia 1980 we francuskiej miejscowości Sallanches. Były to siódme zorganizowane w tym kraju mistrzostwa świata w kolarstwie szosowym (poprzednio w: 1924, 1933, 1947, 1958, 1964 i 1972). Nikomu nie udało się obronić tytułu mistrza świata.
Rozegrano tylko wyścigi ze startu wspólnego zawodowców i kobiet, ponieważ pozostałe konkurencje amatorów rozgrywane zazwyczaj na mistrzostwach odbyły się w tym samym roku na igrzyskach olimpijskich w Moskwie. Polacy nie brali udziału w mistrzostwach.

</doc>
<doc id="2407048" url="https://pl.wikipedia.org/wiki?curid=2407048" title="Erzsébet Köteles">
Erzsébet Köteles

Erzsébet Gulyás-Köteles (ur. 3 listopada 1924 w Budapeszcie, zm. 16 czerwca 2019 tamże) – węgierska gimnastyczka sportowa. Wielokrotna medalistka olimpijska.
Brała udział w trzech igrzyskach (IO 48, IO 52, IO 56), za każdym razem zdobywała medale – łącznie pięć. Po wszystkie medale sięgała w rywalizacji drużynowej, największy sukces osiągając na igrzyskach w 1956, kiedy Węgierki wygrały w ćwiczeniach drużynowych z przyborem. W 1954 zdobyła dwa medale mistrzostw świata. Sięgnęła po srebro w drużynowym wieloboju oraz po złoto w ćwiczeniach – również drużynowych – z przyborem.

</doc>
<doc id="2407050" url="https://pl.wikipedia.org/wiki?curid=2407050" title="Erzsebet Koteles">
Erzsebet Koteles



</doc>
<doc id="2407052" url="https://pl.wikipedia.org/wiki?curid=2407052" title="Bazyli (Łużyński)">
Bazyli (Łużyński)

Bazyli, imię świeckie Wasyl Łużyński (ur. ok. 1788 lub 1791 w Starej Rudni, zm. 26 stycznia 1879 w Petersburgu) – biskup greckokatolicki, następnie prawosławny. Jeden z organizatorów synodu połockiego, na którym doszło do włączenia struktur unickich na ziemiach litewskich i białoruskich do Rosyjskiego Kościoła Prawosławnego.
Życiorys.
Był synem duchownego unickiego, lecz stracił ojca we wczesnym dzieciństwie. Ukończył unickie seminarium duchowne w Połocku, a następnie studia filozoficzne w Akademii Jezuickiej w tym samym mieście. W 1820 ukończył studia teologiczne w Głównym Seminarium w Wilnie. W czasie studiów złożył 6 sierpnia 1819 wieczyste śluby zakonne. Został wybrany na prefekta seminarium, jednak arcybiskup połocki Jan Krassowski sprowadził go ponownie do Połocka i wyznaczył na członka zarządu diecezji. Od 1824 był prefektem seminarium wileńskiego i kanonikiem katedralnym. Rok później uzyskał tytuł doktora teologii. Od 1828 do 1833 był asesorem w Kolegium Duchownym, w wydziale unickim.
W 1833 metropolita Jozafat Bułhak wyznaczył go na administratora unickiej diecezji połockiej. 28 stycznia roku następnego Wasyl Łużyński został wyświęcony na biskupa orszańskiego, wikariusza tejże diecezji.
Zwolennik masowego przyłączenia unitów do Kościoła prawosławnego. W 1839 wspólnie z biskupami Antonim Zubką i Józefem Siemaszką zorganizował w Połocku synod, w czasie którego ogłoszono przejście wszystkich unickich struktur na ziemiach białoruskich i litewskich, razem z wiernymi, pod jurysdykcję Rosyjskiego Kościoła Prawosławnego. Zachował uzyskaną w Kościele unickim godność biskupią i w 1840 został mianowany prawosławnym biskupem połockim, zaś w 1841 – podniesiony do godności arcybiskupiej. W 1866 wszedł w skład Świątobliwego Synodu Rządzącego, ustępując równocześnie z pełnionego urzędu. Zmarł w Petersburgu w 1879 i został pochowany w swoim majątku Lubaszkowo.

</doc>
<doc id="2407056" url="https://pl.wikipedia.org/wiki?curid=2407056" title="Międzynarodowy Dzień Alfabetyzacji">
Międzynarodowy Dzień Alfabetyzacji

Międzynarodowy Dzień Alfabetyzacji (ang. International Literacy Day) – święto obchodzone corocznie 8 września przez państwa ONZ w ramach programów walki z analfabetyzmem.
Jest on obchodzony od 1966 r. dzięki decyzji Konferencji Generalnej UNESCO w 1966 r. w wyniku postanowień Kongresu Ministrów Edukacji w Teheranie w 1965 r. Na tym Kongresie pierwszy raz zostało przedstawione pojęcie analfabetyzmu funkcjonalnego.
Głównym koordynatorem działań programu edukacyjnego ONZ „Edukacja dla Wszystkich” przyjętego przez ONZ w 2000 roku jest UNESCO.
19 grudnia 2001 Zgromadzenie Ogólne ONZ ogłosiło Dekadę Edukacji na lata 2003–2014 (rezolucją 56/116), która ma na celu upowszechnienie alfabetyzacji i podniesienie poziomu wykształcenia społeczeństwa. Program zwiększa szanse rozwojowe ludzi zamieszkujących najbardziej zaniedbane regiony świata, gdzie większość z nich jest niepiśmienna. Z inicjatywy UNESCO powstał w 2005 roku ramowy program działań Literacy Initiative for Empowerment (LIFE) służący do osiągnięcia celów Dekady. 
Obchody Międzynarodowego Dnia Alfabetyzacji mają na celu rozpowszechnienie projektu ONZ. Są również okazją uhonorowania osób i instytucji mających szczególne zasługi dla upowszechnienia dostępu do edukacji na świecie.

</doc>
<doc id="2407058" url="https://pl.wikipedia.org/wiki?curid=2407058" title="Aladyn JR">
Aladyn JR

Aladyn JR – musical w jednym akcie oparty na filmie animowanym Aladyn z 1992 roku.
Polska prapremiera musicalu miała miejsce w warszawskim Teatrze Muzycznym Roma 26 listopada 2011 roku w reżyserii Wojciecha Kępczyńskiego, tłumaczeniu Daniela Wyszogrodzkiego, scenografii Grzegorza Policińskiego i pod kierownictwem muzycznym Macieja Pawłowskiego.
Obsada.
Zespół wokalny: Weronika Bochat, Małgorzata Regent, Marcin Wortmann, Mirosław Woźniak

</doc>
<doc id="2407059" url="https://pl.wikipedia.org/wiki?curid=2407059" title="Edward Frankiewicz">
Edward Frankiewicz

Edward Paweł Frankiewicz OFM, ur. jako Paweł Szdżuj (ur. 25 czerwca 1905 w Chrząszczycach, zm. 29 kwietnia 1990 w Opolu) − polski franciszkanin, filozof, historyk, publicysta, więzień obozu koncentracyjnego w Dachau.
Życiorys.
Urodził się w polskiej rodzinie Józefa i Franciszki z d. Pampuch. W 1919 wstąpił do niższego seminarium franciszkanów w Nysie. Następnie kontynuował naukę w gimnazjum w Katowicach. W 1922 wstąpił do komisariatu panewnickiego Zakonu Braci Mniejszych − późniejsza Prowincja Wniebowzięcia Najświętszej Maryi Panny Zakonu Braci Mniejszych w Katowicach. Nowicjat odbył w klasztorze w Wieluniu. W latach 1923-1928 przygotowywał się do kapłaństwa studiując w Miejskiej Górce i Metzu. Śluby wieczyste złożył 11 marca 1927. Święcenia kapłańskie przyjął w Kokoszycach 26 sierpnia 1928. Następnie doktoryzował się z filozofii w Instytucie Katolickim w Paryżu.
Po powrocie do ojczyzny wykładał w studium prowincjalnym w klasztorze Osiecznej. Publikował opracowania historyczne dotyczące Leszna i okolic. Po wybuchu II wojny światowej został aresztowany 17 stycznia 1940. Był więziony w Lesznia, Poznaniu i obozach koncentracyjnych w Sachsenhausen i Dachau; nr obozowy 22800. Był poddawany eksperymentom medycznym, czego skutki odczuwał do końca życia. Doczekał wyzwolenia obozu przez armię amerykańską 29 kwietnia 1945. Przez Paryż powrócił do Polski.
Po wojnie wykładał w studium prowincjalnym, najpierw w Osiecznej, a od 1950 w Opolu. W obu tych klasztorach zajmował się propagowaniem historii. W Osiecznej zaangażował się w prace prowadzące do ukoronowania obrazu Matki Boskiej Bolesnej koronami papieskimi. W Opolu zajął się restauracją Kaplicy Piastowskiej i podziemi Kościoła Świętej Trójcy. Jako pierwszy w historii został uhonorowany Śląską Nagrodą im. Juliusza Ligonia w 1963 roku. Przyczynił się do przeprowadzeniu procesu beatyfikacyjnego Marii Merkert. Należał do Opolskiego Towarzystwa Przyjaciół Nauk. W 1988 otrzymał Medal Rodła. Zmarł w Opolu 29 kwietnia 1990. Został pochowany na miejskim cmentarzu. W Lesznie i w Osiecznej został upamiętniony nadaniem nazw ulicom.

</doc>
<doc id="2407061" url="https://pl.wikipedia.org/wiki?curid=2407061" title="Paweł Szdżuj">
Paweł Szdżuj



</doc>
<doc id="2407063" url="https://pl.wikipedia.org/wiki?curid=2407063" title="Biopsja MMT">
Biopsja MMT



</doc>
<doc id="2407064" url="https://pl.wikipedia.org/wiki?curid=2407064" title="Tramwaje w Puebli">
Tramwaje w Puebli

Tramwaje w Puebli − zlikwidowany system komunikacji tramwajowej w meksykańskim mieście Puebla, działający w latach 1881−1942.
Historia.
Pierwszą linię tramwaju konnego w Puebli otwarto w maju 1881. W ciągu kolejnych 10 lat system rozbudowano do długości 20 km tras. Szerokość toru na liniach wynosiła 1435 mm. System ten obsługiwała spółka "Ferrocarril Urbano de Puebla". W 1890 nowa spółka "Ferrocarril Industrial de Puebla" (FIP) rozpoczęła budowę podmiejskich linii tramwajowych do El Valor, Rancho Colorado i do Cholula. W 1894 linię z Cholula wydłużono o 20 km do Huejotzingo oraz w 1897 z El Valor do Panzacola. W 1907 obie spółki zostały wykupione przez kanadyjską spółkę i połączone w jedną o nazwie "Compañía de Tranvías, Luz y Fuerza de Puebla" (CTLyFP). 
Około 1907 planowano elektryfikację systemu, jednak wówczas tych planów nie zrealizowano. W kolejnych latach uruchomiono w Puebli tramwaje spalinowe, które jednak nie zastąpiły w całości tramwajów konnych. Ostatecznie zelektryfikowano linię podmiejską do Cholula. Ponowne otwarcie tej linii nastąpiło 27 maja 1924. W 1928 zlikwidowano linię od Cholula do Huejotzingo. 31 grudnia 1941 zlikwidowano linię tramwajową od centrum Puebli do Cholula, a trzy miesiące później w 1942 zlikwidowano linię do El Valor. 
Na 3 kilometrowym fragmencie linii do Cholula (od dworca kolejowego w Puebli do kamieniołomów Cementos Atoyac) do 1963 prowadzono przewozy towarowe. 

</doc>
<doc id="2407071" url="https://pl.wikipedia.org/wiki?curid=2407071" title="Kira Pietrek">
Kira Pietrek

Kira Pietrek (ur. 1983 w Hrubieszowie) – polska poetka nominowana do Nagrody Literackiej „Nike”. Zajmuje się również grafiką, ilustracją i reklamą.
Życiorys.
W 2010 wydała debiutancki tom wierszy "Język korzyści", za który otrzymała Wrocławską Nagrodę Poetycką Silesius 2011 w kategorii „Debiut roku”. W 2013 ukazał się jej drugi tom wierszy pt. "Statystyki". Publikowała m.in. w antologiach "Słynni i Świetni" (WBPiCAK, 2008), "Poznań Poetów (1989-2010)" (WBPiCAK, 2011), "Warkoczami. Antologia nowej poezji" (Staromiejski Dom Kultury, Warszawa 2016) i "Zebrało się śliny" (Biuro Literackie, Stronie Śląskie – Wrocław 2016), jak również w „Odrze” i „Tygodniku Powszechnym”. W 2015 otrzymała Nagrodę-Stypendium im. Stanisława Barańczaka w ramach przyznawanej po raz pierwszy Poznańskiej Nagrody Literackiej. W 2022 została nominowana do Nagrody Literackiej „Nike” za tom "Czeski zeszyt".

</doc>
<doc id="2407072" url="https://pl.wikipedia.org/wiki?curid=2407072" title="Transformacja unitarna">
Transformacja unitarna



</doc>
<doc id="2407073" url="https://pl.wikipedia.org/wiki?curid=2407073" title="Kabaret Szpak">
Kabaret Szpak

Kabaret Szpak – polski kabaret działający w Warszawie w latach 1954–1963. Jego siedzibą była kawiarnia hotelu Bristol. Założycielem i głównym konferansjerem „Szpaka“ był Zenon Wiktorczyk, początkowo funkcję prowadzącego pełnił również Kazimierz Rudzki.
Do aktorów najczęściej występujących w „Szpaku“ należeli: Hanka Bielicka, Alina Janowska, Barbara Rylska, Hanna Skarżanka, Barbara Wrzesińska, Mieczysław Czechowicz, Edward Dziewoński, Wieńczysław Gliński oraz Andrzej Szczepkowski. Oprócz nich pojawiali się także: Józef Kondrat, Tadeusz Olsza, Władysław Królikiewicz, Bohdan Łazuka, Andrzej Zaorski i Marian Opania.
Autorami tekstów, oprócz Wiktorczyka, byli m.in. Krystyna Żywulska, Jeremi Przybora, Sławomir Mrożek. Opiekunem muzycznym był Jerzy Wasowski, a na fortepianie najczęściej akompaniował Tadeusz Suchocki.
Twórcy kabaretu, w obawie przed ingerencjami cenzury, rozpoczynali swoje programy od wspomnień, m.in. Zielonego Balonika i przedwojennych kabaretów warszawskich. Do współczesności odwoływano się dopiero w drugiej części programu. Pojawiały się wówczas teksty Gałczyńskiego, np. monolog „Xymena, czyli ani be-e ani me-e-e-e, bo ja jestem declasse-e-e-e-e”, parodia powieści produkcyjnej „Bohaterski Pała” autorstwa Janusza Osęki, portret konformisty „Hamlet na linii” samego Wiktorczyka.
W 1958 roku, na niemal dwa lata, działalność kabaretu została zawieszona. Pierwszy program zaprezentowany po przerwie nosił tytuł „Przez różowy monokl” i nie odwoływał się już do polityki, był czystym beztroskim humorem.
Kabaret działał pod patronatem Polskiego Radia, które transmitowało z kawiarni Bristolu jego występy. Oprócz tego w 1966 roku kabaret przygotował dwa występy specjalne dla telewizji.

</doc>
<doc id="2407074" url="https://pl.wikipedia.org/wiki?curid=2407074" title="Daisuke Ono">
Daisuke Ono

 – japoński seiyū i aktor, w latach 1999–2016 związany z agencją Mausu Promotion, a od 2016 roku freelancer.
Kariera zawodowa.
Dubbing i aktorstwo.
Ono Daisuke swoją karierę rozpoczął w 2001 podpisując wówczas kontrakt z agencją Mausu Promotion. 
W 2010 roku zdobył nagrodę w kategorii najlepszego aktora pierwszoplanowego w plebiscycie Seiyū Awards za rolę Sebastiana Michaelisa w serialu anime "Kuroshitsuji".
1 lutego 2016 rozwiązał kontrakt z długoletnią agencją Mausu Promotion i zaczął działalność jako freelancer. 
Dziennikarstwo.
Od kwietnia 2014 do marca 2013 był także gospodarzem MAG Net z innym seiyuu - Saori Gotou. Wraz z kolegą seiyuu Kamiyą Hiroshi jest gospodarzem 神谷浩史・小野大輔のDear Girl ～Stories～, który jest jednym z najstarszych i jednym z najbardziej rozpowszechnionych programów radiowych prowadzonych przez seiyuu. Prowadził także inne programy, w tym Ono Daisuke, Kondou Takayuki no Yume Bouken -Dragon&amp;Tiger- z seiyuu Takayuki Kondou. Wraz z Kamiyą Hiroshi założył air band „MASOCHISTIC ONO BAND”, który zadebiutował w Nippon Budoukan w 2013 roku i który składa się z pracowników programu radiowego DGS.
Muzyka.
W latach 2011-2020 był członkiem zespołu śpiewającego „DAT” z Takayuki Kondou. W 2021 roku wznowili działalność jako TRD z YouTube Show i wydali płytę CD 16 czerwca 2021 roku. Jest liderem „DABA”, projektu utworzonego w 2008 roku, skupiającego Fukuyamę Jun, Hino Satoshi, Tachibana Shinnosuke, Suganuma Hisayoshi, Majima Junji i Kondo Takayuki. Wszyscy są męskimi aktorami głosowymi urodzonymi w 1978 roku. 
Ono Daisuke jest liderem i gospodarzem corocznego koncertu OrePara (założonego w 2008 roku), z Suzumurą Kenichim, Morikubo Showtaro i Terashimą Takumą (zastępując Iwatę Mitsuo od 2014 roku).
Filmografia.
Ważniejsze role są pogrubione.

</doc>
<doc id="2407075" url="https://pl.wikipedia.org/wiki?curid=2407075" title="Roman Kierpacz">
Roman Kierpacz

Roman Kierpacz (ur. 5 lutego 1961 w Siemianowicach Śląskich) – polski zapaśnik, wielokrotny mistrz Polski, medalista mistrzostw świata i Europy, zdobywca Pucharu Świata i dwukrotny uczestnik igrzysk olimpijskich w Moskwie (1980) i Seulu (1988).
Życiorys.
Walczył w stylu klasycznym w wadze papierowej (do 48 kg i muszej (do 52 kg).
W latach 1971–1988 reprezentował barwy GKS Katowice, gdzie jego trenerami byli Stanisław Turos, Jan Adamaszek, Antoni Masternak. Na zakończenie kariery występował w niemieckim klubie KSV Germania Aalen.
Osiem razy był mistrzem Polski w wadze muszej w latach 1979, 1981, 1982, 1983, 1984, 1985, 1987 i 1988.

</doc>
<doc id="2407077" url="https://pl.wikipedia.org/wiki?curid=2407077" title="Oboe">
Oboe

Oboe (akronim ang. "Observer Bombing Over Enemy") – brytyjski system radionawigacji służący do dokładnego naprowadzania samolotów bombowych w czasie II wojny światowej. Opracowany został około 1942 roku jako uzupełnienie systemu nawigacyjnego Gee.
System oparty był na dwóch radiolatarniach pracujące na częstotliwości 220 MHz połączonych kablem w celu synchronizacji. Dokładność wyznaczania pozycji była wysoka z promieniem błędu wynoszącym około 110 metrów przy w zasięgu 400 km.

</doc>
<doc id="2407082" url="https://pl.wikipedia.org/wiki?curid=2407082" title="Przekształcenie ortogonalne">
Przekształcenie ortogonalne



</doc>
<doc id="2407083" url="https://pl.wikipedia.org/wiki?curid=2407083" title="Dekanat Morski">
Dekanat Morski



</doc>
<doc id="2407084" url="https://pl.wikipedia.org/wiki?curid=2407084" title="Paryż 36">
Paryż 36

Paryż 36 (fr. "Faubourg 36", 2008) − francusko-niemiecko-czeski melodramat muzyczny w reżyserii i według scenariusza Christophe’a Barratiera.
Światowa premiera filmu nastąpiła 6 września 2008 roku, podczas 33. Międzynarodowego Festiwalu Filmowego w Toronto. Film nominowany do Oscara za najlepszą piosenkę filmową.
Paryż, lata 30. XX wieku. Trzech aktorów, postanawia zająć teatr i wystawiać w nim własny repertuar. 
Obsada.
i inni

</doc>
<doc id="2407086" url="https://pl.wikipedia.org/wiki?curid=2407086" title="Lista pierwszych startów orbitalnych według państw">
Lista pierwszych startów orbitalnych według państw

Pomimo że wiele krajów buduje własne sztuczne satelity, jedynie dziewięć z nich jest w stanie umieścić je na orbicie za pomocą własnej rakiety nośnej. Liczba ta jednak nie jest pewna. Rosja i Ukraina przejęły po upadku Związku Radzieckiego w 1991 r. jego zakłady wytwórcze sprzętu kosmicznego, w tym rakiet nośnych (Ukraina nie dysponuje jednak własnym kosmodromem). Natomiast dwa państwa europejskie, Francja i Wielka Brytania prowadziły własne programy kosmiczne do momentu powołania Europejskiej Agencji Kosmicznej ESA, włączając się w europejski program kosmiczny.

</doc>
<doc id="2407090" url="https://pl.wikipedia.org/wiki?curid=2407090" title="Danielle Carruthers">
Danielle Carruthers

Danielle Carruthers (ur. 22 grudnia 1979) – amerykańska lekkoatletka specjalizująca się w biegach przez płotki.
W 2001 zajęła ósmą lokatę na uniwersjadzie, a w 2006 była czwarta podczas rozegranych w Moskwie halowych mistrzostw świata. Srebrna medalistka mistrzostw świata w Daegu (2011). Zwyciężczyni łącznej punktacji Diamentowej Ligi 2011 w biegu na 100 metrów przez płotki. Stawała na podium mistrzostw USA.
Rekordy życiowe: bieg na 60 m przez płotki – 7,88 (11 marca 2006, Moskwa); bieg na 100 m przez płotki – 12,47 (3 września 2011, Daegu). 

</doc>
<doc id="2407094" url="https://pl.wikipedia.org/wiki?curid=2407094" title="Kotva">
Kotva

Kotva – dom towarowy w Pradze, na Placu Republiki.
Kotva (znaczy "Kotwica") została wybudowana między 1970 a 1975, zaprojektowana przez czeskich architektów. Została zbudowana przez szwedzkie firmy budowlane. Budynek jak na swoje czasy był bardzo nietypowy. Składa się z wielu rzutów sześciokątnych, które są ze sobą połączone. Kotva ma pięć kondygnacji nadziemnych, a w sumie dziesięć połączonych schodami ruchomymi (dwa wałki po pięć schodów ruchomych) i mniej więcej taką samą liczbę podziemnych, służące jako garaż i supermarket. Od otwarcia stał się symbolem obfitości i bogactwa socjalizmu, był największym sklepie w byłej Czechosłowacji. Obecnie istnieją również starania o uznanie budynku za zabytek kultury.

</doc>
<doc id="2407098" url="https://pl.wikipedia.org/wiki?curid=2407098" title="Hannah England">
Hannah England

Hannah England (ur. 6 marca 1987) – brytyjska lekkoatletka specjalizująca się w biegach średnich. 
Startuje głównie w biegu na 1500 metrów. W 2006 odpadła w eliminacjach mistrzostw świata juniorów, a rok później była piąta podczas mistrzostw Europy do lat 23. Na mistrzostwach Europy w 2010 uplasowała się na dziesiątej lokacie, a kilka miesięcy później podczas igrzysk Wspólnoty Narodów w Nowym Delhi była czwarta. Wicemistrzyni świata z Daegu (2011). W 2013 zajęła 4. miejsce na mistrzostwach świata w Moskwie. Szósta zawodniczka mistrzostw Europy w Zurychu (2014). 
Medalistka mistrzostw Wielkiej Brytanii oraz reprezentantka kraju w drużynowych mistrzostwach Europy. 
Rekordy życiowe w biegu na 800 metrów: 1:59,66 (20 sierpnia 2012, Linz); w biegu na 1500 metrów: stadion – 4:01,89 (22 lipca 2011, Barcelona); hala – 4:07,13 (22 lutego 2011, Sztokholm).

</doc>
<doc id="2407102" url="https://pl.wikipedia.org/wiki?curid=2407102" title="Karabin maszynowy Colt M1914">
Karabin maszynowy Colt M1914



</doc>
<doc id="2407103" url="https://pl.wikipedia.org/wiki?curid=2407103" title="Tramwaje w Atlixco">
Tramwaje w Atlixco

Tramwaje w Atlixco − zlikwidowany system komunikacji tramwajowej w meksykańskim mieście Atlixco.
Historia.
Pierwsze tramwaje w Atlixco uruchomiono w 1898. Linia tramwaju konnego o długości 8 km zaczynała się przy dworcu kolejowym, następnie prowadziła przez wieś Gamboa, a kończyła się w pobliżu Metepec. Linię zlikwidowano w II połowie lat 40. XX wieku. Operatorem była spółka "Ferrocarril Urbano de Atlixco".

</doc>
<doc id="2407104" url="https://pl.wikipedia.org/wiki?curid=2407104" title="Karabin maszynowy Colt M1895">
Karabin maszynowy Colt M1895



</doc>
<doc id="2407107" url="https://pl.wikipedia.org/wiki?curid=2407107" title="Środek ożaglowania">
Środek ożaglowania

Środek ożaglowania – termin w żeglarstwie określający środek parcia, w którym przyłożona jest siła aerodynamiczna działająca na żagiel.
Metoda geometryczna wyznaczania środka ożaglowania.
Istnieje wiele metod służących do wyznaczania środka ożaglowania (SOż). Najprostsza z nich to metoda geometryczna opisana poniżej. Wyniki eksperymentalne pokazują, że metoda ta nie daje dokładnego położenia SOż, jednak jest bardzo dobrym przybliżeniem. 
Wyznaczanie środka ożaglowania dla dwóch żagli.
W przypadku ilości żagli większej niż dwa postępujemy w sposób analogiczny. W pierwszym etapie wyznaczamy SOż dwóch sąsiednich żagli (np. grota i foka). Następnie z uzyskanego SOż układu dwóch żagli i SOż żagla trzeciego (np. bezana) wyznaczamy wypadkowy SOż dla układu trzech żagli (foka, grota i bezana).
Metoda ta nie uwzględnia różnicy w wydajności wytwarzania siły aerodynamicznej na żaglach różnego typu. Żagle przednie, które pozbawione są masztu i bomu są znacznie wydajniejsze ze względu na brak zaburzenia przepływu. Fakt ten jest uwzględniany przy bardziej skomplikowanych formułach obliczających położenie SOż.
Rzeczywisty SOż znajduje się bliżej dziobu w porównaniu z SOż geometrycznym, jednakże metoda opisana powyżej może &lt;br&gt;z powodzeniem służyć konstruktorom jednostek żaglowych do ustalania równowagi kierunkowej jachtu. Jest tak ponieważ błąd podczas wyznaczania SOż &lt;br&gt;kompensowany jest przez błąd popełniany podczas ustalania położenia środka bocznego oporu (SBO). Jak się powszechnie przyjmuje SBO leży w geometrycznym środku części kadłuba znajdującej się poniżej linii wodnej, nie uwzględnia się jednak również zanurzonej w wodzie płetwy sterowej, co sprawia, że błąd w wyznaczaniu SOż jest kompensowany.
Położenie SOż zależy od typu ożaglowania. W ogólności przyjmuje się, że w ożaglowaniu gaflowym SOż znajduje się niżej niż w przypadku marconi bermudzkiego. W rezultacie siła aerodynamiczna zaczepiona jest niżej, przez co krótsze jest ramię momentu przechylającego. Pozwala to na żeglowanie bez nadmiernych przechyłów przy silniejszych wiatrach.
Przesuwanie się środka ożaglowania.
Środek ożaglowania podczas żeglugi ulega przesunięciu zarówno wzdłuż liku przedniego żagla, jak i dolnego. Położenie SOż zmienia się wraz ze zmianą kąta natarcia. Gdy kąt natarcia maleje, SOż przesuwa się w kierunku liku przedniego, natomiast gdy rośnie - w kierunku liku wolnego. Wynika to ze zmieniającego się rozkładu ciśnień po obu stronach żagla. Położenie SOż silnie zależy również od wybrzuszenia oraz smukłości. Pionowe przesuwanie się SOż (wzdłuż liku przedniego) obserwuje się przy silnych wiatrach, kiedy to dochodzi do dużego skrętu żagla. Wzajemnie położenie SOż oraz SOB decyduje o stateczności kierunkowej jednostki.

</doc>
<doc id="2407108" url="https://pl.wikipedia.org/wiki?curid=2407108" title="Plac Hradczański">
Plac Hradczański

Plac Hradczański (czeski: "Hradčanské náměstí") – plac znajdujący się w samym sercu Hradczan, w części Praga 1, w bezpośrednim sąsiedztwie Zamku Praskiego. Jest to główny plac Hradczan, który leży po wschodniej stronie pierwszego dziedzińca, zachodniej bramy i fasady na zachód od Zamku Praskiego. Po stronie południowej prowadzi Drogą Królewską do ulicy Ke hradu (od górnego końca ulicy Nerudova). Znajduje się tam taras widokowy z przepięknym widokiem na Pragę, niedaleko tego miejsca został umieszczony posąg pierwszego czechosłowackiego prezydenta Tomasza Masaryka z okazji 150. rocznicy jego urodzin. Przy placu stoi 5 pałaców:
W zachodniej części placu jest mały skwer na którym stoi kolumna morowa z posągiem Madonny, wybudowana w 1726 roku przez Brokoffa.

</doc>
<doc id="2407116" url="https://pl.wikipedia.org/wiki?curid=2407116" title="Tramwaje w Matamoros">
Tramwaje w Matamoros

Tramwaje w Matamoros − zlikwidowany system komunikacji tramwajowej w meksykańskim mieście Matamoros.
Historia.
Tramwaje w Matamoros uruchomiła spółka "Ferrocarril Urbano de Matamoros y Santa Cruz" w 1873. Były to tramwaje konne. Linia tramwajowa zaczynała się w Matamoros a kończyła się w Santa Cruz. W 1908 powstały plany elektryfikacji linii i przedłużenia jej do Stanów Zjednoczonych, jednak nigdy tych planów nie zrealizowano. Około 1920 uruchomiono tramwaje spalinowe. Ostatecznie linię tramwajową zlikwidowano około 1940. 

</doc>
<doc id="2407122" url="https://pl.wikipedia.org/wiki?curid=2407122" title="Zakazana Magia">
Zakazana Magia

Księga Pierwsza: Zakazana Magia (ang. "Magyk") – pierwsza książka z cyklu powieści fantasy o młodym czarodzieju Septimusie Heapie, autorstwa angielskiej powieściopisarki Angie Sage. Seria opowiada o Septimusie Heapie, siódmym synu siódmego syna, obdarzonym nadzwyczaj magicznymi zdolnościami. Okładka książki nawiązuje do dziennika, który Marcia zrobiła dla Septimusa, ze Smoczym Pierścieniem leżącym na wierzchu.
Opis fabuły.
Siódmy syn siódmego syna, Septimus Heap, został wykradziony w noc swoich narodzin przez położną, która mówi jego rodzicom, że nie żyje. Tej samej nocy, ojciec dziecka, Silas Heap, natyka się na zawiniątko w śniegu zawierające nowo narodzoną dziewczynkę z fioletowymi oczami. Heapowie przyjmują bezbronne niemowlę do domu, nadają jej imię Jenna i wychowują jak własne. Ale kim jest ta tajemnicza dziewczynka, i co tak naprawdę stało się z ich ukochanym synem, Septimusem?

</doc>
<doc id="2407123" url="https://pl.wikipedia.org/wiki?curid=2407123" title="Egotysta">
Egotysta



</doc>
<doc id="2407129" url="https://pl.wikipedia.org/wiki?curid=2407129" title="Koń szlachetny półkrwi">
Koń szlachetny półkrwi

Polski koń sportowy (daw. "Polski koń szlachetny półkrwi") – populacja koni hodowanych w Polsce do jeździeckiego sportu wyczynowego, pochodząca od klaczy wielkopolskich, małopolskich i klaczy pochodzenia zagranicznego kojarzonych z ogierami wpisanymi do ksiąg stadnych zrzeszonych w "Światowej Federacji Hodowli Koni Sportowych (WBFSH)". Polskie konie sportowe są jednymi z najpopularniejszych w Polsce, użytkowanymi także w sporcie amatorskim i rekreacyjnym.
Oznaczenie symboliczne rasy: "sp".
Historia.
W zapoczątkowaniu hodowli koni szlachetnej półkrwi znaczną rolę odegrała Stadnina koni w Nowielicach, gdzie w okresie powojennym hodowano konie oznaczane paleniem "Gryfa Pomorskiego". Były to konie "kalibrowe" – masywne, z dużym udziałem krwi koni hanowerskich. Główną koncepcją hodowlaną było od początku wytworzenie konia sportowego. Klacze z "gryfem" kojarzono z ogierami wielkopolskimi, pełnej krwi angielskiej i angloarabskimi o tzw. sportowych rodowodach. W latach 70. włączono do hodowli ogiery importowane, m.in. hanowerskie i założono księgę stadną rasy.
Pokrój.
Do ogólnych cech pokroju należą: głowa o profilu prostym, mocna budowa ciała i mocne kończyny, ścięty zad, wysokość w kłębie między 160 a 170 cm, występowanie wszystkich maści podstawowych. Konie szlachetnej półkrwi występują ponadto w 3 typach:
Hodowla.
U populacji koni szlachetnej półkrwi występuje "brak genetycznej konsolidacji posiadanych cech i ich rozszczepianie się w kojarzeniu mieszańców między sobą". W związku z tym, dąży się w hodowli do uzyskania takiego stopnia konsolidacji genetycznej i genotypowej, który umożliwi kontynuację rasy bez "importu" genów innych ras – hodowla koni szlachetnej półkrwi objęta jest programem zmierzającym do genetycznego i fenotypowego doskonalenia rasy.
Do najważniejszych ośrodków hodowli należą m.in.: Stadnina Koni Nowielice, Stadnina koni w Mosznej, Stadnina Koni Walewice, Stadnina Koni Ochaby, Stadnina Koni Pępowo i Stadnina Koni Nowa Wioska.

</doc>
<doc id="2407133" url="https://pl.wikipedia.org/wiki?curid=2407133" title="Instrument bazowy">
Instrument bazowy

Instrument bazowy (również "baza instrumentów pochodnych") – obserwowalna zmienna (np. kurs akcji, wartość indeksu giełdowego), od której zależy wycena instrumentu finansowego zwanego instrumentem pochodnym (np. kontraktu terminowego, opcji).
Charakterystyka instrumentu bazowego (np. źródło danych, sposób jego kalkulacji) jest elementem z góry określonego standardu danego instrumentu pochodnego. Wysoka przejrzystość instrumentów bazowych wpływa pozytywnie na zainteresowanie uczestników rynku obrotem danym instrumentem pochodnym. Z tego względu często rolę instrumentów bazowych pełnią ceny aktywów będących przedmiotem obrotu na rynkach regulowanych lub innych zorganizowanych platformach obrotu.
W przypadku instrumentów pochodnych z fizyczną dostawą (nierozliczanych finansowo), instrument bazowy stanowi również przedmiot transakcji na warunkach (takich jak cena i data) określonych w dniu zawarcia transakcji instrumentem pochodnym.
Instrumentem bazowym mogą być także dowolne, obserwowalne zmienne niefinansowe, takie jak średnia temperatura lub wielkość opadów w określonym czasie na danej lokalizacji.

</doc>
<doc id="2407137" url="https://pl.wikipedia.org/wiki?curid=2407137" title="Juliusz Roland">
Juliusz Roland

Juliusz Roland (ur. 12 sierpnia 1924 w Wejherowie, zm. 18 maja 1977 w Warszawie) – polski aktor, syn aktora Jerzego Rolanda i tancerki Aliny Welińskiej, mąż Zofii Laskowskiej.
Życiorys.
Ukończył Gimnazjum im. Tadeusza Czackiego w Warszawie i zdał maturę na tajnych kompletach. Walczył w powstaniu warszawskim. Po kapitulacji został wywieziony do Stalagu IV B-Mühlberg. Powrócił do kraju w 1947. Po konkursie na lektorów rozpoczął współpracę z Polskim Radiem. W teatrze i filmie grywał epizody. W 1963 został etatowym pracownikiem PR prowadząc m.in. audycję "Muzyka i aktualności" oraz "Z kraju i ze świata". Pochowany na cmentarzu ewangelicko-augsburskim przy ulicy Młynarskiej (aleja 16, grób 42).

</doc>
<doc id="2407138" url="https://pl.wikipedia.org/wiki?curid=2407138" title="Kim Min-ji">
Kim Min-ji

Kim Min-ji (ur. 25 maja 1985 w Seulu w Korei Południowej) – południowokoreańska siatkarka, grająca jako przyjmująca. Obecnie występuje w drużynie GS Caltex.

</doc>
<doc id="2407139" url="https://pl.wikipedia.org/wiki?curid=2407139" title="Szlachetna półkrew">
Szlachetna półkrew



</doc>
<doc id="2407140" url="https://pl.wikipedia.org/wiki?curid=2407140" title="Park Seul-gi">
Park Seul-gi

Park Seul-gi (ur. 25 lutego 1991 w Ansan w Korei Południowej) – południowokoreańska siatkarka, grająca jako przyjmująca. Obecnie występuje w drużynie Hyundai.

</doc>
<doc id="2407141" url="https://pl.wikipedia.org/wiki?curid=2407141" title="Koń szlachetnej półkrwi">
Koń szlachetnej półkrwi



</doc>
<doc id="2407142" url="https://pl.wikipedia.org/wiki?curid=2407142" title="Round Island (Praslin)">
Round Island (Praslin)

Round Island (fr. "Île Ronde") – niewielka wysepka w grupie Wysp Wewnętrznych archipelagu Seszeli, w bezpośrednim sąsiedztwie wyspy Praslin.

</doc>
<doc id="2407144" url="https://pl.wikipedia.org/wiki?curid=2407144" title="Okręg wyborczy nr 50 do Senatu Rzeczypospolitej Polskiej">
Okręg wyborczy nr 50 do Senatu Rzeczypospolitej Polskiej

Okręg wyborczy nr 50 do Senatu Rzeczypospolitej Polskiej obejmuje obszar powiatów lipskiego, radomskiego, szydłowieckiego i zwoleńskiego oraz miasta na prawach powiatu Radomia (województwo mazowieckie). Wybierany jest w nim 1 senator na zasadzie większości względnej.
Utworzony został w 2011 na podstawie Kodeksu wyborczego. Po raz pierwszy zorganizowano w nim wybory 9 października 2011. Wcześniej obszar okręgu nr 50 należał do okręgu nr 16.
Siedzibą okręgowej komisji wyborczej jest Radom.
Wyniki wyborów.
Symbolem „●” oznaczono senatora ubiegającego się o reelekcję.
Wybory parlamentarne 2011.
"● Wojciech Skurkiewicz reprezentował w Senacie VII kadencji (2007–2011) okręg nr 16".

</doc>
<doc id="2407155" url="https://pl.wikipedia.org/wiki?curid=2407155" title="Marinho (ur. 1955)">
Marinho (ur. 1955)

Marinho, właśc. Mário Caetano Filho (ur. 27 lutego 1955 w Londrinie) – piłkarz brazylijski, występujący podczas kariery na pozycji środkowego obrońcy.
Kariera klubowa.
Karierę piłkarską Marinho rozpoczął w klubie Londrina EC w 1974. W 1977 został zawodnikiem São Paulo FC. W lidze brazylijskiej zadebiutował 16 października 1977 w wygranym 1-0 meczu z Náutico Recife. Z São Paulo zdobył mistrzostwo Brazylii w 1977.
W latach 1979–1979 ponownie był zawodnikiem Londriny, z której przeszedł do CR Flamengo. Z Flamengo trzykrotnie zdobył mistrzostwo Brazylii w 1980, 1982 i 1983, mistrzostwo stanu Rio de Janeiro – Campeonato Carioca w 1981, Copa Libertadores 1981 oraz Puchar Interkontynentalny w 1981. W latach 1985–1988 występował Botafogo FR.
W barwach Botafogo 16 listopada 1986 w przegranym 2-3 meczu z Santosem FC Marinho wystąpił po raz ostatni w lidze brazylijskiej. Ogółem w latach 1977–1986 wystąpił w lidze w 155 meczach, w których strzelił 6 bramek. Karierę Marinho zakończył w Londrinie w 1992.
Kariera reprezentacyjna.
W reprezentacji Brazylii Marinho zadebiutował 28 kwietnia 1983 w wygranym 3-2 towarzyskim meczu z reprezentacją Chile. Ostatni raz w reprezentacji Mário Sérgio wystąpił 15 maja 1985 w przegranym 0-1 towarzyskim meczu z reprezentacją Kolumbii.

</doc>
<doc id="2407160" url="https://pl.wikipedia.org/wiki?curid=2407160" title="Antoni Ejsmond">
Antoni Ejsmond

Antoni Ejsmond (ur. 3 listopada 1850 w Skrzynnie, zm. 27 marca 1916 w Izmaile) – botanik, syn Piotra i Elżbiety z Trybulskich.
Życiorys.
Urodził się w Skrzynnie 3 listopada 1850 roku. Był synem Piotra Ejsmonda (właściciela dóbr Krogulcza Mokra, w powiecie radomskim i Lisów, w ówczesnym powiecie stupnickim) i Elżbiety z Trybulskich.
Wychowywał się w domu rodzinnym w Skrzynnie pod numerem 8. Był najstarszym dzieckiem Piotra, a także najstarszym przedstawicielem rodu w trzeciej generacji Ejsmondów skrzynienieckich. Gimnazjum ukończył w 1870 w Radomiu. Następnie wyjechał do Warszawy, gdzie wstąpił na Uniwersytet Warszawski, który na Wydziale Przyrodniczym, ukończył w 1876 roku ze stopniem kandydata nauk przyrodniczych. W latach 1876–1886 uczył przyrody w szkołach prywatnych, a także w Realnej Szkole Rządowej. Już w trakcie studiów odbywał wyprawy w tereny mało zbadane przez przyrodników. Początkowo terenem jego badań było rodzime opoczyńskie, które opisał pod względem florystycznym w „Pamiętniku Fizjograficznym” (rocznik V – 1885). Kolejno zbadał i opisał florę powiatów płońskiego, sierpeckiego, rypińskiego i mławskiego, aż po okolice Supraśli, w białostockiem. Wspólnie z Karolem Drymmerem i Franciszkiem Błońskim wziął udział w pierwszym sezonie badań flory Puszczy Białowieskiej. Razem z K. Drymmerem ogłosił pierwszy spis roślin, będący pokłosiem tej wyprawy. Zapewne pod wpływem brata – Józefa zainteresował się też chorobami roślin, czego efektem był wyjazd do Besarabii, gdzie został zaangażowany jako ekspert do walki ze szkodnikami roślin, przede wszystkim z filokserą. W latach 1907–1911 pracował jako nauczyciel przyrody w gimnazjum w Izmaile. Tam też ogłosił przyczynek do flory Besarabii. Zmarł w Izmaile 27 marca 1916
Rodzina.
Ożenił się w 1881 roku z Marianną Kazimierą Jaroszewską (ur. 1861), córką Tomasza, byłego właściciela ziemskiego i Heleny z Marchockich, z którą miał córkę Ewelinę (1882–1927), żonę Ryszarda Minchejmera (1875–1934), syna Adama – kompozytora. Był bratem stryjecznym Franciszka Teodora Ejsmonda (1859–1931), znanego malarza. Jego młodszym bratem był Józef Ejsmond, biolog. Jego siostrzeniec Franciszek Nodzyński (syn Ferdynanda Nodzyńskiego i Walerii z Ejsmondów) został zamordowany w Katyniu. Miał jeszcze braci Feliksa, właściciela Lisowa, Szczepana, sędziego włoszczowskiego, posesjonata Dobromyśla, i najmłodszego z rodzeństwa Wawrzyńca, piwowara, który osiedlił się w Warszawie.

</doc>
<doc id="2407163" url="https://pl.wikipedia.org/wiki?curid=2407163" title="Stołe Popow">
Stołe Popow

Stole Popow (maced. Столе Попов), (ur. 20 sierpnia 1950 w Skopju) – macedoński reżyser i scenarzysta filmowy.
Życiorys.
W 1973 ukończył studia z zakresu reżyserii na Wydziale Sztuk Dramatycznych w Belgradzie (klasa prof. Radosza Novakovicia). W latach 1974–1978 realizował krótkie filmy dokumentalne. W latach 1978-1988 pracował w wytwórni Vardar Film, początkowo jako reżyser, a następnie jako dyrektor wytwórni. Od 1989 wykłada reżyserię filmową na Wydziale Sztuk Dramatycznych w Skopju. W tym samym roku założył wraz z Danczo Czewreskim i Stewo Crwenkowskim prywatną wytwórnię filmową „Triangle”.
Debiut dokumentalny Popowa - film "Ogień" przyniósł mu pierwszą nagrodę na Festiwalu Filmów Krótkometrażowych w Belgradzie w 1974. W kolejnych latach wyróżniano w Belgradzie jego dwa kolejne filmy - "Australia, Australia" i "DAE". Za ten ostatni film został nagrodzony na festiwalach w Oberhausen i Melbourne. Debiutem fabularnym Popowa był film "Czerwony Koń" z 1981. Zrealizował potem jeszcze cztery filmy fabularne.

</doc>
<doc id="2407166" url="https://pl.wikipedia.org/wiki?curid=2407166" title="Okręg wyborczy nr 51 do Senatu Rzeczypospolitej Polskiej">
Okręg wyborczy nr 51 do Senatu Rzeczypospolitej Polskiej

Okręg wyborczy nr 51 do Senatu Rzeczypospolitej Polskiej obejmuje obszar powiatów brzeskiego, kluczborskiego, namysłowskiego, nyskiego i prudnickiego (województwo opolskie). Wybierany jest w nim 1 senator na zasadzie większości względnej.
Utworzony został w 2011 na podstawie Kodeksu wyborczego. Po raz pierwszy zorganizowano w nim wybory 9 października 2011. Wcześniej obszar okręgu nr 51 należał do okręgu nr 20.
Siedzibą okręgowej komisji wyborczej jest Opole.
Wyniki wyborów.
Symbolem „●” oznaczono senatorów ubiegających się o reelekcję.
Wybory parlamentarne 2011.
"● Ryszard Knosala i Norbert Krajczy reprezentowali w Senacie VII kadencji (2007–2011) okręg nr 20".

</doc>
<doc id="2407169" url="https://pl.wikipedia.org/wiki?curid=2407169" title="Okręg wyborczy nr 52 do Senatu Rzeczypospolitej Polskiej">
Okręg wyborczy nr 52 do Senatu Rzeczypospolitej Polskiej

Okręg wyborczy nr 52 do Senatu Rzeczypospolitej Polskiej obejmuje obszar powiatu opolskiego oraz miasta na prawach powiatu Opola (województwo opolskie). Wybierany jest w nim 1 senator na zasadzie większości względnej.
Utworzony został w 2011 na podstawie Kodeksu wyborczego. Po raz pierwszy zorganizowano w nim wybory 9 października 2011. Wcześniej obszar okręgu nr 52 należał do okręgu nr 20.
Siedzibą okręgowej komisji wyborczej jest Opole.
Wyniki wyborów.
Symbolem „●” oznaczono senatora ubiegającego się o reelekcję.
Wybory parlamentarne 2011.
"● Piotr Wach reprezentował w Senacie VII kadencji (2007–2011) okręg nr 20".

</doc>
<doc id="2407171" url="https://pl.wikipedia.org/wiki?curid=2407171" title="Okręg wyborczy nr 53 do Senatu Rzeczypospolitej Polskiej">
Okręg wyborczy nr 53 do Senatu Rzeczypospolitej Polskiej

Okręg wyborczy nr 53 do Senatu Rzeczypospolitej Polskiej obejmuje obszar powiatów głubczyckiego, kędzierzyńsko-kozielskiego, krapkowickiego, oleskiego i strzeleckiego (województwo opolskie). Wybierany jest w nim 1 senator na zasadzie większości względnej.
Utworzony został w 2011 na podstawie Kodeksu wyborczego. Po raz pierwszy zorganizowano w nim wybory 9 października 2011. Wcześniej obszar okręgu nr 53 należał do okręgu nr 20.
Siedzibą okręgowej komisji wyborczej jest Opole.
Wyniki wyborów.
Symbolem „●” oznaczono senatora ubiegającego się o reelekcję.

</doc>
<doc id="2407175" url="https://pl.wikipedia.org/wiki?curid=2407175" title="Okręg wyborczy nr 21 do Senatu Rzeczypospolitej Polskiej">
Okręg wyborczy nr 21 do Senatu Rzeczypospolitej Polskiej

Okręg wyborczy nr 21 do Senatu Rzeczypospolitej Polskiej obejmuje obszar powiatów gorzowskiego, międzyrzeckiego, słubickiego, strzelecko-drezdeneckiego i sulęcińskiego oraz miasta na prawach powiatu Gorzowa Wielkopolskiego (województwo lubuskie). Wybierany jest w nim 1 senator na zasadzie większości względnej.
Utworzony został w 2011 na podstawie Kodeksu wyborczego. Po raz pierwszy zorganizowano w nim wybory 9 października 2011. Wcześniej obszar okręgu nr 21 należał do okręgu nr 8.
Siedzibą okręgowej komisji wyborczej jest Zielona Góra.
Wyniki wyborów.
Symbolem „●” oznaczono senator ubiegającą się o reelekcję.

</doc>
<doc id="2407179" url="https://pl.wikipedia.org/wiki?curid=2407179" title="2,5-dimetoksyamfetamina">
2,5-dimetoksyamfetamina



</doc>
<doc id="2407180" url="https://pl.wikipedia.org/wiki?curid=2407180" title="Autostrada M4 (Wielka Brytania)">
Autostrada M4 (Wielka Brytania)

Autostrada M4 () – autostrada w Wielkiej Brytanii o długości 189,5 mili (305 km), łącząca Londyn ze stolicą Walii – Cardiff oraz Swansea. Stanowi część trasy europejskiej E30 mimo braku oznakowania tego odcinka.
Pierwotnie M4 przekraczała rzekę Severn przeprawą Severn Bridge, jednak w latach 90. zbudowano nową przeprawę Second Severn Crossing, natomiast stary odcinek autostrady oznaczono numerem M48.
Jednym z charakterystycznych obiektów znajdujących się w ciągu trasy jest estakada Chiswick Flyover, oddana do użytku we wrześniu 1959 roku pierwotnie jako część drogi A4. W 1964 roku stała się częścią autostrady. Estakada ta uznawana jest za najstarszy odcinek arterii.
M4 łączy się z autostradami M25, A308(M), A404(M), A329(M), M32, M5, M48, M49 oraz A48(M).
Węzły M4/M25 i M4/M5 są jednymi z nielicznych brytyjskich węzłów autostradowych w formie "krzyża maltańskiego".
Od 17 grudnia 2018 przejazd mostem nad rzeką Severn jest bezpłatny.
Trasy europejskie.
Autostrada obecnie stanowi fragment nieoznakowanej w Wielkiej Brytanii trasy europejskiej E30. Do połowy lat 80. miała wspólny przebieg z drogą międzynarodową E105.

</doc>
<doc id="2407185" url="https://pl.wikipedia.org/wiki?curid=2407185" title="Mistrzostwa Polski w kolarstwie szosowym – wyścig ze startu wspólnego">
Mistrzostwa Polski w kolarstwie szosowym – wyścig ze startu wspólnego

Mistrzostwa Polski w kolarstwie szosowym w konkurencji wyścigu ze startu wspólnego rozgrywane są wśród mężczyzn od 1919. W latach 1928–1932 zawodnicy ruszali pojedynczo co 1 minutę (w 1929 co 2 minuty). W 1937 mistrzem Polski został zwycięzca klasyfikacji trzech, w 1938 – dwóch, a w 1961 – ponownie trzech wyścigów. Zawody kobiece rozgrywano w latach 1957–1967 i ponownie od lat 80. W 1990 rozegrano odrębne mistrzostwa Polski zawodowców (w ramach górskich mistrzostw Polski), w których wystąpiło jedynie czterech kolarzy.

</doc>
<doc id="2407200" url="https://pl.wikipedia.org/wiki?curid=2407200" title="Droga N3 (Luksemburg)">
Droga N3 (Luksemburg)

 Droga krajowa N3 () – jedna z dróg krajowych w Luksemburgu. Łączy stolicę państwa (Luksemburg) z granicą luksembursko-francuską. 
Łączniki.
B3.
Połączenie drogi N3 z autostradą A3 stanowi krótki łącznik ekspresowy B3 (, ).
N3a.
N3a stanowi "Place de Metz", miejsce w którym spotykają się drogi krajowe N2 oraz N3. N3a nie jest w żaden sposób oznakowane.
Trasy europejskie.
Do lat 80. droga leżała w ciągu trasy E9.

</doc>
<doc id="2407201" url="https://pl.wikipedia.org/wiki?curid=2407201" title="Wodorofosforany">
Wodorofosforany



</doc>
<doc id="2407202" url="https://pl.wikipedia.org/wiki?curid=2407202" title="Węgorza">
Węgorza



</doc>
<doc id="2407204" url="https://pl.wikipedia.org/wiki?curid=2407204" title="Węgierka">
Węgierka

5 cieków w Polsce:

</doc>
<doc id="2407208" url="https://pl.wikipedia.org/wiki?curid=2407208" title="Żupa krakowska">
Żupa krakowska



</doc>
<doc id="2407212" url="https://pl.wikipedia.org/wiki?curid=2407212" title="Asclepius">
Asclepius



</doc>
<doc id="2407213" url="https://pl.wikipedia.org/wiki?curid=2407213" title="Port lotniczy Phú Quốc (Międzynarodowy)">
Port lotniczy Phú Quốc (Międzynarodowy)

Port lotniczy Phú Quốc (Międzynarodowy) (Sân bay quốc tế Phú Quốc) – międzynarodowy port lotniczy położony 10 km na wschód od Dương Đông, Phú Quốc, prowincji prowincja Kiên Giang. Ma obsługiwać Boeingi 777 i Airbusy A321.
Lotnisko zostało ukończone w 2012 roku. Miało obsłużyć 7 mln pasażerów rocznie (w pierwszej fazie 2,5 mln pasażerów rocznie), całkowity koszt miał wynieść 810 milionów USD.

</doc>
<doc id="2407214" url="https://pl.wikipedia.org/wiki?curid=2407214" title="Mavic">
Mavic

Mavic - francuskie przedsiębiorstwo produkujące części rowerowe oraz odzież. Nazwa to akronim od słów "Manufacture d'Articles Vélocipédiques Idoux et Chanel" (Produkcja Artykułów Rowerowych Idoux i Chanel). Zostało założone przez Charlesa Idouxa i Luciena Chanela w 1889 roku. Obecnie jest częścią Salomon Group. Siedziba znajduje się w miejscowości Annecy.
Największą popularnością cieszą się koła i obręcze tej marki. Są one stosowane we wszystkich rodzajach kolarstwa. 
Z myślą o kolarzach i rowerzystach szosowych powstał model Cosmic Carbon koła te wykonane są z włókna węglowego przez co są wytrzymałe i niezwykle lekkie. Modele 729 oraz Deemax zostały stworzone z myślą o zjazdach w trudnym terenie. 

</doc>
<doc id="2407216" url="https://pl.wikipedia.org/wiki?curid=2407216" title="Achilli">
Achilli

Osoby o nazwisku Achilli:

</doc>
<doc id="2407218" url="https://pl.wikipedia.org/wiki?curid=2407218" title="Szpak (kabaret)">
Szpak (kabaret)



</doc>
<doc id="2407221" url="https://pl.wikipedia.org/wiki?curid=2407221" title="Capellen">
Capellen

Luksemburg:
Osoby:
Zobacz też:

</doc>
<doc id="2407222" url="https://pl.wikipedia.org/wiki?curid=2407222" title="Szwedzi w Warszawie (film)">
Szwedzi w Warszawie (film)

Szwedzi w Warszawie – polski film historyczny dla młodzieży z 1991 roku. Adaptacja powieści Walerego Przyborowskiego o tym samym tytule. 
Treść.
Rok 1655. Trwa potop szwedzki. Wojska szwedzkie napadają na Polskę i zajmują znaczną część kraju. W Warszawie osiedla się szwedzki gubernator, który wzbudza powszechną nienawiść. Trzej nastoletni mieszkańcy Warszawy Maciej, Kacper i Kazik - z pomocą pana Rafałowicza postanawiają wypędzić Szwedów z miasta.

</doc>
<doc id="2407223" url="https://pl.wikipedia.org/wiki?curid=2407223" title="Mendel chłopski">
Mendel chłopski



</doc>
<doc id="2407224" url="https://pl.wikipedia.org/wiki?curid=2407224" title="Kapelle">
Kapelle

Belgia:
Holandia:
Niemcy:
Zobacz też:

</doc>
<doc id="2407230" url="https://pl.wikipedia.org/wiki?curid=2407230" title="Hugo Leal">
Hugo Leal

Hugo Miguel Ribeiro Leal (ur. 21 maja 1980 w Cascais) – piłkarz portugalski grający na pozycji środkowego pomocnika. 
Kariera klubowa.
Karierę piłkarską Leal rozpoczął w klubie SL Benfica z Lizbony. W 1996 roku awansował do kadry pierwszego zespołu i w sezonie 1996/1997 zadebiutował w nim w pierwszej lidze portugalskiej. Latem 1997 został wypożyczony do FC Alverca, a w trakcie sezonu wrócił do Benfiki i w 1998 roku wywalczył z nią wicemistrzostwo Portugalii.
W 1999 roku Leal przeszedł do Atlético Madryt. Swój debiut w Primera División zaliczył 27 sierpnia 1999 w przegranym 1:4 wyjazdowym meczu z Realem Sociedad. W 2000 roku spadł z Atlético do Segunda División i na tym poziomie rozgrywek grał przez rok.
W 2001 roku Leal został zawodnikiem Paris Saint-Germain. We francuskim klubie zadebiutował 11 sierpnia 2001 w wygranym 1:0 domowym meczu z FC Sochaux-Montbéliard. W PSG grał do końca sezonu 2003/2004, w którym zdobył Puchar Francji.
W 2004 roku Leal odszedł do FC Porto, z którym sięgnął po Superpuchar Portugalii i w sezonie 2004/2005 został wicemistrzem kraju. Swój ligowy debiut w barwach Porto zanotował 11 września 2004 w meczu z Bragą (1:1). W trakcie sezonu 2004/2005 był wypożyczony do Académiki Coimbra (debiut: 29 stycznia 2005 w przegranym 0:2 meczu z Vitórią Guimarães.
W połowie 2005 roku Leal został zawodnikiem Sportingu Braga. Zadebiutował w nim w lidze 22 sierpnia 2005 w meczu z União Leiria (1:0). W Bradze grał 2 lata, do końca sezonu 2006/2007.
W 2007 roku Leal przeszedł do CF Os Belenenses z Lizbony. 20 sierpnia 2007 w meczu z Naval 1º Maio (1:1) zagrał w nim po raz pierwszy, a łącznie w barwach Belenenses zagrał 8 razy.
W 2008 roku Leal ponownie zmienił klub i przeszedł do CD Trofense, z którym w 2009 roku spadł do drugiej ligi. Na sezon 2009/2010 odszedł do hiszpańskiego drugoligowca, UD Salamanca, a w 2010 roku wrócił do Portugalii. Został piłkarzem Vitórii Setúbal. Zadebiutował w niej 14 sierpnia 2010 w meczu z CS Marítimo (1:0).
Kariera reprezentacyjna.
Swój jedyny mecz w reprezentacji Portugalii Leal rozegrał 19 lutego 1999 roku. Portugalia zremisowała wówczas w sparingu z Holandią 0:0. W swojej karierze Leal grał też w reprezentacji Portugalii U-21. W 1999 roku zagrał na młodzieżowych Mistrzostwach Świata.

</doc>
<doc id="2407231" url="https://pl.wikipedia.org/wiki?curid=2407231" title="Pleisweiler-Oberhofen">
Pleisweiler-Oberhofen

Pleisweiler-Oberhofen – miejscowość i gmina w Niemczech, w kraju związkowym Nadrenia-Palatynat, w powiecie Südliche Weinstraße, wchodzi w skład gminy związkowej Bad Bergzabern.

</doc>
<doc id="2407237" url="https://pl.wikipedia.org/wiki?curid=2407237" title="Jani Sievinen">
Jani Sievinen

Jani Sievinen (ur. 31 marca 1974 w Vihti) – fiński pływak specjalizujący się w stylu zmiennym oraz grzbietowym, medalista olimpijski, mistrzostw Europy i Świata, a także rekordzista Świata.
W 1996 r. na Igrzyskach Olimpijskich w Atlancie zdobył srebrny medal na dystansie 200 m stylem zmiennym.
Jest również mistrzem świata z 1994 r. z Rzymu, gdzie pobił rekord świata na 200 m stylem zmiennym. Uzyskał wynik 1:58.16 min.
W 1994 r. został wybrany najlepszym sportowcem w Finlandii.
Zakończenie kariery ogłosił w 2006 r.

</doc>
<doc id="2407238" url="https://pl.wikipedia.org/wiki?curid=2407238" title="Dwór w Steklinie">
Dwór w Steklinie

Dwór w Steklinie został wybudowany w połowie XIX wieku. Właścicielami majątku była rodzina Zielińskich, a później A. Linowski. Budynek został odnowiony w 1952 roku, natomiast w 1966 r. doczekał się kompleksowej przebudowy wnętrza. W budynku znajduje się 17 pokoi oraz 9 pomieszczeń piwnicznych.
Wokół dworu znajduje się park założony w połowie XIX wieku. Rośnie w nim wiele gatunków drzew i krzewów. Zachowana aleja główna biegnie od dworu do brzegów Jeziora Steklińskiego.
W majątku zachowały się budynki inwentarskie i magazynowe z przełomu XIX/XX wieku oraz spichlerz zbożowy.
11 stycznia 1988 r. zespół dworski został wpisany do rejestru zabytków pod numerem 250/A.

</doc>
<doc id="2407239" url="https://pl.wikipedia.org/wiki?curid=2407239" title="Oberhoffen">
Oberhoffen

Francja:
Zobacz też:

</doc>
<doc id="2407240" url="https://pl.wikipedia.org/wiki?curid=2407240" title="Rechtenbach">
Rechtenbach

Niemcy:
Zobacz też:

</doc>
<doc id="2407241" url="https://pl.wikipedia.org/wiki?curid=2407241" title="Smoczy Lot">
Smoczy Lot

Księga Druga: Smoczy Lot (ang. "Flyte") – druga książka z cyklu powieści fantasy o młodym czarodzieju Septimusie Heapie, autorstwa angielskiej powieściopisarki Angie Sage. Seria opowiada o Septimusie Heapie, siódmym synu siódmego syna, obdarzonym nadzwyczaj magicznymi zdolnościami. Okładka książki jest wzorowana na książce z historii: "Jak wychować smoka i przeżyć. Praktyczny przewodnik." z Zaklęciem Lotu leżącym na wierzchu.
Opis fabuły.
Od wydarzeń opisanych w "Zakazanej Magii" minął rok. Septimus, nowy młody Uczeń Marcii Overstrand, Czarodziejki Nadzwyczajnej, przyzwyczaja się do nowych obowiązków i uczy się różnych Zaklęć i Uroków. Z kolei Jenna przyzwyczaja się do życia jako Księżniczka. Ale coś złowieszczego wisi w powietrzu. Marcia jest ciągle śledzona przez groźny Mroczny Cień, a brat Septimusa – Simon, który uważa, że najmłodszy brat podstępnie zajął miejsce należne najstarszemu – chce się zemścić sięgając nawet po Mroczną Magię.
Adaptacja filmowa.
12 czerwca 2007 w gazecie "The Times" ogłoszono, że wytwórnia Warner Bros. kupiła prawa do ekranizacji cyklu o Septimusie Heapie. Producentem będzie Karen Rosenfelt.

</doc>
<doc id="2407243" url="https://pl.wikipedia.org/wiki?curid=2407243" title="Schweigen-Rechtenbach">
Schweigen-Rechtenbach

Schweigen-Rechtenbach – miejscowość i gmina w Niemczech, w kraju związkowym Nadrenia-Palatynat, w powiecie Südliche Weinstraße, wchodzi w skład gminy związkowej Bad Bergzabern.
Brama Deutsches Weintor w miejscowości stanowi początek trasy turystycznej Deutsche Weinstraße.

</doc>
<doc id="2407251" url="https://pl.wikipedia.org/wiki?curid=2407251" title="Okręg wyborczy nr 22 do Senatu Rzeczypospolitej Polskiej">
Okręg wyborczy nr 22 do Senatu Rzeczypospolitej Polskiej

Okręg wyborczy nr 22 do Senatu Rzeczypospolitej Polskiej obejmuje obszar powiatów nowosolskiego, wschowskiego, żagańskiego i żarskiego (województwo lubuskie). Wybierany jest w nim 1 senator na zasadzie większości względnej.
Utworzony został w 2011 na podstawie Kodeksu wyborczego. Po raz pierwszy zorganizowano w nim wybory 9 października 2011. Wcześniej obszar okręgu nr 22 należał do okręgu nr 8.
Siedzibą okręgowej komisji wyborczej jest Zielona Góra.
Wyniki wyborów.
Symbolem „●” oznaczono senatora ubiegającego się o reelekcję.

</doc>
<doc id="2407252" url="https://pl.wikipedia.org/wiki?curid=2407252" title="Dörrenbach (Nadrenia-Palatynat)">
Dörrenbach (Nadrenia-Palatynat)

Dörrenbach (palat. "Derrebach") – miejscowość i gmina w Niemczech, w kraju związkowym Nadrenia-Palatynat, w powiecie Südliche Weinstraße, wchodzi w skład gminy związkowej Bad Bergzabern.

</doc>
<doc id="2407253" url="https://pl.wikipedia.org/wiki?curid=2407253" title="Dörrenbach">
Dörrenbach

Niemcy:

</doc>
<doc id="2407254" url="https://pl.wikipedia.org/wiki?curid=2407254" title="Doerrenbach">
Doerrenbach



</doc>
<doc id="2407256" url="https://pl.wikipedia.org/wiki?curid=2407256" title="Okręg wyborczy nr 20 do Senatu Rzeczypospolitej Polskiej">
Okręg wyborczy nr 20 do Senatu Rzeczypospolitej Polskiej

Okręg wyborczy nr 20 do Senatu Rzeczypospolitej Polskiej obejmuje obszar powiatów krośnieńskiego, świebodzińskiego i zielonogórskiego oraz miasta na prawach powiatu Zielonej Góry (województwo lubuskie). Wybierany jest w nim 1 senator na zasadzie większości względnej.
Utworzony został w 2011 na podstawie Kodeksu wyborczego. Po raz pierwszy zorganizowano w nim wybory 9 października 2011. Wcześniej obszar okręgu nr 20 należał do okręgu nr 8.
Siedzibą okręgowej komisji wyborczej jest Zielona Góra.
Wyniki wyborów.
Symbolem „●” oznaczono senatora ubiegającego się o reelekcję.
Wybory parlamentarne 2011.
"● Stanisław Iwan reprezentował w Senacie VII kadencji (2007–2011) okręg nr 8".
Wybory parlamentarne 2019.
"● Robert Dowhan reprezentował w Senacie IX kadencji (2015–2019) okręg nr 22."

</doc>
<doc id="2407261" url="https://pl.wikipedia.org/wiki?curid=2407261" title="Okręg wyborczy nr 98 do Senatu Rzeczypospolitej Polskiej">
Okręg wyborczy nr 98 do Senatu Rzeczypospolitej Polskiej

Okręg wyborczy nr 98 do Senatu Rzeczypospolitej Polskiej obejmuje obszar miasta na prawach powiatu Świnoujścia oraz powiatów goleniowskiego, gryfickiego, gryfińskiego, kamieńskiego, łobeskiego, myśliborskiego, pyrzyckiego i stargardzkiego (województwo zachodniopomorskie). Wybierany jest w nim 1 senator na zasadzie większości względnej.
Utworzony został w 2011 na podstawie Kodeksu wyborczego. Po raz pierwszy zorganizowano w nim wybory 9 października 2011. Wcześniej obszar okręgu nr 97 należał do okręgu nr 40.
Siedzibą okręgowej komisji wyborczej jest Szczecin.
Wyniki wyborów.
Symbolem „●” oznaczono senatora ubiegającego się o reelekcję.
Wybory parlamentarne 2011.
"*Jan Olech reprezentował w Senacie VII kadencji (2007–2011) okręg nr 40".

</doc>
<doc id="2407264" url="https://pl.wikipedia.org/wiki?curid=2407264" title="Józef Podgóreczny">
Józef Podgóreczny

Józef Podgóreczny (ur. 1900, zm. 1990) – polski nauczyciel, działacz kultury, długoletni dyrektor Biblioteki Miejskiej w Bydgoszczy, jeden z założycieli Bydgoskiego Towarzystwa Naukowego, długoletni działacz Towarzystwa Miłośników Miasta Bydgoszczy. Podporucznik piechoty Wojska Polskiego II RP.
Życiorys.
Urodził się 28 października 1900 r. we wsi Kociubińczyki w Tarnopolskiem. Był synem Jana, rolnika i Marii z Wełyczenków. Po nauce w szkole ludowej, w latach 1910–1914 ukończył cztery klasy Państwowego Gimnazjum Kolejowego w Trembowli. Dalszą naukę przerwał mu wybuch I wojny światowej w 1914 r. W latach 1914–1917 pracował w kuźni dworskiej oraz w Towarzystwie Czytelni Ludowych, po czym został zmobilizowany do armii austriackiej. Walczył na froncie austriacko-włoskim. Po klęsce Austro-Węgier wziął udział w walce z Ukraińcami i we Lwowie dostał się do niewoli. Po ucieczce z niej był nauczycielem w szkole prywatnej w Tarnopolu. W 1919 r. został powołany do Wojska Polskiego, gdzie pełnił funkcję referenta oświatowego. W 1920 r. uczestniczył w wojnie polsko-sowieckiej. 
Po zdemobilizowaniu w 1921 r. dokończył naukę w gimnazjum i złożył egzamin dojrzałości oraz uzupełnił kwalifikacje nauczycielskie. Od 1922 r. był nauczycielem na Polesiu, a od 1924 r. w miasteczku Zaostrowiecze w powiecie nieświeskim w województwie nowogrodzkim. Był tam niezwykle aktywny społecznie, jako organizator i animator społeczny na polu oświatowym i narodowym. Przyczynił się do budowy 7-klasowej szkoły i domu społecznego w Zaostrowieczach. Od 1922 r. działał w Związku Nauczycielstwa Polskiego. 
W 1929 r. ukończył skróconą podchorążówkę piechoty, a w 1935 r. awansował na stopień podporucznika rezerwy. 28 sierpnia 1939 r. został zmobilizowany do wojska. W kampanii wrześniowej walczył jako dowódca kompanii w Grupie Operacyjnej „Polesie”. Bił się pod Kockiem i Wolą Gułowską. Po śmierci dowódcy dowodził batalionem. Dostał się do niewoli niemieckiej. Przebywał w różnych obozach jenieckich, między innymi w oflagu II B Arnswalde i II c Woldenberg (Dobiegniewo), gdzie zorganizował szkołę dla szeregowców i był jej kierownikiem. W obozie ukończył dwuletnią Wolną Wszechnicę Pedagogiczną i Nauczycielski Instytut Pedagogiczny, sześciomiesięczny Kurs Bibliotekarski oraz Kurs Administracji Komunalnej. 
Po powrocie do kraju w czerwcu 1945 r. rozpoczął pracę jako sekretarz Wojewódzkiego Zarządu TUR w Lublinie. Równocześnie zorganizował i bezinteresownie prowadził Szkołę Pracy Społecznej. W 1946 r. został skierowany na stanowisko dyrektora Wojewódzkiej Delegatury Spółdzielni Wydawniczo-Oświatowej „Czytelnik” w Lublinie, a następnie w Bydgoszczy. Do 1949 r. założył wiele bibliotek czytelnikowskich w województwie pomorskim (bydgoskim). W 1950 r. otrzymał zadanie zorganizowania Wojewódzkiej Ekspozytury „Domu Książki” (dyrektor w 1950–1952). W 1952 r. pracował w Wydziale Finansowym Prezydium Miejskiej Rady Narodowej w Bydgoszczy, a w grudniu tego roku został powołany na stanowisko dyrektora Biblioteki Miejskiej (obecnie Wojewódzka i Miejska Biblioteka Publiczna). Już jako dyrektor Biblioteki przez kilka miesięcy 1953 kierował również Wojewódzkim Domem Kultury. Przyczynił się do ożywienia i uatrakcyjnienia działalności tej instytucji. Bibliotekę Miejską zreorganizował j przystosował do zadań stawianych tego rodzaju placówkom oświatowym. Znacznie rozszerzył sieć filii i punktów bibliotecznych: Wyodrębnił dział zbiorów specjalnych i dążył do jego wzbogacenia. Przyczynił się do szybkiego rozwoju czytelnictwa w Bydgoszczy i województwie bydgoskim. W 1967 r. minister kultury i sztuki przyznał mu stanowisko starszego kustosza dyplomowanego. Należał do PZPR.
Zmarł 23 lipca 1990 r. w Bydgoszczy. Pochowano go na cmentarzu przy ulicy Wiślanej.
Działalność społeczna.
Pracę zawodową łączył z bogatą działalnością społeczną. Wchodził w skład Zarządu Głównego Stowarzyszenia Bibliotekarzy Polskich i Zarządu Głównego Związku Zawodowego Pracowników Kultury i Sztuki. Wchodził także w skład Sekcji Bibliotek Rady Kultury i Sztuki przy ministrze kultury i sztuki. Brał udział w naradach krajowych w sprawie kultury. Należał do ojców-założycieli Bydgoskiego Towarzystwa Naukowego, które powstało w styczniu 1959. Do 1972 r. wchodził w skład komisji rewizyjnych Towarzystwa, a w okresach 1959–1962 i 1966–1969 pełnił funkcję przewodniczącego. Od 1946 r. był członkiem Towarzystwa Miłośników Miasta Bydgoszczy, a w latach 1953–1955 – jego prezesem. W 1971 r. otrzymał godność honorowego członka TMMB. 
Był także członkiem innych stowarzyszeń: Towarzystwa Wiedzy Powszechnej (pełnił w nim funkcje kierownicze), Kujawsko-Pomorskiego Towarzystwa Kulturalnego w Bydgoszczy (współorganizator), Towarzystwa Przyjaźni Polsko-Radzieckiej (członek Prezydium Zarządu Wojewódzkiego), Komitetu Walki i Męczeństwa (zasiadał w Prezydium). W 1981 r. wszedł w skład Komitetu Założycielskiego Budowy Pomnika Leona Barciszewskiego, a następnie działał w Społecznym Komitecie Budowy Pomnika Leona Barciszewskiego (do 1989). 
Na uwagę zasługują jego artykuły i opracowania dotyczące Bydgoszczy, Kujaw i Pomorza, publikowane w „"Kalendarzu Bydgoskim"”, „"Kronice Bydgoskiej"” oraz prasie codziennej. Przez szereg lat gromadził materiały biograficzne z życia wybitniejszych postaci województwa bydgoskiego. Ich owocem było opracowanie pt. „"Niepospolici ludzie Kujaw i Pomorza"” (Bydgoszcz 1967).
Rodzina.
Józef Podgóreczny od 1926 r. był żonaty z Władysławą z d. Dziubińską. Mieli synów: Jerzego (lekarza) i Mariana (dziennikarza).

</doc>
<doc id="2407265" url="https://pl.wikipedia.org/wiki?curid=2407265" title="A Star Is Born">
A Star Is Born

A Star Is Born – album Barbry Streisand i Krisa Kristoffersona, wydany w 1976 roku. Był on ścieżką dźwiękową do filmu "Narodziny gwiazdy", w którym artyści zagrali główne role. Film, album, a także tytułowa ballada "Evergreen" spotkały się z wielkim sukcesem.
Płyta dotarła na szczyt amerykańskiego zestawienia Billboard 200 i uzyskała w USA status pięciokrotnej platynowej płyty, co czyni ją jedną z najlepiej sprzedających się w katalogu Barbry Streisand.

</doc>
<doc id="2407266" url="https://pl.wikipedia.org/wiki?curid=2407266" title="Okręg wyborczy nr 99 do Senatu Rzeczypospolitej Polskiej">
Okręg wyborczy nr 99 do Senatu Rzeczypospolitej Polskiej

Okręg wyborczy nr 99 do Senatu Rzeczypospolitej Polskiej obejmuje obszar powiatów białogardzkiego, choszczeńskiego, drawskiego, kołobrzeskiego, świdwińskiego i wałeckiego (województwo zachodniopomorskie). Wybierany jest w nim 1 senator na zasadzie większości względnej.
Utworzony został w 2011 na podstawie Kodeksu wyborczego. Po raz pierwszy zorganizowano w nim wybory 9 października 2011. Wcześniej obszar okręgu nr 99 należał do okręgu nr 39.
Siedzibą okręgowej komisji wyborczej jest Koszalin.
Wyniki wyborów.
Symbolem „●” oznaczono senator ubiegającą się o reelekcję.
Wybory parlamentarne 2011.
"● Grażyna Sztark reprezentowała w Senacie VII kadencji (2007–2011) okręg nr 39".

</doc>
<doc id="2407267" url="https://pl.wikipedia.org/wiki?curid=2407267" title="Okręg wyborczy nr 100 do Senatu Rzeczypospolitej Polskiej">
Okręg wyborczy nr 100 do Senatu Rzeczypospolitej Polskiej

Okręg wyborczy nr 100 do Senatu Rzeczypospolitej Polskiej obejmuje obszar miasta na prawach powiatu Koszalina oraz powiatów koszalińskiego, sławieńskiego i szczecineckiego (województwo zachodniopomorskie). Wybierany jest w nim 1 senator na zasadzie większości względnej.
Utworzony został w 2011 na podstawie Kodeksu wyborczego. Po raz pierwszy zorganizowano w nim wybory 9 października 2011. Wcześniej obszar okręgu nr 99 należał do okręgu nr 39.
Siedzibą okręgowej komisji wyborczej jest Koszalin.
Wyniki wyborów.
Symbolem „●” oznaczono senatora ubiegającego się o reelekcję.
Wybory parlamentarne 2011.
"*Piotr Zientarski reprezentował w Senacie VII kadencji (2007–2011) okręg nr 39".

</doc>
<doc id="2407268" url="https://pl.wikipedia.org/wiki?curid=2407268" title="Okręg wyborczy nr 97 do Senatu Rzeczypospolitej Polskiej">
Okręg wyborczy nr 97 do Senatu Rzeczypospolitej Polskiej

Okręg wyborczy nr 97 do Senatu Rzeczypospolitej Polskiej obejmuje obszar miasta na prawach powiatu Szczecina oraz powiatu polickiego (województwo zachodniopomorskie). Wybierany jest w nim 1 senator na zasadzie większości względnej.
Utworzony został w 2011 na podstawie Kodeksu wyborczego. Po raz pierwszy zorganizowano w nim wybory 9 października 2011. Wcześniej obszar okręgu nr 97 należał do okręgu nr 40.
Siedzibą okręgowej komisji wyborczej jest Szczecin.
Wyniki wyborów.
Symbolem „●” oznaczono senatora ubiegającego się o reelekcję.
Wybory parlamentarne 2011.
"*Krzysztof Zaremba reprezentował w Senacie VII kadencji (2007–2011) okręg nr 40".

</doc>
<doc id="2407270" url="https://pl.wikipedia.org/wiki?curid=2407270" title="Streisand Superman">
Streisand Superman

Streisand Superman – album amerykańskiej piosenkarki Barbry Streisand, wydany w 1977 roku. Płyta dotarła do miejsca 3. amerykańskiego zestawienia Billboard 200 i uzyskała w USA status platynowej.

</doc>
<doc id="2407273" url="https://pl.wikipedia.org/wiki?curid=2407273" title="Okręg wyborczy nr 85 do Senatu Rzeczypospolitej Polskiej">
Okręg wyborczy nr 85 do Senatu Rzeczypospolitej Polskiej

Okręg wyborczy nr 85 do Senatu Rzeczypospolitej Polskiej obejmuje obszar powiatów działdowskiego, iławskiego, nowomiejskiego i ostródzkiego (województwo warmińsko-mazurskie). Wybierany jest w nim 1 senator na zasadzie większości względnej.
Utworzony został w 2011 na podstawie Kodeksu wyborczego. Po raz pierwszy zorganizowano w nim wybory 9 października 2011. Wcześniej obszar okręgu nr 85 należał do okręgu nr 33.
Siedzibą okręgowej komisji wyborczej jest Elbląg.
Wyniki wyborów.
Symbolem „●” oznaczono senatora ubiegającego się o reelekcję.
Wybory parlamentarne 2011.
"*Stanisław Gorczyca reprezentował w Senacie VII kadencji (2007–2011) okręg nr 33".

</doc>
<doc id="2407276" url="https://pl.wikipedia.org/wiki?curid=2407276" title="Okręg wyborczy nr 87 do Senatu Rzeczypospolitej Polskiej">
Okręg wyborczy nr 87 do Senatu Rzeczypospolitej Polskiej

Okręg wyborczy nr 87 do Senatu Rzeczypospolitej Polskiej obejmuje obszar powiatów ełckiego, giżyckiego, gołdapskiego, kętrzyńskiego, mrągowskiego, oleckiego, piskiego i węgorzewskiego (województwo warmińsko-mazurskie). Wybierany jest w nim 1 senator na zasadzie większości względnej.
Utworzony został w 2011 na podstawie Kodeksu wyborczego. Po raz pierwszy zorganizowano w nim wybory 9 października 2011. Wcześniej obszar okręgu nr 87 należał do okręgu nr 34.
Siedzibą okręgowej komisji wyborczej jest Olsztyn.
Wyniki wyborów.
Symbolem „●” oznaczono senatora ubiegającego się o reelekcję.
Wybory parlamentarne 2011.
"*Marek Konopka reprezentował w Senacie VII kadencji (2007–2011) okręg nr 34".

</doc>
<doc id="2407277" url="https://pl.wikipedia.org/wiki?curid=2407277" title="Songbird (album Barbry Streisand)">
Songbird (album Barbry Streisand)

Songbird – album amerykańskiej piosenkarki Barbry Streisand, wydany w 1978 roku. Płyta dotarła do miejsca 12. amerykańskiego zestawienia Billboard 200 i uzyskała w USA status platynowej.

</doc>
<doc id="2407278" url="https://pl.wikipedia.org/wiki?curid=2407278" title="Youyi Lu">
Youyi Lu

Youyi Lu () – stacja początkowa metra w Szanghaju, na linii 3. Zlokalizowana jest pomiędzy stacjami Tieli Lu oraz Baoyang Lu. Została otwarta 18 grudnia 2006.

</doc>
<doc id="2407282" url="https://pl.wikipedia.org/wiki?curid=2407282" title="Okręg wyborczy nr 86 do Senatu Rzeczypospolitej Polskiej">
Okręg wyborczy nr 86 do Senatu Rzeczypospolitej Polskiej

Okręg wyborczy nr 86 do Senatu Rzeczypospolitej Polskiej obejmuje obszar powiatów nidzickiego, olsztyńskiego i szczycieńskiego oraz miasta na prawach powiatu Olsztyna (województwo warmińsko-mazurskie). Wybierany jest w nim 1 senator na zasadzie większości względnej.
Utworzony został w 2011 na podstawie Kodeksu wyborczego. Po raz pierwszy zorganizowano w nim wybory 9 października 2011. Wcześniej obszar okręgu nr 86 należał do okręgu nr 34.
Siedzibą okręgowej komisji wyborczej jest Olsztyn.
Wyniki wyborów.
Symbolem „●” oznaczono senatorów ubiegających się o reelekcję.
Wybory parlamentarne 2011.
"*Ryszard Górecki reprezentował w Senacie VII kadencji (2007–2011) okręg nr 34".

</doc>
<doc id="2407283" url="https://pl.wikipedia.org/wiki?curid=2407283" title="Regiment Manchesterski">
Regiment Manchesterski

Regiment Manchesterski – regiment British Army sformowany w 1881 roku z połączenia 63 i 96 Regimentu Piechoty. W 1958 roku złączony z Królewskim Regimentem Liverpoolskim tworząc Regiment Królewski.

</doc>
<doc id="2407284" url="https://pl.wikipedia.org/wiki?curid=2407284" title="Baoyang Lu">
Baoyang Lu

Baoyang Lu () – stacja początkowa metra w Szanghaju, na linii 3. Zlokalizowana jest pomiędzy stacjami Youyi Lu oraz Shuichan Lu. Została otwarta 18 grudnia 2006.

</doc>
<doc id="2407285" url="https://pl.wikipedia.org/wiki?curid=2407285" title="Mistrzostwa Świata w Kolarstwie Szosowym 1981">
Mistrzostwa Świata w Kolarstwie Szosowym 1981

54. Mistrzostwa świata w kolarstwie szosowym – zawody kolarskie, które odbyły się w dniach 26–30 sierpnia 1981 w stolicy Czechosłowacji – Pradze. Były to drugie zorganizowane w tym kraju mistrzostwa świata w kolarstwie szosowym (poprzednio w 1969). Nikomu nie udało się obronić tytułu mistrza świata. Również nikomu nie udało się zdobyć chociaż dwóch medali. 
Bardzo nieudany był start reprezentantów Polski, bowiem nie tylko nie zdobyli oni żadnego medalu, ale nikomu nie udało się zająć miejsca w pierwszej dziesiątce. Najlepszym osiągnięciem było zajęcie 14. miejsca przez polski zespół w jeździe drużynowej na czas amatorów.
Reprezentacja Polski.
Do mistrzostw świata Polski Związek Kolarski zgłosił 10 zawodników w dwóch konkurencjach amatorów. 

</doc>
<doc id="2407286" url="https://pl.wikipedia.org/wiki?curid=2407286" title="Mieczysław Majewski (malarz)">
Mieczysław Majewski (malarz)

Mieczysław Majewski (ur. 12 stycznia 1915 we Włocławku, zm. 18 lutego 1988 w Warszawie) – polski malarz oraz grafik.
Życiorys.
Studiował na ASP w Warszawie w latach 1935-1939, dyplom uzyskał w 1947. Tworzył równolegle w dwóch dziedzinach - zajmował się malarstwem oraz grafiką warsztatową, szczególnie technikami metalowymi. Wykonywał także prace z dziedziny grafiki użytkowej (ilustracje książkowe). W latach 1957-1963 członek grup artystycznych „Warszawa” oraz „Kardasz”.
Jego prace znajdują się:
Wybrane wystawy.
Od 1946 roku brał udział w wystawach zbiorowych w Polsce i za granicą (m.in. Austria, NRD, Holandia, USA, ZSRR, Meksyk, Wielka Brytania). W latach 1962-1973 miał trzy własne wystawy w kraju oraz trzy za granicą:

</doc>
<doc id="2407287" url="https://pl.wikipedia.org/wiki?curid=2407287" title="Okręg wyborczy nr 84 do Senatu Rzeczypospolitej Polskiej">
Okręg wyborczy nr 84 do Senatu Rzeczypospolitej Polskiej

Okręg wyborczy nr 84 do Senatu Rzeczypospolitej Polskiej obejmuje obszar powiatów bartoszyckiego, braniewskiego, elbląskiego i lidzbarskiego oraz miasta na prawach powiatu Elbląga (województwo warmińsko-mazurskie). Wybierany jest w nim 1 senator na zasadzie większości względnej.
Utworzony został w 2011 na podstawie Kodeksu wyborczego. Po raz pierwszy zorganizowano w nim wybory 9 października 2011. Wcześniej obszar okręgu nr 84 należał do okręgu nr 33.
Siedzibą okręgowej komisji wyborczej jest Elbląg.
Wyniki wyborów.
Symbolem „●” oznaczono senatorów ubiegających się o reelekcję.
Wybory parlamentarne 2011.
● "Sławomir Sadowski reprezentował w Senacie VII kadencji (2007–2011) okręg nr 33".

</doc>
<doc id="2407290" url="https://pl.wikipedia.org/wiki?curid=2407290" title="Seaforth Highlanders">
Seaforth Highlanders

Seaforth Highlanders – historyczny regiment British Army. W zależności od okresu składał się z dwóch do siedemnastu batalionów. Obecnie wchodzi w skład Highlanderów.

</doc>
<doc id="2407293" url="https://pl.wikipedia.org/wiki?curid=2407293" title="Gleb (Sawin)">
Gleb (Sawin)

Gleb, imię świeckie Gieorgij Siemionowicz Sawin (ur. 2 stycznia 1945 w Chizowie, zm. 28 września 1998 w Żłobinie) – biskup Rosyjskiego Kościoła Prawosławnego.
W 1969 ukończył seminarium duchowne w Moskwie, zaś w 1973 – Moskiewską Akademię Duchowną z tytułem kandydata nauk teologicznych. 21 grudnia 1971, będąc jeszcze studentem, złożył wieczyste śluby mnisze w Ławrze Troicko-Siergijewskiej, następnie 15 lutego 1972 został wyświęcony na hierodiakona, zaś 27 lutego 1973 – na hieromnicha. Od 1976 prowadził działalność duszpasterską w eparchii donieckiej i wykładał w seminarium duchownym w Odessie.
20 lipca 1990 Święty Synod Rosyjskiego Kościoła Prawosławnego wyznaczył go na biskupa symferopolskiego i krymskiego. Chirotonia biskupia Gleba (Sawina) miała miejsce 2 sierpnia tego samego roku. Jeszcze w tym samym roku, w listopadzie, został przeniesiony na katedrę dniepropetrowską i zaporoską. Z powodu konfliktów z miejscowym duchowieństwem biskup Gleb zrezygnował jednak z jej zarządu. W 1992, na mocy decyzji Synodu, przeszedł w skład duchowieństwa Egzarchatu Białoruskiego i w sierpniu 1992 objął katedrę połocką i głębocką. W 1996 przeszedł w stan spoczynku z wyznaczonym miejscem zamieszkania w monasterze Przemienienia Pańskiego w Muromie.

</doc>
<doc id="2407294" url="https://pl.wikipedia.org/wiki?curid=2407294" title="Rosen Plewneliew">
Rosen Plewneliew

Rosen Asenow Plewneliew, bułg. Росен Асенов Плевнелиев (ur. 14 maja 1964 w Goce Dełczew) – bułgarski inżynier, przedsiębiorca i polityk, działacz partii GERB, minister rozwoju regionalnego i robót publicznych w rządzie Bojka Borisowa (2009–2011), od 22 stycznia 2012 do 22 stycznia 2017 prezydent Bułgarii.
Życiorys.
W 1982 ukończył szkołę średnią w Błagojewgradzie, następnie odbywał służbę wojskową. W 1989 został absolwentem informatyki na Uniwersytecie Technicznym w Sofii, po czym przez rok pracował jako asystent na tej uczelni w instytucie techniki mikroprocesorowej. Po upadku komunizmu w 1990 odszedł do biznesu. Założył prywatne przedsiębiorstwo później przekształcone w Linbyłgariję. W ciągu kolejnej dekady brało ono udział w budowie lub przebudowie m.in. hotelu Sheraton w Sofii oraz kompleksu Business Park Sofia, w którym Rosen Plewneliew pełnił funkcję głównego menedżera. Poprzez swoją firmę zarządzał również inwestycjami niemieckimi w Bułgarii. W 2007 został członkiem zarządu bułgarskiej konfederacji pracodawców i przemysłowców w Bułgarii.
W czerwcu 2009, na miesiąc przed wyborami parlamentarnymi, został przedstawiony jako członek zespołu ekonomicznego partii Obywatele na rzecz Europejskiego Rozwoju Bułgarii (GERB), która ostatecznie wybory te wygrała. W lipcu 2009 objął stanowisko ministra rozwoju regionalnego i robót publicznych w pierwszym gabinecie Bojka Borisowa. W okresie jego urzędowania doszło do długo odkładanych inwestycji drogowych, a Rosen Plewneliew stał się najbardziej popularnym ministrem w kraju.
4 września 2011 został przedstawiony jako kandydat GERB-u w wyborach prezydenckich. Premier Bojko Borisow podkreślał, że głównymi powodami, dla których to Rosen Plewneliew otrzymał poparcie partii, były jego fachowość i zdolność do budowy skutecznego zespołu, co miał udowodnić działając zarówno w sektorze prywatnym, jak również jako minister. Trzy dni później zrezygnował ze stanowiska w rządzie. Kandydatką na wiceprezydenta została minister sprawiedliwości Margarita Popowa. Głównymi konkurentami do urzędu prezydenta stali się były minister spraw zagranicznych Iwajło Kałfin (Bułgarska Partia Socjalistyczna) oraz była komisarz Unii Europejskiej Meglena Kunewa (niezależna). W pierwszej turze głosowania z 23 października 2011 Rosen Plewneliew zajął pierwsze miejsce, zdobywając 40,11% głosów poparcia. W drugiej turze głosowania z 30 października 2011 uzyskał 52,58% głosów, pokonując Iwajłę Kałfina. Urząd prezydenta objął 22 stycznia 2012.
W maju 2016 ogłosił, że nie będzie się ubiegał o reelekcję na drugą kadencję. Zakończył urzędowanie 22 stycznia 2017.

</doc>
<doc id="2407295" url="https://pl.wikipedia.org/wiki?curid=2407295" title="Okręg wyborczy nr 59 do Senatu Rzeczypospolitej Polskiej">
Okręg wyborczy nr 59 do Senatu Rzeczypospolitej Polskiej

Okręg wyborczy nr 59 do Senatu Rzeczypospolitej Polskiej obejmuje obszar powiatów augustowskiego, grajewskiego, kolneńskiego, łomżyńskiego, monieckiego, sejneńskiego, suwalskiego i zambrowskiego oraz miast na prawach powiatu Łomży i Suwałk (województwo podlaskie). Wybierany jest w nim 1 senator na zasadzie większości względnej.
Utworzony został w 2011 na podstawie Kodeksu wyborczego. Po raz pierwszy zorganizowano w nim wybory 9 października 2011. Wcześniej obszar okręgu nr 59 należał do okręgu nr 23.
Siedzibą okręgowej komisji wyborczej jest Białystok.
Wyniki wyborów.
Symbolem „●” oznaczono senatora ubiegającego się o reelekcję.
Wybory parlamentarne 2011.
"● Bohdan Józef Paszkowski reprezentował w Senacie VII kadencji (2007–2011) okręg nr 23".
Wybory uzupełniające 2016.
Głosowanie odbyło się z powodu powołania Bohdana Józefa Paszkowskiego na Wojewodę Podlaskiego.
Wybory parlamentarne 2019.
Po zarejestrowaniu swoich kandydatur zmarli Andrzej Chmielewski (Samoobrona) i Kornel Morawiecki (PiS). Komitet wyborczy PiS skorzystał z prawa wysunięcia innego kandydata, natomiast Samoobrony – nie.

</doc>
<doc id="2407297" url="https://pl.wikipedia.org/wiki?curid=2407297" title="Cmentarz wojenny nr 167 – Ryglice">
Cmentarz wojenny nr 167 – Ryglice

Cmentarz wojenny nr 167 w Ryglicach – zabytkowy cmentarz z okresu I wojny światowej, zaprojektowany przez Heinricha Scholza znajdujący się na terenie miasta Ryglice w powiecie tarnowskim. Jeden z ponad 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. Należy do VI Okręgu Cmentarnego Tarnów.
Opis.
Położony na wzgórzu na zachód od rynku, niedaleko cmentarza parafialnego. Na planie prostokąta zbliżonego do kwadratu zajmuje powierzchnię 1129 m². Prowadzi do niego brama przykryta dachówką. Na pomniku centralnym znajduje się tablica z inskrypcją (tłum.): "„Żaden wieniec nie zdobi czoła godniej niż miłość ojczyzny”".
Na cmentarzu pochowano 312 żołnierzy w 166 pojedynczych grobach i 30 mogiłach zbiorowych:
poległych 19 grudnia 1914 i 5–6 maja 1915.
Remont cmentarza przeprowadzono w 2001.

</doc>
<doc id="2407298" url="https://pl.wikipedia.org/wiki?curid=2407298" title="Okręg wyborczy nr 61 do Senatu Rzeczypospolitej Polskiej">
Okręg wyborczy nr 61 do Senatu Rzeczypospolitej Polskiej

Okręg wyborczy nr 61 do Senatu Rzeczypospolitej Polskiej obejmuje obszar powiatów bielskiego, hajnowskiego, siemiatyckiego i wysokomazowieckiego (województwo podlaskie). Wybierany jest w nim 1 senator na zasadzie większości względnej.
Utworzony został w 2011 na podstawie Kodeksu wyborczego. Po raz pierwszy zorganizowano w nim wybory 9 października 2011. Wcześniej obszar okręgu nr 61 należał do okręgu nr 23.
Siedzibą okręgowej komisji wyborczej jest Białystok.
Wyniki wyborów.
Symbolem „●” oznaczono senatorów ubiegających się o reelekcję.
Wybory parlamentarne 2011.
"● Włodzimierz Cimoszewicz i Jan Dobrzyński reprezentowali w Senacie VII kadencji (2007–2011) okręg nr 23".

</doc>
<doc id="2407299" url="https://pl.wikipedia.org/wiki?curid=2407299" title="Rho (stacja kolejowa)">
Rho (stacja kolejowa)

Rho (włoski: "Stazione di Rho") – stacja kolejowa w Rho, w prowincji Mediolan, w regionie Lombardia, we Włoszech. Znajduje się na linii Turyn-Meiolan i Mediolan-Domodossola. Znajduje się on piazza della Libertà i via Magenta.
Jest przystankiem dla pociągów Trenord na linii Domodossola–Arona–Milano Porta Garibaldi, Porto Ceresio–Varese–Milano Porta Garibaldi. Jest również obsługiwany przez pociągi podmiejskie linii S5 i S6.

</doc>
<doc id="2407303" url="https://pl.wikipedia.org/wiki?curid=2407303" title="Port lotniczy Bosset">
Port lotniczy Bosset

Port lotniczy Bosset (IATA: BOT) – port lotniczy położony w Bosset, w Prowincji Zachodniej, w Papui-Nowej Gwinei.

</doc>
<doc id="2407308" url="https://pl.wikipedia.org/wiki?curid=2407308" title="Mistrzostwa Świata w Kolarstwie Szosowym 1982">
Mistrzostwa Świata w Kolarstwie Szosowym 1982

55. Mistrzostwa świata w kolarstwie szosowym – zawody kolarskie, które odbyły się w dniach 1–5 września 1982 na brytyjskim torze Goodwood Circuit koło Chichester. Były to czwarte zorganizowane w tym kraju mistrzostwa świata w kolarstwie szosowym (poprzednio w: 1922, 1961 i 1970). Nikomu nie udało się obronić tytułu mistrza świata. Również nikomu nie udało się zdobyć chociaż dwóch medali. 
Polacy nie zdobyli żadnego medalu, a najlepszym osiągnięciem było zajęcie 4. miejsca przez Andrzeja Serediuka w wyścigu ze startu wspólnego amatorów.
Reprezentacja Polski.
Do mistrzostw świata Polski Związek Kolarski zgłosił 10 zawodników w trzech konkurencjach (bez wyścigu ze startu wspólnego kobiet). 

</doc>
<doc id="2407310" url="https://pl.wikipedia.org/wiki?curid=2407310" title="Ms. Dynamite">
Ms. Dynamite

Niomi Arleen McLean-Daley, znana szerzej jako Ms. Dynamite, ur. 26 kwietnia 1981 w Londynie – brytyjska raperka, autorka utworów i producentka muzyczna. Znana z przebojów „It Takes More”, „Dy-Na-Mi-Tee” oraz „Lights On”. Laureatka Mercury Prize jak i dwóch Brit Awards.
Biografia.
Urodziła się i wychowała w dzielnicy Archway w gminie Islington w północnym Londynie jako najstarsza z jedenaściorga dzieci. Jej ojciec jest Jamajczykiem, a matka Szkotką. Jako dziecko chciała zostać nauczycielką lub pracownikiem socjalnym, jednak jej największą pasją okzała się muzyka. Jeden z jej braci także został raperem, znanym jako Akala.
Zadebiutowała wokalnie w utworze „Booo!” z gatunku UK garage, który cieszył się popularnością w pirackich rozgłośniach radiowych. Zainteresowanie piosenkarką rosło i ostatecznie podpisała kontrakt z Polydor Records, gdzie producent Salaam Remi zaczął rozwijać jej talent. W 2002 roku ukazał się jej debiutancki album "A Little Deeper", na którym znalazły się przeboje „It Takes More” oraz „Dy-Na-Mi-Tee”. Płyta dotarła do 10. miejsca na liście sprzedaży w Wielkiej Brytanii i zdobyła Mercury Prize jako album roku. Sama artystka zdobyła dwie nagrody Brit Awards: dla najlepszej artystki solowej i najlepszego wykonawcy sceny urban. Wystąpiła na ceremonii zamykającej Igrzyska Wspólnoty Narodów 2002.
Po kilkuletniej przerwie, w czasie której urodziła syna o imieniu Shavaar, powróciła z albumem "Judgement Days", wydanym w 2005 roku. Płyta prezentowała dojrzalsze brzmienie w porównaniu do debiutu, poruszając tematy społeczno-polityczne, jednak nie spotkała się z tak pozytywnymi recenzjami. Nie poradziła sobie też dobrze na listach sprzedaży, co wkrótce doprowadziło wytwórnię Polydor do zerwania kontraktu z artystką. Na początku 2006 roku Ms. Dynamite została aresztowana za uderzenie policjantki pod jednym z klubów nocnych w Londynie, za co ostatecznie została skazana na 60 godzin prac społecznych. W tym samym roku wydała mixtape "A Little Darker" we współpracy z bratem, Akalą. W kolejnych latach pojawiała się w różnych programach telewizyjnych w Wielkiej Brytanii, m.in. "The Race" i "Hell's Kitchen", oraz gościnnie prowadziła audycje radiowe w BBC Radio 1Xtra. Swój kolejny album, zatytułowany "Democracy", raperka zapowiedziała na 2009 rok, jednak ostatecznie nie ukazał się, gdyż zdecydowała się skupić na macierzyństwie.
W 2010 roku nagrała przebój „Lights On” w duecie z Katy B, który dotarł do 4. miejsca UK Singles Chart, co było najwyższym dotychczas osiągnięciem obu artystek na tej liście. Pojawiła się też na debiutanckiej płycie projektu Magnetic Man, a w 2011 roku wydała solowy singel „Neva Soft”. Nagrała single w kolaboracjach z różnymi artystami, m.in. „Light Up (The World)” i „Cloud 9”. Wydany w 2014 roku utwór „Dibby Dibby Sound” z DJ-em Freshem dotarł do 3. miejsca na brytyjskiej liście przebojów.

</doc>
<doc id="2407313" url="https://pl.wikipedia.org/wiki?curid=2407313" title="Owcza Góra (Rudawy Janowickie)">
Owcza Góra (Rudawy Janowickie)

Owcza Góra (niem. "Schaf Berg", 586 m n.p.m.) – szczyt w południowo-zachodniej Polsce, w Sudetach Zachodnich, w Rudawach Janowickich.
Położenie i opis.
Owcza Góra leży w bocznym ramieniu, odchodzącym od masywu Wielkiej Kopy ku północnemu wschodowi, a dokładniej od Mnichów, pomiędzy dolinami Mienicy i Sierniawy. W ramieniu tym, na południe od Owczej Góry leży Sowia Górka, a na północny wschód znajdują się Ostra i Marciszówek nad Bobrem w Marciszowie.
Budowa geologiczna.
Szczyt Owczej Góry zbudowany jest ze skał metamorficznych wschodniej osłony granitu karkonoskiego - łupków serycytowo-chlorytowo-kwarcowych, łupków kwarcowo-albitowo-chlorytowe, amfibolitów i łupków amfibolitowych powstałych w dolnym paleozoiku. Północno-wschodnie zbocza zbudowane są ze skał osadowych północno-zachodniego skrzydła niecki śródsudeckiej - dolnokarbońskich (kulmowych) zlepieńców, piaskowców i szarogłazów.
Roślinność.
Wzniesienie prawie w całości porośnięte lasami.
Ochrona przyrody.
Wzniesienie położone jest na obszarze Rudawskiego Parku Krajobrazowego.

</doc>
<doc id="2407314" url="https://pl.wikipedia.org/wiki?curid=2407314" title="Hans Merensky">
Hans Merensky

Hans Merensky (ur. 16 marca 1871 w Botshabelo, Transvaal, zm. 21 października 1952) – południowoafrykański geolog, ekolog i filantrop pochodzenia niemieckiego. Odkrył złoża diamentów, złota, platyny, chromu, miedzi i fosforanów w Południowej Afryce.
Życiorys.
Urodził się jako syn Aleksandra Merensky’ego w stacji misyjnej Botshabelo berlińskiego towarzystwa misyjnego niedaleko Middelburgu w Transvaalu. Uczęszczał do szkół w Niemczech i rozpoczął studia górnictwa i geologii. Dyplom doktorski uzyskał na Politechnice Berlińskiej i odbył praktyki w kopalniach węgla w Zagłębiu Saary i na Śląsku. Rozpoczął pracę na rzecz pruskiego ministerstwa górnictwa.
W roku 1904 wyjechał do Południowej Afryki by kierować badaniami geologicznymi w Transwaalu. Wkrótce odkrył złoża cyny w pobliżu Pretorii, o czym powiadomił przedsiębiorstwo górnicze Premier Diamond Mine.
Wyprawa na Madagaskar w poszukiwaniu rzekomych złóż złota zakończyła się niepowodzeniem. Merensky zdecydował się porzucić swoje stanowisko w Niemczech i zamieszkać na stałe w Johannesburgu.
W roku 1914 utracił cały majątek wskutek działań wojennych i został internowany w obozie w pobliżu Pietermaritzburga. 
W roku 1924 odkrył złoża platyny w Lyndenburgu, w roku 1926 diamenty koło Alexander Bay. Dzięki sprzedaży udziałów w przemyśle wydobywczym na sumę 1.250.000 funtów założył "Phosphate Development Corporation Ltd." dla wydobycia fosforanów koło Phalaborwa.
Część majątku poświęcił 1930 na kupno dóbr w Meklemburgii, które unowocześnił i rozbudował. Ostatnie lata życia spędził w swojej farmie "Westfalia" w Modjadjiskloof koło Transwaalu. 
Znaczną część majątku przekazał "Hans Merensky Trust" który miał zarządzać spuścizną Merensky’ego po jego śmierci. Ufundował też bibliotekę "Hans Merensky Library" na uniwersytecie w Pretorii.

</doc>
<doc id="2407315" url="https://pl.wikipedia.org/wiki?curid=2407315" title="Aleksy (Rżanicyn)">
Aleksy (Rżanicyn)

Aleksy, imię świeckie Rufin Iwanowicz Rżanicyn (ur. 1813 w Archangielskim, zm. 9 czerwca 1877) – rosyjski biskup prawosławny.
Urodził się w rodzinie kapłana prawosławnego. W 1834 ukończył seminarium duchowne w Wołogdzie. Następnie uzyskał wyższe wykształcenie teologiczne w Moskiewskiej Akademii Duchownej, po czym został w niej zatrudniony jako wykładowca. W 1845 złożył wieczyste śluby mnisze, po czym został wyświęcony na hierodiakona i hieromnicha. W 1847 mianowany rektorem Moskiewskiej Akademii Duchownej.
W 1853 miała miejsce jego chirotonia na biskupa dmitrowskiego, wikariusza eparchii moskiewskiej. Od 1857 do 1860 był biskupem tulskim, następnie od 1860 do 1867 – taurydzkim, od 1867 do 1876 – riazańskim i od 1876 do śmierci twerskim.
Autor pracy poświęconej okolicznościom śmierci carewicza Dymitra Iwanowicza oraz komentarzy do tekstów Ojców Kościoła.

</doc>
<doc id="2407316" url="https://pl.wikipedia.org/wiki?curid=2407316" title="Teixeirópolis">
Teixeirópolis

Teixeirópolis – miasto i gmina w Brazylii, w stanie Rondônia. Znajduje się w mezoregionie Leste Rondoniense i mikroregionie Ji-Paraná.

</doc>
<doc id="2407317" url="https://pl.wikipedia.org/wiki?curid=2407317" title="Barbra Streisand's Greatest Hits Volume 2">
Barbra Streisand's Greatest Hits Volume 2

Barbra Streisand's Greatest Hits Volume 2 – kompilacyjny album amerykańskiej piosenkarki Barbary Streisand, wydany w 1978 roku. Był on kontynuacją wydanej osiem lat wcześniej składanki "Barbra Streisand's Greatest Hits". Płyta dotarła do 1. miejsca na liście sprzedaży w USA i ostatecznie otrzymała status pięciokrotnej platyny w tym kraju. Wydawnictwo zdobyło też szczyty list sprzedaży w Kanadzie, Wielkiej Brytanii i Nowej Zelandii.

</doc>
<doc id="2407318" url="https://pl.wikipedia.org/wiki?curid=2407318" title="Okręg wyborczy nr 60 do Senatu Rzeczypospolitej Polskiej">
Okręg wyborczy nr 60 do Senatu Rzeczypospolitej Polskiej

Okręg wyborczy nr 60 do Senatu Rzeczypospolitej Polskiej obejmuje obszar powiatów białostockiego i sokólskiego oraz miasta na prawach powiatu Białegostoku (województwo podlaskie). Wybierany jest w nim 1 senator na zasadzie większości względnej.
Utworzony został w 2011 na podstawie Kodeksu wyborczego. Po raz pierwszy zorganizowano w nim wybory 9 października 2011. Wcześniej obszar okręgu nr 60 należał do okręgu nr 23.
Siedzibą okręgowej komisji wyborczej jest Białystok.

</doc>
<doc id="2407319" url="https://pl.wikipedia.org/wiki?curid=2407319" title="Ostra (486 m)">
Ostra (486 m)

Ostra (niem. "Spitz Berg", 486 m n.p.m.) – szczyt w południowo-zachodniej Polsce, w Sudetach Zachodnich, w Rudawach Janowickich.
Położenie i opis.
Ostra leży w bocznym ramieniu, odchodzącym od masywu Wielkiej Kopy ku północnemu wschodowi, a dokładniej od Mnichów. Ostra leży na zakończeniu tego ramienia, na północno-wschodnim krańcu Rudaw Janowickich, w widłach Bobru i Sierniawy. W ramieniu tym, na południowy zachód od Ostrej leżą Sowia Górka i Owcza Góra.
Budowa geologiczna.
Masyw Ostrej zbudowany jest ze skał osadowych północno-zachodniego skrzydła niecki śródsudeckiej - dolnokarbońskich (kulmowych) zlepieńców, piaskowców i szarogłazów.
Roślinność.
Wzniesienie częściowo porośnięte lasami.
Ochrona przyrody.
Wzniesienie położone jest na obszarze Rudawskiego Parku Krajobrazowego. Na północny wschód od niego przebiega granica Parku.

</doc>
<doc id="2407320" url="https://pl.wikipedia.org/wiki?curid=2407320" title="Theobroma (Brazylia)">
Theobroma (Brazylia)

Theobroma – miasto i gmina w Brazylii, w stanie Rondônia. Znajduje się w mezoregionie Leste Rondoniense i mikroregionie Ji-Paraná.

</doc>
<doc id="2407321" url="https://pl.wikipedia.org/wiki?curid=2407321" title="Marciszówek (szczyt)">
Marciszówek (szczyt)

Marciszówek (522 m n.p.m.) – szczyt w południowo-zachodniej Polsce, w Sudetach Zachodnich, w Rudawach Janowickich.
Położenie i opis.
Marciszówek leży w bocznym ramieniu, odchodzącym od masywu Wielkiej Kopy ku północnemu wschodowi, a dokładniej od Mnichów. Marciszówek leży na zakończeniu tego ramienia, na północno-wschodnim krańcu Rudaw Janowickich, w widłach Bobru i Mienicy. W ramieniu tym, na południe i południowy zachód od Marciszówka leżą Sowia Górka i Owcza Góra.
Budowa geologiczna.
Masyw Marciszówka zbudowany jest ze skał osadowych północno-zachodniego skrzydła niecki śródsudeckiej - dolnokarbońskich (kulmowych) zlepieńców, piaskowców i szarogłazów.
Roślinność.
Wzniesienie częściowo porośnięte lasami.
Ochrona przyrody.
Znajduje się na obszarze Rudawskiego Parku Krajobrazowego. Północno-wschodnimi podnóżami Marciszówka biegnie granica Parku.

</doc>
<doc id="2407322" url="https://pl.wikipedia.org/wiki?curid=2407322" title="Urupá">
Urupá

Urupá – miasto i gmina w Brazylii, w stanie Rondônia. Znajduje się w mezoregionie Leste Rondoniense i mikroregionie Ji-Paraná.

</doc>
<doc id="2407323" url="https://pl.wikipedia.org/wiki?curid=2407323" title="Louis FitzGibbon">
Louis FitzGibbon

Louis Theobald Dillon FitzGibbon (ur. 6 stycznia 1925 w Londynie, zm. 31 stycznia 2003) – brytyjski pisarz, autor książek o zbrodni katyńskiej. W swoich publikacjach wskazywał na odpowiedzialność Związku Radzieckiego za mord na polskich oficerach i odegrał dużą rolę w ujawnianiu prawdy o zbrodni katyńskiej na Zachodzie. Jeden z inicjatorów budowy Pomnika Katyńskiego w Londynie, odsłoniętego w 1976 roku, honorowy sekretarz komitetu jego budowy (ang. "Katyn Memorial Fund") i współtwórca projektu architektonicznego (wraz z hr. Stefanem Zamoyskim). Pisał m.in. o różnych metodach fałszowania i zatajania prawdy o zbrodni katyńskiej przez ZSRR. Był również autorem książek o problemach Afryki, w tym zwłaszcza Somalii.
Życiorys.
Urodził się w rodzinie oficera Royal Navy będącego jednym z potomków Johna („Black Jacka”) FitzGibbona (1749–1802), pierwszego hrabiego Clare, od 1789 roku lorda kanclerza Irlandii. W 1938 roku wstąpił do Royal Naval College w Dartmouth i w latach 1938–1954 służył w brytyjskiej marynarce wojennej. W latach 1954–1972 był dyrektorem firmy De Leon Properties, a w latach 1968–1972 pełnił funkcję sekretarza Brytyjskiej Rady Pomocy Uchodźcom (ang. "British Council for Aid to Refugees"). Uczestniczył w licznych misjach humanitarnych w Sudanie i na Półwyspie Somalijskim (tzw. Róg Afryki) z ramienia Wysokiego Komisarza Narodów Zjednoczonych do spraw Uchodźców. W latach 1984–1992 był sekretarzem brytyjskiej Rady Rogu Afryki i Adenu (ang. "Horn of Africa and Aden Council"). Po przejściu na emeryturę zamieszkał w Brighton.
Odznaczenia.
W uznaniu zasług na rzecz ujawnienia prawdy o zbrodni katyńskiej Louis Fitzgibbon otrzymał Krzyż Zasługi I Klasy Orderu Zasługi Republiki Federalnej Niemiec, a polski rząd na uchodźstwie odznaczył go Złotym Krzyżem Zasługi (1969) i Krzyżem Komandorskim Orderu Odrodzenia Polski (1976).
Rodzina.
Louis FitzGibbon był trzykrotnie żonaty i miał troje dzieci z drugiego małżeństwa: syna i dwie córki. Jego brat przyrodni, Constantine FitzGibbon (1919–1983), był historykiem i powieściopisarzem.

</doc>
<doc id="2407324" url="https://pl.wikipedia.org/wiki?curid=2407324" title="Mistrzostwa Świata w Kolarstwie Szosowym 1983">
Mistrzostwa Świata w Kolarstwie Szosowym 1983

56. Mistrzostwa świata w kolarstwie szosowym – zawody kolarskie, które odbyły się w dniach 31 sierpnia – 4 września 1983 w szwajcarskiej miejscowości Altenrhein. Były to ósme zorganizowane w tym kraju mistrzostwa świata w kolarstwie szosowym (poprzednio w: 1923, 1929, 1936, 1946, 1953, 1961 i 1971). Nikomu nie udało się obronić tytułu mistrza świata. Również nikomu nie udało się zdobyć chociaż dwóch medali. 
Polacy w mistrzostwach zdobyli brązowy medal, który wywalczył Andrzej Serediuk w wyścigu ze startu wspólnego amatorów.
Reprezentacja Polski.
Do mistrzostw świata Polski Związek Kolarski zgłosił 10 zawodników w dwóch konkurencjach amatorów. 

</doc>
<doc id="2407325" url="https://pl.wikipedia.org/wiki?curid=2407325" title="Desroches">
Desroches

Desroches (fr. "Île Desroches") – największa wyspa w Amirantach, w grupie Wysp Zewnętrznych na Seszelach. Wyspa leży 230 km na południowy zachód od Mahé – głównej wyspy Seszeli, ma 6,2 km długości i powierzchnię lądu 3,24 km². Na obwodzie wyspy znajduje się 15-kilometrowa plaża.
Na wyspie znajduje się Port lotniczy Desroches (ICAO: FSDR).

</doc>
<doc id="2407326" url="https://pl.wikipedia.org/wiki?curid=2407326" title="Vale do Paraíso">
Vale do Paraíso

Vale do Paraíso – miasto i gmina w Brazylii, w stanie Rondônia. Znajduje się w mezoregionie Leste Rondoniense i mikroregionie Ji-Paraná.

</doc>
<doc id="2407328" url="https://pl.wikipedia.org/wiki?curid=2407328" title="Alvorada d’Oeste">
Alvorada d’Oeste

Alvorada d'Oeste – miasto i gmina w Brazylii, w stanie Rondônia. Znajduje się w mezoregionie Leste Rondoniense i mikroregionie Alvorada d'Oeste.

</doc>
<doc id="2407329" url="https://pl.wikipedia.org/wiki?curid=2407329" title="Wet (album)">
Wet (album)

Wet – album amerykańskiej piosenkarki Barbry Streisand, wydany w 1979 roku. Był to album koncepcyjny, którego poszczególne utwory odnosiły się do motywu wody.
Popularność.
Płyta dotarła do miejsca 7. amerykańskiego zestawienia Billboard 200 i uzyskała w USA status platynowej.

</doc>
<doc id="2407330" url="https://pl.wikipedia.org/wiki?curid=2407330" title="Mistrzostwa Europy w Pływaniu 1997">
Mistrzostwa Europy w Pływaniu 1997

23. Mistrzostwa Europy w Pływaniu odbyły się w Sewilli (Hiszpania), pod patronatem Europejskiej Federacji Pływackiej (LEN – "Ligue Européenne de Natation"). Trwały od 19 do 24 sierpnia. Oprócz zawodów pływackich na krytym basenie 50-metrowym, zawodnicy rywalizowali w skokach do wody i pływaniu synchronicznym.

</doc>
<doc id="2407331" url="https://pl.wikipedia.org/wiki?curid=2407331" title="Nova Brasilândia d’Oeste">
Nova Brasilândia d’Oeste

Nova Brasilândia d'Oeste – miasto i gmina w Brazylii, w stanie Rondônia. Znajduje się w mezoregionie Leste Rondoniense i mikroregionie Alvorada d'Oeste.

</doc>
<doc id="2407332" url="https://pl.wikipedia.org/wiki?curid=2407332" title="Mistrzostwa Świata w Kolarstwie Szosowym 1984">
Mistrzostwa Świata w Kolarstwie Szosowym 1984

57. Mistrzostwa świata w kolarstwie szosowym – zawody kolarskie, które odbyły się 2 września 1984 w hiszpańskim mieście Barcelona. Były to trzecie zorganizowane w tym kraju mistrzostwa świata w kolarstwie szosowym (poprzednio w 1965 i 1973). 
Rozegrano tylko wyścig ze startu wspólnego zawodowców, ponieważ pozostałe konkurencje amatorów i kobiet rozgrywane zazwyczaj na mistrzostwach odbyły się w tym samym roku na igrzyskach olimpijskich w Los Angeles. Polacy nie brali udziału w mistrzostwach
Lista uczestniczących reprezentacji.
W mistrzostwach świata w kolarstwie szosowym brało udział 119 zawodników z 21 reprezentacji. Najliczniejsze reprezentacje wystawiły: Belgia (12 zawodników), Francja (12), Hiszpania (12), Holandia (12), Szwajcaria (12) i Włochy (12). 

</doc>
<doc id="2407333" url="https://pl.wikipedia.org/wiki?curid=2407333" title="São Miguel do Guaporé">
São Miguel do Guaporé

São Miguel do Guaporé – miasto i gmina w Brazylii, w stanie Rondônia. Znajduje się w mezoregionie Leste Rondoniense i mikroregionie Alvorada d'Oeste.

</doc>
<doc id="2407334" url="https://pl.wikipedia.org/wiki?curid=2407334" title="Seringueiras">
Seringueiras

Seringueiras – miasto i gmina w Brazylii, w stanie Rondônia. Znajduje się w mezoregionie Leste Rondoniense i mikroregionie Alvorada d'Oeste.

</doc>
<doc id="2407335" url="https://pl.wikipedia.org/wiki?curid=2407335" title="Alta Floresta d’Oeste">
Alta Floresta d’Oeste

Alta Floresta d'Oeste – miasto i gmina w Brazylii, w stanie Rondônia. Znajduje się w mezoregionie Leste Rondoniense i mikroregionie Cacoal.

</doc>
<doc id="2407336" url="https://pl.wikipedia.org/wiki?curid=2407336" title="Alto Alegre dos Parecis">
Alto Alegre dos Parecis

Alto Alegre dos Parecis – miasto i gmina w Brazylii, w stanie Rondônia. Znajduje się w mezoregionie Leste Rondoniense i mikroregionie Cacoal.

</doc>
<doc id="2407337" url="https://pl.wikipedia.org/wiki?curid=2407337" title="Bukowa (Rudawy Janowickie)">
Bukowa (Rudawy Janowickie)

Bukowa (niem. "Laub-Berg, Laubberg") – szczyt w Rudawach Janowickich o wysokości 755 m n.p.m.
Bukowa znajduje się w południowo-wschodniej części Rudaw Janowickich. Leży w ramieniu odchodzącym od głównego grzbietu w kierunku wschodnim. Od zachodu od Wilkowyi oddziela ją Przełęcz pod Wilkowyją, natomiast od strony wschodniej, od Jaworowej, oddziela ją obniżenie bez nazwy. Ramię górskie, którego część stanowi Bukowa zamyka od południa dolinę Żywicy, w której znajduje się wieś Czarnów. Ku południowi od Bukowej odchodzi krótkie, boczne ramię z Liściastą, oddzielające Leszczyniec od Szarocina w dolinie Świdnika.
Bukowa zbudowana jest ze staropaleozoicznych łupków kwarcowo-chlorytowo-albitowych i tufitów należących do wschodniej osłony granitu karkonoskiego.
Zbocza góry porastają lasy świerkowe z domieszką buka i brzozy.
Bukowa znajduje się na obszarze Rudawskiego Parku Krajobrazowego.
Szlaki turystyczne.
Przez Bukową przechodzi szlak turystyczny:
Południowo-zachodnim zboczem biegnie:

</doc>
<doc id="2407338" url="https://pl.wikipedia.org/wiki?curid=2407338" title="László Német">
László Német

László (Ladislav) Német (ur. 7 września 1956 w Odžaci) – serbski biskup rzymskokatolicki węgierskiego pochodzenia, w latach 2008–2022 biskup diecezjalny Zrenjaninu, arcybiskup metropolita belgradzki od 2022.
Życiorys.
Po ukończeniu seminarium werbistów w Pieniężnie (gdzie nauczył się języka polskiego) 1 maja 1983 otrzymał święcenia kapłańskie. Po święceniach i studiach w Rzymie pracował duszpastersko na terenie Filipin i Austrii. W 2004 wybrany przełożonym węgierskiej prowincji zakonu, zaś w 2006 został wybrany sekretarzem generalnym węgierskiej Konferencji Episkopatu.
23 kwietnia 2008 papież Benedykt XVI mianował go biskupem zrenjeniańskim. Sakry biskupiej udzielił mu kard. Péter Erdő.
W 2016 został wybrany przewodniczącym Międzynarodowej Konferencji Episkopatu Świętych Cyryla i Metodego skupiającej biskupów Czarnogóry, Kosowa, Macedonii Północnej i Serbii..
W 50. rocznicę istnienia Rady Konferencji Episkopatów Europy CCEE wybrany podczas zgromadzenia plenarnego na wiceprzewodniczącego (kadencja 2021-2026).
5 listopada 2022 papież Franciszek mianował go arcybiskupem metropolitą belgradzkim.

</doc>
<doc id="2407340" url="https://pl.wikipedia.org/wiki?curid=2407340" title="Liściasta (Rudawy Janowickie)">
Liściasta (Rudawy Janowickie)

Liściasta – (niem. "Laubberg") szczyt w Rudawach Janowickich o wysokości 755 m n.p.m.
Liściasta znajduje się w południowo-wschodniej części Rudaw Janowickich. Leży w krótkim ramieniu odchodzącym na południe od Bukowej.
Ramię górskie, którego część stanowi Liściasta, oddziela Leszczyniec od Szarocina, wsie leżące w dolinie Świdnika.
Liściasta zbudowana jest ze staropaleozoicznych łupków kwarcowo-chlorytowo-albitowych i tufitów należących do wschodniej osłony granitu karkonoskiego.
Zbocza góry porastają lasy świerkowe z domieszką buka i brzozy.
Liściasta znajduje się na obszarze Rudawskiego Parku Krajobrazowego.
Szlaki turystyczne.
Przez Bukową przechodzi szlak turystyczny:

</doc>
<doc id="2407343" url="https://pl.wikipedia.org/wiki?curid=2407343" title="Paul Palmer">
Paul Palmer

Paul Palmer (ur. 18 października 1974 w Lincoln), brytyjski pływak specjalizujący się w dowolnym, medalista olimpijski, mistrzostw Europy i Świata.
Jego największym sukcesem jest srebrny medal na Igrzyskach Olimpijskich 1996 w Atlancie na dystansie 400 m stylem dowolnym.

</doc>
<doc id="2407344" url="https://pl.wikipedia.org/wiki?curid=2407344" title="Oberhausen (Nadrenia-Palatynat)">
Oberhausen (Nadrenia-Palatynat)

Oberhausen – miejscowość i gmina w Niemczech, w kraju związkowym Nadrenia-Palatynat, w powiecie Südliche Weinstraße, wchodzi w skład gminy związkowej Bad Bergzabern.

</doc>
<doc id="2407346" url="https://pl.wikipedia.org/wiki?curid=2407346" title="Derrebach">
Derrebach



</doc>
<doc id="2407347" url="https://pl.wikipedia.org/wiki?curid=2407347" title="Tripp Schwenk">
Tripp Schwenk

William Douglas Schwenk, III; znany jako Tripp Schwenk (ur. 17 czerwca 1971 w Sarasocie), amerykański pływak specjalizujący się w stylu grzbietowym, medalista olimpijski.
Największy sukces Tripp odniósł podczas Igrzysk Olimpijskich w 1996 r. w Atlancie, gdzie wywalczył złoty medal w sztafecie 4x100 m stylem zmiennym oraz tytuł wicemistrza olimpijskiego na dystansie 200 m stylem grzbietowym.

</doc>
<doc id="2407348" url="https://pl.wikipedia.org/wiki?curid=2407348" title="Daniel Royer">
Daniel Royer

Daniel Royer (ur. 20 marca 1990 w Schladming) – piłkarz austriacki grający na pozycji bocznego pomocnika. Od 2016 roku jest zawodnikiem klubu New York Red Bulls.
Kariera klubowa.
Karierę piłkarską Royer rozpoczął w klubie z rodzinnej miejscowości Schladming, FC Schladming. Następnie podjął treningi w Sturmie Graz, gdzie grał w rezerwach, a w 2009 roku został zawodnikiem FC Pasching. W sezonie 2009/2010 zadebiutował w nim w austriackiej Regionallidze. W 2010 roku przeszedł do pierwszoligowego SV Ried. W Bundeslidze swój debiut zaliczył 17 lipca 2010 w przegranym 0:3 domowym meczu ze Sturmem Graz. Swojego pierwszego gola w lidze strzelił 30 października 2010 w spotkaniu z LASK Linz (3:0). W Ried grał do lata 2011 roku.
W sierpniu 2011 roku Royer podpisał 3-letni kontrakt z niemieckim zespołem Hannover 96. Suma transferu wyniosła milion euro. W Bundeslidze zadebiutował 24 września 2011 roku w zremisowanym 0:0 pojedynku z Augsburgiem. W sezonie 2012/2013 został wypożyczony do 1. FC Köln.
Latem 2013 Royer przeszedł do Austrii Wiedeń, a w 2015 do FC Midtjylland. W 2016 trafił do New York Red Bulls.
Kariera reprezentacyjna.
W reprezentacji Austrii Royer zadebiutował 7 czerwca 2011 roku w wygranym 3:1 towarzyskim meczu z Łotwą.

</doc>
<doc id="2407350" url="https://pl.wikipedia.org/wiki?curid=2407350" title="Kolorowy Meczet (Tetowo)">
Kolorowy Meczet (Tetowo)

Kolorowy Meczet (maced. "Шарена Џамија", alb. "Xhamia e Pashës", tur. "Alaca Cami") – meczet znajdujący się w Tetowie, w Macedonii Północnej, na prawym brzegu rzeki Peny.
Meczet został zbudowany w 1438, według projektu Isaka Beja. Budowa została sfinansowana przez osoby prywatne z Tetowa. W pobliżu meczetu powstał hammam. W 1833 remontu meczetu dokonał Abdurrahman Pasza. W 1991 wspólnota muzułmańska w Tetowie zbudowała ściany, które dziś otaczają meczet. Po 2010 rozpoczęto renowację budynku.
Meczet ma wysokość 10 metrów, powstał na planie kwadratu, z minaretem. Zewnętrzne ściany meczetu pokrywają przypominające karty do gry malowidła o motywach florystycznych, od których pochodzi jego nazwa. Wewnętrzne ściany meczetu są zdobione motywami geometrycznymi i florystycznymi. Na dziedzińcu meczetu znajduje się fontanna i ośmioboczna türbe (mauzoleum), w którym spoczywają siostry-fundatorki meczetu - Hurshida i Mensure.

</doc>
<doc id="2407352" url="https://pl.wikipedia.org/wiki?curid=2407352" title="Janina Klucznik">
Janina Klucznik

Janina Klucznik (ur. 18 czerwca 1954 w Ostrzeszewie) – polska wioślarka, nauczyciel akademicki, olimpijka z Moskwy 1980.
Reprezentantka klubów KKS Warmia Olsztyn oraz AZS-AWF Warszawa. Wielokrotna (6) mistrzyni Polski w jedynce i dwójkach podwójnych. 
Uczestniczka mistrzostw świata w:
Uczestniczka mistrzostw Europy w roku 1973 podczas których wystartowała w czwórce ze sternikiem (partnerkami były: Hanna Jarkiewicz, Aleksandra Kaczyńska, Zofia Majewska, Hanna Jankowska (sterniczka)). Polska osada zajęła 8. miejsce. 
Na igrzyskach olimpijskich w 1980 roku w Moskwie wystartowała w konkurencji dwójek podwójnych (partnerką była Hanna Jarkiewicz). Polki Zajęły 5. miejsce.
Po zakończeniu kariery sportowej została pracownikiem naukowym warszawskiej AWF.

</doc>
<doc id="2407356" url="https://pl.wikipedia.org/wiki?curid=2407356" title="Mistrzostwa Świata w Kolarstwie Szosowym 1985">
Mistrzostwa Świata w Kolarstwie Szosowym 1985

58. Mistrzostwa świata w kolarstwie szosowym – zawody kolarskie, które odbyły się w dniach 28 sierpnia – 1 września 1985 we włoskiej miejscowości Giavera del Montello. Były to ósme zorganizowane w tym kraju mistrzostwa świata w kolarstwie szosowym (poprzednio w: 1926, 1932, 1951, 1955, 1962, 1968 i 1976). Nikomu nie udało się obronić tytułu mistrza świata. Również nikomu nie udało się zdobyć chociaż dwóch medali. 
Polacy w mistrzostwach zdobyli złoty medal, który wywalczył Lech Piasecki w wyścigu ze startu wspólnego amatorów.
Reprezentacja Polski.
Do mistrzostw świata Polski Związek Kolarski zgłosił 8 zawodników w trzech konkurencjach (bez wyścigu ze startu wspólnego kobiet). 

</doc>
<doc id="2407357" url="https://pl.wikipedia.org/wiki?curid=2407357" title="Parafia św. Dymitra w Janówce">
Parafia św. Dymitra w Janówce

Parafia św. Dymitra – parafia prawosławna w Janówce, w dekanacie Terespol diecezji lubelsko-chełmskiej.
Na terenie parafii funkcjonuje 1 cerkiew:
Cerkiew św. Dymitra została zbudowana w latach 1997–2000, konsekrowana 20 maja 2001. W Janówce znajduje się też wzniesiona w 1936 kapliczka z kopią Kazańskiej Ikony Matki Bożej.
Parafia liczy około 30 rodzin. W latach 90. XX w. pozostawała pod opieką duchownych z Holeszowa, obecnie parafią administruje proboszcz ze Sławatycz.

</doc>
<doc id="2407358" url="https://pl.wikipedia.org/wiki?curid=2407358" title="Anolis liogaster">
Anolis liogaster

Anolis liogaster – słabo poznany gatunek jaszczurki z rodziny Dactyloidae.
Systematyka.
Gatunek zaliczany jest do "Anolis".
Oba rodzaje umieszcza się obecnie w rodzinie Dactyloidae. W przeszłości zaliczano je jednak do rodziny legwanowatych (Iguanidae).
Rozmieszczenie geograficzne.
Gatunek ten, o niewielkim zasięgu występowania, pochodzi z Meksyku. Jego obecność odnotowano jedynie w stanie Guerrero, w Sierra Madre del Sur. Sądzi się jednak, że rzeczywisty zasięg występowania jaszczurki jest bardziej rozległy.
Tereny zajmowane przez gada leżą na wysokości od 1500 do 2500 metrów nad poziomem morza
Siedlisko.
Siedlisko "N. liogaster" stanowią lasy sosnowe i sosnowo-dębowe. Zwierzę żyje w ściółce opadłych liści i niskiej roślinności.
Zagrożenia i ochrona.
Populacja utrzymuje się na stabilnym poziomie, aczkolwiek jej liczebność nie jest znana.
Nie podejmuje się żadnych działań w celu ochrony gatunku, nie są też znane żadne grożące mu bezpośrednie zagrożenie, czego przyczynę IUCN upatruje w niewielkim zasięgu występowania. Organizacja ta dostrzega potrzebę dalszych badań nad zwierzęciem.

</doc>
<doc id="2407359" url="https://pl.wikipedia.org/wiki?curid=2407359" title="Hanna Jarkiewicz">
Hanna Jarkiewicz

Hanna Jarkiewicz-Widun (ur. 31 sierpnia 1954 we Wrocławiu) – polska wioślarka, olimpijka z Moskwy 1980.
Zawodniczka AZS Wrocław, a potem AZS Politechnika Wrocław. Wielokrotna mistrzyni Polski (17) w czwórce podwójnej i dwójce podwójnej.
Uczestniczka mistrzostw Europy w roku 1973 podczas których wystartowała w czwórce ze sternikiem (partnerkami były: Janina Klucznik, Aleksandra Kaczyńska, Zofia Majewska, Hanna Jankowska (sterniczka)). Polska osada zajęła 8. miejsce.
Uczestniczka mistrzostw świata w:
Na igrzyskach olimpijskich w 1980 roku w Moskwie wystartowała w konkurencji dwójek podwójnych (partnerką była Janina Klucznik). Polki zajęły 5. miejsce.

</doc>
<doc id="2407364" url="https://pl.wikipedia.org/wiki?curid=2407364" title="Zbigniew Januszkiewicz">
Zbigniew Januszkiewicz

Zbigniew Januszkiewicz (ur. 18 sierpnia 1962 w Bydgoszczy) – polski pływak, olimpijczyk z Moskwy 1980.
Specjalista od stylu grzbietowego. Ukończył Szkołę Mistrzostwa Sportowego w Raciborzu. Reprezentant klubu Astoria Bydgoszcz (lata 1969-1982) i Śląsk Wrocław (lata 1983-1989). 
Wielokrotny mistrz Polski w wyścigu na:
Rekordzista Polski na basenie 25-metrowym (5) i basenie 50-metrowym (4).
Brązowy medalista letniej Uniwersjady w 1981 roku w wyścigu na 200 metrów stylem grzbietowym.
Na igrzyskach olimpijskich w roku 1980 w Moskwie wystartował na 200 metrów stylem grzbietowym. Odpadł w eliminacjach.

</doc>
<doc id="2407367" url="https://pl.wikipedia.org/wiki?curid=2407367" title="Okręg wyborczy nr 10 do Senatu Rzeczypospolitej Polskiej">
Okręg wyborczy nr 10 do Senatu Rzeczypospolitej Polskiej

Okręg wyborczy nr 10 do Senatu Rzeczypospolitej Polskiej obejmuje obszar powiatów inowrocławskiego, mogileńskiego, nakielskiego, sępoleńskiego i żnińskiego (województwo kujawsko-pomorskie). Wybierany jest w nim 1 senator na zasadzie większości względnej.
Utworzony został w 2011 na podstawie Kodeksu wyborczego. Po raz pierwszy zorganizowano w nim wybory 9 października 2011. Wcześniej obszar okręgu nr 10 należał do okręgu nr 4.
Siedzibą okręgowej komisji wyborczej jest Bydgoszcz.
Wyniki wyborów.
Symbolem „●” oznaczono senatora ubiegającego się o reelekcję.
Wybory parlamentarne 2011.
"● Jan Rulewski reprezentował w Senacie VII kadencji (2007–2011) okręg nr 4".

</doc>
<doc id="2407370" url="https://pl.wikipedia.org/wiki?curid=2407370" title="Leszek Górski">
Leszek Górski

Leszek Górski (ur. 19 sierpnia 1961 w Olsztynie) – polski pływak, medalista mistrzostw Europy, żołnierz, trener olimpijczyk z Moskwy 1980.
Specjalista od stylu zmiennego. Ukończył Szkołę Mistrzostwa Sportowego w Raciborzu. Jeden z najwybitniejszych polskich pływaków lat 70. i 80. XX wieku.
Wielokrotny mistrz Polski:
Wielokrotny rekordzista Polski zarówno na basenie 25 metrowym (14) jak i 50 metrowym (18).
Srebrny medalista z mistrzostw Europy na 400 metrów stylem zmiennym. 
W roku 1979 reprezentował Europę w Pucharze Świata zajmując 2. miejsce na 400 m stylem zmiennym.
Na igrzyskach w roku 1980 w Moskwie, wystartował na dystansie 400 m stylem zmiennym, zajmując 7. miejsce.
Karierę sportową zakończył w roku 1988 i podjął pracę nauczyciela pływania i trenera.

</doc>
<doc id="2407373" url="https://pl.wikipedia.org/wiki?curid=2407373" title="Convair 990 Coronado">
Convair 990 Coronado

Convair 990 Coronado – wąskokadłubowy, pasażerski samolot odrzutowy średniego zasięgu produkowany przez przedsiębiorstwo Convair. Został zaprojektowany w odpowiedzi na zapotrzebowanie linii lotniczych American Airlines, na bazie Convair 880. Wyprodukowano jedynie 37 egzemplarzy, w latach 1961-1963.
Historia.
Projekt.
Kiedy w 1957 roku wytwórnia Convair utraciła zamówienie na 30 maszyn Convair 880 dla United Airlines, producent podjął zdecydowane kroki, by utrzymać się na rynku, przy rosnącej konkurencji. Chcąc sprzedać samoloty kolejnemu dużemu przewoźnikowi - American Airlines, wytwórnia była gotowa przeprowadzić daleko posunięte modyfikacje modelu 880. Ówczesny CEO American Airlines C.R. Smith chciał maszyny o międzykontynentalnym zasięgu i większej prędkości. Nowy samolot miał latać na trasie pomiędzy wybrzeżami Stanów Zjednoczonych bez międzylądowań i w co najmniej, o 45 minut krótszym czasie, niż popularne w tamtym okresie maszyny. 
Negocjacje rozpoczęły się z początkiem 1958 roku i już w sierpniu zamówiono 25 samolotów, które miały mieć oznaczenie - Convair 600. American Airlines ogłosiły również zamówienie 25 maszyn Boeing 720 napędzanych konwencjonalnymi turboodrzutowymi Pratt &amp; Whitney JT3C-7.
By osiągnąć wymagane przez American Airlines 635 mil na godzinę (1 021 km/h), inżynierowie Convair skupili się na budowie silnika. Kiedy konstruktorzy Pratt &amp; Whitney pracowali nad nowym silnikiem z wirnikami umieszczonymi w tylnej jego części, konstruktorzy General Electric zaproponowali ulepszenie istniejącego CJ-805 poprzez przemieszczenie wirnika do tyłu, co dałoby większy współczynnik dwuprzepływowości, a co za tym idzie - większą prędkość. Powstały w efekcie modyfikacji CJ-805-23 był o 40% bardziej wydajny od swojego modelu bazowego. Ponadto, kabina pasażerska została przystosowana dla 123 pasażerów (z możliwością do 137) klasy ekonomicznej, bądź dla 98 w pełnej klasie pierwszej. Istniała również opcja klas mieszanych.
Największą zmianą dokonaną w konstrukcji projektu było umieszczenie na krawędziach spływu skrzydeł, czterech elementów redukujących siłę fal uderzeniowych, które zwiększają opór aerodynamiczny przy prędkościach Mach 0.8-1.0 (tzw. ). Skrzydła dodatkowo zostały odchylone do tyłu o 39 stopni. Powierzchnia skrzydeł została również zwiększona o ponad 20 metrów kwadratowych oraz dodano sloty pomiędzy pylonami silników a końcówkami skrzydeł.
Konstrukcyjnie podobny do Convaira 880, 660 miał być pierwszym odrzutowcem wyposażonym w nowy antypoślizgowy system hamowania, zaprojektowany tak, by zwiększać lub zmniejszać nacisk stopniowo. Również podwozie zostało ulepszone i wzmocnione, by zwiększyć dopuszczalną masę maksymalną samolotu. Ponadto, charakteryzowało się wydłużonymi wspornikami (około 25 centymetrów) i zostało zamocowane niżej na skrzydłach, w porównaniu do 880.
Trudne negocjacje.
Wydawało się, że Convair 600 ma świetlaną przyszłość, z prędkością przewyższającą ówczesne maszyny i klientem wprowadzającym maszynę na rynek w postaci American Airlines. Jednak C.R. Smith wyczuwając pilną potrzebę Convair by sprzedać samoloty jego liniom, postanowił wymusić jak najbardziej atrakcyjne warunki porozumienia. Mimo że producent mógł rozciągnąć koszty na długi czas produkcji samolotu, wciąż mógł na nim stracić. Cena zakupu przez American Airlines 25 samolotów Convair 600 wynosiła 100 milionów dolarów. Zamiast gotówki, producent zgodził się przyjąć na wymianę 25 maszyn DC-7 wycenionych na 22,8 miliona dolarów, podwajając cenę rynkową i tym samym redukując cenę zakupu Convair 600 do 3,5 miliona dolarów za sztukę. Dodatkowo, przedstawiciele Convair zgodzili się na sprzedaż liniom części zamiennych i nie naliczać opłaty za magazynowanie.
Sprzedaż.
W 1959 roku Pan American World Airways zgłosiły gotowość zakupu nowych maszyn Convair, by umieścić je na swoich trasach do Ameryki Południowej. Miesiąc później Continental Airlines ogłosiły chęć zakupu czterech samolotów Convair 600, pod warunkiem, że uzyskają licencję na nowe trasy z Albuquerque w stanie Nowy Meksyk i El Paso w Teksasie, do miast na zachodnim wybrzeżu. Negocjowana cena wynosiła 20,2 miliona dolarów za sztukę. Continental Airlines otrzymały prawo do lotów na trasach, o które zabiegały, jednak zapadła decyzja o zakupie Boeingów 720. W ich ślady poszedł zarząd Pan Am i również nabył maszyny konkurencji.
Convair podpisał umowę ze skandynawskimi SAS na dostarczenie dwóch maszyn 600, a następnie szwajcarskie Swissair odstąpiły od zamówienia pięciu 880 na rzecz siedmiu 600.
Zmiana nazwy.
Wiosną 1960 roku na prośbę American Airlines producent zgodził się na zmianę oznaczenia samolotu z Convair 600 na Convair 990, jednak nie była ona honorowana aż do listopada tego samego roku. Liczba 990 pochodziła od prędkości maksymalnej samolotu podanej w kilometrach, jednak w tamtym czasie wciąż większa była przez konstruktorów obiecana. Zmiana oznaczenia miała również zatrzeć wrażenie, że nowa maszyna jest gorsza od 880, dlatego też numer niższy zastąpiono wyższym. Po wejściu maszyny na rynek międzynarodowy nadano jej nazwę Coronado na cześć hiszpańskiego odkrywcy Francisco Vásquez de Coronado oraz miasta Coronado w Kalifornii.
Ostatnie negocjacje Howarda Hughesa.
10 września 1960 roku Howard Hughes zamówił sześć maszyn Convair 990, kiedy producent zgodził się na przejęcie sześciu 880 od Toolco Aircraft Division (należącej do Hughes Tool Company), celem oddania ich w leasing do Northeast Airlines. Rok wcześniej Convair był zwodzony perspektywą większego zamówienia dla Toolco, w wyniku czego zarezerwował terminy 36 dostaw. W rzeczywistości była to gra ze strony Hughesa, mająca na celu uzyskanie lepszych warunków finansowych dla zakupionych przez Trans World Airlines Convair 880, których budowa była prawie ukończona. Mimo że zamówienie zostało złożone, Hughes wiedział, że nigdy nie weźmie samolotów. Około roku później utracił kontrolę nad Trans World Airlines, a żadna z zamówionych przez niego maszyn nie została zbudowana. Całe zamówienie zostało anulowane w styczniu 1962 roku. Płatności na rzecz zamówionych 990, dokonane przez Toolco, przekroczyły o 7 milionów dolarów wartość czterech 880, a transakcja nie została zaakceptowana przez Hughesa. Za porozumieniem Convair dostarczył do Toolco zamówione cztery 880, 1,5 miliona dolarów w gotówce oraz obietnicę dostarczenia kolejnych 2 milionów. 3,5 miliona różnicy przepadło na rzecz opłaty za anulowanie zamówienia.
Loty testowe.
Pierwsze sześć maszyn Convair 990 zostały zaangażowane do lotów testowych i certyfikacyjnych. W przypadku tego modelu - nie istniał prototyp, tak jak w przypadku 880. Pierwszy lot odbył się 24 stycznia 1961 roku, mimo że Scandinavian Airlines System i Swissair planowały wprowadzić maszyny dopiero we wrześniu. Również linie KLM i Trans Canada Airlines wykazały zainteresowanie nową maszyną, zamówienie ze strony holenderskiego przewoźnika miało mieć miejsce w marcu. Producent podpisał umowy jedynie z czterema liniami lotniczymi na wszystkich 37 maszyn. 
Podczas testów w tunelu aerodynamicznym nie wyszły na jaw dwa problemy, które stały się oczywiste podczas lotów testowych. Pierwszy problem stanowiły turbulencje wytwarzane podczas lotu na łączeniu pylonów silników i krawędzi natarcia skrzydła, co zostało naprawione poprzez dodanie klap Kruegera. Poważniejszy problem stanowiła jednak możliwość huśtania się silników przy pełnym zatankowaniu paliwa do zbiorników umieszczonych na skrzydłach (wspomniane wcześniej , pełniły również rolę zbiorników paliwa). Wobec tego pierwsza maszyna została odstawiona na sześć tygodni zmiany konstrukcji 21 marca 1961, kiedy druga (pierwszy lot 30 marca 1961) kontynuowała testy kołowania i systemów. Przewidywano, że zmiany spowodują opóźnienie certyfikacji FAA ("Federal Aviation Administration") o sześć miesięcy (czerwiec-grudzień). W tym czasie Swissair zgodziły się na leasing dwóch Convair 880M, do czasu dostarczania Convair 990. Loty testowe przedłużały się do lata 1961 roku, w sierpniu przedstawiciele Convair przewidywali dalsze straty finansowe.
Powrót do negocjacji.
Po pierwszych lotach testowych stało się jasne, że Convair 990 nie sprosta oczekiwaniom linii lotniczych i podpisanym kontraktom, szczególnie w zakresie prędkości i zasięgu lotu maszyny. Nie była ona zdolna latać pomiędzy wybrzeżami Stanów Zjednoczonych, nawet przy zredukowanej prędkości. Dalsze modyfikacje pociągnęłyby za sobą dodatkowe koszty przedsięwzięcia i opóźnienia w dostawach. Przedstawiciele Convair zwrócili się do American Airlines o przyjęcie maszyn bez dalszych zmian i oczekiwanie na rozwiązanie problemów w późniejszym czasie. Przewoźnik mógł w tym momencie anulować całe zamówienie, czego skutkiem byłoby zakończenie programu Convair 990. Takie rozwiązanie mogło być korzystniejsze dla General Dynamics, gdyż spółka nie była w stanie przewidzieć dalszych możliwych kosztów związanych z 990. Jednak American Airlines, nie mając wielu innych opcji dostaw, 21 września 1961 roku podpisały kolejne porozumienie z Convair. Na mocy umowy liczba samolotów została zredukowana z 25 do 20. 15 z nich, niezmodyfikowanych i zaakceptowanych warunkowo, mieli otrzymać za cenę obniżoną o 300 000 dolarów za sztukę, nie później niż do 30 czerwca 1962 roku. Konstruktorzy Convair mieli czas do lutego 1963, by uzyskać prędkość maszyny 620 mil na godzinę (wciąż mniej niż początkowo obiecane 635). Jeśli ten warunek nie byłby spełniony, kontrakt zostałby uznany za nieważny, co pozwoliłoby American Airlines na oddanie samolotów i wycofanie się z porozumienia. W przypadku sprostania wymaganiom dotyczących osiągów maszyny, przewoźnik mógł otrzymać pozostałych 5 samolotów, co razem stanowiłoby sumę 20, zgodnie z podpisanym dokumentem.
Przedstawiciele Swissair zgodzili się na wzięcie 7 maszyn niezmodyfikowanych na warunkach podobnych do American Airlines. Scandinavian Airlines System redukujące w tym czasie swoje połączenia na okres letni, anulowały zamówienie na dwa samoloty, jednak zachowały umowę leasingową na dwie maszyny tego typu od Swissair. Z kolei Varig odmówiły wzięcia zamówionych trzech maszyn, dopóki nie spełnią wymagań określonych początkowo przez producenta.
Certyfikacja i pierwsze dostawy.
Convair 990 i Convair 990A uzyskały od Federal Aviation Administration osobne certyfikaty. Model podstawowy, otrzymał certyfikat zdolności do lotu 18 grudnia 1961 roku i pierwszy egzemplarz trafił do American Airlines 7 stycznia 1962 (numer rejestracyjny N5605), a drugi pięć dni później - 12 stycznia. Tego samego dnia do Swissair trafił pierwszy 990 (HB-ICA). 990A został certyfikowany 12 października 1962 roku.
American Airlines ostatecznie zaakceptowały pozostałych pięć 990A, a Swissair nabyły jeden z dwóch egzemplarzy oryginalnie przeznaczonych dla Scandinavian Airlines System. Varig nabył trzy maszyny 1 marca 1963 roku. 31 Convairów 990 zostało sprzedanych do przewoźników, którzy początkowo podpisali kontrakty z producentem. Następnie Garuda Indonesia nabyły trzy maszyny przeznaczone dla American Airlines. Pierwszy egzemplarz został wyremontowany i trafił do NASA.
Wypadki i katastrofy.
W toku użytkowania Convair 990 przez linie lotnicze doszło do 11 katastrof, w których maszyny uległy całkowitemu zniszczeniu:
Lista użytkowników.
Poniższa lista obejmuje wszystkich użytkowników samolotu Convair 990, w nawiasach podana jest liczba samolotów.

</doc>
<doc id="2407374" url="https://pl.wikipedia.org/wiki?curid=2407374" title="Convair 990">
Convair 990



</doc>
<doc id="2407375" url="https://pl.wikipedia.org/wiki?curid=2407375" title="Eugeniusz Janczak">
Eugeniusz Janczak

Eugeniusz Janczak (ur. 13 września 1955 we Wrocławiu) – polski strzelec sportowy, żołnierz, medalista mistrzostw świata i mistrzostw Europy, olimpijczyk z Moskwy 1980.
Specjalista w strzelaniu do ruchomej tarczy z sylwetką biegnącego dzika, reprezentant klubu Śląsk Wrocław (w latach 1970-1987). Wielokrotny mistrz Polski.
Srebrny medalista mistrzostw świata w 1983 roku w strzelaniu do ruchomej tarczy 20+20 strzałów, 50 metrów – przebiegi mieszane w drużynie (partnerami byli: Jerzy Greszkiewicz, Zygmunt Bogdziewicz).
Wielokrotny medalista mistrzostw Europy:
Na igrzyskach olimpijskich w 1980 roku w Moskwie wystartował w strzelaniu z karabinka sportowego do ruchomej tarczy zajmując 17. miejsce.

</doc>
<doc id="2407378" url="https://pl.wikipedia.org/wiki?curid=2407378" title="Olga Lemhényiné Tass">
Olga Lemhényiné Tass



</doc>
<doc id="2407379" url="https://pl.wikipedia.org/wiki?curid=2407379" title="Okręg wyborczy nr 9 do Senatu Rzeczypospolitej Polskiej">
Okręg wyborczy nr 9 do Senatu Rzeczypospolitej Polskiej

Okręg wyborczy nr 9 do Senatu Rzeczypospolitej Polskiej obejmuje obszar powiatów bydgoskiego, świeckiego i tucholskiego oraz miasta na prawach powiatu Bydgoszczy (województwo kujawsko-pomorskie). Wybierany jest w nim 1 senator na zasadzie większości względnej.
Utworzony został w 2011 na podstawie Kodeksu wyborczego. Po raz pierwszy zorganizowano w nim wybory 9 października 2011. Wcześniej obszar okręgu nr 9 należał do okręgu nr 4.
Siedzibą okręgowej komisji wyborczej jest Bydgoszcz.
Wyniki wyborów.
Symbolem „●” oznaczono senatora ubiegającego się o reelekcję.

</doc>
<doc id="2407380" url="https://pl.wikipedia.org/wiki?curid=2407380" title="Olga Lemhenyine Tass">
Olga Lemhenyine Tass



</doc>
<doc id="2407381" url="https://pl.wikipedia.org/wiki?curid=2407381" title="Antonino Cassarà">
Antonino Cassarà

Antonino "Ninni" Cassarà (ur. 7 maja 1947 – zm. 6 sierpnia 1985) – zastępca szefa Squadra Mobile z Palermo, komisarz policji i bliski współpracownik sędziego Giovanni Falcone.
13 lipca 1982 r. przekazał włoskiemu wymiarowi sprawiedliwości poufny raport "Greco + 161", w którym zaproponował – jak najszybsze – aresztowanie najgroźniejszych 162 mafiosów odpowiedzialnych za wielokrotne zabójstwa i międzynarodowy handel narkotykami (głównie heroiną). Listę otwierał Michele Greco.
Pomimo braków kadrowych (pracownicy zarabiali mniej niż 1000 dolarów) i niedostatecznego wyposażenia siedziby (brakowało komputerów, nie istniała żadna baza danych) komisarzowi udało się poznać wiele tajemnic mafii. W tym najbardziej pomogli mu sami ludzie mafii (informatorzy):
Przyszło mu pracować w trudnym i niebezpiecznym okresie (toczyła się wówczas brutalna i bezwzględna wielka wojna klanów). Sama siedziba Squadra Mobile (specjalne siły policyjne) w Palermo sprawiała przygnębiające wrażenie (brak tylnego wyjścia, z ulicy bez przeszkód można było obserwować kto wchodzi i wychodzi z budynku).
Cassarà zdobył wiedzę na temat heroinowego imperium mafii (produkcja – przemyt – handel), wiedział o problemach wewnątrz CUPOLI, gasnącej pozycji Stefano Bontate’go i wzrostu potęgi Luciano Leggio.
Odkrył, że "Corleonesi" są nowymi przywódcami mafii sycylijskiej, którzy zyskali nowych sprzymierzeńców (równie groźnych i niebezpiecznych) z Katanii. Katania okazała się obok Palermo nowym centrum handlu heroiną. To tutaj "Cavalieri" Carmelo Constanzo zdobyli ogromne wpływy polityczne, hojnie wspierali partie wchodzące w skład rządu w Rzymie.
Raport komisarza trafił na ręce sędziego Rocco Chinnici’ego, szefa miejskiego urzędu śledczego w Palermo oraz prefekta Carlo Alberto Dalla Chiesy.
Antonino "Ninni" Cassarà w swoim raporcie wskazał, że Giuseppe Di Cristina (Klan Riesi, zabity w 1978 r.) był ostatnim bossem mafii sycylijskiej zamordowanym przed wybuchem Wielkiej Wojny Klanów.
Uzyskał informacje (od Francesca Mafary – manager handlowy Cupoli), że obie zwaśnione strony
(Luciano Leggio – Inzerillo i Bontate) zakupowały broń (karabiny, pistolety maszynowe, kamizelki kuloodporne i słynne AK-47) w Libanie wraz z ładunkami morfiny. Za zarobione pieniądze palestyńscy przemytnicy mieli później finansować swoją wojnę na Bliskim Wschodzie.
Wskazał na zaangażowanie mafii sycylijskiej (Stefano Bontate i Salvatore Inzerillo) w Atlantic City w plany rozwoju gier hazardowych (zalegalizowane w Atlantic City w 1978 r.) wraz z rozbudową sieci hoteli i dyskotek, Inzerillo miał mieć dla siebie 20% zysków.
Antonino "Ninni" odkrył kulisy "pięćdziesięciokilogramowego ładunku heroiny", który należał do ludzi Leggio i który sprzedał Amerykanom Inzerillo. ("zob." wielka wojna klanów – Geneza).
W czasie gdy jednocześnie trwały dwa wielkie procesy: Maksiproces w Palermo i Proces Pizza Connection na Manhattanie, komisarz Cassarà – jako prawa ręka Falcone w Squadra Mobile – spędził kilka dni w Stanach Zjednoczonych, odwiedził siedzibę FBI w Queens. Pomagał amerykańskim agentom (policjantom) w tłumaczeniu mafijnego sycylijskiego języka (żargonu). Brał udział w obserwacji i podsłuchiwaniu pizzerii "Al Dente" należącej do Sal'a Catalano i Giuseppe Ganci'ego.
Zginął zastrzelony przed swoim domem 6 sierpnia 1985 r. (wraz z policyjnym agentem Roberto Antiochia) przez 10 uzbrojonych w AK-47 zamachowców.
Jego raport "Greco + 161" stanowił podstawę dla aktu oskarżenia w Maksiprocesie.

</doc>
<doc id="2407382" url="https://pl.wikipedia.org/wiki?curid=2407382" title="Yukio">
Yukio

 – męskie imię japońskie.

</doc>
<doc id="2407384" url="https://pl.wikipedia.org/wiki?curid=2407384" title="Jura Mowsisjan">
Jura Mowsisjan

Jura Mowsisjan (orm. Յուրա Մովսիսյան, ur. 2 sierpnia 1987 w Baku, ZSRR) – ormiański piłkarz grający na pozycji napastnika.
Życiorys.
Mowsisjan urodził się w Azerbejdżanie w rodzinie pochodzenia ormiańskiego. Na przełomie 2001 i 2002 roku wyjechał z rodzicami do Stanów Zjednoczonych. Mieszkał w okolicach Los Angeles i uczęszczał do szkoły wyższej Pasadena High School. Grał też w uniwersyteckiej drużynie Pasadena Lancers.
Kariera klubowa.
W 2006 roku Mowsisjan został wybrany w drafcie Major League Soccer do drużyny Kansas City Wizards. W rozgrywkach Major League Soccer zadebiutował 13 maja 2006 w przegranym 1:2 wyjazdowym meczu z D.C. United. W Kansas City grał do połowy 2007 roku.
Kolejnym klubem w karierze Mowsisjana był Real Salt Lake. Swój debiut w nowym zespole zanotował 20 września 2007 w domowym meczu z Los Angeles Galaxy, w którym padł remis 2:2. W 2009 roku wywalczył z Real Salt Lake MLS Cup. Grał w wygranym jego finale z Los Angeles Galaxy (1:1, k. 5:4).
W styczniu 2010 roku Mowsisjan przeszedł do duńskiego klubu Randers FC. W Superligaen zadebiutował 7 marca 2010 w zremisowanym 0:0 wyjazdowym spotkaniu z Esbjergiem. W Randers grał do końca 2010 roku.
W 2011 roku Mowsisjan został sprzedany za 2,5 miliona euro do rosyjskiego klubu FK Krasnodar. W Krasnodarze po raz pierwszy wystąpił 12 marca 2011 w meczu z Anży Machaczkała (0:0). Na początku 2013 roku Ormianin przeszedł do Spartaka Moskwa za kwotę 7,5 miliona euro. 10 marca 2013 w pierwszym meczu ligowym w barwach nowego zespołu zanotował on hat-tricka (3:1 z Terekiem Grozny) W sezonie 2012/2013 został królem strzelców rosyjskiej ligi.
W 2016 roku Mowsisjan został wypożyczony do Real Salt Lake, a w 2017 przeszedł do niego na stałe. W 2018 wypożyczono go do Djurgårdens IF.
W 2018 był zawodnikiem amerykańskiego klubu Chicago Fire.
Kariera reprezentacyjna.
W reprezentacji Armenii Mowsisjan zadebiutował 11 sierpnia 2010 w przegranym 1:3 towarzyskim meczu z Iranem. 8 października 2010 w meczu eliminacji do Euro 2012 ze Słowacją (3:1) strzelił pierwszego gola w kadrze narodowej.

</doc>
<doc id="2407385" url="https://pl.wikipedia.org/wiki?curid=2407385" title="Olga Tass">
Olga Tass

Olga Tass-Lemhényi (ur. 29 marca 1929 w Peczu, zm. 10 lipca 2020) – węgierska gimnastyczka. Wielokrotna medalistka olimpijska.
Brała udział w czterech igrzyskach (IO 48, IO 52, IO 56, IO 60), na trzech zdobywała medale - łącznie sześć. Po pięć krążków sięgnęła w rywalizacji drużynowej, największy sukces osiągając na igrzyskach w 1956, kiedy Węgierki wygrały w ćwiczeniach drużynowych z przyborem. Indywidualnie w 1956 była trzecia w skoku przez konia. W 1954 zdobyła dwa medale mistrzostw świata. Sięgnęła po srebro w drużynowym wieloboju oraz po złoto w ćwiczeniach - również drużynowych - z przyborem.
Jej mąż, waterpolista Dezső Lemhényi, również był medalistą olimpijskim.

</doc>
<doc id="2407386" url="https://pl.wikipedia.org/wiki?curid=2407386" title="Yura Movsisyan">
Yura Movsisyan



</doc>
<doc id="2407389" url="https://pl.wikipedia.org/wiki?curid=2407389" title="Josep Graells">
Josep Graells

Josep Graells (ur. 1 lutego 1964) – andorski biegacz średniodystansowy, olimpijczyk. Brał udział w igrzyskach w roku 1988 (Seul). Nie zdobył żadnych medali.

</doc>
<doc id="2407390" url="https://pl.wikipedia.org/wiki?curid=2407390" title="Okręg wyborczy nr 12 do Senatu Rzeczypospolitej Polskiej">
Okręg wyborczy nr 12 do Senatu Rzeczypospolitej Polskiej

Okręg wyborczy nr 12 do Senatu Rzeczypospolitej Polskiej obejmuje obszar powiatów brodnickiego, golubsko-dobrzyńskiego, grudziądzkiego, rypińskiego i wąbrzeskiego oraz miasta na prawach powiatu Grudziądza (województwo kujawsko-pomorskie). Wybierany jest w nim 1 senator na zasadzie większości względnej.
Utworzony został w 2011 na podstawie Kodeksu wyborczego. Po raz pierwszy zorganizowano w nim wybory 9 października 2011. Wcześniej obszar okręgu nr 12 należał do okręgu nr 5.
Siedzibą okręgowej komisji wyborczej jest Toruń.
Wyniki wyborów.
Symbolem „●” oznaczono senatora ubiegającego się o reelekcję.
Wybory parlamentarne 2011.
"● Michał Wojtczak reprezentował w Senacie VII kadencji (2007–2011) okręg nr 5".

</doc>
<doc id="2407391" url="https://pl.wikipedia.org/wiki?curid=2407391" title="Okręg wyborczy nr 13 do Senatu Rzeczypospolitej Polskiej">
Okręg wyborczy nr 13 do Senatu Rzeczypospolitej Polskiej

Okręg wyborczy nr 13 do Senatu Rzeczypospolitej Polskiej obejmuje obszar powiatów aleksandrowskiego, lipnowskiego, radziejowskiego i włocławskiego oraz miasta na prawach powiatu Włocławka (województwo kujawsko-pomorskie). Wybierany jest w nim 1 senator na zasadzie większości względnej.
Utworzony został w 2011 na podstawie Kodeksu wyborczego. Po raz pierwszy zorganizowano w nim wybory 9 października 2011. Wcześniej obszar okręgu nr 13 należał do okręgu nr 5.
Siedzibą okręgowej komisji wyborczej jest Toruń.
Wyniki wyborów.
Symbolem „●” oznaczono senatora ubiegającego się o reelekcję.
Wybory parlamentarne 2011.
"● Andrzej Person reprezentował w Senacie VII kadencji (2007–2011) okręg nr 5".

</doc>
<doc id="2407393" url="https://pl.wikipedia.org/wiki?curid=2407393" title="Duch Królowej">
Duch Królowej

Księga Trzecia: Duch Królowej (ang. "Physik") – trzecia książka z cyklu powieści fantasy o młodym czarodzieju Septimusie Heapie, autorstwa angielskiej powieściopisarki Angie Sage. Seria opowiada o Septimusie Heapie, siódmym synu siódmego syna, obdarzonym nadzwyczaj magicznymi zdolnościami. Okładka książki jest wzorowana na książce z historii: "Ja, Marcellus" z fiolką formuły Wieczności leżącą na wierzchu.
Opis fabuły.
Gdy Silas Heap zdejmuje pieczęć z wrót do zapomnianego pokoju w Zamku, uwalnia ducha Królowej, która żyła pięćset lat temu. Śmierć nie uszlachetniła Królowej Etheldreddy – kobieta jest równie paskudna po śmierci, jak była za życia. Królowa pragnie zapewnić sobie życie wieczne, a aby to osiągnąć potrzebuje pozbyć się Septimusa, współpracy Jenny i talentów swego syna – Marcellusa Pye, znanego Alchemika i Lekarza.
Septimus zostaje przeniesiony 500 lat wstecz, aby służyć Marcellusowi i pomóc Królowej Etheldreddrze w jej okropnym zadaniu. Czy Septimus zdoła wrócić do domu, czy będzie on więźniem Czasu na zawsze?
Adaptacja filmowa.
12 czerwca 2007 w gazecie "The Times" ogłoszono, że wytwórnia Warner Bros. kupiła prawa do ekranizacji cyklu o Septimusie Heapie.

</doc>
<doc id="2407396" url="https://pl.wikipedia.org/wiki?curid=2407396" title="Anolis adleri">
Anolis adleri



</doc>
<doc id="2407397" url="https://pl.wikipedia.org/wiki?curid=2407397" title="Okręg wyborczy nr 11 do Senatu Rzeczypospolitej Polskiej">
Okręg wyborczy nr 11 do Senatu Rzeczypospolitej Polskiej

Okręg wyborczy nr 11 do Senatu Rzeczypospolitej Polskiej obejmuje obszar powiatów chełmińskiego i toruńskiego oraz miasta na prawach powiatu Torunia (województwo kujawsko-pomorskie). Wybierany jest w nim 1 senator na zasadzie większości względnej.
Utworzony został w 2011 na podstawie Kodeksu wyborczego. Po raz pierwszy zorganizowano w nim wybory 9 października 2011. Wcześniej obszar okręgu nr 11 należał do okręgu nr 5.
Siedzibą okręgowej komisji wyborczej jest Toruń.
Wyniki wyborów.
Symbolem „●” oznaczono senatora ubiegającego się o reelekcję.
Wybory parlamentarne 2011.
"● Jan Wyrowiński reprezentował w Senacie VII kadencji (2007–2011) okręg nr 5".

</doc>
<doc id="2407398" url="https://pl.wikipedia.org/wiki?curid=2407398" title="Penait Calcai">
Penait Calcai

Penait Calcai (ur. 8 lipca 1924 w Fokszanach) – rumuński strzelec, uczestnik Letnich Igrzysk Olimpijskich 1952 w Helsinkach. Zajął tam 6. miejsce w pistolecie szybkostrzelnym z 25 metrów. Indywidualny wicemistrz świata z tego samego roku.

</doc>
<doc id="2407399" url="https://pl.wikipedia.org/wiki?curid=2407399" title="Osławiona">
Osławiona

Osławiona (tytuł oryg. "Notorious") – amerykański dreszczowiec szpiegowski z 1946 w reżyserii Alfreda Hitchcocka i według scenariusza Bena Hechta, powstałego z inspiracji dwuodcinkowym komiksem "The Song of the Dragon" autorstwa Johna Taintora Foote’a z 1921. W rolach głównych wystąpili Ingrid Bergman, Cary Grant i Claude Rains. Akcja filmu koncentruje się wokół Alicii Huberman (Bergman), córki byłego agenta wywiadu (Fred Nurney), która na zlecenie amerykańskiego agenta FBI T.R. Devlina (Grant), udaje się do Brazylii, aby zinfiltrować organizację zbiegłych nazistów z okresu II wojny światowej.
"Osławiona", ze względu na poziom artystyczny i dojrzałość tematyczną, uznawana jest przez krytyków za jedno z najważniejszych dzieł filmowych w dorobku Hitchcocka. Otrzymawszy entuzjastyczne recenzje w prasie, film okazał się także sukcesem komercyjnym, przynosząc dochód w wysokości 8 milionów dolarów i uzyskując dwie nominacje do nagrody Akademii Filmowej. W 2006 "Osławiona" została objęta konserwacją przez National Film Registry.
Fabuła.
Film rozpoczyna się ujęciem grupy fotografów i reporterów stojących przed drzwiami Sądu Dystryktu Południowego stanu Floryda w Miami. Na sali odbywa się rozprawa Johna Hubermana (Fred Nurney), który zostaje uznany winnym zdrady stanu i wyrokiem sądu skazany na dwadzieścia lat pozbawienia wolności. Po zakończeniu z sali sądowej wychodzi córka Hubermana, Alicia (Ingrid Bergman), którą otaczają dziennikarze, pytając o jej ojca. Dwaj mężczyźni stojący na korytarzu sądowym obserwują dziewczynę. Jeden z nich udaje się przed dom, w którym odbywa się przyjęcie. Alicia serwuje na nim drinki. Wśród gości jest tajemniczy mężczyzna, siedzący plecami do kamery. Obserwując nieznajomego, dziewczyna, po spożyciu alkoholu, prosi wszystkich aby już poszli. Następnie, będąc w stanie upojenia alkoholowego, siedzi przy stoliku z mężczyzną, zapraszając go na piknik. Obydwoje wychodzą z domu. Alicia prowadzi samochód. Wkrótce zatrzymuje ich policjant na motocyklu (Garry Owen). Współpasażer Alicii okazuje funkcjonariuszowi dokument tożsamości, po czym policjant salutuje mu, przeprasza i odjeżdża. Zdenerwowana Huberman podejrzewa, że mężczyzna, który przedstawia się jej jako Devlin (Cary Grant), jest policjantem. Po krótkiej szarpaninie ten uderza ją w twarz i siada za kierownicą samochodu. Następnego ranka Alicia budzi się w łóżku. Devlin oferuje jej pracę, polegającą na infiltracji kilku niemieckich dygnitarzy, działających w Rio de Janeiro w Brazylii, którzy opłacali jej ojca. Dziewczyna początkowo odmawia, twierdząc, że nie interesuje jej patriotyzm. Devlin uświadamia Huberman, że dom, w którym mieszka był na podsłuchu przez ostatnie trzy miesiące. Puszcza nagranie, na którym Alicia odmawia współpracy z ojcem, ponieważ „kocha ten kraj”. Po szeregu wątpliwości dziewczyna zgadza się na udział w niebezpiecznym zadaniu.
Podczas lotu samolotem do Rio de Janeiro, Devlin rozmawia ze swoim szefem Paulem Prescottem (Louis Calhern), po czym informuje Huberman o śmierci jej ojca, który popełnił samobójstwo w więziennej celi, zażywszy truciznę. W następnej scenie obydwoje siedzą w kawiarni, gdzie Alicia początkowo komplementuje swoją trzeźwość, lecz Devlin pozostaje oschły w stosunku do dziewczyny. Spacerując wzgórzem, dziewczyna drwi z mężczyzny, mówiąc, że boi się on miłości. Devlin chwyta ją w ramiona i całuje. Tymczasem kapitan Prescott odbywa w swoim biurze naradę ze współpracownikami, zapewniając ich, że Alicia jest idealną osobą do wykonania zadania, a Devlin nie wie o prawdziwym charakterze misji. Mężczyzna przywozi Huberman do jej apartamentu. W pokoju dochodzi do kolejnego pocałunku, przerywanego rozmową o kolacji i telefonicznym połączeniem z hotelem w Paryżu. Alicia wyznaje Devlinowi, że ich znajomość jest „dziwnym rodzajem miłości”, ponieważ on jej nie kocha. Mężczyzna twierdzi, że „czyny mówią lepiej niż słowa”. Następnie zostaje wezwany do biura Prescotta. Gdy dowiaduje się o prawdziwym charakterze misji, zaniepokojony uważa, że Huberman nie podoła zadaniu. Jego przełożeni uświadamiają mu, że Alicia została wybrana dlatego, że zna Sebastiana Alexandra (Claude Rains), który kiedyś się w niej kochał. Gdy Devlin wraca do apartamentu, Alicia przygotowuje kurczaka na kolację. Mężczyzna pyta ją o człowieka nazwiskiem Sebastian. Alicia przyznaje, że był on przyjacielem jej ojca. Zamyślony pozostawia jej wybór, oczekując jednak jasnej odpowiedzi. Rozgoryczona brakiem czułości, wiary i wsparcia, dziewczyna decyduje się kontynuować misję.
Jadąc samochodem następnego dnia, omawiają wspólnie strategię spotkania z Sebastianem. W trakcie przejażdżki konnej, Devlin i Huberman zauważają Sebastiana, lecz ten w pierwszej chwili nie rozpoznaje dziewczyny. Devlin aranżuje drugą szansę, płosząc konia, na którym siedzi Alicia. Na pomoc rusza jej Sebastian. Obydwoje spotykają się później w eleganckim salonie, gdzie piją martini. Sebastian komplementuje dziewczynę, z kolei ona wyznaje mu, że czuje się z nim jak w domu. Gdy Huberman przygotowuje się na wieczorną kolację w swoim apartamencie, Prescott instruuje ją jak zachowywać się na przyjęciu u Sebastiana. Alicia udaje się limuzyną do rezydencji mężczyzny, znajdującej się nad wybrzeżem. Służący Sebastiana (Alexis Minotis) zaprowadza dziewczynę do biblioteki, gdzie spotyka matkę mężczyzny (Leopoldine Konstantin). Kobieta jest zdumiona faktem, że Huberman nie uczestniczyła w procesie swojego ojca, lecz Alicia odpowiada, że sobie tego nie życzył. Następnie dziewczyna zostaje przedstawiona najbliższym współpracownikom Sebastiana, po czym zasiada przy stole. Jest świadkiem sceny, gdzie jeden z nich, Emil Hupka (Eberhard Krumschmidt), pokazuje nerwowo na butelkę z winem, lecz gospodarz chwyta go za dłoń i obaj odchodzą. Gdy mężczyźni odbywają naradę, dochodzą do wniosku, że to niebezpieczny błąd, który mógł kosztować zbyt wiele. Decydują, że Hupka musi zostać zamordowany. Następnego dnia Sebastian wraz z matką udają się na tor wyścigowy. Mężczyzna ma żal do kobiety, uważając, że jest zbyt oschła w stosunku do Huberman. W międzyczasie Devlin odnajduje w tłumie dziewczynę, która przekazuje mu szczegóły na temat nowo poznanych przyjaciół Sebastiana. Alicia po raz kolejny zarzuca mu brak czułości i wiary, lecz mężczyzna pozostaje niewzruszony. Wkrótce dołącza do nich Sebastian. Devlin żegna się i odchodzi. Sebastian przyznaje, że obserwował ich i doszedł do wniosku, że Huberman jest zakochana w Devlinie, lecz ona temu zaprzecza.
W biurze Prescotta trwa narada, podczas której mężczyźni ustalają, że w domu Sebastiana mieszka i eksperymentuje Wilhelm Otto Renzler, podający się za doktora Andersona (Reinhold Schünzel). Do budynku przychodzi Huberman, informując, że Sebastian chce ją poślubić. Devlin bez oporu wyraża zgodę. Tymczasem Sebastian kłóci się z matką. Zarzuca jej zazdrość oraz informuje, że wesele odbędzie się w przyszłym tygodniu, a ona będzie na nim mile widziana, jeśli zechce przyjechać. Po powrocie z miesiąca miodowego Alicia rozpakowuje się w towarzystwie służących. Szukając miejsca na ubrania odkrywa, że jedno z pomieszczeń jest zamknięte, a wszelkie klucze w domu przetrzymuje matka Sebastiana. Huberman idzie do pokoju, w którym odbywa się spotkanie biznesowe. Sebastian udaje się wraz z nią na górę i idzie do matki po klucze, po czym wręcza je dziewczynie i wraca do swoich obowiązków. Jedynym zamkniętym pomieszczeniem pozostaje składnica wina, do której klucze ma Sebastian. Podczas spotkania z Devlinem w parku Alicia przyznaje, że jest zmęczona i nie może dostać się do pomieszczenia z winem. Mężczyzna sugeruje, aby ta namówiła Sebastiana do zorganizowania przyjęcia, na które on przyjdzie i postara się pomóc. Wieczorem, gdy jej mąż przygotowuje się do uroczystości, dziewczyna zabiera z kompletu jeden z kluczy. Odchodząc od biurka, mężczyzna podąża za nią, chwyta za obie dłonie i całuje jedną z nich. Alicia w przerażeniu upuszcza klucz na dywan, po czym przytula się do Sebastiana.
Wieczorem goście wypełniają salę wejściową rezydencji Sebastiana. Alicia stoi nerwowo na środku, trzymając w ręku klucz do składnicy wina. Dołącza wraz z mężem do reszty gości. W tym czasie na uroczystość przybywa Devlin. Huberman, zauważywszy go spośród tłumu, podchodzi do niego. Mężczyzna całuje ją w dłoń i przechwytuje klucz. Do dyskutującej pary podchodzi obserwujący ich Sebastian, witając się z gościem. Alicia prosi mężczyznę, by ten zaczekał w ogrodzie. Wkrótce dołącza do niego, otwierając mu drzwi ogrodowe. Devlin wchodzi do składnicy wina, a Alicia czeka przed wejściem. Przeglądając pomieszczenie, mężczyzna niechcący strąca z półki jedną z butelek, która tłucze się na podłodze. Zamiast rozlanego wina widoczny jest czarny piasek/kruszec. Podejrzewając, że może to być ruda metalu, Devlin zabiera próbkę ze sobą. Słysząc, że ktoś schodzi, obydwoje sprzątają resztki piasku i opuszczają pomieszczenie. Alicia spostrzega Sebastiana schodzącego ze schodów i uświadamia sobie, że ich widział. Będąc przed drzwiami wejściowymi, Devlin całuje dziewczynę. Świadkiem pocałunku jest Sebastian i jego służący. Mężczyzna podchodzi do pary. Huberman i Devlin zapewniają go, że ich romans się skończył. Sebastian prosi swoją żonę, aby udała się na górę, gdzie czekają na nią goście. Wraz ze służącym idą do składnicy wina. Przed wejściem orientuje się, że nie ma klucza do drzwi. Rozmyśla się i mówi do Josepha, że goście nie potrzebują więcej szampana. Pod koniec uroczystości Alicia przeprasza męża za swoje zachowanie, on także prosi ją o wybaczenie. Przed snem mężczyzna ogląda breloczek z brakującym kluczem do składnicy wina. Następnego ranka zauważa, że klucz jest już dołączony do kompletu. Będąc w szlafroku udaje się do składnicy, gdzie na miejscu odkrywa plamę na podłodze, brak jednej butelki i odłamki szkła. Zdruzgotany idzie do pokoju matki, mówiąc jej, że ożenił się z amerykańską agentką. Boi się konsekwencji ze strony swoich współpracowników, lecz matka, która z początku czyni mu zarzuty i przypomina, że go ostrzegała, uspokaja go, obmyślając plan zemsty.
Nazajutrz Sebastian podaje żonie kawę. Gdy dziewczyna udaje się do biura Prescotta, uskarża się na rażące światło i ból głowy. Oficer informuje ją, że próbki zebrane w składnicy okazały się rudą uranu oraz że Devlin poprosił o przeniesienie do Hiszpanii. Po wypiciu kolejnej kawy, wybiera się z Sebastianem na spacer, podczas którego zaczynają doskwierać jej zawroty głowy. Następnie udaje się na spotkanie z Devlinem w parku. Mężczyzna jest zaniepokojony jej stanem zdrowia, lecz ona tłumaczy, że to jedynie kac. Devlin myśli, że Alicia powróciła do picia. Oddaje mu pożyczoną w Miami apaszkę i żegna się z nim. W salonie Sebastiana doktor Anderson niepokoi się wyglądem Alicii. Doradza jej wizytę u lekarza, lecz dziewczyna ignoruje uwagi. Staje się podejrzliwa, gdy jej mąż próbuje zmieniać temat rozmowy. Kiedy lekarz przypadkiem podnosi kawę należącą do dziewczyny, Sebastian i jego matka natychmiast zwracają mu uwagę. Zaniepokojona Alicia wstaje, lecz stan jej zdrowia gwałtownie się pogarsza. Zaczyna miewać silne zawroty i kłopoty ze wzrokiem. Z trudem porusza się i upada tuż przed schodami. Joseph i doktor Anderson pomagają jej wejść na górę, jednak na widok Sebastiana Alicia dostaje ataku histerii. Anderson nalega by wezwać lekarza, lecz mąż Huberman nakazuje rozłączyć telefon w jej pokoju, tłumacząc, że potrzebuje spokoju. Tymczasem Devlin czeka do wieczora w parku na ławce. Zaniepokojony wraca do biura, informując Prescotta, że musi odwiedzić Sebastiana. Na miejscu dowiaduje się od Josepha, że Alicia jest chora. Potajemnie udaje się do pokoju dziewczyny na piętrze. Przykuta do łózka Alicia przyznaje, że została zdekonspirowana przez Sebastiana i jego matkę. Devlin decyduje się wyznać miłość dziewczynie i zapewnia, że ją uratuje. Pomaga się jej ubrać, lecz Alicia jest bardzo słaba, z powodu ciągle działających pigułek nasennych. Wyznaje mu, że piasek pochodzi z gór Aimress. Na schodach napotykają Sebastiana. Devlin tłumaczy mu, że zabiera dziewczynę do szpitala, aby ją uratować. Szantażuje mężczyznę, że jego współpracownicy o wszystkim się dowiedzą, jeżeli będzie stawiał opór. W tym czasie z gabinetu wychodzą współpracownicy Sebastiana. Devlin odjeżdża wraz z dziewczyną, pomimo błagań Sebastiana, aby go zabrali ze sobą. Jego współpracownicy zaczynają się domyślać faktów. Pogodzony z losem Sebastian wraca powoli do domu.
Obsada.
Opracowano na podstawie materiału źródłowego:
Produkcja.
Scenariusz i przygotowania.
Pierwsze przymiarki do zarysu fabuły pojawiły się w sierpniu 1944. Podczas lunchu między Alfredem Hitchcockiem i współpracowniczką producenta Davida O. Selznicka Margaret McDonell, reżyser miał przyznać, że chciałby zrealizować opowieść poświęconą wykorzystaniu czyjegoś zaufania do przestępstwa. W roli głównej Hitchcock widział Ingrid Bergman. Dwa dni po zakończeniu zdjęć do "Urzeczonej" (1945), udał się do Londynu, podejmując rozmowy z Sidneyem Bernsteinem, dotyczące utworzenia studia Transatlantic Pictures. Reżyser spędził w stolicy dziesięć tygodni, lecz rozmowy nie przyniosły żadnych istotnych uzgodnień przybliżających do finalizacji przedsięwzięcia. Przed powrotem do Hollywood, Selznick zaproponował Hitchcockowi nowy projekt. Przebywając w Londynie, reżyser dowiedział się od asystenta producenta, że jest on gotów do pracy nad kolejnym filmem. Po komercyjnym sukcesie "Urzeczonej", Selznick rozpoczął przygotowania do produkcji. Uważał, że dobrym punktem wyjścia będzie opublikowany w listopadzie 1921 na łamach „The Saturday Evening Post” dwuodcinkowy komiks "The Song of the Dragon" Johna Taintora Foote’a, w którym aktorka zostaje namówiona do tego, by uwieść domniemanego podwójnego agenta i odkryć jego tajemnicę.
Po powrocie do Stanów Zjednoczonych Hitchcock spotkał się w Nowym Jorku (niektóre źródła podają Nyack) z Benem Hechtem, w celu omówienia nowego filmu – już na wczesnym etapie zatytułowanym "Osławiona". W grudniu 1944 spotykali się obydwaj kilka razy w tygodniu w domu Hechta, gdzie pracowali od dziewiątej rano do szóstej po południu, skupiając się na głównych postaciach (w sierpniu obydwaj naszkicowali opracowanie). Jak opisywał Frank Nugent z „The New York Timesa”: „Pan Hecht zwieszał z krzesła albo sofy lub też artystycznie rozpościerał się na podłodze. Pan Hitchcock, budda o wadze prawie dziewięćdziesięciu kilo, zazwyczaj siedział wyprostowany na krześle, z rękami splecionymi na brzuchu i oczkami skrzącymi się jak okrągłe guziczki”. Poprawki w scenariuszu Hitchcock nanosił wieczorami w miejscowym hotelu. W ciągu trzech tygodni opracowali pięćdziesięciostronnicowy projekt.
W marcu 1945 Hecht i Hitchcock powrócili do Los Angeles, aby dokończyć współpracę. Gdy dowiedzieli się o pierwszych testach broni atomowej przeprowadzanych w Nowym Meksyku, postanowili dodać do scenariusza wątek z wykorzystaniem uranu. Ukończone partie wysyłali producentowi do akceptacji. 25 maja wczesna wersja szkicu scenariusza została odrzucona przez MPAA/PCA. Powodem była „rażąca niemoralność głównej bohaterki”. Hitchcock odbył także spotkanie z asystentem sekretarza stanu, w celu uzyskania niezbędnych zezwoleń.
Według biografa Leonarda J. Leffa „koniec wojny sygnalizował okres regulacji i subtelnych zmian sojuszy, zarówno na świecie, jak i w Hollywood”. Zdaniem autora relacje między Hitchcockiem a Selznickiem uległy zmianie, a współpracująca z reżyserem od połowy lat 20. Alma Reville nie brała udziału w powstawaniu filmu. Miesiące pisania i przepisywania scenariusza okazały się kosztowne. Reżyser i scenarzysta otrzymywali wysokie tygodniowe płace (5 tys. dolarów). Wszelkie opóźnienia wywoływały irytację Selznicka. Dodatkowym problemem była nowa umowa pomiędzy producentem a Hitchcockiem. Reżyser wahał się przed jej podpisaniem, ponieważ cały czas czekał na porozumienie z Bernsteinem w ramach Transatlantic Pictures. Zniecierpliwiony Selznick, by oszczędzić sobie obecnych i przyszłych strat, zdecydował się w czerwcu na odsprzedanie projektu RKO Radio Pictures, które zaoferowało odkupienie praw za 800 tys. dolarów oraz zagwarantowało producentowi połowę z zysków netto. Selznick zarobił na marży ze sprzedaży 500 tys. dolarów, podczas gdy Hitchcock nie otrzymał nic. Mimo to reżyser wyrażał zadowolenie z takiego obrotu spraw, mając dobre wspomnienia ze współpracy z RKO podczas realizacji filmów "Pan i Pani Smith" i "Podejrzenie" (oba z 1941).
Pomimo sprzedaży praw, producent uważał, że jego udział w zyskach netto nadal upoważniał go do pracy przy projekcie. Kiedy Stany Zjednoczone 6 i 9 sierpnia 1945 przeprowadziły atak atomowy na Hiroszimę i Nagasaki, postanowiono przerobić scenariusz, z którego niezadowolony był Selznick. Producent wykonawczy RKO William Dozier poprosił dramaturga Clifforda Odetsa, którego uznawano za specjalistę od dialogu, by ten naniósł finalne poprawki do scenopisu. Hecht miał dosadnie negatywne odczucia do korekt wprowadzonych przez Odetsa. Zdaniem Spoto jego poprawki nie zostały uwzględnione przez Hitchcocka.
Casting.
Według Doziera studio nie posiadało własnych gwiazd filmowych, „więc musieliśmy wziąć to, co mogliśmy dostać, traktować ich dobrze, sprawić, by czuli się jak w domu, dać im dużo współpracy”. Patrick McGilligan napisał, że „w latach 40. reżyser rzadko zdobywał wymarzoną obsadę do swoich filmów, ale "Osławiona" stanowi wspaniały wyjątek”.
Do głównej roli kobiecej Selznick początkowo chciał zaangażować Vivien Leigh, lecz jej kandydaturze stanowczo sprzeciwił się Hitchcock, uznając, że byłaby ona „całkowicie zła” w kreacji Alicii Huberman. Angaż otrzymała Ingrid Bergman, która rok wcześniej wystąpiła u angielskiego reżysera w psychologicznym dreszczowcu noir "Urzeczona" u boku Gregory’ego Pecka. W trakcie realizacji wspomnianego filmu, aktorka nawiązała bliską przyjaźń z Hitchcockiem. W ocenie McGilligana Bergman odczuwała znużenie kreacjami świętych, a w filmie "Osławiona" miała okazję zagrać „pełną wstydu pijaczkę, gotową przespać się z samym diabłem”.
Selznick opowiadał się za obsadzeniem w głównej roli męskiej Josepha Cottena, z którym miał podpisany kontrakt. Producent uważał, że pierwszy film, w którym pojawi się motyw z użyciem bomby atomowej, będzie prawdziwym sukcesem komercyjnym. Krytycznie odnosił się do angażu Cary’ego Granta (mającego na swoim koncie współpracę z Hitchcockiem; w 1941 zrealizowali wspólnie psychologiczny dreszczowiec "Podejrzenie", gdzie aktorowi partnerowała Joan Fontaine). Uważał bowiem, że Grant będzie trudny we współpracy i zażąda zbyt wysokiego wynagrodzenia. Hitchcock i Dozier powołali się na klauzulę w umowie sprzedaży filmu, blokując tym samym próby odrzucenia kandydatury Granta przez producenta. Pod koniec sierpnia 1945 aktor podpisał kontrakt na udział w filmie.
Do roli Alexandra Sebastiana Hitchcock chciał zaangażować Cliftona Webba, jednak Selznick przekonał reżysera do kandydatury Claude’a Rainsa, znanego między innymi z filmu "Pan Smith jedzie do Waszyngtonu" (1939, reż. Frank Capra). Niektóre źródła podawały, że sytuacja była odwrotna; to reżyser miał protestować przeciwko kandydaturze Webba, zgłoszonej przez producenta. Wśród innych rozpatrywanych odtwórców roli Sebastiana byli George Sanders (współpracujący z Hitchcockiem przy okazji realizacji "Rebeki" w 1940) i włoski śpiewak operowy i aktor Ezio Pinza. Ostatnią nieobsadzoną rolą była postać madame Anny Sebastian. Pod uwagę brane były Ethel Barrymore i Mildred Natwick, lecz Reinhold Schünzel, wcielający się w postać Wilhelma Otto Renzlera, zasugerował Hitchcockowi i Dozierowi Leopoldine Konstantin, jedną z najwybitniejszych przedwojennych aktorek niemieckiego kina, dla której był to pierwszy i ostatni występ w amerykańskim filmie. Spoto określił jej kreację mianem jednego z „niezapomnianych portretów w filmach Hitchcocka”. Francuski reżyser François Truffaut był zdania, że „jednym z kluczy do sukcesu filmu ["Osławiona"] jest perfekcyjny dobór aktorów”.
Realizacja.
Po skompletowaniu obsady, ekipy, rocznych przygotowaniach i miesięcznym pobycie Hitchcocka w Anglii, zdjęcia do "Osławionej" rozpoczęto 22 października 1945. Proces realizacji przebiegał pomyślnie. Relacje reżysera z Bergman, Grantem i Rainsem układały się bardzo dobrze. Hitchcock szczególnie cenił sobie przyjaźń z Rainsem, również wywodzącym się z Londynu. Reżyser pozwolił aktorowi podjąć decyzję, czy powinien zagrać z silnym akcentem niemieckim (z czego ostatecznie nie skorzystał). Zdaniem Patricii Hitchcock jej ojciec był blisko z aktorami na planie, często udzielając wielu wskazówek i instrukcji w poszczególnych scenach.
Hitchcock miał komfort filmowania w warunkach które lubił, nie korzystając praktycznie z plenerów. Ujęcia na zewnątrz (między innymi widok Rio de Janeiro) uzyskano dzięki zastosowaniu efektu tylnej projekcji, za którą odpowiedzialni byli Paul Eagler i Vernon L. Walker. Na polecenie Selznicka, do Brazylii wysłano Gregga Tolanda, by wykonał zdjęcia autentycznej scenerii, które następnie wymieszano ze zdjęciami studyjnymi Hitchcocka. Toland odpowiedzialny był również za sfilmowanie wyścigów konnych, które reżyser wykorzystał jako odbicie w okularach Bergman. Jedyną sceną zrealizowaną w plenerze była ta w klubie jeździeckim, kiedy dwójka bohaterów kreowanych przez Bergman i Granta nawiązuje kontakt z Sebastianem. Nagrywano ją w Los Angeles County Arboretum and Botanic Garden w Arcadii w stanie Kalifornia. Innymi plenerami były Baldwin Park, Beverly Hills, tor wyścigowy Santa Anita Park, Miami na Florydzie oraz Rio de Janeiro. Kostiumy dla Bergman przygotowała wypożyczona z Paramount Pictures Edith Head, która od tej pory często współpracowała z Hitchcockiem.
Jednym z głównych zadań Hitchcocka w trakcie filmowania było zapewnienie odpowiedniej relacji pomiędzy Bergman i Grantem. Reżyser szczególny nacisk kładł na zbliżenia lub półzbliżenia kamery na twarze odtwórców głównych ról, chcąc w ten sposób ukazać emocje bohaterów. Jak argumentował: „To jej rysy będą prowadzić wzrok widza, a przemyślana organizacja tych owalnych kształtów w prostokącie sceny jest prawdziwym egzaminem dla reżysera”. Problemem w trakcie filmowania okazał się niski wzrost Rainsa. We wspólnych scenach z wyższą Bergman, aktor musiał stawać na specjalnym pudle oraz korzystać z butów na podwyższonym obcasie. W trakcie jednego z ujęć, gdzie para aktorów poruszała się w pełnym kadrze, reżyser układał deski coraz wyżej, gdy Rains zbliżał się w stronę kamery, dzięki czemu mógł sfilmować parę w ujęciu panoramicznym.
Najbardziej pamiętną sceną z filmu jest trwający prawie dwie i pół minuty pocałunek odgrywany przez Bergman i Granta. Hitchcock przerywał ujęcie co trzy sekundy, stosując się tym samym do obowiązującego kodeksu Haysa, zabraniającego zbyt długich i niestosownych scen. Mimo zapewnień ze strony reżysera, zarówno Bergman, jak i Grant odczuwali pewien dyskomfort, mając obawy jak zostanie to pokazane na ekranie. „Pocałowaliśmy się i rozmawialiśmy, po czym pochyliliśmy się i znów się pocałowaliśmy… cenzorzy nie mogli wyciąć i nie wycięli tej sceny, ponieważ nasz pocałunek nigdy nie trwał dłużej jak trzy sekundy… przygryzaliśmy sobie nawzajem uszy i całowaliśmy się w policzek, tak, że wyglądało to jakby trwało nieprzerwanie” – wspominała w późniejszych latach aktorka. Hitchcock przyznawał, że zależało mu na uniknięciu unicestwienia dramatycznej atmosfery, przez co dwoje bohaterów, tkwiąc w uścisku, wielokrotnie zmieniało pozycję, podchodząc do dzwoniącego telefonu czy przesuwając się w kierunku drzwi. Scena ta przeszła do historii filmu, a Paul Duncan określał ją mianem „najbardziej intymnego i erotycznego pocałunku”.
Pomimo wcześniejszej współpracy z Hitchcockiem nad "Urzeczoną", Bergman w trakcie realizacji była nerwowa, niepewna, markotna i zamknięta w sobie. Życzliwością na planie wykazywał się Grant, który pomagał aktorce, między innymi ćwicząc z nią przez kilka godzin jedną z kwestii. Podczas zdjęć Hitchcock przejawiał coraz większe zauroczenie Bergman, która z kolei wdała się w krótki romans z węgierskim fotoreporterem Robertem Capą. Dobra współpraca ze Szwedką skutkowała tym, że reżyser często słuchał jej sugestii i uwag co do poszczególnych scen w których brała udział oraz wykazywał się większą tolerancją. W późniejszych latach Bergman wspominała okres pracy nad "Osławioną" jako „najszczęśliwsze doświadczenie” spośród jej trzech filmów zrealizowanych z angielskim reżyserem.
Montaż i postprodukcja.
Ostatni klaps na planie "Osławionej" padł w styczniu lub lutym 1946. Hitchcock miał całkowitą kontrolę nad każdym aspektem procesu postprodukcji, bez jakichkolwiek ingerencji czy sprzeciwów ze strony producenta, czego brakowało mu przy realizacji "Rebeki" i "Urzeczonej". Zdaniem Petera Ackroyda „być może to właśnie z tego względu film ma bardziej złowrogą wymowę, a napięcie faluje w nim jak przyspieszony puls”. Według Leffa „rytm zbliżeń, koncentracja na przedmiotach i przedstawieniu – w dużej mierze poprzez edycję – świata o zwężonej wizji, są czystym stylem Hitchcocka”. Odpowiedzialny za montaż Theron Warth korzystał ze szkiców oraz transkrypcji notatek reżysera, aby skonstruować każdą scenę. Kiedy materiał został zmontowany, Warth pokazał go Hitchcockowi. Wszelkie uwagi reżysera zapisywał siedzący obok stenograf. Hitchcock nie miał większych zastrzeżeń, jednak w niektórych przypadkach nakazywał zmiany prędkości cięcia, zmiany kąta i odległości kamery oraz zmiany w sekwencji w czasie trwania zbliżenia, szczególnie obiektów. W ocenie McGilligana „"Osławiona" została zmontowana, scena po scenie, w subtelny, nierzucający się w oczy sposób, który wygląda bardzo nowocześnie nawet dziś”.
Motywy i tematy.
Głównym motywem w "Osławionej", na którym zależało reżyserowi, jest zaufanie – jego wstrzymanie (zaufanie, które było pożądane ale odmówiono jego udzielenia) bądź też zbyt pochopne udzielenie. T.R. Devlin potrzebuje dużo czasu, aby odnaleźć zaufanie do samego siebie, podczas gdy Alexander Sebastian okazuje je bez większych oporów – za co w konsekwencji przyjdzie zapłacić mu wysoką cenę. Film porusza także wątek kobiety, której należy zaufać oraz mężczyzny, który musi otworzyć się na miłość.
Zdaniem Jacka Sullivana T.R. Devlin czyni z Huberman seksualną przynętę, odmawiając przy tym jakiegokolwiek przyjęcia odpowiedzialności za swoją rolę, po czym czuje się wstrząśnięty, gdy kobieta wzorowo wykonuje powierzone jej zadanie. Bohaterka czuje się zimnie zmanipulowana przez mężczyznę, którego kocha, lecz on wykorzystuje jej zachowanie jedynie do celów politycznych. Alicia Huberman obawia się porzucenia z jego strony, zdając sobie jednocześnie sprawę z faktu, że Devlin postawił ją w kłopotliwej sytuacji, nakazując szpiegowanie nazistowskiego kolegi jej ojca i sypianie z nim – mężczyzną, który darzy ją szczerym uczuciem, prawdopodobnie większym niż Devlin. Według Sullivana Alexander Sebastian jest „najbardziej boleśnie sympatycznym czarnym charakterem u Hitchcocka”, napędzanym jego głęboką zazdrością i wściekłością. Podobną opinię wyrażał Truffaut, zdaniem którego Claude Rains był „naprawdę bardzo ludzki w tej roli”.
Motyw alkoholu przewija się przez cały czas trwania filmu; dla Huberman jest on ucieczką od poczucia winy i bólu, a nawet trucizną. Kiedy jeden z gości mówi jej na przyjęciu, że ma już dość, kobieta bez wahania odpowiada: „najważniejsze jeszcze się nie zaczęło”. Maskuje emocjonalne odrzucenie przy konsumpcji whisky podczas przyjęcia, w kawiarni w Rio de Janeiro i apartamencie w brazylijskiej metropolii. Picie przybiera walor niebezpieczeństwa, gdy Sebastian podaje jej w kawie truciznę.
Matka reżysera zmarła we wrześniu 1942. Biografowie zwracali uwagę na fakt, że "Osławiona" jest pierwszym filmem w dorobku Hitchcocka, gdzie rola matki nie ogranicza się jedynie do zwykłej rozmowy, ale pełni istotną funkcję dla rozwoju akcji. Spoto zaznaczył, że poprzez takie filmy jak "Psychoza" (1960), "Ptaki" (1963) i "Marnie" (1964), Hitchcock zaczął sprawiać, że osoba matki była „osobistą przechowalnią jego gniewu, winy, urazy i smutnej tęsknoty”. Jego zdaniem w owym czasie reżyser zastąpił miłość matki, miłością erotyczną. „Oba rodzaje miłości były w rzeczywistości ograniczone do tęsknoty, fantazji i niespełnionych oczekiwań”.
Według Spoto temat patriotyzmu – i jego ograniczenia – sprawiają, że „zdumiewającym jest, że film został w ogóle wyprodukowany (i okazał się sukcesem), skoro tak bezpośrednio omawia kwestię prostytucji sponsorowanej przez rząd; szantaż seksualny jest ideą amerykańskich agentów wywiadowczych, którzy beztrosko chcą wykorzystać kobietę (a nawet pozwolić na jej śmierć), by zdobyć cel. Przedstawienie mrocznej strony moralnej amerykańskich urzędników było bezprecedensowe w Hollywood – szczególnie w 1945, kiedy zwycięstwo alianckie zapoczątkowało erę zrozumiałego, ale ostatecznie niebezpiecznego szowinizmu w amerykańskim życiu”.
MacGuffin.
Po przystąpieniu do pisania scenariusza, Hecht i Hitchcock zastanawiali się nad wykorzystaniem MacGuffina w filmie. Słysząc o próbach atomowych przeprowadzanych w Nowym Meksyku w 1944, postanowili umieścić w fabule wątek z ukrytym w butelkach z winem uranem. Reżyser odbył rozmowy z producentem filmu, który nie mając żadnej wiedzy o broni atomowej, podchodził do całego pomysłu z dużym dystansem. „Producent był sceptyczny i uważał, że absurdem jest wykorzystanie idei bomby atomowej jako podstawy naszej historii. Powiedziałem mu, że to nie jest podstawa tej fabuły, tylko MacGuffin, i wyjaśniłem, że nie ma potrzeby przywiązywać do niego zbyt dużej wagi. Na koniec powiedziałem: «Jeśli nie podoba się panu uran, weźmy sztuczne diamenty; wyobraźmy sobie, że są Niemcom niezbędne na przykład do szlifowania narzędzi»” – wspominał Hitchcock. Jego zdaniem Selznick zdecydował się odsprzedać film RKO, ponieważ fabuła z użyciem uranu wydawała mu się niewiarygodna.
Chcąc skonsultować swój pomysł, Hecht i Hitchcock umówili się w połowie marca 1945 na spotkanie z Robertem Millikanem, laureatem nagrody Nobla w dziedzinie fizyki, w California Institute of Technology w Pasadenie. „Wprowadzono nas do jego gabinetu, w kącie stało popiersie Einsteina, było to bardzo imponujące. Nasze pierwsze pytanie brzmiało: «Doktorze Millikan, jaką wielkość mogłaby mieć bomba atomowa?» Popatrzył na nas: «Chcecie aby was aresztowano, a mnie razem z wami?» Następnie przez godzinę opowiadał nam, dlaczego wyprodukowanie bomby atomowej jest niemożliwe, po czym zakończył: «Gdybyśmy tylko potrafili zapanować nad wodorem, to już byłoby coś” – wspominał reżyser.
Wykorzystanie uranu w scenariuszu i odbycie rozmowy z Millikanem spowodowało, że Hitchcock przez trzy miesiące był obserwowany przez FBI.
Zdjęcia i muzyka.
Hitchcock do funkcji operatora zatrudnił Teda Tetzlaffa, współpracującego z Frankiem Caprą, Gregorym La Cavą i René Clairem. Początkowo obydwaj filmowcy mieli odmienne wizje, a Tetzlaff wielokrotnie sprzeciwiał się reżyserowi. Selznick jako autora zdjęć pierwotnie proponował Arthura Edesona ("Casablanca"; 1942, reż. Michael Curtiz) lub Lee Garmesa (część zdjęć do "Przeminęło z wiatrem"; 1939, reż. Victor Fleming). Roger Ebert wyrażał pozytywną opinię na temat pracy kamery, pisząc, że „"Osławiona" jest najbardziej eleganckim wyrazem wizualnego stylu mistrza, podobnie jak "Zawrót głowy" [1958], będąc najpełniejszym wyrazem jego obsesji. Zawiera jedne z najskuteczniejszych ujęć kamery w jego pracy”. W jednej z pierwszych scen kamera ustawiona jest z tyłu głowy bohatera odgrywanego przez Granta, umożliwiając mu tym samym dokładną obserwację Huberman. James Agee przyznawał, że „subiektywne użycie kamery może na wiele lat być bazą pomysłu na film jako na zbliżenie, i chociaż część twórców próbowało tego, tylko Hitchcock jest człowiekiem, który wie po prostu kiedy i jak”.
Muzykę do filmu skomponował Roy Webb, kompozytor RKO, mający na swoim koncie współpracę między innymi z Maxem Steinerem, którego był asystentem do końca 1935, oraz producentem Valem Lewtonem. Hitchcock początkowo do skomponowania ścieżki dźwiękowej chciał zatrudnić Bernarda Herrmanna (współautora muzyki do "Obywatela Kane’a"; 1941, reż. Orson Welles), lecz kompozytor zmuszony był odmówić z uwagi na inne zobowiązania. Poprzez niezachwiany dysonans, faworyzowanie oszczędnych motywów i ostinato, Webb znacznie przypominał styl Herrmanna.
Przed odsprzedaniem praw do filmu RKO, Selznick, podobnie jak w przypadku "Urzeczonej", próbował ingerować w prace nad muzyką do "Osławionej". Był poirytowany faktem, że z poprzedniego filmu żaden utwór nie stał się rozpoznawalny, wobec czego przygotował listę osiemnastu piosenek, które chciał użyć w filmie, wśród nich: „Love Nest”, „Don’t Give Any More Beer to My Father” i „In a Little Love Nest Way Up on a Hill”. Sprzedanie filmu spowodowało usunięcie Selznicka jako decydenta.
Kiedy Webb przystąpił do komponowania, Hitchcock, zdaniem biografów, był „bardzo zaangażowany w muzykę, jak to zwykle robił”. Kompozytor, podobnie jak reżyser, był zwolennikiem nastroju mroku i chaosu. Według Sullivana Webb „wyciągnął swoje ciosy, oszczędzając nokaut na wielkie sceny, jak w spektakularnym gotyckim finale Roberta Wise’a "Porywacza ciał" [1945]. We wszystkim, od "Drapieżnego maleństwa" [1938] po "Wędrowałam z zombie" [1943], kładł nacisk na strukturalną subtelność”. W scenach miłosnych Huberman i Devlina w Rio de Janeiro, kompozytor użył tamburynów, gitar, bębnów i trąbek brazylijskich, by podkreślić „zmysłową grę wstępną dla burzliwej miłości”. W filmie nie zabrakło miejsca dla typowych aspektów humoru Hitchcocka. W scenie gdy Alicia po raz pierwszy wchodzi do rezydencji Sebastiana, naziści grają Fryderyka Chopina i Roberta Schumanna. Według Sullivana reżyser chciał przez to pokazać, że „[naziści] mogą być niegodziwi, ale ci terroryści mają artystyczną wrażliwość i nienaganny gust”. Zdaniem autora muzyka do "Osławionej" jest jak „chłodny, piekący prysznic, idealny do filmu, który ma formalną precyzję, przypominającą kompozycję muzyczną”. Historyk Rudy Behlmer zwracał uwagę na fakt, że „muzyka Webba była bardziej subtelna, mniej pompatyczna i melodyjna” niż zwykły produkt z Hollywood.
Odbiór.
Premiera kinowa i recenzje.
Premiera "Osławionej" miała miejsce 15 sierpnia 1946 w nowojorskiej Radio City Music Hall. Według Gene’a Adaira film okazał się „wszechstronnym triumfem”. Z uwagi na wysoki poziom artystyczny i reżyserski oraz dojrzałość tematyczną, "Osławiona" uznawana jest za jedno z najlepszych i najważniejszych dzieł filmowych w dorobku Hitchcocka.
Mimo że film został pozytywnie odebrany przez krytyków, niektórzy recenzenci potępiali rutynową fabułę, zwłaszcza postać T.R. Devlina. Philip Hartung z czasopisma „Commonweal”, odnosząc się do charakteru bohatera kreowanego przez Granta, napisał, że jest „chłodny, spokojny i prawie nudny”. Z kolei D. Mosdell przyznał na łamach „Canadian Forum”, że aktor miał „mało do zrobienia, ale gdy zagiął ramiona, wyglądał złowieszczo”. James Agee z „The Nation”, który znał amerykańskiego agenta podobnego do postaci T.R. Devlina, napisał, że „kultywowana, oklepana, intrygująco-idealistyczna brutalność Granta, wydawała się dobrze postrzegana”, dodając w dalszej części: „"Osławionej" brakuje wielu cech, dzięki którym filmy Hitchcocka są tak dobre, ale ma ich wystarczająco dużo, aby być filmem dobrym samym w sobie (…) myślę, że występ Ingrid Bergman w tym filmie jest jej najlepszą rolą”. Krytyk filmowy Leslie Halliwell wyraził pozytywną opinię, nazywając "Osławioną" „wspaniałym romantycznym suspensem, zawierającym niektóre z najlepszych dzieł Hitchcocka”. Bosley Crowther, który pozytywnie oceniał "Urzeczoną" (1945), napisał w recenzji dla „The New York Timesa”: „Ben Hecht napisał, a pan Hitchcock w genialnym stylu wyreżyserował romantyczny melodramat, co jest tak samo porywające, jak pojawiający się – aksamitnie gładki w dramatycznej akcji, ostry i pewny w swoich postaciach, mocno naładowany intensywnością, ciepły, emocjonalny urok”. Kilka dni później autor poświęcił niedzielną rubrykę „The New York Timesa”, koncentrując się na mistrzostwie romansów Hitchcocka: „Jedna mała sekwencja żarliwych zalotów w pierwszej części tego filmu jest równie emocjonalnie palna, jak każde, które widzieliśmy na ekranie”. Jeden z recenzentów „The New Yorkera” przyznał, że jest to „znakomity przykład tego, czego może dokonać Alfred Hitchcock, jeśli da mu się wolną rękę”, nazywając "Osławioną" „doskonałym melodramatem ze wspaniałą zręcznością”. „New York Herald Tribune” napisał: „Dotyk Hitchcocka jest widoczny w kilku scenach, zwłaszcza na przyjęciu, gdzie napięcie buduje się wspaniale, a szampan powoli znika”. Tygodnik „Variety” wyraził pozytywną opinię na temat kreacji Bergman, Granta i Rainsa, zwracając jednocześnie uwagę na „umiejętności produkcyjne i reżyserskie Alfreda Hitchcocka”, które „łączą się z trzymającą w napięciu historią i znakomitymi występami”, dzięki czemu czynią z "Osławionej" „mocną rozrywkę”.
Reakcje po latach.
Zdaniem Donalda Spoto „"Osławiona" to pierwsza próba Alfreda Hitchcocka – w wieku czterdziestu sześciu lat – wprowadzenia swojego talentu w stworzenie poważnej historii miłosnej, a historia dwóch mężczyzn zakochanych w Ingrid Bergman mogła zostać wykonana tylko na tym etapie jego życia”. Gene Adair jako główne zalety filmu wymienił ścisłą konstrukcję i profesjonalną reżyserię, co w połączeniu ze sobą dało „fascynującą opowieść o miłości, obowiązku, zaufaniu i zdradzie”. Według Patricka McGilligana "Osławiona" była „skończonym Hitchcockiem, pełnym namiętności, mającym własną fakturę i wiele poziomów znaczeń”. W ocenie Petera Ackroyda decydujący wpływ na sukces filmu miał fakt, że Hitchcock pełnił nadzór nad każdym etapem jego powstawania. „Trafił zresztą w odpowiedni czas: ujawnienie niemieckich obozów śmierci oraz wybuch bomby atomowej nadały obrazowi znaczenie o wiele większe niż w przypadku jakiegokolwiek innego dreszczowca. Intensywność akcji trwa na ekranie niczym radioaktywność, a atmosfera grozy i niebezpieczeństwa w dalszym ciągu potrafi porwać każdą widownię”. Historycy zwracali uwagę na fakt, że „Hitchcock od początku narzuca punkt widzenia postaci kobiecej, mimo że jej postawa moralna może budzić wątpliwości ze względu na odrzucenie norm obyczajowych czy nadużywanie alkoholu (…) "Osławiona" jest więc nie tylko historią szpiegowską czy melodramatem, ale przede wszystkim opowieścią o powstawaniu kobiecej tożsamości, podmiotowości, zarówno na poziomie jednostkowym, jak i ogólnospołecznym, poprzez uwikłanie postaci kobiecej w działalność polityczną”.
Wynik finansowy.
"Osławiona" okazała się sukcesem komercyjnym w momencie wejścia na ekrany kin. Do końca 1946 film zarobił w samych Stanach Zjednoczonych, wedle różnych rachunków, od 4,5 do 4,8 miliona dolarów, plasując się na czołowej lokacie w podsumowaniu amerykańskiego box office’u za rok 1946. Całkowite zyski z przychodu brutto "Osławionej" szacuje się na 8 milionów dolarów (o milion więcej niż wydana w 1945 "Urzeczona"), choć niektóre źródła podają kwotę 7, bądź też 9 milionów dolarów.
Nagrody i nominacje.
Podczas 1. MFF w Cannes w 1946, "Osławiona" brała udział w rywalizacji o Grand Prix w konkursie głównym. 13 marca 1947, podczas 19. ceremonii rozdania nagród Akademii Filmowej w Shrine Auditorium w Los Angeles, film Hitchcocka ubiegał się o statuetkę w dwóch kategoriach – Claude’a Rainsa jako najlepszego aktora drugoplanowego i Bena Hechta za najlepszy scenariusz oryginalny.
Dziedzictwo.
Bosley Crowther z „The New York Timesa” zamieścił "Osławioną" w gronie „10 najlepszych filmów 1946 roku”. W 1947 film Hitchcocka znalazł się na 8. pozycji w dorocznej ankiecie przeprowadzanej przez „The Film Daily”, w której 559 krytyków ze Stanów Zjednoczonych wyłaniało najlepsze filmy roku. François Truffaut przyznał w 1962, że "Osławiona" jest jego ulubionym filmem angielskiego reżysera, przynajmniej jeśli chodzi o produkcje czarno-białe, podkreślając, że stanowi ona „kwintesencję Hitchcocka”. Truffaut zwrócił uwagę na fakt, że film, mimo upływu wielu lat, „wciąż jest wyjątkowo nowoczesny. Zawiera niewiele scen i odznacza się niezwykłą czystością, to wzór konstrukcji scenariusza”.
"Osławiona" doczekała się dwóch adaptacji radiowych. Pierwsza z nich miała miejsce 26 stycznia 1948 w audycji "Lux Radio Theatre". W rolach głównych wystąpili Ingrid Bergman (Alicia Huberman) i Joseph Cotten (T.R. Devlin). Druga odbyła się 6 stycznia 1949 w "The Screen Guild Theater". Bergman ponownie wcieliła się w rolę Alicii Huberman, a partnerował jej John Hodiak (T.R. Devlin). W 1951 ukazała się niemiecka wersja filmu, zatytułowana "Weißes Gift" (ang. "White Poison"). Usunięto z niej wszelkie odniesienia do czasów II wojny światowej i III Rzeszy. Zamiast nazistów, głównym wątkiem w filmie byli handlarze narkotyków.
W 1991 powstał telewizyjny remake "Osławionej" w reżyserii Colina Buckseya, wyprodukowany przez Hamster-American Broadcasting Company (ABC). W rolach głównych wystąpili Jenny Robertson (Alicia Velorus), John Shea (T.R. Devlin), Jean-Pierre Cassel (Sebastian) i Marisa Berenson (Kathrina). Pierwsza transmisja miała miejsce 28 stycznia 1992 na kanale Lifetime.
W 1999 magazyn „Entertainment Weekly” sklasyfikował "Osławioną" na 66. lokacie w przygotowanym przez siebie zestawieniu „100 najlepszych filmów wszech czasów” opublikowanym w książce. American Film Institute dwukrotnie docenił obraz Hitchcocka; w 2001 umieścił go na 38. pozycji w rankingu „100 najbardziej trzymających w napięciu amerykańskich filmów” oraz rok później na 86. lokacie zestawienia „100 najlepszych filmów romantycznych”. W 2005 scenariusz autorstwa Hechta został uznany przez Amerykańską Gildię Scenarzystów za jeden ze „101 najlepszych, jakie kiedykolwiek napisano” (101. pozycja). Rok później National Film Preservation Board uznało film "Osławiona" za „kulturowo historyczny lub estetycznie znaczący” i wybrany do zachowania w National Film Registry przez Bibliotekę Kongresu. W 2011 „Time” wymienił film Hitchcocka w gronie „100 filmów wszech czasów” (lista największych filmów od początku powstania pisma) wybranych przez Richarda Corlissa i Richarda Schickela.
19 września 2015 w Göteborgu miała miejsce premiera operowej adaptacji "Osławionej" Hansa Geforsa. W roli Alicii Huberman wystąpiła Nina Stemme. Córka Hitchcocka, Patricia, przyznała, że "Osławiona" jest jej ulubionym filmem. „Co za idealny film! Im więcej widzę "Osławioną", tym bardziej ją lubię”.

</doc>
<doc id="2407400" url="https://pl.wikipedia.org/wiki?curid=2407400" title="Xavier Pérez">
Xavier Pérez

Xavier Pérez (ur. 15 stycznia 1968 w Les Escaldes) – andorski kolarz, olimpijczyk. Brał udział w igrzyskach w roku 1988 (Seul) i 1992 (Barcelona). Nie zdobył żadnych medali. Młodszy brat Emilego Péreza, również kolarza.

</doc>
<doc id="2407401" url="https://pl.wikipedia.org/wiki?curid=2407401" title="Emili Pérez">
Emili Pérez

Emili Pérez (ur. 3 października 1966 w Les Escaldes) – andorski kolarz, olimpijczyk. Brał udział w igrzyskach w roku 1988 (Seul) i 1992 (Barcelona). Nie zdobył żadnych medali. Starszy brat Xaviera Péreza, również kolarz.

</doc>
<doc id="2407403" url="https://pl.wikipedia.org/wiki?curid=2407403" title="Okręg wyborczy nr 14 do Senatu Rzeczypospolitej Polskiej">
Okręg wyborczy nr 14 do Senatu Rzeczypospolitej Polskiej

Okręg wyborczy nr 14 do Senatu Rzeczypospolitej Polskiej obejmuje obszar powiatów lubartowskiego, łukowskiego, opolskiego, puławskiego i ryckiego (województwo lubelskie). Wybierany jest w nim 1 senator na zasadzie większości względnej.
Utworzony został w 2011 na podstawie Kodeksu wyborczego. Po raz pierwszy zorganizowano w nim wybory 9 października 2011. Wcześniej obszar okręgu nr 14 należał do okręgu nr 6.
Siedzibą okręgowej komisji wyborczej jest Lublin.
Wyniki wyborów.
Symbolem „●” oznaczono senatora ubiegającego się o reelekcję.
Wybory parlamentarne 2011.
"● Stanisław Gogacz reprezentował w Senacie VII kadencji (2007–2011) okręg nr 6".

</doc>
<doc id="2407404" url="https://pl.wikipedia.org/wiki?curid=2407404" title="Juan González">
Juan González

Juan González (ur. 21 września 1971) – andorski kolarz, olimpijczyk. Brał udział w igrzyskach w roku 1992 (Barcelona). Nie zdobył żadnych medali.

</doc>
<doc id="2407405" url="https://pl.wikipedia.org/wiki?curid=2407405" title="Petre Cișmigiu">
Petre Cișmigiu

Petre Cișmigiu (ur. 12 czerwca 1915 w Bołgradzie, wówczas Rosja obecnie Ukraina) – rumuński strzelec, Uczestnik Letnich Igrzyskach Olimpijskich w Helsinkach 1952, podczas których zajął 20. miejsce w strzelaniu z karabinu małokalibrowego leżąc na 50 metrów.

</doc>
<doc id="2407406" url="https://pl.wikipedia.org/wiki?curid=2407406" title="Okręg wyborczy nr 15 do Senatu Rzeczypospolitej Polskiej">
Okręg wyborczy nr 15 do Senatu Rzeczypospolitej Polskiej

Okręg wyborczy nr 15 do Senatu Rzeczypospolitej Polskiej obejmuje obszar powiatów janowskiego, kraśnickiego, lubelskiego, łęczyńskiego i świdnickiego (województwo lubelskie). Wybierany jest w nim 1 senator na zasadzie większości względnej.
Utworzony został w 2011 na podstawie Kodeksu wyborczego. Po raz pierwszy zorganizowano w nim wybory 9 października 2011. Wcześniej obszar okręgu nr 15 należał do okręgu nr 6.
Siedzibą okręgowej komisji wyborczej jest Lublin.
Wyniki wyborów.
Symbolem „●” oznaczono senatora ubiegającego się o reelekcję.
Wybory parlamentarne 2011.
"● Grzegorz Czelej reprezentował w Senacie VII kadencji (2007–2011) okręg nr 6".

</doc>
<doc id="2407408" url="https://pl.wikipedia.org/wiki?curid=2407408" title="Joan Besoli">
Joan Besoli

Joan Besoli Lluelles (ur. 17 września 1959) – andorski strzelec, olimpijczyk. Brał udział w igrzyskach w roku 1992 (Barcelona). Nie zdobył żadnych medali.

</doc>
<doc id="2407410" url="https://pl.wikipedia.org/wiki?curid=2407410" title="Antoni Molne">
Antoni Molne

Antoni Molne (ur. 22 kwietnia 1969) – andorski judoka, olimpijczyk. Brał udział w igrzyskach w roku 1992 (Barcelona) i 1996 (Atlanta). Nie zdobył żadnych medali.

</doc>
<doc id="2407414" url="https://pl.wikipedia.org/wiki?curid=2407414" title="Okręg wyborczy nr 16 do Senatu Rzeczypospolitej Polskiej">
Okręg wyborczy nr 16 do Senatu Rzeczypospolitej Polskiej

Okręg wyborczy nr 16 do Senatu Rzeczypospolitej Polskiej obejmuje obszar miasta na prawach powiatu Lublina (województwo lubelskie). Wybierany jest w nim 1 senator na zasadzie większości względnej.
Utworzony został w 2011 na podstawie Kodeksu wyborczego. Po raz pierwszy zorganizowano w nim wybory 9 października 2011. Wcześniej obszar okręgu nr 16 należał do okręgu nr 6.
Siedzibą okręgowej komisji wyborczej jest Lublin.

</doc>
<doc id="2407415" url="https://pl.wikipedia.org/wiki?curid=2407415" title="Vasile Chelaru">
Vasile Chelaru

Vasile Chelaru (ur. 13 czerwca 1921 w Bukareszcie, zm. 1 marca 1999 w Bukareszcie) – rumuński szermierz. Reprezentant kraju podczas Igrzysk Olimpijskich 1952 w Helsinkach. Na Igrzyskach uczestniczył w turnieju indywidualnym florecistów i szpadzistów oraz w turnieju drużynowym florecistów. W turnieju indywidualnym florecistów dotarł do drugiej rundy w pozostałych odpadł w pierwszej.

</doc>
<doc id="2407417" url="https://pl.wikipedia.org/wiki?curid=2407417" title="Maggy Moreno">
Maggy Moreno

Maggy Moreno (ur. 3 kwietnia 1968) – andorska skoczkini wzwyż, olimpijka. Brała udział w igrzyskach w roku 1992 (Barcelona). Nie zdobyła żadnych medali.

</doc>
<doc id="2407418" url="https://pl.wikipedia.org/wiki?curid=2407418" title="Jaworowa (Rudawy Janowickie)">
Jaworowa (Rudawy Janowickie)

Jaworowa (niem. "Lauschberg") – szczyt w Rudawach Janowickich o wysokości 760 m n.p.m.
Jaworowa znajduje się w południowo-wschodniej części Rudaw Janowickich. Leży w ramieniu odchodzącym od głównego grzbietu w kierunku wschodnim. Od zachodu znajduje się Bukowa, natomiast od wschodu Szarak, kończący to ramię.
Jaworowa ma kształt wydłużonego grzbietu o rozciągłości WSW-ENE. Odchodzi od niej ku południowi krótkie, boczne ramię, zakończone Krowią nad Szarocinem. Na południowym wschodzie masyw Jaworowej łączy się z niewysokim grzbietem z Banią, należącym już do Bramy Lubawskiej. Na północ od Jaworowej ciągnie się dolina Żywicy, w której znajduje się wieś Czarnów, zaś na południe dolina Świdnika z Szarocinem.
Jaworowa zbudowana jest ze skał osadowych zachodniego skrzydła niecki śródsudeckiej. Są to dolnokarbońskie (kulmowe) piaskowce i zlepieńce. Zlepieńce i szarogłazy tworzą na grzbiecie i zboczach grzędy i skałki, m.in. Przednia Skalica.
Zbocza góry porastają lasy świerkowe z domieszką sosny, buka i brzozy.
Jaworowa znajduje się na obszarze Rudawskiego Parku Krajobrazowego.
Szlaki turystyczne.
Północnym zboczem Jaworowej przechodzi szlak turystyczny:

</doc>
<doc id="2407421" url="https://pl.wikipedia.org/wiki?curid=2407421" title="Sebastián Rodrigo Vázquez">
Sebastián Rodrigo Vázquez



</doc>
<doc id="2407422" url="https://pl.wikipedia.org/wiki?curid=2407422" title="Krzysztof Czubaszek">
Krzysztof Czubaszek

Krzysztof Czubaszek (ur. 5 stycznia 1974 w Łukowie) – doktor nauk humanistycznych, historyk, filolog, menedżer kultury, specjalista ds. komunikacji społecznej i mediów, wykładowca, autor publikacji prasowych i książek, samorządowiec.
Życiorys.
Ukończył polonistykę (Uniwersytet Warszawski, 1998), podyplomowe studia komunikacji społecznej i mediów (Instytut Badań Literackich Polskiej Akademii Nauk, 2003) oraz podyplomowe studia menedżerskie dla twórców, artystów i animatorów kultury (Wydział Zarządzania UW, 2011). W 2006 r. obronił pracę doktorską z zakresu historii na Wydziale Nauk Humanistycznych Katolickiego Uniwersytetu Lubelskiego. 
Po studiach pracował jako dziennikarz w „Życiu Warszawy”, a później współpracował z innymi czasopismami. W 2017 r. założył miesięcznik „Życie Śródmieścia”, a od 2019 r. jest jego redaktorem naczelnym.
Będąc od 2000 r. związany z warszawskim samorządem, przeszedł kolejne szczeble kariery urzędniczej, specjalizując się w kulturze i promocji. W latach 2012–2015 był zastępcą burmistrza Dzielnicy Śródmieście m.st. Warszawy, zaś w latach 2017–2019 jej burmistrzem. 
W maju 2021 r. został dyrektorem Ursynowskiego Centrum Kultury „Alternatywy“. Stworzył Festiwal Nowe Oświecenie i od pierwszej edycji w 2022 r. jest jego dyrektorem programowym.
Jest badaczem historii społeczności żydowskiej w Łukowie. Zainicjował wiele upamiętnień żydowskiej przeszłości tego miasta. W 2020 r. został członkiem „Poland Forum” w Finkler Institute of Holocaust Research na izraelskim Uniwersytecie Bar-Ilana.
Zajmuje się popularyzacją życia i twórczości Juliusza Verne’a. Jest założycielem i prezesem Polskiego Towarzystwa Juliusza Verne’a oraz członkiem międzynarodowych stowarzyszeń: Société Jules Verne (Paryż) oraz Centre International Jules Verne (Amiens).
Od 2022 r. jest członkiem Rady Biznesu Społecznej Akademii Nauk w Łodzi, Filii w Warszawie.
Opublikował powieść "Patron" (2008) oraz prace historyczne, m.in. "Żydzi Łukowa i okolic" (2008)", Przemiany społeczno-religijne na terenie parafii Ulan od XV do początku XX wieku" (2010), "Twarze. Fotografie Żydów łukowskich / Faces. The Jews of Łuków in Photographs" (2017), "Skrzyszew. Monografia" (2017), "Stanisław Żemis – świadek zagłady Żydów w Łukowie / Stanisław Żemis – Witness of the Holocaust in Łuków" (2019).
Odznaczony został złotą odznaką honorową Towarzystwa Przyjaciół Warszawy za pracę społeczną i zasługi dla Warszawy, medalem jubileuszowym TPW za szczególny wkład w rozwój tej organizacji oraz za prowadzenie różnorodnych działań na rzecz budowania majestatu Stolicy Rzeczypospolitej Polskiej, odznaką honorową Prezydenta Warszawy Stefana Starzyńskiego za działalność społeczną dla Warszawy, złotą odznaką honorową Polskiego Związku Emerytów, Rencistów i Inwalidów za wybitne zasługi dla tego środowiska, odznaką „Za Zasługi dla Światowego Związku Żołnierzy Armii Krajowej” oraz odznaką honorową Pamięci Krystyny Krahelskiej – Pamięci Powstania Warszawskiego 1944 za ocalanie od zapomnienia bohaterstwa żołnierzy i ludności cywilnej w Powstaniu Warszawskim. Otrzymał też nominację do nagrody „Złote Skrzydła – Człowiek Roku 2017” przyznawanej przez „Tygodnik Siedlecki”.

</doc>
<doc id="2407423" url="https://pl.wikipedia.org/wiki?curid=2407423" title="Tianzhang (meteoryt)">
Tianzhang (meteoryt)

Tianzhang (inna nazwa: Tianchang) – meteoryt kamienny należący do chondrytów oliwinowo-bronzytowych H 5, spadły w 28 stycznia 1986 roku w chińskiej prowincji Anhui. Spadek meteorytu Tianzhang nastąpił około godziny 17.00 czasu lokalnego. Z miejsca spadku pozyskano 2,23 kg materii meteorytowej.

</doc>
<doc id="2407424" url="https://pl.wikipedia.org/wiki?curid=2407424" title="David Ramón">
David Ramón

David Ramón (ur. 13 kwietnia 1974 w El pas de la Casa) – andorski żeglarz, olimpijczyk. Brał udział w igrzyskach w roku 1992 (Barcelona) i 1996 (Atlanta). Nie zdobył żadnych medali. Młodszy brat Oscara Ramóna, również żeglarz. 

</doc>
<doc id="2407425" url="https://pl.wikipedia.org/wiki?curid=2407425" title="Meteoryt Tianzhang">
Meteoryt Tianzhang



</doc>
<doc id="2407426" url="https://pl.wikipedia.org/wiki?curid=2407426" title="Oscar Ramón">
Oscar Ramón

Oscar Ramón (ur. 27 lipca 1971 w El pas de la Casa) – andorski żeglarz, olimpijczyk. Brał udział w igrzyskach w roku 1992 (Barcelona) i 1996 (Atlanta). Nie zdobył żadnych medali. Starszy brat Davida Ramóna, również żeglarza. 

</doc>
<doc id="2407434" url="https://pl.wikipedia.org/wiki?curid=2407434" title="Podział administracyjny stanu Alaska">
Podział administracyjny stanu Alaska

Amerykański stan Alaska dzieli się dla celów administracyjnych na 19 obszarów (ang. "borough") oraz tzw. okręg niezorganizowany ("unorganized borough").
Okręg niezorganizowany, utworzony w 1961 roku, obejmuje tereny przede wszystkim słabo zaludnione a jego podział na mniejsze jednostki tzw. obszar spisu powszechnego ("census area") został wprowadzony przez United States Census Bureau w 1970 roku w celu łatwiejszego prowadzenia badań statystycznych.
Dodatkowo siedmiu okręgom nadano status skonsolidowanych miast-okręgów ("consolidated city-borough"), czyli miasta i okręgi zostały połączone w jeden system jurysdykcyjny.
W celu identyfikacji okręgów United States Census Bureau wykorzystuje kod Federal Information Processing Standard (w skrócie FIPS). Dla stanu Alaska wszystkie kody zaczynają się od liczb 02, kolejne oznaczają już konkretny okręg.

</doc>
<doc id="2407436" url="https://pl.wikipedia.org/wiki?curid=2407436" title="Siarhiej Prytycki">
Siarhiej Prytycki



</doc>
<doc id="2407439" url="https://pl.wikipedia.org/wiki?curid=2407439" title="Władysław Kustra">
Władysław Kustra

Władysław Kustra (ur. 5 lutego 1955 w Częstochowie, zm. 7 listopada 2022) – polski siatkarz, medalista mistrzostw Europy, trener, olimpijczyk z Moskwy 1980.
Swój pierwszy sukces międzynarodowy odniósł w 1975, zdobywając brązowy medal mistrzostw Europy juniorów w Osnabrück.
W reprezentacji Polski w latach 1975–1980 rozegrał 111 spotkań.
Trzykrotny srebrny medalista mistrzostw Europy w: Belgradzie (1975), Helsinkach (1977) i Paryżu (1979).
Na igrzyskach olimpijskich w 1980 był członkiem drużyny (nie zagrał w żadnym meczu), która zajęła 4. miejsce.
W 1985 wyjechał do Portugalii, gdzie do 1990 był grającym trenerem w klubie SC Espinho. Z klubem zdobył dwukrotnie mistrzostwo Portugalii oraz dwukrotnie wywalczył brązowy medal. W latach 1990–1999 był trenerem klubu Esmoriz.
Siatkówkę uprawiali także jego córka Anna i syn Jacek.

</doc>
<doc id="2407442" url="https://pl.wikipedia.org/wiki?curid=2407442" title="Ats Purje">
Ats Purje

Ats Purje (ur. 3 sierpnia 1985 w Tallinnie) – estoński piłkarz grający na pozycji bocznego pomocnika lub napastnika. Od 2011 roku jest zawodnikiem klubu Ethnikos Achna.
Kariera klubowa.
Karierę piłkarską Purje rozpoczął w klubie Levadia Tallinn. W 2003 roku awansował do kadry pierwszej drużyny i w tamtym roku zadebiutował w niej w rozgrywkach pierwszej ligi estońskiej. W 2004 roku osiągnął pierwsze sukcesy z Levadią, gdy wywalczył mistrzostwo kraju oraz zdobył Puchar Estonii. Po tytuły mistrzowskie sięgnął z Levadią także w latach 2006 i 2007, a po puchar kraju w latach 2005 i 2007.
W 2008 roku Purje przeszedł do fińskiego Interu Turku. W barwach Interu zadebiutował 27 kwietnia 2008 w zwycięskim 3:1 domowym meczu z RoPS Rovaniemi. W 2008 roku wywalczył z Interem mistrzostwo Finlandii oraz Puchar Ligi Fińskiej, a w 2009 roku - Puchar Finlandii.
W 2010 roku Purje został zawodnikiem cypryjskiego AEP Pafos. Swój debiut w cypryjskiej ekstraklasie zanotował 29 sierpnia 2010 w meczu z Ethnikosem Achna i w debiucie zdobył gola. W 2011 roku spadł z Pafos do drugiej ligi.
Po spadku AEP Purje przeszedł do Ethnikosu Achna.
Kariera reprezentacyjna.
W reprezentacji Estonii Purje zadebiutował 11 października 2006 roku w przegranym 0:2 meczu eliminacji do Euro 2008 z Rosją. W swojej karierze grał już z Estonią także w eliminacjach do MŚ 2010, a obecnie rywalizuje o awans do Euro 2012.

</doc>
<doc id="2407444" url="https://pl.wikipedia.org/wiki?curid=2407444" title="Lista portów lotniczych na Węgrzech">
Lista portów lotniczych na Węgrzech

To jest lista portów lotniczych na Węgrzech.
Lista.
ICAO location indicators link to airport page at HungaryAirport.hu.

</doc>
<doc id="2407445" url="https://pl.wikipedia.org/wiki?curid=2407445" title="Albatros (czeskie wydawnictwo)">
Albatros (czeskie wydawnictwo)

Albatros – czeskie wydawnictwo książkowe. Wydało m.in. serię książeczek o Kreciku z polskim tekstem. Pod nazwą Albatros Plus wydaje książki dla dorosłych.
Pierwotnie funkcjonowało pod nazwą SNDK ("Státní nakladatelství dětské knihy" „Państwowe wydawnictwo książek dla dzieci”). Od 1969 nosi nazwę Albatros. Obecnie działa jako Albatros nakladatelství, právní nástupce a.s., która jest częścią grupy Albatros Media a.s.

</doc>
<doc id="2407446" url="https://pl.wikipedia.org/wiki?curid=2407446" title="Krowia (Rudawy Janowickie)">
Krowia (Rudawy Janowickie)

Krowia (niem. "Kuch Berg") – szczyt w Rudawach Janowickich o wysokości 613 m n.p.m.
Krowia znajduje się w południowo-wschodniej części Rudaw Janowickich. Leży w ramieniu odchodzącym od głównego grzbietu w kierunku wschodnim, na jego południowo-wschodnim zakończeniu. Na północy łączy się z masywem Jaworowej.
Na południu rozciąga się dolina Świdnika z Szarocinem.
Krowia zbudowana jest ze staropaleozoicznych amfibolitów należących do wschodniej osłony granitu karkonoskiego.
Zbocza góry porastają lasy.
Krowia znajduje się na obszarze Rudawskiego Parku Krajobrazowego. Jego granica biegnie u południowych i południowo-wschodnich podnóży wzniesienia.

</doc>
<doc id="2407454" url="https://pl.wikipedia.org/wiki?curid=2407454" title="Steinfeld (Nadrenia-Palatynat)">
Steinfeld (Nadrenia-Palatynat)

Steinfeld (palat. "Stääfeld") – miejscowość i gmina w Niemczech, w kraju związkowym Nadrenia-Palatynat, w powiecie Südliche Weinstraße, wchodzi w skład gminy związkowej Bad Bergzabern.

</doc>
<doc id="2407455" url="https://pl.wikipedia.org/wiki?curid=2407455" title="Plaza Hotel &amp; Casino">
Plaza Hotel &amp; Casino

Plaza Hotel &amp; Casino – hotel i kasyno, położony w centrum miasta Las Vegas, w amerykańskim stanie Nevada. Stanowi własność Tamares Group, a jego dzierżawcą i operatorem jest korporacja Play LV.
Plaza dysponuje 1.037 pokojami i apartamentami, kasynem o powierzchni 7.400 m² oraz 2.300 m² przestrzeni konferencyjnej. W obiekcie znajduje się również klasyczny showroom, sezonowy basen na dachu, salon piękności, centrum fitnessu oraz centrum zakładów sportowych.
Pod koniec 2010 roku w Plaza rozpoczęto projekt gruntownej renowacji, który obejmował między innymi zmianę wystrojów pokoi, całkowitą modernizację kasyna i lobby, budowę nowych restauracji, barów oraz tworzenie programów rozrywkowych. W renowacji wykorzystano meble i materiały wykupione z Fontainebleau, którego konstrukcja została wstrzymana.
Historia.
Obiekt otwarty został 2 lipca 1971 roku, jako własność lokalnych biznesmenów: Sama Boyda, Franka Scotta, Howarda Cannona oraz Jackiego Gaughana. Jego oryginalna nazwa brzmiała Union Plaza i nawiązywała do stacji kolei Union Pacific, która w przeszłości znajdowała się w miejscu hotelu.
Zanim trasa kolejowa Desert Wind została zamknięta 10 maja 1997 roku, jej operator Amtrak utworzył stację w Las Vegas znajdującą się nieopodal Plaza. Stacja oraz okienka biletowe były bezpośrednio połączone z hotelem. Tym samym, była to jedyna stacja kolejowa w Stanach Zjednoczonych, położona na terenie kasyna.
Korporacja Barrick Gaming Corporation wykupiła obiekt od Jackiego Gaughana, zaś kontrolę nad nim przejęła Tamares Group, która była większościowym udziałowcem Barrick. W 2005 roku Plaza stała się oficjalnie własnością Tamares Group.
W listopadzie 2010 roku hotel Plaza został zamknięty na czas renowacji; dla gości dostępna pozostała zaledwie część kasyna, centrum zakładów, showroom i jeden bar. Jednocześnie zastój spowodowany modernizacją przyczynił się do utraty pracy przez około 400 osób. W marcu 2011 roku zakończono kompleksową renowację południowej wieży. Kasyno wznowiło działalność 24 sierpnia 2011 roku, natomiast hotel został ponownie otwarty, po kilku miesiącach przerwy w działalności, 1 września.

</doc>
<doc id="2407457" url="https://pl.wikipedia.org/wiki?curid=2407457" title="Stääfeld">
Stääfeld



</doc>
<doc id="2407458" url="https://pl.wikipedia.org/wiki?curid=2407458" title="Staeaefeld">
Staeaefeld



</doc>
<doc id="2407460" url="https://pl.wikipedia.org/wiki?curid=2407460" title="Memories (album)">
Memories (album)

Memories – album amerykańskiej piosenkarki Barbry Streisand, wydany w 1981 roku. Złożyły się na niego piosenki nagrane między rokiem 1974 a 1981, w tym największe przeboje nagrane w tym okresie oraz dwa nowe utwory. W Wielkiej Brytanii album ukazał się jako "Love Songs" z czterema dodatkowymi utworami.
Płyta spotkała się z wielkim sukcesem komercyjnym. Dotarła do miejsca 10. amerykańskiego zestawienia Billboard 200 i uzyskała status pięciokrotnie platynowej.

</doc>
<doc id="2407463" url="https://pl.wikipedia.org/wiki?curid=2407463" title="Wojciech Czerwosz">
Wojciech Czerwosz

Wojciech Czerwosz (ur. 28 marca 1913 w Łopusznej, zm. 1986 w Warszawie) – polski rzeźbiarz i medalier, autor wycinanek. 
Życiorys.
W latach 1926–1930 uczył się w Szkole Przemysłu Drzewnego w Zakopanem, której dyrektorem był Karol Stryjeński. W 1931 rozpoczął naukę w Państwowej Szkole Sztuk Zdobniczych w Krakowie, którą zakończył w 1936 roku. W latach 1936–1939 studiował na krakowskiej Akademii Sztuk Pięknych u profesora Edwarda Wittiga, który po trzech latach powołał go na swojego asystenta. Karierę akademicką przerwała wojna. Po jej zakończeniu kontynuował naukę u profesora Xawerego Dunikowskiego. Dyplom obronił w 1947 r. Był pierwszym mieszkańcem Łopusznej, który uzyskał wyższe wykształcenie. Ożenił się z artystką Zofią Rendzer. W roku 1949 przeniósł się wraz z żoną do Kielc, a niedługo później do Warszawy, gdzie zamieszkał w jej rodzinnym domu na Saskiej Kępie. Wraz z innymi artystami pracował przy odbudowie stolicy i restauracji zabytków, rzeźb i pomników. Żył i tworzył w Warszawie do końca swoich dni. Został pochowany w Łopusznej.
Twórczość.
Rzeźby.
Do jego znanych rzeźb należą kompozycja figuralna – „Kobieta”, „Narciarz” oraz „Święty Józef”. Na gmachu Zespołu Szkół nr 77 na rogu ulic Katowickiej i Zwycięzców na Saskiej Kępie, zachowała się wykonana przez niego płaskorzeźba przedstawiająca warszawską Syrenkę.
Medale.
Od połowy lat sześćdziesiątych XX w. uprawiał medalierstwo. W 1969 r. otrzymał główną nagrodę w międzynarodowym konkursie „Uno A Erre” w Arezzo we Włoszech. Zwycięski medal w tematyce sportowej przedstawia wioślarza, którego odbicie przeobraża się w syrenkę. Wśród jego prac znajdziemy także przedstawienia Henryka Wieniawskiego, Ignacego Domeyko, Kazimierza Pułaskiego czy Władysława Reymonta.
Monety.
Był również autorem monet. Współpracował z Mennicą Państwową, dla której wykonywał projekty monet kolekcjonerskich, jak np. srebrna 100-złotówka „"Żubr – Ochrona Środowiska”".
Wycinanki.
Jego pasją były wycinanki, które z czasem stały się głównym sposobem artystycznej ekspresji. Prace tworzone były przede wszystkim z czarnego papieru, a także z nienaświetlonych klisz rentgenowskich. Powstały również większe prace wycinankowe w płycie wiórowej. W celu segregacji i zabezpieczenia prac, artysta gotowe już wycinanki naklejał na biały karton za pomocą gumy arabskiej bądź zwykłego kleju do papieru. W wielu pracach podejmował tematykę żubrów, które miał okazję obserwować w rodzimej Łopusznej, w związku z nieudaną próbą osadzenia tam tych zwierząt. Innym motywem przewijającym się w jego pracach były syreny i syrenki, które w formie wycinanek można znaleźć m.in. w zbiorach Muzeum Warszawy. Powstała również oddzielna seria wycinanek przedstawiających tańce do książki „Folklor regionu Opoczyńskiego” autorstwa Jana Piotra Dekowskiego i Zbigniewa Hauke.
Nagrody.
1969 – pierwsza nagroda na międzynarodowym konkursie „Uno A Erre” w Arezzo we Włoszech za medal o tematyce sportowej „Wioślarz”.
Wystawy.
1949
1959
1966
1969
2019

</doc>
<doc id="2407465" url="https://pl.wikipedia.org/wiki?curid=2407465" title="David Ellefson">
David Ellefson



</doc>
<doc id="2407468" url="https://pl.wikipedia.org/wiki?curid=2407468" title="Cmentarz wojenny nr 174 – Piotrkowice">
Cmentarz wojenny nr 174 – Piotrkowice

Cmentarz wojenny nr 174 – Piotrkowice – austriacki cmentarz wojenny z okresu I wojny światowej wybudowany przez Oddział Grobów Wojennych C. i K. Komendantury Wojskowej w Krakowie na terenie jego okręgu VI Tarnów.
Zaprojektowany przez Heinricha Scholza. Zajmuje powierzchnię 134 m². W jednym grobie masowym i 12 pojedynczych pochowano tu 35 żołnierzy rosyjskich. 
Cmentarz znajduje się przy drodze wojewódzkiej nr 977 w północnej części miejscowości Zabłędza. W ewidencji cesarskiej i królewskiej Armii figuruje jako "174 Piotrkowice", miejscowość ta znajduje się ok. 500 metrów na zachód. 

</doc>
<doc id="2407470" url="https://pl.wikipedia.org/wiki?curid=2407470" title="Emulsja jądrowa">
Emulsja jądrowa

Emulsja jądrowa – rodzaj emulsji fotograficznej służący do detekcji śladowej cząstek naładowanych. Początkowo źródłem tych cząstek były tylko rozpady jąder promieniotwórczych, stąd przyjęła się taka nazwa. Stosowana była w eksperymentach akceleratorowych i do badania promieniowania kosmicznego. 
Wykorzystując ślady pozostawione w emulsji jądrowej można identyfikować cząstki, tj. wyznaczać ich masę i ładunek elektryczny oraz określać ich energię, pęd i prędkość. W tym celu bezpośrednio z emulsji wyznacza się zasięg cząstki (zależy on od masy, ładunku i energii cząstki), gęstość jonizacji będącej funkcją ładunku i prędkości cząstki, szerokość śladu, liczba δ-elektronów, średni kąt wielokrotnego rozpraszania kulombowskiego (zależy od ładunku, pędu i prędkości) oraz promień krzywizny toru w poprzecznym polu magnetycznym.
Mechanizm działania.
Cząstka naładowana o dostatecznie dużej energii przechodząc przez materię może powodować jonizację napotykanych atomów i cząsteczek. Znajdujące się w emulsji cząsteczki halogenków srebra (AgBr lub AgI) po zjonizowaniu ulegają przemianie strukturalnej prowadzącej do powstania obrazu utajonego. Po obróbce chemicznej z tych halogenków wytrącają się atomy srebra tworząc agregaty kryształków tego metalu (ziarna). Ziarna te tworzą w przezroczystej żelatynie jawny obraz śladu przechodzącej cząstki.
Charakterystyka.
Emulsja jądrowa różni się od zwykłej emulsji fotograficznej:
Jej gęstość wynosi ok. 3,815 g/cm³.
Historia wytwarzania emulsji.
Emulsję światłoczułą próbowano zastosować do badania promieniowania jądrowego już w połowie lat trzydziestych XX wieku. Jednak była ona zbyt cienka i prawdopodobieństwo, że cząstka zastawi w niej dłuższy ślad, było niewielkie. Dopiero Powell wraz ze swoim zespołem z Cambridge wytworzył grubą emulsję o wysokiej zawartości bromku srebra, nazwaną emulsją jądrową. Prace nad emulsją prowadzone w latach 1935–1940 i jej wykorzystanie do badania cząstek naładowanych pozwoliły zespołowi dokonać kilku znaczących odkryć, a sam Powell otrzymał nagrodę Nobla. 
Później emulsję jądrową zaczęły produkować firmy Ilford, NIKFI, Eastman i Agfa.

</doc>
<doc id="2407472" url="https://pl.wikipedia.org/wiki?curid=2407472" title="TH1RT3EN">
TH1RT3EN

TH1RT3EN – trzynasty studyjny album thrashmetalowej grupy Megadeth. Ukazał się w listopadzie 2011 roku, nakładem Roadrunner Records. To pierwszy album od czasu wydanego w 2001 roku "The World Needs a Hero" w tworzeniu którego udział wziął Dave Ellefson.
Płyta dotarła do 11. miejsca listy Billboard 200 w Stanach Zjednoczonych sprzedając się w nakładzie 42 tys. egzemplarzy w przeciągu tygodnia od dnia premiery.

</doc>
<doc id="2407473" url="https://pl.wikipedia.org/wiki?curid=2407473" title="Eclipse (Pink Floyd)">
Eclipse (Pink Floyd)

Eclipse – utwór muzyczny brytyjskiego zespołu rockowego Pink Floyd. Pochodzi z wydanej w 1973 roku płyty "The Dark Side of the Moon". Był wykonywany przez Rogera Watersa, z fragmentami przez Davida Gilmoura. Po odejściu Rogera na koncertach wykonywał ją Gilmour.
Piosenka, razem z „Brain Damage”, jest często błędnie nazywana „Dark Side of the Moon”, ponieważ są powszechnie grane razem w radiu, co sprawia wrażenie, że są one jednym utworem. Nieprawidłowy tytuł pochodzi od powtarzających się słów w „Brain Damage” ("„Zobaczymy się na ciemnej stronie księżyca”") oraz faktu, że to tytuł albumu.

</doc>
<doc id="2407474" url="https://pl.wikipedia.org/wiki?curid=2407474" title="Meczet Sułtana Murada">
Meczet Sułtana Murada

Meczet Sułtana Murada (maced. "Султан-муратова џамија", inna nazwa: Hunkar dżamija od tur. hunkar - sułtański lub sahat dżamija od tur. sahat - zegar) – meczet znajdujący się w Skopju, w Macedonii Północnej.
Meczet Sułtana Murada znajduje się w starej dzielnicy osmańskiej, w sąsiedztwie wieży zegarowej. Został wzniesiony w jednym z najwyżej położonych miejsc w mieście, gdzie poprzednio stał klasztor św. Jerzego - główny klasztor Skopja przed najazdem osmańskim. Budowę meczetu sfinansował sułtan Murad II. Świątynia powstała w 1436 według projektu Huseina z Debaru i była prawdopodobnie pierwszym meczetem w Skopju.
Budynek świątyni został wzniesiony na planie prostokąta. Wnętrze przypomina kształtem trójnawową bazylikę z płaskim dachem. przed wejściem do świątyni znajdują się cztery kolumny, zwieńczone arkadami. Na dziedzińcu świątyni znajduje się fontanna i dwie türbe (grobowce) – w jednym z nich spoczywa rodzina Ali Paszy z Dagestanu.
Klęski żywiołowe, które nawiedzały Skopje w przeszłości nie uczyniły większych szkód świątyni, która zachowała się do dzisiaj w bardzo dobrym stanie.

</doc>
<doc id="2407480" url="https://pl.wikipedia.org/wiki?curid=2407480" title="Czechosłowacki koń gorącokrwisty">
Czechosłowacki koń gorącokrwisty

Czechosłowacki koń gorącokrwisty – rasa koni wyhodowanych w krajach byłej Czechosłowacji, powstała w latach 60. XX wieku na skutek zmiany kierunku hodowli, nakierowanej odtąd na wydajne konie średnej miary o wszechstronnej użytkowości. 
Na terenie dawnej Czechosłowacji hodowano liczne rasy koni od setek lat. Hodowla czechosłowackich koni gorącokrwistych opiera się o konie niemieckie oraz o starsze zasłużone rasy, jak furioso i gidran, a także konie pełnej krwi angielskiej. W zależności od przeznaczenia i kierunku hodowli, konie te mieszczą się w typie od konia lekkiego i szlachetnego do masywnego konia zaprzęgowego. 

</doc>
<doc id="2407483" url="https://pl.wikipedia.org/wiki?curid=2407483" title="On the Run (utwór instrumentalny)">
On the Run (utwór instrumentalny)

On the run – utwór instrumentalny brytyjskiego zespołu rockowego Pink Floyd, który wydano na albumie "The Dark Side of the Moon" (1973).
Utwór „On the run” mówi o presji związanej z podróżowaniem (a która według Richarda Wrighta przynosi strach przed śmiercią). Podczas wykonywania kompozycji na żywo, pod koniec, zespół wykorzystywał model samolotu lecący z jednego końca areny do drugiego, który następnie wybuchał. Ten sam efekt był używany podczas trasy koncertowej "A Momentary Lapse of Reason" z latającym łóżkiem. Było to inspiracją dla zespołu Disaster Area w "Autostopem przez Galaktykę", których występ sceniczny zawierał statek kosmiczny zderzający się ze Słońcem. Podczas nagrywania, a także na koncertach, utwór był czasami nazywany „The Travel Sequence”. Drużyna koszykówki Chicago Bulls wykorzystuje tę kompozycję podczas wprowadzania zespołu gości dla składu wyjściowego.

</doc>
<doc id="2407488" url="https://pl.wikipedia.org/wiki?curid=2407488" title="Ruiny Gorlanu">
Ruiny Gorlanu

Ruiny Gorlanu (ang. "The Ruins of Gorlan") – pierwsza książka z cyklu powieści fantasy "Zwiadowcy", autorstwa australijskiego pisarza Johna Flanagana.
Opis fabuły.
Will ma piętnaście lat. Jako niemowlę został znaleziony pod drzwiami zamkowego sierocińca. Jest przekonany, że jego ojciec był potężnym rycerzem, który umarł na polu bitwy. Gdy nadchodzi Dzień Wyboru, w którym podopieczni sierocińca wybierają swój zawód, ma nadzieję, by uczcić pamięć ojca zostając uczniem Szkoły Rycerskiej. Zamiast tego, zostaje członkiem tajemniczego Korpusu Zwiadowców. Ćwiczy się w sekretnych umiejętnościach zwiadowców i dowiaduje o ich roli w królestwie Araluenu. Jego pierwszą próbą będzie wyprawa na poszukiwanie kalkarów.

</doc>
<doc id="2407489" url="https://pl.wikipedia.org/wiki?curid=2407489" title="Cmentarz wojenny nr 175 – Poręba Radlna">
Cmentarz wojenny nr 175 – Poręba Radlna

Cmentarz wojenny nr 175 – Poręba Radlna – zabytkowy cmentarz z I wojny światowej w miejscowości Poręba Radlna. Jest jednym z 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. W VI okręgu tarnowskim cmentarzy tych jest 62.
Położenie.
Cmentarz znajduje się tuż pod szczytem Slonej Góry na Pogórzu Ciężkowickim. Zlokalizowany jest na obrzeżu lasu, przy gospodarstwie agroturystycznym „Dom na Słonej Górze”. W niewielkiej odległości od cmentarza prowadzi droga z Poręby Radlnej do Pleśnej oraz szlak turystyczny „Cmentarze wojskowe I wojny światowej”.
Opis cmentarza.
Zaprojektowany przez Heinricha Scholza na planie prostokąta. Ogrodzenie tworzy drewniany płot sztachetkowy o przęsłach zawieszonych na solidnych, murowanych z kamieni słupkach. Wejście przez dwuskrzydłową drewnianą furtkę. Centralnym pomnikiem jest drewniany krzyż z figurą Chrystusa. Głowa Chrystusa zwieńczona jest metalową glorią, a ramiona krzyża nakryte dwuspadowym daszkiem i wzmocnione skośnymi podporami. Nagrobki żołnierzy ułożono w nieregularnych rzędach. Posiadają posiadają betonowe stele zwieńczone żeliwnymi krzyżami trzech rodzajów. Na mogiłach żołnierzy armii austro-węgierskiej są to krzyże maltańskie lub łacińskie, na mogiłach żołnierzy armii rosyjskiej dwuramienne krzyże lotaryńskie. Na stelach są także blaszane tabliczki z nazwiskami żołnierzy. W obrębie cmentarza rosną dorodne buki.
Polegli.
W 11 grobach zbiorowych i 15 pojedynczych pochowano tu 37 żołnierzy armii austro-węgierskiej i 37 armii rosyjskiej. Polegli podczas bitwy pod Gorlicami w 1915 r. Z nazwisk znanych jest 32 żołnierzy.
Losy cmentarza.
Austriacy wykonali cmentarz bardzo starannie, jednak z biegiem czasu ulegał on naturalnemu niszczeniu. W 2001 r. dokonano jego generalnego remontu. Wyrównano teren, wykonano nowy drewniany płot, nową bramkę wejściową, nowy krzyż z repliką rzeźby Chrystusa, ustawiono nowe nagrobki z nowymi żeliwnymi krzyżami i nowymi blaszanymi tabliczkami.

</doc>
<doc id="2407490" url="https://pl.wikipedia.org/wiki?curid=2407490" title="Ernest Marie Louis Bedel">
Ernest Marie Louis Bedel

Ernest Marie Louis Bedel (ur. 16 maja 1849 w Nantes, zm. 26 stycznia 1922 w Paryżu) - francuski entomolog zajmujący się chrząszczami.
Louis Bedel studiował początkowo w Nantes, następnie w Paryżu. W 1870 brał udział w wojnie francusko-pruskiej. Bedel napisał prawie 300 publikacji, głównie poświęconych chrząszczom. Jego kolekcja przechowywana jest w Muzeum Historii Naturalnej w Paryżu.

</doc>
<doc id="2407491" url="https://pl.wikipedia.org/wiki?curid=2407491" title="Sławomir Krawczyk">
Sławomir Krawczyk

Sławomir Krawczyk (ur. 28 maja 1963 w Trzebiatowie) – polski kolarz szosowy, mistrz i reprezentant Polski.
Kariera sportowa.
Był zawodnikiem klubu Legia Warszawa, podopiecznym Andrzeja Trochanowskiego. Dwukrotnie startował w wyścigu szosowym ze startu wspólnego na mistrzostwach świata. W 1987 zajął 91 m., a w 1990 45 m. W 1986 został mistrzem Polski w wyścigu szosowym ze startu wspólnego, a w 1990 zajął w tej konkurencji drugie miejsce. W 1990 został także górskim mistrzem Polski, po dwóch brązowych medalach w tej imprezie (1986 i 1987). Siedmiokrotnie zdobywał z Legią mistrzostwo Polski w szosowym wyścigu drużynowym (1982-1986 i 1980-1990) oraz dwukrotnie wicemistrzostwo w tej konkurencji (1986 i 1991). W 1986 startował w Wyścigu Pokoju, zajmując 23 m. W 1989 zajął drugie miejsce w Tour de Pologne, wygrywając także klasyfikację punktową, a w 1986 i 1988 wygrywał prologi tego wyścigu. W 1984 i 1986 wygrał Wyścig Dookoła Mazowsza. Przez jeden sezon (1992) ścigał się bez sukcesów w zawodowej grupie kolarskiej Lampre-Colnago.

</doc>
<doc id="2407492" url="https://pl.wikipedia.org/wiki?curid=2407492" title="Rewanż">
Rewanż



</doc>
<doc id="2407498" url="https://pl.wikipedia.org/wiki?curid=2407498" title="Trajczo Kostow">
Trajczo Kostow

Trajczo Kostow (ur. 17 czerwca 1897 w Sofii, zm. 17 grudnia 1949) – bułgarski polityk, działacz komunistyczny.
Od 1920 członek Bułgarskiej Partii Komunistycznej. Uczestnik powstania wrześniowego w 1923, w latach 1924–1929 więziony. 1929–1938 kilkakrotnie przebywał w Moskwie, gdzie działał w Międzynarodówce Komunistycznej. Od 1931 członek KC BPK. Od 1938 redaktor naczelny organu prasowego tej partii, „Rabotniczesko deło” i sekretarz KC. Podczas II wojny światowej w ruchu oporu. Od 1948 członek Biura Politycznego KC BPK. 1946–1949 wicepremier. 31 marca 1949 usunięty ze stanowiska, w czerwcu aresztowany, a w grudniu skazany na śmierć w procesie pokazowym i stracony przez powieszenie.
Zrehabilitowany w 1956.

</doc>
<doc id="2407499" url="https://pl.wikipedia.org/wiki?curid=2407499" title="Katastrofa lotu Jak Sierwis 9633">
Katastrofa lotu Jak Sierwis 9633

Katastrofa lotu Jak Sierwis 9633 wydarzyła się 7 września 2011 roku na lotnisku Tunoszna w Jarosławiu. Był to lot czarterowy z Jarosława do Mińska, który obsługiwał Jakowlew Jak-42D o znakach RA-42434. Lot został wynajęty przez rosyjski klub hokejowy Łokomotiw Jarosław. Samolot rozbił się około 500 metrów po starcie. Spośród 45 osób na pokładzie, 43 zginęły na miejscu, a dwie zostały ciężko ranne. 12 września 2011 jeden z poszkodowanych zmarł w szpitalu, zwiększając tym samym liczbę ofiar do 44. Ostatecznie skutki katastrofy przeżyła 1 osoba.
Samolot.
Samolot, który brał udział w zdarzeniu to Jakowlew Jak-42D o znakach rejestracyjnych RA-42434. Pierwszy lot wykonał w 1993 roku w barwach Tatarstan Airlines. Kolejnym właścicielem maszyny były rosyjskie czarterowe linie lotnicze Jak Sierwis.
Katastrofa.
Samolot z 37 pasażerami oraz ośmioosobową załogą uległ katastrofie krótko po starcie z lotniska Tunoszna w Jarosławiu. Samolot rozpadł się na kilka części i część kadłuba wpadła do rzeki Tułosza, dopływu Wołgi. Podczas startu panowały dobre warunki meteorologiczne, widzialność była na poziomie 50 km, temperatura 17 °C, wiatr północny o sile 14 km/h.
Przyczyny katastrofy.
Prawdopodobną przyczyną katastrofy mógł być błąd pilota, przez co samolot nabrał niewłaściwą wysokość i zawadził o antenę radiolatarni. W listopadzie 2011 roku MAK poinformował, że przyczyną katastrofy były błędy pilotów. Według MAK, jeden z pilotów w wyniku błędu (nieumyślne wciśnięcie pedałów hamulców – odmienna konstrukcja orczyka w stosunku do Jak-40, na którym latał jeden z pilotów), sprawiła, że samolot był hamowany na pasie podczas rozbiegu i nie uzyskał odpowiedniej prędkości (a tym samym i siły nośnej), by pomyślnie wystartować. Natomiast sekcja zwłok jednego z pilotów wykazała, że przed śmiercią, zażył on fenobarbital, środek o działaniu nasennym i uspokajającym, po zastosowaniu którego nie wolno siadać za sterami samolotu.
W rok po katastrofie we wrześniu 2012 roku Komitet Śledczy Federacji Rosyjskiej obarczył winą za wypadek zastępcę szefa spółki Yak Service i odpowiedzialnego za organizację lotu, Wadima Timofiejewa, który ponosi odpowiedzialność za „szereg zaniedbań”. 6 września 2012 roku Timofiejew został oskarżony na podstawie art. 263 ust. 3 kodeksu karnego sankcjonującego naruszenie zasad bezpieczeństwa i obsługi transportu lotniczego (grozi mu do 7 lat kary pozbawienia wolności). Za bezpośrednią przyczyną katastrofy wskazano błąd załogi samolotu, która według komitetu śledczego w dniu wypadku „powinna raczej przechodzić szkolenie z latania na samolocie Jak-42 niż go pilotować”.
Ofiary.
Samolotem podróżowała rosyjska drużyna hokeja na lodzie Łokomotiw Jarosław, która udawała się do Mińska na Białorusi na inauguracyjny mecz ligi KHL w sezonie 2011/12 z tamtejszym klubem Dynama Mińsk.
W wyniku katastrofy bezpośrednio zginęły 43 osoby, a dwie zostały ciężko ranne. Według świadków wypadku, jeden z ocalałych, hokeista Aleksandr Galimow tuż po katastrofie „nie stracił przytomności i był w stanie samodzielnie oddalać się od płonących pozostałości po samolocie, brodząc w wodzie”. Natychmiast został przewieziony do szpitala, gdzie stwierdzono, że miał poparzone 90% powierzchni ciała, w tym górne drogi oddechowe. Następnie w ciężkim stanie został przetransportowany do specjalistycznej kliniki w Moskwie, gdzie 12 września 2011 zmarł. Drugi z ocalałych, członek załogi, inżynier pokładowy Aleksandr Sizow (w czasie lotu przebywał w tylnej części kokpitu samolotu), odniósł lżejsze obrażenia – m.in. urazy głowy i poparzenia 15% powierzchni ciała. Podobnie jak Galimow, trafił do szpitala w Moskwie, gdzie po tygodniu jego stan ustabilizował się. Po ponad siedmiu tygodniach jego stan określono jako satysfakcjonujący i mógł opuścić szpital. W połowie października udzielił wywiadu telewizyjnego, w którym zadeklarował, że zamierza wrócić do pracy w lotnictwie, ale być może nie będzie już latać.
Następstwa i upamiętnienia.
W Jarosławiu ogłoszono trzydniową żałobę w dniach 9–11 września 2011. W związku z katastrofą, w 2012 władze ligi KHL podjęły decyzję, w myśl której odtąd drużyny mogą podróżować na mecze wyłącznie samolotami marki Boeing i Airbus, nie starszymi niż 15 lat.
Żona kanadyjskiego hokeisty Kevina Dallmana (do 2012 występującego w klubie ligi KHL, Barys Astana), Stacy, założyła Fundację Żon Łokomotiwu (ang. Lokomotiv Wives Fund) mającą na celu pomoc żonom hokeistów i trenerów zmarłych w wyniku katastrofy.
23 czerwca 2012 roku w hali Traktor Arena w Czelabińsku odbył się mecz upamiętniający dwóch hokeistów-ofiar katastrofy. Został zorganizowany przez przyjaciół obu zawodników. Wystąpiły w nim naprzeciw siebie dwa zespoły: honorujący Giennadija Czuriłowa w niebieskich strojach z numerem 21 oraz emblematem rodzinnego miasta Magnitogorska, oraz złożony z kolegów Aleksandra Kalanina, w białych strojach, z numerem 28 i herbem Czelabińska. Spotkanie zakończyło się wynikiem 6:6, zaś w serii rzutów karnych zwycięstwo drużynie z Magnitogorsk zapewnił Dienis Mosalow. Na meczu obecni były członkowie rodzin i bliscy hokeistów.
4 sierpnia 2012 roku w szwajcarskim mieście Kloten odbył się mecz ku pamięci ofiar katastrofy, w którym hokeiści klubu Kloten Flyers ulegli zespołowi pod nazwą World Stars (Gwiazdy Świata) 6:9. W drużynie Gwiazd wystąpili wybitni rosyjscy zawodnicy występujący w ligach NHL i KHL.
W rok po katastrofie poinformowano, że firma ubezpieczeniowa Sogaz wypłaciła 90,5 mln rubli odszkodowań na rzecz krewnych i innych spadkobierców oraz beneficjentów 24 z 26 zmarłych graczy Łokomotiwu. Wszyscy hokeiści byli ubezpieczeni na łączną sumę 98 mln rubli.
7 września 2012 roku w Jarosławiu odbyły się uroczystości rocznicowe, podczas których m.in. odsłonięto pomnik upamiętniający w miejscu katastrofy.
Podjęto decyzję, że w Jarosławiu powstanie pomnik upamiętniający ofiary katastrofy. Wstępnie do konkursu zostało zgłoszonych przeszło 60 projektów. Do dalszego etapy wybrano trzy z nich. W 2013 roku zdecydowano, że przed lodowiskiem klubu Arena 2000 stanie pomnik złożony z 37 kijów hokejowych, symbolizujący 37 ofiar – członków ekipy klubu. Istalację wykonanego we Frankfurcie nad Menem pomnika rozpoczęto na przełomie lipca i sierpnia 2013. Pomnik odsłonięto w drugą rocznicę katastrofy, 7 września 2013.
Od 2013 władze KHL przyznają Nagrodę Andrieja Zimina dla najlepszego lekarza klubowego w sezonie. Andriej Zimin był przez 20 lat lekarzem drużyny Łokomotiwu.
W sezonie KHL (2015/2016) z uwagi na czwartą rocznicę katastrofy nie rozegrano meczów dnia 7 września 2015.
Szkole Średniej Nr 9 w Jarosławiu, której absolwentami byli zmarli w katastrofie hokeiści (Iwan Tkaczenko, Jurij Uryczew, Daniił Sobczenko, Artiom Jarczuk, Maksim Szuwałow) nazwano umieniem Iwana Tkaczenki.
W dziesiątą rocznicę katastrofy, 7 września 2021, w kolejce ligowe sezonu KHL (2021/2022) zaplanowano w Jarosławiu mecz Łokomotiw – Dynama Mińsk (przed katastrofą 7 września 2011 drużyna Łokomotiwu udawała się na mecz z Dynamem do Mińska)
Kontrowersje.
W lutym 2012 roku rodziny pilotów skierowały sprawę do sądu w Moskwie, kwestionując wyniki dochodzenia MAK. Ich wniosek stwierdzał, że dochodzenie zostało przeprowadzone z naruszeniem norm i zalecanych praktyk Konwencji o międzynarodowym lotnictwie cywilnym, a MAK nie był organem właściwym do przeprowadzenia takiego badania i że eksperci uczestniczący w badaniu nie mieli odpowiednich kwalifikacji. Zamoskworiecki Trybunał w Moskwie odmówił przyjęcia pozwu, tłumacząc, że MAK działa w imieniu członków umowy międzyrządowej, a wniosek nie jest właściwy, gdyż MAK korzysta z immunitetu dyplomatycznego. Decyzję podtrzymał następnie sąd miejski w Moskwie. Następnie prawnicy rodzin zwrócili się do Trybunału Konstytucyjnego Federacji Rosyjskiej z wnioskiem o sprawdzenie zgodności z prawem korzystania z immunitetu dyplomatycznego przez MAK oraz tego, czy zgodne z Konstytucją jest, że ustalenia Komisji nie mogą być kwestionowane w sądzie.

</doc>
<doc id="2407500" url="https://pl.wikipedia.org/wiki?curid=2407500" title="Cmentarz wojenny nr 177 – Woźniczna">
Cmentarz wojenny nr 177 – Woźniczna

Cmentarz wojenny nr 177 – Woźniczna – jeden z zachodniogalicyjskich cmentarzy wojennych z okresu I wojny światowej, położony na skraju małopolskiej wsi Woźniczna w gminie Pleśna. Znajduje się w zalesionym masywie Słonej Góry, na północ od drogi do Piotrkowic.
Opis.
Cmentarz zaprojektował Heinrich Scholz, został zbudowany na planie prostokąta ze ściętymi dwoma narożnikami. Ogrodzenie wykonano z metalowych rur wspartych na kamiennych słupkach. Trójskrzydłowa brama wejściowa znajduje się od strony południowej. Naprzeciw niej, po północnej stronie, wznosi się ok. 6-metrowa ośmioboczna kolumna zwieńczona krzyżem. Wykonano ją z kamiennych bloczków, widnieje na niej data 1914–1915. Na mogiłach zbiorowych ustawiono murowane, kamienne postumenty z krzyżem. Pojedyncze nagrobki mają postać steli zwieńczonych żeliwnym krzyżem. Nagrobki żołnierzy rosyjskich wieńczy krzyż dwuramienny, a pozostałe jednoramienny.
Pochowani.
W 10 grobach zbiorowych i 64 pojedynczych pochowano tu 64 żołnierzy austro-węgierskich i 60 rosyjskich. Żołnierze zginęli w dniach 5–7 maja 1915 roku. Polegli żołnierze austro-węgierscy walczyli m.in. w 2. Tyrolskim Pułku Strzelców Cesarskich.

</doc>
<doc id="2407501" url="https://pl.wikipedia.org/wiki?curid=2407501" title="Toni Bernadó">
Toni Bernadó

Toni Bernadó wł. Antonio Bernadó Planas (ur. 9 grudnia 1966 w Sant Julià de Lòria) – andorski maratończyk, olimpijczyk. Brał udział w igrzyskach w roku 1996 (Atlanta), 2000 (Sydney), 2004 (Ateny), 2008 (Pekin) i 2012 (Londyn). Nie zdobył żadnych medali. Jest wielokrotnym rekordzistą Andory na różnych dystansach.
Igrzyska olimpijskie.
 Letnie Igrzyska Olimpijskie 1996 w Atlancie 
 Letnie Igrzyska Olimpijskie 2000 w Sydney 
 Letnie Igrzyska Olimpijskie 2004 w Atenach 
 Letnie Igrzyska Olimpijskie 2008 w Pekinie 
 Letnie Igrzyska Olimpijskie 2012 w Londynie 

</doc>
<doc id="2407502" url="https://pl.wikipedia.org/wiki?curid=2407502" title="Betão (ur. 1963)">
Betão (ur. 1963)

Betão, właśc. Roberto Taylor Santos Moraes (ur. 4 marca 1963 w Pelotas) – brazylijski piłkarz, występujący podczas kariery na pozycji prawego obrońcy.
Kariera klubowa.
Karierę piłkarską Betão rozpoczął w klubie Internacional Porto Alegre w 1981. W lidze brazylijskiej zadebiutował 21 marca 1981 w zremisowanym 0-0 meczu z Goiás EC. Z Internacionalem dwukrotnie zdobył mistrzostwo stanu Rio Grande do Sul – Campeonato Gaúcho w 1981 i 1982. W 1983 był zawodnikiem Sporcie Recife, z którego przeszedł do Santosu FC.
Z Santosem zdobył mistrzostwo stanu São Paulo - Campeonato Paulista w 1984. W latach 1985–1989 ponownie występował w Sporcie. Ze Sportem zdobył mistrzostwo Brazylii w 1987 oraz mistrzostwo stanu Pernambuco – Campeonato Pernambucano w 1988. W latach 1989–1990 był zawodnikiem Guarani FC, z którego przeszedł do Portuguesy São Paulo.
W latach 1991–1992 występował Botafogo FR, z którego powrócił do Sportu. W barwach Sportu 7 września 1993 w przegranym 0-2 meczu z Santosem FC Betão wystąpił po raz ostatni w lidze brazylijskiej. Ogółem w latach 1977–1986 wystąpił w lidze w 163 meczach, w których strzelił 3 bramki. Karierę Betão zakończył w XV de Jaú w 1994.
Kariera reprezentacyjna.
W reprezentacji Brazylii Betão zadebiutował 8 czerwca 1983 w wygranym 4-0 towarzyskim meczu z reprezentacją Portugalii. Drugi i ostatni raz w reprezentacji Betão wystąpił 12 czerwca 1983 w zremisowanym 1-1 towarzyskim meczu z reprezentacją Walii.

</doc>
<doc id="2407503" url="https://pl.wikipedia.org/wiki?curid=2407503" title="She Moteng">
She Moteng



</doc>
<doc id="2407504" url="https://pl.wikipedia.org/wiki?curid=2407504" title="Matías Córdoba">
Matías Córdoba

Matías Jesús Córdoba (ur. 7 października 1984 w Lanús) – argentyński piłkarz występujący najczęściej na pozycji ofensywnego pomocnika, obecnie zawodnik chilijskiego Deportes La Serena.
Kariera klubowa.
Córdoba jest wychowankiem stołecznego argentyńskiego klubu Argentinos Juniors. W argentyńskiej Primera División zadebiutował w sezonie Clausura 2005, 10 czerwca w zremisowanym 1:1 spotkaniu z Rosario Central i w tym samym spotkaniu po raz pierwszy wpisał się na listę strzelców.
Jesień 2007 Córdoba spędził na wypożyczeniu w Club Atlético Tigre, z którym wywalczył wicemistrzostwo Argentyny. Jego wkład w ten sukces był jednak niewielki, gdyż 23–latek rozegrał zaledwie trzy ligowe spotkania. Na czas trwania sezonu 2008 został wypożyczony do amerykańskiej drużyny Real Salt Lake, występującej w rozgrywkach Major League Soccer. Córdoba występował, także na zasadzie wypożyczenia, w argentyńskim drugoligowcu Quilmes, wenezuelskim Monagas z Primera División, San Martín de Tucumán, z którym spadł do trzeciej ligi argentyńskiej oraz w meksykańskim przedstawicielu najwyższej klasy rozgrywkowej, Atlante.
Wiosną 2012 Córdoba przeszedł do chilijskiej drużyny Deportes La Serena.

</doc>
<doc id="2407505" url="https://pl.wikipedia.org/wiki?curid=2407505" title="Michael Khodarkovsky">
Michael Khodarkovsky

Michael Khodarkovsky (ur. 1955) – amerykański historyk, specjalista od dziejów Rosji.
Życiorys.
Absolwent i wykładowca uniwersytetu Loyoli w Chicago. Zajmuje się dziejami Rosji w okresie nowożytnym.

</doc>
<doc id="2407506" url="https://pl.wikipedia.org/wiki?curid=2407506" title="Aitor Osorio">
Aitor Osorio

Aitor Osorio (ur. 31 października 1975) – andorski pływak, olimpijczyk. Wystąpił na igrzyskach olimpijskich w 1996 roku, w Atlancie. Nie zdobył żadnego medalu.

</doc>
<doc id="2407511" url="https://pl.wikipedia.org/wiki?curid=2407511" title="Meritxell Sabate">
Meritxell Sabate

Meritxell Sabate (ur. 8 września 1980) – andorska pływaczka, olimpijka. Wystąpiła na igrzyskach olimpijskich w 1996 (Atlanta) oraz w 2000 (Sydney) roku. Nie zdobyła żadnych medali.

</doc>
<doc id="2407514" url="https://pl.wikipedia.org/wiki?curid=2407514" title="Rewanż (film 2008)">
Rewanż (film 2008)

Rewanż (oryg. "Revanche", 2008) − austriacki melodramat kryminalny w reżyserii i według scenariusza Götza Spielmanna. 
Światowa premiera filmu nastąpiła 10 lutego 2008 roku, podczas 58. Międzynarodowego Festiwalu Filmowego w Berlinie, gdzie film został zaprezentowany w sekcji "Panorama". Polska premiera filmu nastąpiła 15 października 2008 roku, podczas 24. Warszawskiego Międzynarodowego Festiwalu Filmowego, gdzie film zakwalifikowano do sekcji "Mistrzowskie dotknięcie".
Film został wyselekcjonowany jako oficjalny kandydat Austrii do Oscara dla najlepszego filmu nieanglojęzycznego podczas 81. ceremonii wręczenia Oscarów. 22 stycznia 2008 roku film otrzymał nominację, jednak samej nagrody nie zdobył.
Opis fabuły.
W wiedeńskim świecie przestępczym, były więzień Alex pracuje jako pomocnik obleśnego właściciela agencji towarzyskiej. W tajemnicy ma romans z ukraińską prostytutką Tamarą. Tymczasem o kilka godzin drogi stamtąd, w wiosce, w której mieszka dziadek Alexa, policjant Robert i ekspedientka Susanne wiodą idylliczne wiejskie życie, w którym brak im tylko potomstwa. Dwie pary – jedna z miasta, a druga ze wsi – zostają połączone przez los.
Obsada.
i inni

</doc>
<doc id="2407515" url="https://pl.wikipedia.org/wiki?curid=2407515" title="Gerard Barcia">
Gerard Barcia

Gerard Barcia (ur. 9 listopada 1963) – andorski strzelec, olimpijczyk. Brał udział w igrzyskach w roku 1996 (Atlanta). Nie zdobył żadnych medali.

</doc>
<doc id="2407516" url="https://pl.wikipedia.org/wiki?curid=2407516" title="Jamajka na Letnich Igrzyskach Olimpijskich 1952">
Jamajka na Letnich Igrzyskach Olimpijskich 1952

Jamajkę na Letnich Igrzyskach Olimpijskich 1952 w Helsinkach reprezentowało 10 zawodników w dwóch dyscyplinach.

</doc>
<doc id="2407523" url="https://pl.wikipedia.org/wiki?curid=2407523" title="Fiona Morrison">
Fiona Morrison

Fiona Morrison (ur. 18 maja 1970 w Encamp) – andorska windsurferka, olimpijka. Brała udział w igrzyskach w roku 1996 (Atlanta). Nie zdobyła żadnych medali.

</doc>
<doc id="2407526" url="https://pl.wikipedia.org/wiki?curid=2407526" title="Cmentarz wojenny nr 178 – Woźniczna">
Cmentarz wojenny nr 178 – Woźniczna

Cmentarz wojenny nr 178 w Woźnicznej – zabytkowy cmentarz z I wojny światowej znajdujący się we wsi Woźniczna w województwie małopolskim, w powiecie tarnowskim, w gminie Pleśna. Jest jednym z 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. W VI okręgu tarnowskim cmentarzy tych jest 62.
Opis cmentarza.
Cmentarz znajduje się na północno-zachodnim stoku Słonej Góry; na skraju lasu, z dala od zabudowań. Zaprojektował go Heinrich Scholz, został zbudowany na planie koła o średnicy ok. 18 m. Jego centralne miejsce zajmuje kurhan (tumulus) z wysokim drewnianym krzyżem łacińskim, pełniącym rolę pomnika centralnego. Otacza go niski kamienny murek zwieńczony krenelażem. W zamyśle projektanta ma on przypominać mur obronny. W obrębie kopca znajdują się 4 zbiorowe mogiły, w których pochowano 75 żołnierzy rosyjskich. W kręgu wokół kurhanu ustawiono nagrobki w postaci betonowych steli zwieńczonych żeliwnymi krzyżami. Nagrobki żołnierzy rosyjskich wieńczy krzyż dwuramienny, a pozostałe jednoramienny. Na stelach zamocowano blaszane tabliczki z inskrypcją. Jedna ze stel jest inna – ma półokrągłe zakończenie z dwuramiennym krzyżem i tabliczkę informującą o liczbie pochowanych.
Polegli.
W sześciu grobach zbiorowych i 24 pojedynczych pochowano łącznie 128 żołnierzy, w tym 116 armii rosyjskiej i 12 żołnierzy armii austro-węgierskiej. Na tabliczkach stel z dwuramiennymi (rosyjskimi) krzyżami jest data 1914, co sugeruje, że żołnierze rosyjscy polegli w tym roku. Wszyscy są nieznani. Wśród żołnierzy armii austro-węgierskiej z nazwiska znanych jest 10. Wszyscy polegli w maju 1915 r., a więc podczas bitwy pod Gorlicami. Walczyli oni w:
Losy cmentarza.
Po II wojnie ranga cmentarza w świadomości społeczeństwa i ówczesnych władz zmalała, przybyły bowiem nowe, świeższe cmentarze i dramatyczne historie nowej wojny. Cmentarz ulegał w naturalny sposób niszczeniu przez czynniki pogody i roślinność. Dopiero w latach 90. zaczęto odnawiać cmentarze z I wojny. Cmentarz nr 178 był remontowany. Nie odtworzono go jednak całkowicie w pierwotnej formie. Na archiwalnych zdjęciach widać, że posiadał ogrodzenie w postaci kamiennego muru i wejście z furtką między dwoma wysokimi, murowanymi słupkami. W 2017 r. część kamieni z rozebranego muru ułożono wokół murku centralnego kopca.

</doc>
<doc id="2407529" url="https://pl.wikipedia.org/wiki?curid=2407529" title="Zbór Kościoła Zielonoświątkowego w Białogardzie">
Zbór Kościoła Zielonoświątkowego w Białogardzie

Zbór Kościoła Zielonoświątkowego w Białogardzie – zbór Kościoła Zielonoświątkowego w RP znajdujący się w Białogardzie, przy ulicy Wileńskiej 6.

</doc>
<doc id="2407533" url="https://pl.wikipedia.org/wiki?curid=2407533" title="Zbór Kościoła Zielonoświątkowego w Chodzieży">
Zbór Kościoła Zielonoświątkowego w Chodzieży

Zbór Kościoła Zielonoświątkowego w Chodzieży – zbór Kościoła Zielonoświątkowego w RP znajdujący się w Chodzieży, przy ulicy Jana Kilińskiego 9.
Nabożeństwa odbywają się w niedzielę o godzinie 10:00 i czwartek o godzinie 18:00. 

</doc>
<doc id="2407534" url="https://pl.wikipedia.org/wiki?curid=2407534" title="Panika roku 1907">
Panika roku 1907

Panika roku 1907, panika bankowa roku 1907 () – kryzys finansowy, który miał miejsce w Stanach Zjednoczonych, gdy nowojorska giełda zanotowała rekordowe spadki cen akcji w wysokości niemal 50% w stosunku do szczytu z poprzedniego roku. Czynniki, które przyczyniły się do wywołania paniki, to trwająca wówczas recesja oraz liczne wcześniejsze paniki bankowe i upadki trustów. Panika 1907 roku z biegiem czasu rozprzestrzeniła się na cały kraj, gdy wiele stanowych i lokalnych banków oraz przedsiębiorstw ogłosiło bankructwo. Głównymi przyczynami paniki było ogłoszenie niewypłacalności przez kilka nowojorskich banków oraz spadek zaufania depozytariuszy, pogłębiony dodatkowo nieregulowanymi zakładami typu „bucket shop” oferowanymi przez spekulacyjne biura maklerskie.
Kryzys rozpoczęła w październiku 1907 roku nieudana próba manipulacji ceną akcji United Copper Company. Fiasko sprawiło, że banki, które kredytowały to przedsięwzięcie, doznały zakłóceń płynności, co następnie objęło także banki stowarzyszone i trusty, prowadząc zaledwie w ciągu tygodnia do upadku Knickerbocker Trust Company – trzeciego pod względem wielkości w Nowym Jorku. Upadek tego trustu oraz wycofanie rezerw z banków nowojorskich przez banki regionalne wzmogło poczucie zagrożenia wśród pozostałych trustów. Panika rozszerzyła się na cały kraj, gdy klienci rozpoczęli masowe wycofywanie środków z banków regionalnych.
Pogłębieniu się paniki zapobiegła w pewnej mierze interwencja finansisty J.P. Morgana, który zagwarantował duże ilości własnych środków na zwiększenie płynności systemu bankowego oraz przekonał do tego pomysłu innych nowojorskich bankierów. W tamtym okresie Stany Zjednoczone nie posiadały banku centralnego, który byłby w stanie przywrócić płynność rynku. W listopadzie kryzys wydawał się w znacznym stopniu opanowany, jednak wkrótce nastąpiła jego druga fala, gdy duża firma brokerska zaciągnęła znaczną pożyczkę, używając jako zabezpieczenia akcji firmy Tennessee Coal, Iron and Railroad Company (TC&amp;I). Spadku notowań walorów TC&amp;I uniknięto dzięki awaryjnemu przejęciu firmy przez należące do Morgana U.S. Steel. W tych okolicznościach przejęcie uzyskało akceptację nastawionego antymonopolowo prezydenta Theodora Roosevelta. W 1908 roku senator Nelson Aldrich ustanowił i poprowadził komisję, której celem było zbadanie przyczyn kryzysu oraz przedstawienie propozycji zmian prawnych, które miałyby podobnym kryzysom zapobiegać. Doprowadziło to do powstania Systemu Rezerwy Federalnej, znanej także jako Fed.
Warunki ekonomiczne.
Po tym, jak w 1836 roku prezydent Stanów Zjednoczonych Andrew Jackson pozwolił, aby wygasła koncesja Second Bank of the United States, Stany Zjednoczone nie posiadały żadnego banku centralnego, a podaż pieniądza w Nowym Jorku zmieniała się wraz z rocznym cyklem rolniczym w kraju. Każdej jesieni, gdy skupowano plony, pieniądze wypływały z miasta. W celu przyciągnięcia ich z powrotem podnoszono stopy procentowe. Powodowało to, że zagraniczni inwestorzy przenosili swoje środki do Nowego Jorku, korzystając na wyższym oprocentowaniu. Od momentu, gdy w styczniu 1906 roku indeks giełdowy Dow Jones osiągnął wartość 103 punktów, rynek rozpoczął umiarkowaną korektę, która trwała do końca roku. Trzęsienie ziemi z kwietnia 1906 roku, które zniszczyło San Francisco, przyczyniło się do zwiększenia niestabilności rynku, uruchamiając strumień pieniędzy przesyłanych z Nowego Jorku do San Francisco w celu udzielenia pomocy przy odbudowie miasta. Kolejne wahania podaży pieniądza nastąpiły pod koniec roku 1906, gdy bank centralny Wielkiej Brytanii – Bank of England – podniósł swoje stopy procentowe, co zatrzymało w Londynie większą, niż przewidywano, ilość pieniądza. Od stycznia, gdy ceny akcji osiągnęły swój szczyt, do lipca 1906 roku spadły o 18%. Do końca września rynek akcji odzyskał około połowy wcześniej poniesionych strat.
W lipcu 1906 roku weszła w życie ustawa Hepburna, która przekazała prawo do ustalania maksymalnych taryf przewozowych w kolejnictwie w ręce Międzystanowej Komisji ds. Handlu (ICC). Pociągnęło to za sobą spadek wartości akcji spółek kolejowych. Pomiędzy wrześniem 1906 roku a marcem 1907 roku rynek akcji stracił na wartości 7,7%. Pomiędzy 9 i 26 marca akcje spadły o kolejne 9,8% (marcowe spadki są czasem określane mianem „paniki bogacza”). Gospodarka kraju pozostała niestabilna przez całe lato. Rynek doznał kilku wstrząsów: akcje firmy Union Pacific, jedne z najpopularniejszych akcji używanych jako zabezpieczenie kredytów, spadły o 50 punktów; czerwcowa oferta obligacji miasta Nowego Jorku zakończyła się niepowodzeniem; w sierpniu firma Standard Oil Company została ukarana grzywną w wysokości 29 milionów dolarów za naruszenie przepisów prawa dotyczących ochrony konkurencji. W ciągu pierwszych dziewięciu miesięcy 1907 roku ceny akcji spadły o 24,4%.
27 lipca tygodnik „Commercial &amp; Financial Chronicle” zamieścił informację: „rynek pozostaje niestabilny... gdy tylko ukazały się oznaki ożywienia, starczyła sugestia o możliwości odpływu pieniędzy do Paryża, aby zatrzęsło całym rynkiem. Wzrosty i nadzieja na nie, znikły”. W 1907 roku wystąpiło kilka panik bankowych poza Stanami Zjednoczonymi: w kwietniu i w maju w Egipcie, w maju i w czerwcu w Japonii, na początku października w Hamburgu i Chile. Jesień zawsze była okresem, w którym system bankowy był szczególnie niestabilny; w połączeniu ze wzburzonym rynkiem akcji nawet niewielki wstrząs mógł mieć groźne skutki.
Panika.
Próba manipulacji cenowej.
Panika roku 1907 rozpoczęła się od planu manipulacji ceną akcji "United Copper" – przedsiębiorstwa stworzonego przez F. Augustusa Heinze’a. Heinze dorobił się fortuny jako miedziowy magnat w Butte, w stanie Montana. W 1906 roku przeprowadził się do Nowego Jorku, gdzie nawiązał bliską znajomość z osławionym bankierem i spekulantem – Charlesem W. Morse’em. Morse, który miał za sobą udaną próbę manipulacji nowojorskim rynkiem lodu, po rozpoczęciu współpracy z Heinze’em przejął kontrolę nad wieloma bankami – wspólnie zasiadali w zarządach co najmniej sześciu banków państwowych, dziesięciu banków stanowych, pięciu trustów i czterech firm ubezpieczeniowych.
Brat Augustusa, Otto obmyślił plan manipulacji ceną United Copper, będąc w przekonaniu, że rodzina Heinze’ów posiada już kontrolę nad większościowym pakietem firmy. Duża liczba należących do Heinze’ów akcji została wypożyczona i Otto przyjął, że wiele akcji zostało pożyczonych przez inwestorów liczących na spadek cen, którzy pożyczone akcje sprzedali z nadzieją na odkupienie ich w późniejszym terminie po niższej cenie, inkasując różnicę – stosując technikę znaną jako krótka sprzedaż. Otto zaproponował zastosowanie wyciskania krótkich pozycji, co polegało na agresywnym zamawianiu jak najwyższej liczby pozostałych w obiegu akcji, a następnie zmuszaniu graczy z krótkimi pozycjami do zapłacenia za pożyczone akcje. Agresywne wykupienie akcji wywindowałoby ich ceny i sprawiło, że gracze z krótkimi pozycjami, nie będąc w stanie odkupić akcji nigdzie indziej, musieliby zwrócić się do Heinze’ów, którzy mogliby zażądać wyższej ceny.
Aby zorganizować finansowanie dla tej operacji, Otto, Augustus i Charles Morse spotkali się z Charlesem T. Barneyem, prezydentem trzeciego pod względem wielkości trustu w mieście, Knickerbocker Trust Company. Barney finansował już wcześniejsze przedsięwzięcia Morse’a, ale odmówił, gdy dowiedział się, ile środków potrzebne jest do przeprowadzenia tej operacji. Pomimo tego Otto zdecydował się podjąć próbę manipulacji kursem United Copper. W poniedziałek 14 października rozpoczął agresywny skup akcji United Copper, których cena wzrosła w ciągu jednego dnia z 39 do 52 dolarów. We wtorek wystosował wezwanie do graczy z krótkimi pozycjami, żądając zwrotu pożyczonych akcji. Cena akcji wzrosła do niemalże 60 dolarów, jednak gracze z krótkimi pozycjami byli w stanie znaleźć mnóstwo ofert sprzedaży akcji United Copper ze źródeł innych niż rodzina Heinze’ów. Otto źle rozpoznał sytuację na giełdzie i cena akcji United Copper znacząco spadła.
We wtorek kurs zamknął się na poziomie 30, a w środę spadł do 10 dolarów za akcję. Otto Heinze był zrujnowany. Obrót akcjami United Copper odbywał się poza budynkiem giełdy, na rynku zewnętrznym, dosłownie na krawężniku (który później przeistoczył się w American Stock Exchange). Po tym krachu dziennik „The Wall Street Journal” informował, że „nie było jeszcze tak dzikich scen na "krawężniku", co potwierdzają nawet najstarsi weterani tego rynku”.
Postęp kryzysu.
Fiasko próby manipulacji ceną akcji sprawiło, że Otto nie był w stanie regulować swoich zobowiązań, a należący do niego dom brokerski Gross &amp; Kleeberg musiał ogłosić bankructwo. We wtorek 17 października, New York Stock Exchange zawiesiła prawo Ottona do uczestnictwa w obrocie giełdowym. W rezultacie upadku United Copper, należący do Augustusa Heinze’a State Savings Bank z Butte w stanie Montana ogłosił niewypłacalność. Bank z Montany trzymał akcje United Copper jako zabezpieczenie niektórych pożyczek oraz działał jako bank korespondent dla Mercantile National Bank z Nowego Jorku, którego prezesem był wówczas Augustus Heinze.
Powiązania Augustusa Heinze’a z próbą manipulacji cenami akcji oraz z niewypłacalnym State Savings Bank okazały się nie do zaakceptowania przez zarząd Mercantile National Bank. Zarządowi udało się zmusić Augustusa do rezygnacji ze stanowiska przed przerwą na lunch, jednak było już za późno. Po rozpowszechnieniu informacji o upadku depozytariusze masowo ruszyli do oddziałów, aby podjąć zdeponowane w Mercantile National Bank środki. Bank posiadał dość środków, aby przetrzymać kilka dni, jednak klienci zaczęli wycofywać pieniądze z banków należących do wspólnika Heinze’a, Charlesa W. Morse’a. Panika bankowa wybuchła w należących do Morse’a National Bank of North America oraz New Amsterdam Bank. W obawie przed skutkami, jakie zrujnowana reputacja Heinze’a i Morse’a może przynieść całemu systemowi bankowemu, New York Clearing House (konsorcjum nowojorskich banków) zmusiło Morse’a i Heinze’a do rezygnacji ze wszystkich interesów związanych z bankowością. W weekend po próbie Heinze’ów ślady paniki w systemie bankowym nie były jeszcze widoczne. Środki, które wycofywano z banków powiązanych z Heinze’em, były umieszczane w innych bankach Nowego Jorku.
Panika uderza w trusty.
Na początku XX wieku trusty rozwijały się bardzo dynamicznie; w ciągu dekady poprzedzającej 1907 roku wartość ich aktywów wzrosła o 244%. W tym samym czasie wartość aktywów banków państwowych wzrosła o 97%, a banków stanowych w Nowym Jorku o 82%. Przywódcami niezwykle ambitnych trustów byli głównie prominenci nowojorskich kręgów społeczno-finansowych. Charles T. Barney, którego ojciec był znanym finansistą, był jednym z najbardziej szanowanych przywódców. Należący do niego Knickerbocker Trust Company był trzecim pod względem wielkości trustem w Nowym Jorku.
W poniedziałek 21 października zarząd Knickerbocker poprosił Barneya o ustąpienie ze stanowiska, głównie ze względu na jego wcześniejsze powiązania z Charlesem W. Morse’em i Augustusem Heinze’em (istnieje podejrzenie, że depozytariusze rozpoczęli wycofywanie środków z Knickerbocker już 18 października). Tego samego dnia National Bank of Commerce ogłosił, że zaprzestaje działalności jako dom clearingowy dla Knickerbockera. 22 października Knickerbocker stał się obiektem klasycznej paniki bankowej. Przed siedzibą poczty zebrał się tłum. Jak podał dziennik „The New York Times”, „na miejsce każdego wychodzącego klienta pojawiało się dziesięciu nowych, żądających swoich pieniędzy [w związku z czym policja] została poproszona o przysłanie ludzi do utrzymania porządku”. W ciągu niecałych trzech godzin z Knickerbocker wycofano 8 milionów dolarów. Krótko po południu trust zmuszony był zawiesić swoją działalność.
Po rozpowszechnieniu tej wiadomości pozostałe banki i trusty znacząco ograniczyły udzielanie nowych pożyczek. Stopy procentowe kredytów dla brokerów poszły w górę, mocno ograniczając finansowanie operacji giełdowych i powodując spadek cen akcji do poziomu nienotowanego od grudnia 1900 roku. Panika szybko objęła pozostałe dwa duże trusty, Trust Company of America i Lincoln Trust Company. Do czwartku 24 października seria krachów zachwiała rynkiem. Problemy odnotowały Twelfth Ward Bank, Empire City Savings Bank, Hamilton Bank of New York, First National Bank of Brooklyn, International Trust Company of New York, Williamsburg Trust Company of Brooklyn, Borough Bank of Brooklyn, Jenkins Trust Company of Brooklyn i Union Trust Company of Providence.
Interwencja J.P. Morgana.
Najsłynniejszy bankier Nowego Jorku, J.P. Morgan, prezes J.P. Morgan &amp; Co. był na spotkaniu kościelnym w Richmond w stanie Virginia, gdy chaos nadszarpnął poczucie pewności nowojorskich bankierów. Morgan posiadał nie tylko największe zasoby pieniężne i najlepsze koneksje, ale również doświadczenie w walce z kryzysami – podczas paniki roku 1893 pomógł ocalić Departament Skarbu Stanów Zjednoczonych. Gdy dotarły do niego wiadomości o panice, w sobotę 19 października, późną nocą, powrócił na Wall Street. Następnego ranka w bibliotece, będącej częścią należącego do Morgana szeregowca z brązowego piaskowca na skrzyżowaniu Madison Avenue i 36th Street, pojawiło się wielu prezesów najpotężniejszych banków i trustów, pragnących podzielić się informacjami i szukających pomocy w konfrontacji z nadchodzącym kryzysem.
Morgan wraz ze współpracownikami po sprawdzeniu ksiąg rachunkowych Knickerbocker Trust stwierdzili, że trust jest niewypłacalny. Postanowili nie interweniować w jego obronie. Jego upadek spowodował jednak panikę skierowaną na wypłacalne trusty, co skłoniło Morgana do przejęcia dowodzenia nad operacją ratunkową. We wtorkowe popołudnie 22 października prezes Trust Company of America poprosił Morgana o pomoc. Tego samego dnia Morgan spotkał się z George’em F. Bakerem, prezesem First National Bank Jamesem Stillmanem z National City Bank of New York (poprzednika Citibanku) oraz sekretarzem skarbu Stanów Zjednoczonych George’em B. Cortelyou. Cortelyou obiecał zdeponować w nowojorskich bankach środki rządowe, zwiększając przez to ich płynność. Po nocnym audycie Trust Company of America, który wykazał, że instytucja jest w dobrej sytuacji finansowej, w środę po południu Morgan oświadczył, „Zatem to jest miejsce, z którego należy zażegnać problemy”.
Gdy rozpoczęto masowe wycofywanie depozytów z Trust Company of America, Morgan pracował ze Stillmanem i Bakerem nad upłynnieniem aktywów firmy, aby umożliwić bankowi spłacenie depozytariuszy. Bank przetrwał cały dzień, ale Morgan był świadom, że aby utrzymać jego wypłacalność kolejnego dnia, potrzebne będą dodatkowe środki. Nocą odbyło się spotkanie z prezesami pozostałych trustów, podczas którego postanowiono, że Trust Company of America otrzyma kredyt w wysokości 8,25 mln dolarów. W czwartek rano Cortelyou wpłacił około 25 milionów dolarów do kilku nowojorskich banków. John D. Rockefeller, najbogatszy człowiek Ameryki, zdeponował kolejne 10 milionów dolarów w National City Bank. Ogromny depozyt sprawił, że bank Stillmana miał największe rezerwy ze wszystkich banków w mieście. Aby wzmocnić wydźwięk tej operacji, Rockefeller zadzwonił do Melvilla Stone’a, menedżera agencji prasowej Associated Press i stwierdził, że płynność Trust Company of America gwarantowana jest połową jego majątku.
Kryzys na giełdzie.
Pomimo zastrzyku gotówki nowojorskie banki były niechętne do udzielania krótkoterminowych pożyczek wspomagających obrót giełdowy. Brak dostępu do funduszy służących do obrotu i kupowania akcji sprawił, że ich ceny wyraźnie spadły. O 13:30 w czwartek 24 października, Ransom Thomas, prezes nowojorskiej giełdy, pośpieszył do biura Morgana, by poinformować go, że będzie zmuszony przerwać sesję. Morgan stwierdził wyraźnie, że spowoduje to katastrofę.
Morgan zwołał spotkanie prezesów nowojorskich banków. Odbyło się w jego biurze o 14. Morgan poinformował ich, że aż 50 domów brokerskich działających na giełdzie zbankrutuje, jeżeli w ciągu 10 minut nie uda się zebrać 25 milionów dolarów. Do 14:16 czternastu prezesów banków przyrzekło 23,6 miliona dolarów, aby nie dopuścić do przerwania sesji. Pieniądze dotarły na giełdę o 14:30, zdążyły wziąć udział w zamknięciu sesji. Do zamknięcia giełdy o 15:00 udzielono pożyczek o wartości 19 milionów dolarów. Udało się uniknąć katastrofy. Morgan, który zwykle unikał prasy, oświadczył dziennikarzom, że „jeśli ludzie pozostawią pieniądze w bankach, wszystko będzie w porządku”.
W piątek sytuacja nie uległa poprawie. Morgan ponownie zwrócił się do prezesów banków, ale tym razem był w stanie przekonać ich jedynie do zagwarantowania 9,7 miliona dolarów. Aby przy pomocy tej sumy utrzymać notowania, zdecydował on, że pieniądze te nie mogą być użyte do finansowania transakcji sprzedaży lewarowanej. Wartość piątkowego obrotu spadła o 33% względem dnia poprzedniego. Giełda z trudem dotrwała do dzwonka zamykającego sesję.
Utrata zaufania.
Morgan, Stillman, Baker i pozostali bankierzy nie byli w stanie prowadzić zbiórki pieniędzy w nieskończoność. Nawet Departamentowi Skarbu Stanów Zjednoczonych kończyły się środki. Konieczne było odbudowanie zaufania publicznego, w związku z czym w piątek wieczorem bankierzy utworzyli dwie komisje – jedną, dla wpłynięcia na duchowieństwo, tak by w niedzielę uspokoiło parafian, i drugą dla przedstawienia prasie szeregu wyjaśnień dotyczących organizacji pakietu ratunkowego. Europejski bankier Nathan Rothschild wysłał swoje wyrazy „podziwu i szacunku” dla Morgana. Próbując zwiększyć zaufanie do rynków, sekretarz skarbu Cortelyou przyznał, że jego powrót do Waszyngtonu byłby sygnałem dla Wall Street, że najgorsze już minęło.
Dla zapewnienia swobodnego przepływu kapitału w poniedziałek New York Clearing House wyemitował 100 milionów dolarów w certyfikatach depozytowych, przeznaczając je do obrotu międzybankowego, głównie dla uzgodnienia sald rozliczeniowych, co umożliwiłoby bankom zachowanie rezerwy kapitałowej dla depozytariuszy. Nastroje udało się poprawić głównie dzięki współpracy duchowieństwa i prasy. Istotne znaczenie miała także poprawa sytuacji bilansowej banków.
Wall Street nie była jednak świadoma, że za kulisami starano się właśnie zażegnać kolejny kryzys. W niedzielę wspólnik Morgana George Walbridge Perkins został poinformowany, że aby uniknąć bankructwa, miasto Nowy Jork potrzebuje 20 milionów dolarów. Miasto starało się pozyskać fundusze poprzez standardową emisję obligacji, ale nie przyniosła ona wystarczających środków. W poniedziałek i ponownie we wtorek burmistrz Nowego Jorku George Brinton McClellan zwrócił się o wsparcie do Morgana. Morgan zakontraktował zakup miejskich obligacji o wartości 30 milionów dolarów, gdyż miał świadomość, że sygnały o bankructwie Nowego Jorku miałyby katastrofalne skutki dla rynków finansowych.
Wydarzenia w bibliotece Morgana.
Pomimo faktu, że do soboty 2 listopada udało się w Nowym Jorku przywrócić względny spokój, następny kryzys wisiał w powietrzu. Jedna z największych nowojorskich firm brokerskich, Moore &amp; Schley, była mocno zadłużona i groziła jej upadłość. Firma zaciągnęła znaczne pożyczki, używając akcji Tennessee Coal, Iron and Railroad Company (TC&amp;I) jako zabezpieczenia. Wartość akcji, na których notowano bardzo niskie obroty, była niewiadomą. Istniało prawdopodobieństwo, że wiele banków zażąda w poniedziałek przedterminowej spłaty pożyczki, wymuszając masowe upłynnienie walorów TC&amp;I. Gdyby do tego doszło, spowodowałoby to gwałtowny spadek wartości akcji TC&amp;I, niszcząc Moore &amp; Schley i wywołując kolejną panikę na giełdzie.
Aby zapobiec upadkowi Moore &amp; Schley, w sobotę rano Morgan zwołał zebranie w swojej bibliotece. Złożono propozycję nabycia TC&amp;I przez U.S. Steel Corporation – firmę, która powstała z udziałem Morgana, który pomógł w fuzji firm stalowniczych Andrew Carnegiego i Elberta Gary’ego. To w efekcie ocaliłoby Moore &amp; Schley i odsunęło niebezpieczeństwo kryzysu. Kierownictwo i zarząd U.S. Steel wzięło pod uwagę, że firma może odegrać pozytywną rolę w opanowywaniu paniki i złożyło dwie oferty. Według pierwszej udzieliłoby Moore &amp; Schley pożyczki na kwotę 5 milionów dolarów; według drugiej odkupiłoby akcje TC&amp;I po cenie 90 dolarów za sztukę. Do wieczora nie osiągnięto jednak porozumienia i spotkanie zostało odroczone.
Do tego czasu przed Morganem pojawiły się kolejne trudności. Istniała obawa, że Trust Company of America i Lincoln Trust nie dotrwają do poniedziałku. W sobotę wieczorem kilkudziesięciu bankierów zgromadziło się w bibliotece, aby przedyskutować temat kryzysu. Prezesi banków rozliczeniowych zebrali się w pokoju wschodnim, a kierownictwo trustów w pokoju zachodnim. Morgan i osoby zajmujące się sprawą Moore &amp; Schley przenieśli się do biura bibliotekarza. Tam Morgan poinformował swoich doradców, że zgodzi się pomóc Moore &amp; Schley, tylko jeśli trusty wykupią solidarnie swoich najsłabszych braci.
Rozmowy kontynuowano do późnej nocy; nie przyniosły jednak niczego nowego. J.P. Morgan poinformował wówczas przywódcę prezesów trustów o sytuacji Moore &amp; Schley, którego ratowanie wymagało 25 milionów dolarów. Stwierdził także, że nie jest skłonny niczego w tej sprawie zrobić, dopóki nie pojawi się propozycja rozwiązania problemów z trustami. Oznaczało to, że trusty nie mogą oczekiwać dalszej pomocy od Morgana i że będą musiały wypracować własne rozwiązanie.
O 3 w nocy około 120 przedstawicieli banków i trustów zebrało się, aby wysłuchać pełnego raportu o stanie upadających trustów. Trust Company of America był bliski utraty wypłacalności, Lincoln Trust Company brakowało najprawdopodobniej około 1 miliona dolarów do sumy, którą musiał wypłacić depozytariuszom. W trakcie dyskusji bankierzy zorientowali się, że Morgan zamknął ich w bibliotece i ukrył klucz, aby wymusić jakieś rozwiązanie. Znany był wcześniej z podobnych praktyk. Morgan dołączył do rozmów i oznajmił trustom, że muszą zapewnić pożyczkę w wysokości 25 milionów dolarów, aby uratować słabsze instytucje. Prezesi trustów nadal byli niechętni tego typu rozwiązaniom, ale Morgan uświadomił ich, że brak reakcji z ich strony może poskutkować całkowitą zapaścią systemu bankowego. Po znacznych naciskach, około 4.45 na ranem, namówił nieoficjalnego przywódcę trustów do podpisania umowy, po czym do umowy dołączyła reszta przedstawicieli. Po uzyskaniu gwarancji, że sytuacja zostanie rozwiązana, nad ranem Morgan pozwolił bankierom rozejść się do domów.
W niedzielne popołudnie i wieczór, Morgan, Perkins, Baker i Stillman, wraz z Garym i Henrym Clay Frickiem z U.S. Steel, pracowali w bibliotece nad sfinalizowaniem umowy dotyczącej kupna TC&amp;I przez U.S. Steel. Plan przejęcia powstał w ciągu jednego dnia. Pozostała jednak jedna przeszkoda: krucjata prezydenta Roosevelta, który jednym z głównych punktów swojej prezydencji uczynił rozbijanie monopoli.
Frick i Gary udali się nocą do Białego Domu. Chcieli przekonać Roosevelta, aby odrzucił założenia Ustawy Shermana i jeszcze przed otwarciem rynku pozwolił na przejęcie. U.S. Steel już wówczas posiadał około 60% udziałów w rynku. Sekretarz Roosevelta odmówił spotkania, ale Frick i Gary przekonali Jamesa Garfielda, sekretarza zasobów wewnętrznych, aby ten zorganizował bezpośrednie spotkanie z prezydentem. Na mniej niż godzinę przed otwarciem rynków Roosevelt wraz z sekretarzem stanu Elihu Rootem przejrzeli dokumenty dotyczące przejęcia.
Roosevelt wyraził zgodę, a spotkanie podsumował: „Było konieczne z mojej strony, aby decyzję tę podjąć błyskawicznie, jeszcze przed otwarciem giełdy. Sytuacja w Nowym Jorku miała to do siebie, że każda godzina mogła być decydująca. Nie uważam, że ktokolwiek mógłby mnie sprawiedliwie krytykować za niesprzeciwienie się przejęciu w takich okolicznościach”. Informacja pozytywnie wpłynęła na nowojorski rynek. „Commercial &amp; Financial Chronicle” poinformowało, że „ulga, jakiej ta transakcja dostarczyła, była natychmiastowa i rozległa”. Udało się uniknąć kolejnej fali kryzysu.
Następstwa.
Panika roku 1907 spowodowała recesję gospodarczą. Wedle szacunków organizacji National Bureau of Economic Research faktyczny spadek wielkości PKB nastąpił pomiędzy majem 1907 a czerwcem 1908 roku. Skorelowane z nią spadki, panika w sektorze bankowym i spadające ceny akcji spowodowały znaczące zakłócenia ekonomiczne. Robert Bruner i Sean Carr w swojej publikacji "The Panic of 1907: Lessons Learned from the Market’s Perfect Storm" przywołują dane statystyczne, próbując ustalić rozmiar tych zakłóceń. W 1907 roku odnotowano rekordową liczbę bankructw wśród przedsiębiorstw. Produkcja przemysłowa spadła o 11%, import o 26%, a stopa bezrobocia wzrosła z 3 do 8%. W 1909 roku liczba imigrantów spadła do poziomu 750 tysięcy, podczas gdy jeszcze w 1907 roku było to ponad 1,2 mln osób.
Od zakończenia wojny secesyjnej Stany Zjednoczone dotknęło wiele panik gospodarczych o różnej dotkliwości. Ekonomiści Charles Calomiris i Gary Gorton wśród największych z nich wymieniają te, które dotknęły bezpośrednio sektor bankowy i spowodowały zawieszenia akcji kredytowych: panikę roku 1873, panikę roku 1893, panikę roku 1907 i zawieszenie z 1914 roku. Wiele z tych rozległych w skutkach panik było poprzedzone zorganizowanymi działaniami, jak te z 1884 i 1890 roku. Kryzys sektora bankowego w 1986, co do którego również uważano, że do jego pokonania niezbędne będą skoordynowane działania, jest często także klasyfikowany jako panika.
Częstotliwość występujących w owym czasie kryzysów i dotkliwa panika roku 1907 zapoczątkowały medialną debatę na temat reform, które miałyby zapobiegać podobnym sytuacjom. Podkeślano szczególnie nietypową rolę J.P. Morgana. W maju 1908 roku Kongres Stanów Zjednoczonych przegłosował ustawę Aldrich–Vreeland, w której ramach powołano National Monetary Commission ("Narodowa Komisja Monetarna"), której zadaniem było dokładne zbadanie paniki i zaproponowanie rozwiązań legislacyjnych w zakresie regulacji systemu bankowego. Senator Nelson Aldrich z Partii Republikańskiej, prezes tejże komisji, wyjechał na dwa lata do Europy, aby przyjrzeć się funkcjonowaniu tamtejszego systemu bankowego.
Bank centralny.
Największą różnicą między europejskim a amerykańskim systemem bankowym był fakt, iż w Stanach Zjednoczonych nie istniała instytucja banku centralnego. Dzięki jego istnieniu kraje europejskie miały możliwość regulacji podaży pieniądza w okresach niskich rezerw. Pogląd, że amerykańska gospodarka była upośledzona bez banku centralnego, nie był niczym nowym. Jeszcze przed opisywaną paniką, w 1907 roku bankier Jacob Schiff z Kuhn, Loeb &amp; Co. w swoim przemówieniu ostrzegał przedstawicieli Nowojorskiej Izby Handlowej: „dopóki nie będziemy mieli banku centralnego z należytymi kompetencjami w zakresie kontroli źródeł kredytowania, kraj ten będzie doświadczał poważnych i coraz dotkliwszych panik”.
Aldrich zwołał w listopadzie 1910 roku poufną konferencję, zapraszając czołowych amerykańskich finansistów do Jekyll Island Club w stanie Georgia. Podczas tej konferencji mieli omawiać politykę monetarną i funkcjonowanie systemu bankowego. Po tym spotkaniu, Aldrich i Abram Andrew (zastępca sekretarza Departamentu Skarbu Stanów Zjednoczonych), Paul Warburg (reprezentujący Kuhn, Loeb &amp; Co.), Frank A. Vanderlip (następca Jamesa Stillmana na stanowisku prezesa National City Bank of New York, obecnie znanego jako Citibank), Henry P. Davison (wspólnik J.P. Morgan &amp; Company), Charles D. Norton (prezes First National Bank of New York) i Benjamin Strong (reprezentujący J.P. Morgana) zaprezentowali projekt amerykańskiego banku centralnego, który powstał w 1913 roku.
Założyciel magazynu „Forbes” Bertie Forbes napisał kilka lat później:
Raport końcowy National Monetary Commission opublikowano 11 stycznia 1911 roku. Dyskusja nad propozycjami trwała blisko dwa lata. 22 grudnia 1913 kongres uchwalił ustawę powołującą System Rezerwy Federalnej. Prezydent Woodrow Wilson niezwłocznie podpisał ustawę, która tego samego dnia weszła w życie. Pierwszym prezesem Fed został Charles Hamlin, a podopieczny J.P. Morgana, Benjamin Strong, został prezesem Banku Rezerw Federalnych w Nowym Jorku – najważniejszego z regionalnych banków ze stałym miejscem w Federalnym Komitecie Operacji Otwartego Rynku.
Komitet Pujo.
Choć Morgan przez krótki czas postrzegany był jako bohater, lęk przed plutokracją i koncentracją kapitału prędko zmienił ten pogląd. Jego bank przetrwał, ale przedsiębiorstwa zarządzające trustami, które do tej pory były dla tradycyjnych banków znaczącą konkurencją, drastycznie odczuły skutki paniki. Istnieje pogląd, że panika roku 1907 została przygotowana i przeprowadzona w celu podważenia wiarygodności trustów, na czym skorzystałyby banki. Istnieją także podejrzenia, że Morgan wykorzystał panikę, aby umożliwić swojemu przedsiębiorstwu U.S. Stell przejęcie IT&amp;T. Pomimo tego, że Morgan stracił w tej panice blisko 21 miliardów dolarów i odegrał znaczącą rolę w zapobieżeniu eskalacji jej skutków, był ostro krytykowany.
Przewodniczący senackiej komisji ds. operacji finansowych, Arsene Pujo z Partii Demokratycznej powołał specjalny komitet, który miał zbadać sprawę trustów, a "de facto" monopolu Morgana i innych wpływowych nowojorskich bankierów. Raport końcowy komisji krytykował sektor bankowy; zwracał także uwagę na fakt, że wielu wysoko postawionych pracowników J.P. Morgan &amp; Co. zasiadało także w zarządach 112 przedsiębiorstw o łącznej wartości szacowanej na 22,5 miliarda dolarów (całkowita kapitalizacja amerykańskiej giełdy wynosiła wówczas około 26,5 miliarda dolarów).
Pomimo choroby, J.P. Morgan stawił się przed komitetem Pujo. Składanie zeznań trwało kilka dni, a głównym przesłuchującym był Samuel Untermyer. Sławna wymiana zdań pomiędzy Utermyerem i Morganem dotycząca fundamentów psychologicznych bankowości jest jedną z najczęściej cytowanych konwersacji w artykułach dotyczących finansów:
&lt;poem&gt;
&lt;/poem&gt;
Współpracownicy Morgana winili przesłuchania za znaczące pogorszenie jego stanu zdrowia. W lutym jego stan znacznie się pogorszył i zmarł 31 marca 1913 roku – dziewięć miesięcy, zanim trusty zostały oficjalnie uznane za "pożyczkodawców ostatniej instancji" przez Fed.
W literaturze popularnej.
W październiku 1912 roku Owen Johnson rozpoczął publikację swojej powieści "Sixty-first Second" w magazynie McClure's. Przedstawiono w niej panikę roku 1907 głównie z punktu widzenia demaskatorów. J.P. Morgan występuje w niej pod pseudonimem "Gunther". Po zakończeniu publikacji w odcinkach powieść ukazała się w formie książkowej w 1913 roku nakładem wydawnictwa Fredericka A. Stokesa.

</doc>
<doc id="2407536" url="https://pl.wikipedia.org/wiki?curid=2407536" title="Wilhelm Fryderyk Hanowerski">
Wilhelm Fryderyk Hanowerski

Wilhelm Fryderyk Hanowerski (ur. 15 stycznia 1776 w Rzymie, zm. 30 listopada 1834 w Bagshot Park) – książę Wielkiej Brytanii i Irlandii, Hanoweru. 
Po śmierci ojca 25 sierpnia 1805 odziedziczył jego tytuły księcia Gloucester i Edynburga oraz hrabiego Connaught. Studiował w Trinity College na Uniwersytecie Cambridge. Wojskowy, od 1816 marszałek polny.
Urodził się jako jedyny syn (najmłodsze spośród trojga dzieci) księcia Gloucester i Edynburga Wilhelma Henryka i jego żony księżnej Marii. Był prawnukiem króla Wielkiej Brytanii Jerzego II oraz jego małżonki królowej Karoliny.
22 lipca 1816 w St. James’s Palace poślubił swoją siostrę stryjeczną, córkę króla Jerzego III i jego żony królowej Charlotty - księżniczkę Marię. Para nie miała dzieci.

</doc>
<doc id="2407540" url="https://pl.wikipedia.org/wiki?curid=2407540" title="Jonas Valančiūnas">
Jonas Valančiūnas

Jonas Valančiūnas (ur. 6 maja 1992 w Utenie) – litewski koszykarz, występujący na pozycji środkowego, reprezentant kraju, obecnie zawodnik New Orleans Pelicans. 
Został wybrany z piątym numerem w drafcie NBA 2011.
Kariera.
Valančiūnas rozpoczął profesjonalną karierę w Perlas w 2008 i grał tam do grudnia 2009. Podczas sezonu 2008-09 zespół występował w drugiej lidze litewskiej, a w kolejnym sezonie awansował do pierwszej ligi. Valančiūnas w pierwszej części sezonu 2009-10 grał w Perlas, ale 17 stycznia 2010 roku podpisał kontrakt z Lietuvos Rytas Wilno.
Podczas gry w Lietuvos Rytos zagrał w dwóch Meczach Gwiazd, w 2010 i 2011. Podczas meczu gwiazd w 2011, zdobył 18 punktów i zaliczył 10 zbiórek, dzięki czemu został wybrany MVP.
Został wybrany w drafcie NBA z piątym numerem przez Toronto Raptors. Litwin będzie nosił koszulkę z numerem 17, ale musiał poczekać do sezonu 2012-2013, by zagrać w NBA. Klauzula wykupu kontraktu wynosi 2,5 miliona dolarów, a Toronto może zapłacić tylko 500 tysięcy, z powodu ograniczeń nałożonych przez NBA, jednak młody zawodnik obiecał, że zapłaci resztę, by mógł grać w NBA. Lietuvos Rytas nie pozwolił mu przejść do NBA do zakończenia obecnego sezonu.
7 lutego 2019 trafił w wyniku wymiany do Memphis Grizzlies. 7 sierpnia 2021 został wytransferowany do New Orleans Pelicans.

</doc>
<doc id="2407542" url="https://pl.wikipedia.org/wiki?curid=2407542" title="Janusz Pożak">
Janusz Pożak

Janusz Pożak (ur. 1 czerwca 1955 w Lubartowie) – polski kolarz szosowy, mistrz i reprezentant Polski, prezes Polskiego Związku Kolarskiego.
Życiorys.
Był zawodnikiem klubu Spółdzielca Lublin. Jego największym sukcesem było mistrzostwo Polski w wyścigu szosowym ze startu wspólnego w 1980. W 1979 startował w wyścigu szosowym ze startu wspólnego w mistrzostwach świata, zajmując 67 m. Dwukrotnie uczestniczył w Wyścigu Pokoju (1978 – 26 m., 1981 – nie ukończył). W 1977 został zwycięzcą Bałtyckiego Wyścigu Przyjaźni. W 1976 wygrał etap w Tour de Pologne. W 1977 i 1979 wybierano go na najlepszego sportowca Lubelszczyzny w plebiscycie „Kuriera Lubelskiego”. W latach 80. ścigał się we Francji. Po zakończeniu kariery sportowej prowadził własną działalność gospodarczą oraz działał w ruchu kolarskim. M.in. w 1994 reaktywował sekcję kolarską w MKS Lewart Lubartów i rozpoczął organizowanie Święta Roweru w Lubartowie. Jest także dyrektorem Ogólnopolskiego Wyścigu Kolarskiego po Ziemi Lubartowskiej.
W latach 90. i 2000. był radnym miejskim, a w 2010 został radnym powiatu lubartowskiego jako bezpartyjny kandydat z listy Platformy Obywatelskiej. Z ramienia PO kandydował także bez powodzenia w 2014 do Parlamentu Europejskiego, utrzymując w tym samym roku mandat radnego powiatu. W 2015 (już jako członek partii) kandydował bezskutecznie z listy Platformy Obywatelskiej do Sejmu.
6 lutego 2018 został prezesem Polskiego Związku Kolarskiego. Kierownictwo w związku objął w okresie kryzysu w tej instytucji – uprzednio na skutek afer finansowych i obyczajowych resort sportu i główny sponsor PKN Orlen wstrzymały finansowanie, a poprzedni prezes Dariusz Banaszek podał się do dymisji. W tym samym roku, jako bezpartyjny kandydat Koalicji Obywatelskiej, ponownie został wybrany do rady powiatu lubartowskiego. 27 maja 2019 ustąpił z funkcji prezesa PZKol.

</doc>
<doc id="2407543" url="https://pl.wikipedia.org/wiki?curid=2407543" title="Katastrofa lotu Proton 9634">
Katastrofa lotu Proton 9634



</doc>
<doc id="2407545" url="https://pl.wikipedia.org/wiki?curid=2407545" title="Gadzi Język">
Gadzi Język



</doc>
<doc id="2407547" url="https://pl.wikipedia.org/wiki?curid=2407547" title="Zbór Kościoła Zielonoświątkowego w Goleniowie">
Zbór Kościoła Zielonoświątkowego w Goleniowie

Zbór Kościoła Zielonoświątkowego "Słowo Życia" w Goleniowie – zbór Kościoła Zielonoświątkowego w RP znajdujący się przy ul. Bohaterów Warszawy 1 w Goleniowie.
Nabożeństwa odbywają się w niedzielę o godz. 10:00 oraz w piątki o godz. 18:00.

</doc>
<doc id="2407548" url="https://pl.wikipedia.org/wiki?curid=2407548" title="Komm Süßer Tod (film 2000)">
Komm Süßer Tod (film 2000)



</doc>
<doc id="2407549" url="https://pl.wikipedia.org/wiki?curid=2407549" title="Smoczy Język">
Smoczy Język



</doc>
<doc id="2407553" url="https://pl.wikipedia.org/wiki?curid=2407553" title="Zygmunt Acedański">
Zygmunt Acedański

Zygmunt Acedański (ur. 23 marca 1909 w Przemyślu, zm. 16 listopada 1991 w Gliwicach) – polski artysta, grafik.
Zajmował się grafiką warsztatową i projektową, a także malarstwem. Autor wielu projektów okładek książkowych. Studiował w Państwowej Szkole Technicznej we Lwowie. Podobnie jak wielu artystów tamtego okresu w latach 30. inspirowała go sztuka ludowa. Jako grafik tworzył głównie drzeworyty, z których najbardziej znane są widoki miejskie np. przedwojennego Lwowa i Krzemieńca, powojennych Gliwic i innych śląskich miast. Tworzył też linoryty np. Pomnik Powstańców Śląskich w Katowicach z lat 60. Dorobek artysty obejmuje też plakaty, polichromie, projekty witraży i kostiumów teatralnych.
Odznaczony Krzyżem Kawalerskim Orderu Odrodzenia Polski, Medalem 10-lecia Polski Ludowej, Medalem 10-lecia Polski Ludowej, Złotą Odznaką ZPAP i odznaką „Zasłużony dla województwa katowickiego”.
Żoną artysty była znana malarka pochodząca ze Lwowa, Irena Nowakowska-Acedańska. Córka Acedańskich, Zofia Sajdak (ur. 1944, zm. 1988) również była artystą grafikiem, absolwentką katowickiej Akademii Sztuk Pięknych.

</doc>
<doc id="2407555" url="https://pl.wikipedia.org/wiki?curid=2407555" title="Żmijowy Język">
Żmijowy Język



</doc>
<doc id="2407558" url="https://pl.wikipedia.org/wiki?curid=2407558" title="Robaczywy Język">
Robaczywy Język



</doc>
<doc id="2407559" url="https://pl.wikipedia.org/wiki?curid=2407559" title="Oś dla Pokoju">
Oś dla Pokoju

Oś dla Pokoju (ang. "Axis for Peace") konferencja pokojowa zorganizowana z inicjatywy międzynarodowej organizacji non-profit Sieć Woltera w celu konsolidacji środowisk przeciwnych konfliktom zbrojnym. Aktywiści przygotowujący przedsięwzięcie, już wcześniej oddani sprawie krzewienia pokoju na świecie, odnosili się do działań które mogłyby sprawić, iż głos antywojennych społeczników byłby słyszalny i wyraźny.
Konferencja odbyła się 17 i 18 listopada 2005 roku w Brukseli. Wzięło w niej udział około 150 przedstawicieli z 37 krajów, w tym intelektualistów, dziennikarzy, polityków, dyplomatów i wojskowych. Obecne na niej były także delegacje ze świata arabskiego, Europy i obu Ameryk. Zabrakło jednak przedstawicieli Afryki, Azji oraz Oceanii.
Przedsięwzięcie było częściowo retransmitowane do świata arabskiego przez stację Al Jazeera, do Ameryki Łacińskiej przez TeleSUR i do Rosji przez telewizję RT.
Sekretarz Generalny Ligi Arabskiej oraz kilku innych zaproszonych gości nie było w stanie uczestniczyć w konferencji ze względu na nieoczekiwane wezwanie na dyplomatyczny szczyt w Kairze poświęcony przyszłości Iraku.

</doc>
<doc id="2407560" url="https://pl.wikipedia.org/wiki?curid=2407560" title="Zbór Kościoła Zielonoświątkowego w Gryfinie">
Zbór Kościoła Zielonoświątkowego w Gryfinie

Zbór Kościoła Zielonoświątkowego w Gryfinie – zbór Kościoła Zielonoświątkowego w RP znajdujący się w Gryfinie, przy ulicy Pionierów 9.
Nabożeństwa odbywają się w niedzielę o godzinie 10:00 i środę o godzinie 18:00. 

</doc>
<doc id="2407562" url="https://pl.wikipedia.org/wiki?curid=2407562" title="Powstanie comuneros w Nowej Granadzie">
Powstanie comuneros w Nowej Granadzie

Powstanie comuneros w Nowej Granadzie miało miejsce w roku 1781.
Powodem wybuchu powstania było nałożenie nowych podatków oraz monopol na tytoń w Nowej Granadzie. Oburzona ludność odmówiła płacenia podatków i wypędziła urzędników. W kwietniu 1781 r. komitet kapitanów generalnych tzw. ,comun, wysłał listę żądań do wicekróla a 4-tysięczna armia powstańcza ruszyła na Bogotę. W czerwcu 1781 r. rząd zawarł ugodę z powstańcami, anulując nowe podatki. Powstanie tliło się jeszcze w kilku regionach kraju i wygasło ostatecznie w roku 1782.

</doc>
<doc id="2407564" url="https://pl.wikipedia.org/wiki?curid=2407564" title="Mistrzostwa Świata w Kolarstwie Szosowym 1986">
Mistrzostwa Świata w Kolarstwie Szosowym 1986

59. Mistrzostwa świata w kolarstwie szosowym – zawody kolarskie, które odbyły się w dniach 4–7 września 1986 w amerykańskim mieście Colorado Springs. Były to pierwsze zorganizowane w tym kraju mistrzostwa świata w kolarstwie szosowym. Jedynie Francuzka Jeannie Longo w wyścigu ze startu wspólnego zdołała obronić tytuł mistrzyni świata. Wśród multimedalistów najlepszym okazał się Holender John Talen, który zdobył dwa medale (złoty i srebrny). 
Polacy nie zdobyli żadnego medalu, a najlepszym osiągnięciem było zajęcie 9. miejsca przez polski zespół w jeździe drużynowej na czas amatorów.
Reprezentacja Polski.
Do mistrzostw świata Polski Związek Kolarski zgłosił 10 zawodników w trzech konkurencjach (bez wyścigu ze startu wspólnego kobiet). 

</doc>
<doc id="2407569" url="https://pl.wikipedia.org/wiki?curid=2407569" title="Meczet Jeni (Bitola)">
Meczet Jeni (Bitola)

Meczet Jeni (maced. "Јени џамија", alb. Xhamia e Re, nazwa pochodzi od tur. yeni – nowy) – meczet znajdujący się w Bitoli, w Macedonii Północnej.
Meczet Jeni został zbudowany w latach 1558–1559 na polecenie kadiego Mahmuda Effendiego. Wśród macedońskich meczetów wyróżnia go bogata ornamentyka. Świątynia jest budowlą jednokopułową, zbudowaną na planie kwadratu, Sala modlitewna wznosi się na wysokość 19 m, zaś minaret na wysokość 39 metrów. Badania archeologiczne wykazały, że meczet został wzniesiony na miejscu zniszczonej świątyni chrześcijańskiej.
Obecnie w meczecie mieści się galeria sztuki.

</doc>
<doc id="2407570" url="https://pl.wikipedia.org/wiki?curid=2407570" title="Jining (Szantung)">
Jining (Szantung)



</doc>
<doc id="2407572" url="https://pl.wikipedia.org/wiki?curid=2407572" title="Gerard Escoda">
Gerard Escoda

Gerard Escoda (ur. 8 września 1970 w Escaldes-Engordany) – andorski narciarz alpejski, czterokrotny olimpijczyk. Brał udział w igrzyskach w roku 1988 (Calgary), 1992 (Albertville), 1994 (Lillehammer) i 1998 (Nagano). Nie zdobył żadnych medali.

</doc>
<doc id="2407576" url="https://pl.wikipedia.org/wiki?curid=2407576" title="Weltklasse Zürich 2011">
Weltklasse Zürich 2011

Weltklasse Zürich 2011 – mityng lekkoatletyczny, który odbył się 8 września w Zurychu (dzień wcześniej, na dworcu kolejowym, odbyły się konkursy pchnięcia kulą). Zawody były przedostatnią odsłoną prestiżowej Diamentowej Ligi.
W rywalizacji sztafet trzecią lokatę zajęli Szwajcarzy w składzie: Pascal Mancini, Reto Schenkel, Alex Wilson i Marc Schneeberger (38,62 – rekord kraju), ich wynik został jednak anulowany z powodu dopingu Manciniego. Z powodu dopingu anulowano także rezultat trzeciego w konkursie dyskoboli Węgra Zoltána Kővágó (65,58).
Rekordy.
Podczas mityngu ustanowiono 2 krajowe rekordy w kategorii seniorów:
Wynik Tomasza Majewskiego w pchnięciu kulą (21,38 m) został ratyfikowany jako halowy rekord Polski.

</doc>
<doc id="2407578" url="https://pl.wikipedia.org/wiki?curid=2407578" title="Cmentarz wojenny nr 179 – Woźniczna-Kłokowa">
Cmentarz wojenny nr 179 – Woźniczna-Kłokowa

Cmentarz wojenny nr 179 – Woźniczna-Kłokowa – zabytkowy cmentarz z okresu I wojny światowej znajdujący się w Woźnicznej w gminie Pleśna, w województwie małopolskim. Spoczywa na nim łącznie 20 poległych żołnierzy rosyjskich i austro-węgierskich. 
Jest jednym z 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. W VI okręgu tarnowskim cmentarzy tych jest 62.
Położenie.
Cmentarz znajduje się w Woźnicznej; przy drodze biegnącej wzdłuż linii kolejowej nr 96, między stacjami Łowczówek Pleśna i Kłokowa. Usytuowany jest u podnóża stoku na skraju lasu. Z drogi jest niewidoczny, gdyż przysłaniają go zarośla, widoczny jest natomiast z linii kolejowej. Przy drodze brak jakiejkolwiek informacji o cmentarzu.
Opis cmentarza.
Niewielki cmentarz zaprojektowany przez Heinricha Scholza zbudowano na planie prostokąta, z niewielkim występem w formie ryzalitu od strony zbocza. Otoczony jest pełnym kamiennym murem nakrytym betonowym parapetem. Wejście na cmentarz prowadzi przez kutą dwuskrzydłową furtkę oflankowaną dwoma słupkami. 
Pomnikiem jest ścianka wyodrębniona z płaszczyzny tylnego ogrodzenia za pomocą dwóch słupów, wymurowanych z kamiennych bloków. Na środku wnęki między tymi słupami wznosi się wysoki drewniany krzyż łaciński. Po jego obu stronach zamontowano tablice z datami 1914 i 1915 zapisanymi cyframi rzymskimi. 
Mogiły poległych żołnierzy rozmieszczono w trzech rzędach. Nagrobki to betonowe stele. Nagrobki żołnierzy rosyjskich wieńczy żeliwny dwuramienny krzyż, na stelach zamontowano białe blaszane tabliczki z napisem „1 RUSS. KRIEGER". Trzy mogiły żołnierzy austro-węgierskich znajdują się w centrum środkowego rzędu, odróżniają się od rosyjskich wyższym, jednoramiennym krzyżem z imienną inskrypcją.
Cmentarz został wyremontowany i w 2017 r. jest w bardzo dobrym stanie.
Polegli.
W 20 grobach pojedynczych pochowano 17 żołnierzy rosyjskich oraz 3 żołnierzy armii austro-węgierskiej. Nazwiska żołnierzy rosyjskich nie są znane. Jeden z żołnierzy austro-węgierskich walczył w 4. Pułku Cesarskich Strzelców Tyrolskich, dwóch pozostałych w 14. pułku piechoty z Linzu. Są znani z nazwiska, wszyscy polegli w maju 1915 roku, a więc podczas bitwy pod Gorlicami.

</doc>
<doc id="2407579" url="https://pl.wikipedia.org/wiki?curid=2407579" title="Webster Tarpley">
Webster Tarpley

Webster Griffin Tarpley (ur. 1946) – pisarz, dziennikarz, wykładowca i krytyk amerykańskiej polityki zagranicznej i wewnętrznej. Tarpley twierdzi, że zamachy z 11 września 2001 roku zostały zaplanowane przez służby specjalne oraz środowiska powiązane z kompleksem militarno-przemysłowym USA. W pismach i przemówieniach opisywał model tzw. operacji pod obcą flagą, realizowanych przez ściśle powiązaną sieć amerykańskiego przemysłu wojskowego i służb oraz korporacyjne media, oceniając że geneza tego zjawiska wywodzi się jeszcze z czasów tzw. spisku prochowego mającego miejsce w XVII-wiecznej Anglii. Twierdził on również, że pojęcie antropogenicznej teorii zmian klimatycznych jest oszustwem.
Według Tarpleya inżynierem i główną siłą sprawczą ataków na World Trade Center i Pentagon z 11 września 2001 roku nie była Al-Ka’ida, lecz akcja ta była inspirowana przez określone grupy rządzące w Stanach Zjednoczonych. Mit związany z tymi wydarzeniami to dla władz USA instrument usprawiedliwiający tendencje rasistowskie, militarystyczne i faszystowskie naszych czasów.
Tarpley to również krytyk polityki Dalajlamy; w 2010 roku ocenił feudalny Tybet sprzed 1959 roku jako prawdopodobnie najbliższy piekłu na ziemi, bowiem monarchia ta była krajem w którym niewielka grupa bogaczy zarządzała ponad 90% narodowego majątku a przeprowadzenie jakichkolwiek reform społecznych było niemożliwe.

</doc>
<doc id="2407580" url="https://pl.wikipedia.org/wiki?curid=2407580" title="Zbór Kościoła Zielonoświątkowego „Betlejem” w Gubinie">
Zbór Kościoła Zielonoświątkowego „Betlejem” w Gubinie

Zbór Kościoła Zielonoświątkowego „Betlejem” w Gubinie – zbór Kościoła Zielonoświątkowego w RP znajdujący się w Gubinie, przy ulicy Paderewskiego 13.
Nabożeństwa odbywają się w niedzielę o godzinie 10:00 i czwartek o godzinie 18:00. 

</doc>
<doc id="2407582" url="https://pl.wikipedia.org/wiki?curid=2407582" title="Nahum Orobitg">
Nahum Orobitg

Nahum Orobitg (ur. 18 listopada 1971) – andorski narciarz alpejski, olimpijczyk. Brał udział w igrzyskach w roku 1988 (Calgary) i 1992 (Albertville). Nie zdobył żadnych medali.

</doc>
<doc id="2407585" url="https://pl.wikipedia.org/wiki?curid=2407585" title="Cyberprzestępca">
Cyberprzestępca

Cyberbully – telewizyjny film USA, którego premiera odbyła się 17 lipca 2011 roku.
Film opowiada historię 17-letniej Taylor Hillridge (Emily Osment), która dostaje od mamy (Kelly Rowan) w prezencie urodzinowym swój wymarzony komputer. Nastolatka jest podekscytowana niezależnością jaka płynie z posiadania Internetu. Jednak już wkrótce staje się ofiarą cyberprzemocy na jednym z portali społecznościowych. Zaczyna bać się kontaktów ze swoimi szkolnymi znajomymi. Nie potrafiąc się z tym uporać postanawia odebrać sobie życie w związku z czym trafia do szpitala. Jak się później okazuje nie tylko ona boryka się z problemem przemocy w sieci. Gdy matka Taylor dowiaduje się o całym incydencie postanawia stworzyć w szkole system, który ma na celu ochronę młodych osób przed podobnymi doświadczeniami 
Do filmu została nagrana również piosenka "Drift" przez Emily Osment.

</doc>
<doc id="2407592" url="https://pl.wikipedia.org/wiki?curid=2407592" title="Game Over (singel)">
Game Over (singel)

Game Over – singel polskiej piosenkarki Sashy Strunin wydany 7 września 2011. Swoją radiową premierę miał 11 września 2011 na antenie Radia Merkury. Jego telewizyjna premiera odbyła się zaś 18 lutego 2012 w programie TVP Polonia "Kulturalni.pl". Z utworem Strunin zgłosiła się do organizowanego przez czasopismo „Machina” konkursu Scena Machiny.
Autorami słów utworu są Strunin i Michael „!Bazz” Jackson, który wraz z Melbeatz skomponował również muzykę oraz zajął się produkcją.
Utwór grało m.in. radio RMF Maxxx.
Geneza.
Na swoim Facebook’owym profilu Strunin napisała: „Wyjaśnienie – Game Over – utwór który miał za zadanie rozliczyć się z moim poprzednim wizerunkiem i ludźmi którzy prowadzili mnie przez 5 lat kariery muzycznej. W tekście bardzo dosadnie rozliczam się z poprzedniej „Sashy”. Game Over nie jest zapowiedzią mojej nowej działalności muzycznej. Nie znajdzie się on nawet na mojej nowej płycie, ponieważ nie jest to w ogóle kierunek muzyczny nad którym teraz pracuje. A więc Game Over to projekt jednorazowy, który był mi bardzo potrzebny aby zakończyć pewien etap w mojej karierze”.
Teledysk.
Teledysk do utworu został nakręcony w dwóch wersjach. Pierwsza z nich zrealizowana została pod koniec listopada 2011 w Szamotułach pod Poznaniem, a za jej reżyserię odpowiedzialny był Łukasz Bieniecki. Jej premiera odbyła się 16 stycznia 2012 na portalu Plejada.pl oraz na oficjalnym kanale Strunin w serwisie YouTube, zaś w telewizji 22 stycznia w programie TVP1 "Teleexpress", a 23 kwietnia na 4fun.tv w wersji HD.
Druga wersja klipu, której nigdy nie opublikowano, powstała pod koniec października 2011 w Paryżu i ilustruje akustyczną wersję utworu. Została zrealizowana przez Sleepless Production.
Recenzje.
Redaktor muzycznego serwisu internetowego Porcys, Kacper Bartosiak napisał o „Game Over”: „Nie jest to już charakterystyczny dla singli z "Sashy" teen pop. Piosenka wyraźnie stara się nadążać za tym, co obecnie modne w electropopie i koniec końców wychodzi to nieźle, chociaż nie sposób nie odnotować pewnego deficytu przebojowości. Hitem na listach przebojów to u nas prędko nie będzie, ale kierunek obrany przez Strunin pozwala mieć nadzieję na coś ciekawego w najbliższej przyszłości”.

</doc>
<doc id="2407593" url="https://pl.wikipedia.org/wiki?curid=2407593" title="Yinshan Shanmai">
Yinshan Shanmai



</doc>
<doc id="2407595" url="https://pl.wikipedia.org/wiki?curid=2407595" title="Zbór Kościoła Zielonoświątkowego w Policach">
Zbór Kościoła Zielonoświątkowego w Policach

Zbór Kościoła Zielonoświątkowego w Policach – zbór Kościoła Zielonoświątkowego w RP znajdujący się w Policach, przy ulicy Polnej 9.
Nabożeństwa odbywają się w niedziele o godzinie 11:00 oraz w środy i piątki o godzinie 18:00. 

</doc>
<doc id="2407596" url="https://pl.wikipedia.org/wiki?curid=2407596" title="Victor Gómez">
Victor Gómez

Victor Gómez (ur. 10 lutego 1974 w Andorra la Vella) – andorski narciarz alpejski, czterokrotny olimpijczyk. Brał udział w igrzyskach w roku 1992 (Albertville), 1994 (Lillehammer), 1998 (Nagano) i 2002 (Salt Lake City). Nie zdobył żadnych medali.

</doc>
<doc id="2407597" url="https://pl.wikipedia.org/wiki?curid=2407597" title="Cyrus Harding">
Cyrus Harding



</doc>
<doc id="2407603" url="https://pl.wikipedia.org/wiki?curid=2407603" title="The Help">
The Help



</doc>
<doc id="2407608" url="https://pl.wikipedia.org/wiki?curid=2407608" title="Zbór Kościoła Zielonoświątkowego „Syloe” w Pyrzycach">
Zbór Kościoła Zielonoświątkowego „Syloe” w Pyrzycach

Zbór Kościoła Zielonoświątkowego „Syloe” w Pyrzycach – zbór Kościoła Zielonoświątkowego w RP znajdujący się w Pyrzycach, przy ulicy Sportowej 1.

</doc>
<doc id="2407612" url="https://pl.wikipedia.org/wiki?curid=2407612" title="Parafia Świętych Kosmy i Damiana w Męcinie Wielkiej">
Parafia Świętych Kosmy i Damiana w Męcinie Wielkiej

Parafia Świętych Kosmy i Damiana w Męcinie Wielkiej − parafia rzymskokatolicka z siedzibą w Męcinie Wielkiej, znajdująca się w diecezji rzeszowskiej w dekanacie gorlickim. Parafię erygowano w 1951 roku.
Zasięg parafii.
Do parafii należą wierni z miejscowości: Męcinę Wielką, Męcinę Małą oraz Wapienne. W Męcinie Małej jest kościół filialny pw. św. Sebastiana.

</doc>
<doc id="2407614" url="https://pl.wikipedia.org/wiki?curid=2407614" title="Gravity the Seducer">
Gravity the Seducer

Gravity the Seducer – piąty album studyjny angielskiej grupy elektronicznej Ladytron. Został wydany przez wytwórnię Nettwerk 12 września 2011 w Wielkiej Brytanii oraz dzień później w Stanach Zjednoczonych. Nagrany w Kent w Anglii, album został opisany jako „nawiedzony, sugestywny, romantyczny” a także emanujący „kobiecym ciepłem”.
Wydawnictwo promują dwa single - "White Elephant" i "Mirage". Wcześniej wydano utwór "Ace of Hz" jako singel z kompilacji "Best of 00-10". Premiera albumu zbiegła się z trasą koncertową w Stanach Zjednoczonych i Kanadzie.
29 listopada 2013 w cyfrowej dystrybucji ukazał się album "Gravity the Seducer Remixed" - kolekcja remixów piosenek z podstawowej wersji.
Lista utworów.
"Gravity the Seducer"
"Gravity the Seducer Remixed"

</doc>
<doc id="2407618" url="https://pl.wikipedia.org/wiki?curid=2407618" title="Poivre">
Poivre

Poivre – największy atol w archipelagu Amiranty na Seszelach, jest częścią Wysp Zewnętrznych; leży na południe od atolu Saint Joseph i składa się z trzech wysp:
Wyspy Poivre i ÎIe du Sud podczas przypływu łączą się groblą. Na Poivre znajduje się nieutwardzony pas startowy o długości ok. 1100 m i szerokości 90 metrów.

</doc>
<doc id="2407620" url="https://pl.wikipedia.org/wiki?curid=2407620" title="Łebiński II">
Łebiński II

Łebiński II (Lebinski, Lebiński, Lembinski, Sykała-Lebinski) – kaszubski herb szlachecki.
Opis herbu.
Herb znany był przynajmniej w czterech wariantach. Opisy z wykorzystaniem klasycznych zasad blazonowania:
Łebiński II "(Lebinski, Lebiński, Lembinski, Sykała-Lebinski)": "W polu u głowicy dwie gwiazdy, pomiędzy którymi dwie strzały na opak, przebijające półksiężyc. Barwy nieznane. Klejnot: nad hełmem w koronie półksiężyc mający na rogach po gwieździe. Labry nieznanej barwy."
Łebiński II a (Wotko): Pole czerwone, półksiężyc z twarzą, gwiazdy ponad strzałami. W klejnocie samo godło. Labry o wierzchu czerwonym.
Łebiński II b (Lebinski): W polu czerwonym półksiężyc złoty mający na każdym rogu po takiejż gwieździe; na nim po dwie lilie naturalne (strzały?) złote w wachlarz. W klejnocie nad hełmem w koronie trzy pióra strusie, złote między czerwonymi.
Łebiński II c: W polu półksiężyc z gwiazdą na każdym rogu, przeszyty dwoma strzałami na opak z kulkami zamiast żeleźcy, lewa bez opierzenia. Nad tarczą korona szlachecka.
Najwcześniejsze wzmianki.
Wariantem, który pojawił się najwcześniej jest wariant II b. Odnotował go Jan Karol Dachnowski ("Herbarz szlachty Prus Królewskich", redakcja z ok. 1714 roku, pod hasłem Lebinscy). Herb w wersji najbardziej rozpowszechnionej (II) znany z herbarza Ostrowskiego ("Księga herbowa rodów polskich", 1879-1906), Adama Bonieckiego ("Herbarz polski. T. 15", 1912) oraz Emiliana Szeligi-Żernickiego ("Der polnische Adel", 1900, "Die polnischen Stamwappen", 1906). Wariant II a był herbem Katarzyny Łebińskiej, córki Wojciecha Bogusława, opisano go w dokumencie z 1760. Wariant II c pochodzi z pieczęci Jana Łebińskiego, odciśniętej na jego liście z Wągrowca z połowy XVIII wieku.
Rodzina Łebińskich.
Herb używany był w gałęzi Łebińskich z przydomkiem Sykała. Wzmiankowani byli w latach 1569 (Jan Szykula), 1570 (Melchior Sikula w Wyszecinie, Albertus Martinus Sicula Bendergowski w Będargowie), 1622, 1623 (Jan Sykała Łebiński).
Herbowni.
Łebiński (Lebanski, Lebbinski, Lebienski, Lebinski, Lembinski, Lębinski, Libinski, Liebinski, Lubinski, Łembiński, Łębiński, błędnie Lebowski, Lewiński) z przydomkiem Sykała (Sykuła, Sikula, Sicula).
Feliks i Jakub Łebińscy przyłożyli w 1772 roku pieczęć z podstawową wersją herbu Szaława. Łebińscy z przydomkiem Holk używali herbu Łebiński. Herby Łebińskich innych przydomków nie są znane.

</doc>
<doc id="2407622" url="https://pl.wikipedia.org/wiki?curid=2407622" title="Zbór Kościoła Zielonoświątkowego w Obornikach">
Zbór Kościoła Zielonoświątkowego w Obornikach

Zbór Kościoła Zielonoświątkowego w Obornikach – zbór Kościoła Zielonoświątkowego w RP znajdujący się w Obornikach, przy ulicy Zamkowej 6
Nabożeństwa odbywają się w niedzielę o godzinie 10:00. 

</doc>
<doc id="2407623" url="https://pl.wikipedia.org/wiki?curid=2407623" title="Cmentarz wojenny nr 180 – Tarnowiec">
Cmentarz wojenny nr 180 – Tarnowiec

Cmentarz wojenny nr 180 – Tarnowiec – austriacki cmentarz wojenny z okresu I wojny światowej wybudowany przez Oddział Grobów Wojennych C. i K. Komendantury Wojskowej w Krakowie na terenie jego okręgu VI Tarnów.
Nekropolia znajduje się w położonej na południe od Tarnowa miejscowości Tarnowiec przy drodze z Tarnowa do Tuchowa. Powstała wokół kapliczki z XIX w. Otoczona jest kamiennym murem, przy którego północnej części znajduje się drewniany krzyż z daszkiem, stanowiący centralny pomnik.
W dwóch grobach zbiorowych i 35 pojedynczych pochowano tu 5 żołnierzy austro-węgierskich i 34 rosyjskich.
Na kapliczce umieszczono tablicę z rosyjskojęzyczną inskrypcją:
&lt;poem style="text-align: center;"&gt;
МЫ ЛУЦШІЕ ДУШИ ПОРЫВЫ
ОТЦИЗНѢ ОТДАЕМЪ.
ВОИНЫ ! ВЫ ПАЛИ ГЕРОЙСКОЙ
СМЕРТЬЮ ВЬРНЫЕ ДО ГРОБА.
&lt;/poem&gt;
W tłumaczeniu na język polski: "Najpiękniejsze duszy porywy oddajemy ojczyźnie. Żołnierze! Polegliście bohaterską śmiercią wierni po grób."
Cmentarz zaprojektował Heinrich Scholz.

</doc>
<doc id="2407625" url="https://pl.wikipedia.org/wiki?curid=2407625" title="Zbór Kościoła Zielonoświątkowego „Betlejem” w Wałczu">
Zbór Kościoła Zielonoświątkowego „Betlejem” w Wałczu

Zbór Kościoła Zielonoświątkowego „Betlejem” w Wałczu – zbór Kościoła Zielonoświątkowego w RP znajdujący się w Wałczu, przy ulicy Wilczej 8.
Nabożeństwa odbywają się w niedzielę o godzinie 10:00 i środę o godzinie 18:00. 

</doc>
<doc id="2407626" url="https://pl.wikipedia.org/wiki?curid=2407626" title="Muzułmański Trybunał Arbitrażowy">
Muzułmański Trybunał Arbitrażowy

Muzułmański Trybunał Arbitrażowy () – forma alternatywnego rozwiązywania sporów posługująca się szariatem i operująca na mocy "Arbitration Act 1996" w Wielkiej Brytanii oferowana muzułmanom. Trybunał nie posiada mocy wydawania prawnie wiążących decyzji takich jak wyroki sądowe, jedynie podejmuje decyzje dotyczące sporów, jeśli obie strony zgodzą się na taką formę rozwiązania sporu – nie może np. dawać rozwodów cywilnych, może natomiast oferować talaq, które jest akceptowane przez społeczeństwo muzułmańskie.
Trybunały te aktualnie funkcjonują w Londynie, Bradford, Manchesterze, Birmingham i Nuneaton.

</doc>
<doc id="2407628" url="https://pl.wikipedia.org/wiki?curid=2407628" title="Zbór Chrystusa Dobrego Pasterza (Kościół Boży)">
Zbór Chrystusa Dobrego Pasterza (Kościół Boży)

Zbór Chrystusa Dobrego Pasterza – zbór Kościoła Bożego znajdujący się w Świdwinie.
Zbór powstał w połowie lat 80. XX wieku i należał do Kościoła Zielonoświątkowego w RP. Pastorem zboru od 1997 r. jest ks. Adam Ciućka. Pastor jest działaczem ekumenicznym, publikuje na Ekumenizm.pl, gdzie należy do zespołu redakcyjnego.
Na koniec 2010 zbór skupiał 77 wiernych, w tym 53 ochrzczonych członków.
W grudniu 2017 roku zbór opuścił struktury Kościoła Zielonoświątkowego i przeszedł do Kościoła Bożego, z powodu „odmiennego sposobu widzenia szczegółowych zagadnień dotyczących funkcjonowania życia całej wspólnoty kościelnej”.
Zbór opiekuje się cmentarzem żydowskim, który jest jednym z nielicznych zabytków w Świdwinie.

</doc>
<doc id="2407630" url="https://pl.wikipedia.org/wiki?curid=2407630" title="Mściszewski II">
Mściszewski II

Mściszewski II (Sas odmienny albo Księżyc odmienny) – kaszubski herb szlachecki, według Przemysława Pragerta odmiana herbu Sas lub Księżyc.
Opis herbu.
Opis z wykorzystaniem zasad blazonowania, zaproponowanych przez Alfreda Znamierowskiego:
"W polu półksiężyc nad którym trzy gwiazdy (2 i 1), z których najniższa nieco większa." Być może barwy, klejnot i labry w tym herbie są jak w herbie Sas.
Najwcześniejsze wzmianki.
Herb wymieniany w dawnym, rękopiśmiennym herbarzu z XVII wieku
Herbowni.
Mściszewski

</doc>
<doc id="2407631" url="https://pl.wikipedia.org/wiki?curid=2407631" title="Marmaduke">
Marmaduke



</doc>
<doc id="2407633" url="https://pl.wikipedia.org/wiki?curid=2407633" title="Spider-Man (film 2012)">
Spider-Man (film 2012)



</doc>
<doc id="2407635" url="https://pl.wikipedia.org/wiki?curid=2407635" title="Port lotniczy D’Arros">
Port lotniczy D’Arros

Port lotniczy D’Arros ICAO: FSDA) – prywatny port lotniczy położony na wyspie D’Arros (Seszele).

</doc>
<doc id="2407638" url="https://pl.wikipedia.org/wiki?curid=2407638" title="It's Kind of a Funny Story">
It's Kind of a Funny Story



</doc>
<doc id="2407639" url="https://pl.wikipedia.org/wiki?curid=2407639" title="Daqing Shan">
Daqing Shan

Daqing Shan () – pasmo górskie w północnych Chinach, w Mongolii Wewnętrznej; część gór Yin Shan. Rozciąga się na północ od Hohhotu i Huang He na długości ok. 260 km. Najwyższy szczyt osiąga wysokość 2327 m n.p.m. Pasmo zbudowane z gnejsów, piaskowców i bazaltów. Zbocza północna są łagodne, natomiast poprzecinane dolinami zbocza południowe opadają stromo do doliny Huang He. Dominuje roślinność stepowa.

</doc>
<doc id="2407640" url="https://pl.wikipedia.org/wiki?curid=2407640" title="Lang Shan">
Lang Shan

Lang Shan () – pasmo górskie w północnych Chinach, w Mongolii Wewnętrznej; część gór Yin Shan. Rozciąga się łukiem na północ od zakola Huang He i wyżyny Ordos na długości ok. 300 km. Najwyższy szczyt osiąga wysokość 2352 m n.p.m. Pasmo zbudowane głównie z łupków i gnejsów. Zbocza północno-zachodnie łagodne, natomiast południowo-wschodnie strome i poprzecinane wąskimi dolinami. Dominuje roślinność półpustynna.

</doc>
<doc id="2407641" url="https://pl.wikipedia.org/wiki?curid=2407641" title="Zbór Kościoła Zielonoświątkowego „Dobra Nowina” w Wolsztynie">
Zbór Kościoła Zielonoświątkowego „Dobra Nowina” w Wolsztynie

Zbór Kościoła Zielonoświątkowego „Dobra Nowina” w Wolsztynie – zbór Kościoła Zielonoświątkowego w RP znajdujący się w Wolsztynie, przy ulicy Wschowskiej 15.
Nabożeństwa odbywają się w niedzielę o godzinie 11:00

</doc>
<doc id="2407644" url="https://pl.wikipedia.org/wiki?curid=2407644" title="Gujana na Mistrzostwach Świata w Lekkoatletyce 2011">
Gujana na Mistrzostwach Świata w Lekkoatletyce 2011

Gujana na Mistrzostwach Świata w Lekkoatletyce 2011 reprezentowana była przez jedną zawodniczkę.

</doc>
<doc id="2407650" url="https://pl.wikipedia.org/wiki?curid=2407650" title="Mistrzostwa Świata w Kolarstwie Szosowym 1987">
Mistrzostwa Świata w Kolarstwie Szosowym 1987

60. Mistrzostwa świata w kolarstwie szosowym – zawody kolarskie, które odbyły się w dniach 1–6 września 1987 w austriackim mieście Villach. Były to pierwsze zorganizowane w tym kraju mistrzostwa świata w kolarstwie szosowym. Jedynie Francuzka Jeannie Longo w wyścigu ze startu wspólnego zdołała obronić tytuł mistrzyni świata. Nikomu nie udało się zdobyć chociaż dwóch medali. 
Nowością w programie mistrzostw było pojawienie się po raz pierwszy w historii konkurencji jazdy drużynowej na czas kobiet.
Polacy nie zdobyli żadnego medalu, a najlepszym osiągnięciem było zajęcie 4. miejsca przez Andrzeja Mierzejewskiego w wyścigu ze startu wspólnego amatorów. 
Reprezentacja Polski.
Do mistrzostw świata Polski Związek Kolarski zgłosił 9 zawodników w trzech konkurencjach (bez konkurencji kobiet). 

</doc>
<doc id="2407654" url="https://pl.wikipedia.org/wiki?curid=2407654" title="Atanas Nikołowski">
Atanas Nikołowski

Atanas Nikołowski (ur. 22 czerwca 1980) – macedoński kajakarz, olimpijczyk.
Wystartował na Letnich Igrzyskach Olimpijskich 2008 w Pekinie. Wziął udział w kajakarstwie (odpadł w kwalifikacjach).

</doc>
<doc id="2407656" url="https://pl.wikipedia.org/wiki?curid=2407656" title="Zbór Kościoła Zielonoświątkowego „Betel” w Szczecinku">
Zbór Kościoła Zielonoświątkowego „Betel” w Szczecinku

Zbór Kościoła Zielonoświątkowego „Betel” w Szczecinku – zbór Kościoła Zielonoświątkowego w RP znajdujący się w Szczecinku, przy ulicy Słonecznej 9.
Nabożeństwa odbywają się w niedzielę o godzinie 10:00. 

</doc>
<doc id="2407659" url="https://pl.wikipedia.org/wiki?curid=2407659" title="Zbór Kościoła Zielonoświątkowego w Kożuchowie">
Zbór Kościoła Zielonoświątkowego w Kożuchowie

Zbór Kościoła Zielonoświątkowego w Kożuchowie – zbór Kościoła Zielonoświątkowego w RP znajdujący się w Kożuchowie, przy ulicy Klasztornej 10.
Nabożeństwa odbywają się w niedzielę o godzinie 10:00. 

</doc>
<doc id="2407660" url="https://pl.wikipedia.org/wiki?curid=2407660" title="Yoon Hye-suk">
Yoon Hye-suk

Yoon Hye-suk (ur. 19 czerwca 1983 w Pusan w Korei Południowej) – południowokoreańska siatkarka, grająca jako przyjmująca. Obecnie występuje w drużynie Hyundai.

</doc>
<doc id="2407663" url="https://pl.wikipedia.org/wiki?curid=2407663" title="Florian Plit">
Florian Plit

Florian Longin Plit (ur. 6 grudnia 1947 w Augustowie) – polski geograf specjalizujący się w geografii regionalnej i dydaktyce geografii, profesor nauk o Ziemi, profesor zwyczajny Uniwersytetu Warszawskiego i Uniwersytetu Jana Kochanowskiego w Kielcach, prezes Polskiego Towarzystwa Geograficznego (1997–2002).
Życiorys.
W 1970 ukończył studia na Uniwersytecie Warszawskim. Na uczelni tej doktoryzował się następnie w zakresie geografii fizycznej (1974) i geografii ekonomicznej (1981). Stopień naukowy doktora habilitowanego uzyskał w 1981. Tytuł naukowy profesora nauk o Ziemi otrzymał 15 stycznia 1996.
Od ukończenia studiów związany z Uniwersytetem Warszawskim, na którym uzyskał stanowisko profesora zwyczajnego. Na UW kierował m.in. Zakładem Badań Regionalnych i Studiów Porównawczych (1984–1988), Zakładem Badań Regionalnych Afryki i Azji oraz Katedrą Dydaktyki Geografii i Krajoznawstwa. W latach 1987–1993 i w kadencji 2008–2012 pełnił funkcję prodziekana Wydziału Geografii i Studiów Regionalnych UW. Objął również stanowisko profesora zwyczajnego w Instytucie Geografii na Wydziale Matematyczno-Przyrodniczym Uniwersytetu Jana Kochanowskiego w Kielcach. Był też wykładowcą Wyższej Szkoły Ekonomiczno-Turystycznej w Szczecinie.
Przebywał na stażach w Algierii (1975), Maroku (1979), Francji (1982–1983) i Egipcie (1989, 1993). Jego zainteresowania naukowe obejmują m.in. relacje między środowiskiem przyrodniczym a działalnością człowieka na obszarach międzyzwrotnikowych. Autor podręczników szkolnych i prac: "Środowisko przyrodnicze obszarów międzyzwrotnikowych i podzwrotnikowych" (1981) oraz "Pustynnienie antropogeniczne na obrzeżach Sahary i Azji Środkowej" (1995).
W latach 1997–2002 był prezesem Polskiego Towarzystwa Geograficznego. Został również członkiem Komitetu Nauk Geograficznych Polskiej Akademii Nauk.
W 2004, "za wybitne zasługi w pracy naukowej, dydaktycznej i organizacyjnej", został odznaczony Krzyżem Kawalerskim Orderu Odrodzenia Polski. Otrzymał też Medal Komisji Edukacji Narodowej (1998).

</doc>
<doc id="2407665" url="https://pl.wikipedia.org/wiki?curid=2407665" title="La Hea-won">
La Hea-won

La Hea-won (ur. 28 czerwca 1986 w Seulu w Korei Południowej) – południowokoreańska siatkarka, grająca jako przyjmująca. Obecnie występuje w drużynie GS Caltex.

</doc>
<doc id="2407666" url="https://pl.wikipedia.org/wiki?curid=2407666" title="English Defence League">
English Defence League

English Defence League (EDL, z ang. Angielska Liga Obrony) – brytyjska organizacja uznawana za skrajnie prawicową, zajmująca się organizowaniem ulicznych protestów przeciwko islamowi, prawu szariatu oraz ekstremizmowi islamskiemu. Nietypowo dla organizacji skrajnej prawicy, zabiega o szersze poparcie (w jej skład wchodzą m.in. sekcja gejowska i żydowska). Podczas demonstracji ścierała się czasem z członkami antyfaszystowskiej organizacji Unite Against Fascism (UAF). W 2009 członkowie ugrupowania zorganizowali "patriotyczny marsz" podczas którego przeszli przez dzielnicę muzułmańskich imigrantów demolując ulice i sklepy.
W dniu zamachów przeprowadzonych przez zwolennika skrajnej prawicy Andersa Breivika członkowie ugrupowania zaatakowali meczet w mieście Luton w Anglii Dochodzenie przeprowadzone przez dziennikarzy dziennika "The Guardian" w 2010 roku wykazało, że EDL jest finansowany przez biznesmenów wspierających ruchy faszystowskie w różnych krajach. Strony internetowe EDL są administrowane przez dobrze znanych aktywistów neofaszystowskich. EDL utrzymuje kontakt z różnymi ugrupowaniami europejskiej skrajnej prawicy, kontaktowało się także z Andersem Breivikiem. Ugrupowanie często kojarzone jest z neonazizmem.
Działacze ugrupowania starli się z policją podczas zamieszek w Londynie we wrześniu 2011 roku, podczas wiecu ugrupowania zatrzymano Stephena Lennona, przywódcę ugrupowania.

</doc>
<doc id="2407667" url="https://pl.wikipedia.org/wiki?curid=2407667" title="Zbór Kościoła Zielonoświątkowego „Betania” w Szczecinie">
Zbór Kościoła Zielonoświątkowego „Betania” w Szczecinie

Zbór Kościoła Zielonoświątkowego „Betania” w Szczecinie – zbór Kościoła Zielonoświątkowego w RP znajdujący się w Szczecinie, przy ulicy Księdza Piotra Wawrzyniaka 7. Liczy ponad 300 wyznawców.
Zbór powstał w 1946 roku. Kilka osób było przedtem członkami zboru zielonoświątkowego w Wilnie. Od 1961 roku zbór jest użytkownikiem obiektu przy ul. Wawrzyniaka 7 opuszczonego przez parafię ewangelicko-augsburską. 
Pierwszym pastorem był Aleksander Rapanowicz. Od 1982 do 31 marca 2016 roku pastorem był Mieczysław Czajko. Obecnie jest nim Dominik Jaworski. 
W 1999 roku, w wyniku jednomyślnej decyzji rady zborowej, zdecydowano o utworzeniu zboru „Betezda”, z wyznawców mieszkających na prawobrzeżu Szczecina.
Na koniec 2010 zbór skupiał 410 wiernych, w tym 257 ochrzczonych członków.

</doc>
<doc id="2407668" url="https://pl.wikipedia.org/wiki?curid=2407668" title="Bae Yoo-na">
Bae Yoo-na

Bae Yoo-na (ur. 30 listopada 1989 w Seulu w Korei Południowej) – południowokoreańska siatkarka, grająca jako przyjmująca. Obecnie występuje w drużynie GS Caltex.

</doc>
<doc id="2407670" url="https://pl.wikipedia.org/wiki?curid=2407670" title="Azerbejdżan na Mistrzostwach Świata w Lekkoatletyce 2011">
Azerbejdżan na Mistrzostwach Świata w Lekkoatletyce 2011

Azerbejdżan na Mistrzostwach Świata w Lekkoatletyce 2011 w Daegu był reprezentowany przez jednego zawodnika

</doc>
<doc id="2407683" url="https://pl.wikipedia.org/wiki?curid=2407683" title="Madagaskar na Mistrzostwach Świata w Lekkoatletyce 2011">
Madagaskar na Mistrzostwach Świata w Lekkoatletyce 2011

Madagaskar na Mistrzostwach Świata w Lekkoatletyce 2011 reprezentowany był tylko przez jedną zawodniczkę.

</doc>
<doc id="2407688" url="https://pl.wikipedia.org/wiki?curid=2407688" title="Madżdal Jaba">
Madżdal Jaba

Madżdal Jaba (arab. مجدل يابا) – nieistniejąca już arabska wieś, która była położona w Dystrykcie Ramli w Mandacie Palestyny. Wieś została wyludniona i zniszczona podczas I wojny izraelsko-arabskiej, po ataku Sił Obronnych Izraela w dniu 12 lipca 1948.
Położenie.
Madżdal Jaba leżała na granicy wzgórz Samarii i nadmorską równiną Szaron. Według danych z 1945 do wsi należały ziemie o powierzchni 26 632 ha. We wsi mieszkało wówczas 1520 osób.
Historia.
Pierwotnie w miejscu tym znajdowało się starożytne miasto Afek, o którym wspominają starożytne egipskie listy proskrypcyjne pochodzące z XIX wieku p.n.e. Według biblijnej tradycji miasto zostało zdobyte przez Jozuego. Miasto Afek było najbardziej wysuniętym izraelskim miastem położonym na granicy ziem filistyńskich. W pobliżu Afek doszło do dwóch bitew z Filistynami. W VII wieku p.n.e. była to obronna twierdza.
Król Herod Wielki przemianował miasto na Antipatris, upamiętniając w ten sposób swojego ojca Antypatra I. Rozwojowi miasta sprzyjało korzystne położenie przy szlaku handlowym prowadzącym z Jafy do Jerozolimy. Miasto zostało zniszczone podczas wojny żydowskiej 66-73 i nie odzyskało swojej wielkości aż do II wieku. W 363 wielkie trzęsienie ziemi zniszczyło Antipatris. W następnych latach istniała tutaj niewielka miejscowość, która miała niewielkie znaczenie. W 1152 krzyżowcy wybudowali tutaj zamek obronny, który nazwali Mirabel. Zamek należał do Baldwina z Ibelinu. W lipcu 1187 wojska Saladyna zdobyły Mirabel, ale nie zniszczyły zamku. W następnych latach Saladyn wykorzystywał zamek do przeprowadzania licznych ataków przeciwko krzyżowcom. Po klęsce w bitwie pod Arsuf w 1191, Saladyn nakazał rozebranie murów obronnych zamku Mirabel. W następnych latach istniała tutaj arabska wieś Majdal Jafa, nazywana tak prawdopodobnie od pobliskiego miasta Jafa. W czerwcu 1240 wieś została przyłączona do Królestwa Jerozolimskiego. Gdy w 1266 upadła Jafa, sułtan Bajbars wystawił wojsko do ochrony zamku Mirabel. Jego rola była już jednak nie istotna, i pod koniec XIII wieku został opuszczony.
Pod panowaniem islamskim wieś nazwano Madżdal Jaba. W 1596 we wsi mieszkało zaledwie osiem muzułmańskich rodzin, które płaciły podatki z upraw pszenicy, jęczmienia, hodowli kóz i uli. W 1888 we wsi utworzono szkołę podstawową dla chłopców, w której w 1945 uczyło się 147 uczniów. W okresie panowania Brytyjczyków Madżdal Jaba była niewielką wsią. We wsi znajdował się jeden meczet.
Decyzją rezolucji Zgromadzenia Ogólnego ONZ nr 181 z 29 listopada 1947, wieś Madżdal Jaba miała znajdować się w państwie arabskim w Palestynie. Na początku I wojny izraelsko-arabskiej w dniu 30 maja 1948 siły żydowskiej organizacji paramilitarnej Irgun zajęły tę wieś. Jednak już następnego dnia zostali wyparci po ataku sił irackich. W starciu zginęło 12 członków Irgunu. Natomiast po stronie arabskiej ranny w bitwie Hasan Salama zmarł po kilku dniach. Podczas operacji „Betek” w nocy z 11 na 12 lipca wieś zajęli izraelscy żołnierze. Zmusili oni wszystkich mieszkańców do opuszczenia wioski, a domy wysadzili.
Miejsce obecnie.
Na gruntach należących do Madżdal Jaba powstała w 1950 roku osada Rosz ha-Ajin, a w 1952 roku kibuc Enat. Palestyński historyk Walid Chalidi, tak opisał pozostałości wioski Madżdal Jaba: „Teren jest pokryty gruzem ze zniszczonych domów, i porośnięty drzewami figowymi oraz kaktusami. Na miejscu zachowała się twierdza z imponującymi grubymi murami. Składa się ona z długiego budynku centralnego, który jest połączony z kilkoma mniejszymi. Oprócz fortu jest także grobowiec al-Sadiqa”.

</doc>
<doc id="2407692" url="https://pl.wikipedia.org/wiki?curid=2407692" title="Bayankala Shanmai">
Bayankala Shanmai



</doc>
<doc id="2407693" url="https://pl.wikipedia.org/wiki?curid=2407693" title="Hoh Xil">
Hoh Xil



</doc>
<doc id="2407694" url="https://pl.wikipedia.org/wiki?curid=2407694" title="Caterine Ibargüen">
Caterine Ibargüen

Caterine Ibargüen (ur. 12 lutego 1984 w Apartadó) – kolumbijska lekkoatletka specjalizująca się w skoku wzwyż, skoku w dal oraz trójskoku.
Życiorys.
Treningi zaczęła w wieku 12 lat, dwa lata później przeprowadziła się do Medellin i zamieszkała w internacie. Odpadła w eliminacjach trójskoku na mistrzostwach świata juniorów w 2002. Pierwsze sukcesy na arenie międzynarodowej odnosiła już jako juniorka zdobywając medale imprez o zasięgu kontynentalnym m.in. w 2002 dwukrotnie stawała na podium igrzysk Ameryki Środkowej i Karaibów. W 2004 wystąpiła w igrzyskach olimpijskich odpadając w eliminacjach skoku wzwyż. W kolejnym sezonie nie awansowała do finału skoku wzwyż podczas rozegranych w Helsinkach mistrzostwach świata. Bez powodzenia rywalizowała na halowych mistrzostwach świata (2006) oraz była czwarta podczas igrzysk panamerykańskich (2007).
W 2008 rozważała zakończenie kariery sportowej, planowała zostać pielęgniarką, ale na skutek uporu trenera Ubaldo Duany zdecydowała się kontynuować treningi w trójskoku. Startowała w mistrzostwach świata w Berlinie (2009) jednak nie awansowała do finału skoku wzwyż. W sezonie 2011 sześciokrotnie poprawiała rekord Ameryki Południowej w trójskoku doprowadzając go do wyniku 14,99. Na mistrzostwach świata w Taegu (2011) zdobyła brązowy medal. Na koniec sezonu, podczas igrzysk panamerykańskich, zdobyła brązowy medal w skoku w dal oraz złoto w trójskoku. Została wybrana sportsmenką roku 2011 w Ameryce Łacińskiej.
W 2012 zdobyła srebrny medal igrzysk olimpijskich w Londynie mimo poważnej kontuzji nabytej dwa tygodnie przed startem. Wówczas ponownie planowała zakończenie kariery sportowej i założenie rodziny, jednak ponownie wycofała się z tej decyzji. Rok później została mistrzynią świata w trójskoku.
Nagrody.
W 2015 wywalczyła złoto igrzysk panamerykańskich z wynikiem 15,08 m oraz złoty medal mistrzostw świata z wynikiem 14,90 m. W 2016 w Rio de Janeiro wywalczyła tytuł mistrzyni olimpijskiej w trójskoku. Rok później zdobyła srebro na mistrzostwach świata w Londynie.
Zwyciężczyni łącznej punktacji Diamentowej Ligi 2013 w trójskoku.
Kolumbijka ma na koncie piętnaście medali mistrzostw kontynentu południowoamerykańskiego, w tym sześć złotych (w skoku wzwyż w 2005 i 2007, w skoku wzwyż i trójskoku z 2009 oraz w trójskoku z 2011). Zdobywała medale igrzysk narodowych, mistrzostw ibero-amerykańskich oraz igrzysk Ameryki Środkowej i Karaibów.
Rekordy życiowe.
Rezultaty Ibargüen w skokach wzwyż i w dal są aktualnymi rekordami Kolumbii, natomiast wynik w trójskoku z Monako do 2019 roku był rekordem Ameryki Południowej, a także jest 6. rezultatem w historii światowej lekkoatletyki.

</doc>
<doc id="2407696" url="https://pl.wikipedia.org/wiki?curid=2407696" title="Ali Ahmeti">
Ali Ahmeti

Ali Ahmeti (cyryl. Али Ахмети; ur. 4 stycznia 1959 we wsi Zajas) – macedoński polityk pochodzenia albańskiego, przewodniczący Demokratycznego Związku na rzecz Integracji od 2002.
Życiorys.
W roku 1983 ukończył studia filozoficzne na Uniwersytecie w Prisztinie. W 1981 wziął udział w protestach studentów albańskich w Prisztinie, za co został aresztowany przez policję i skazany na 6 miesięcy więzienia. W 1986 wyjechał do Szwajcarii, gdzie mieszkał do 2001. W czasie pobytu w Lucernie lekarze rozpoznali u niego schizofrenię i niezdolność do pracy. Utrzymywał się wtedy z zasiłku dla niepełnosprawnych.
W latach 1989–1990 był jednym z organizatorów protestów albańskiej diaspory przeciwko polityce Slobodana Miloševicia wobec Kosowa. W tym czasie związał się z Narodowym Ruchem Wyzwolenia Kosowa, a w 1993 roku został wybrany do władz tej organizacji. Od 1996 r. związany z Armią Wyzwolenia Kosowa.
W 2001 został komendantem Narodowej Armii Wyzwoleńczej (Ushtria Çlirimtare Kombëtare), która rozpoczęła działania zbrojne w północnej Macedonii. Używał wtedy pseudonimu Abaz Xhuka. Po zakończeniu działań zbrojnych i podpisaniu porozumienia ochrydzkiego Ahmeti rozwiązał podległe mu oddziały i rozpoczął karierę polityczną. W 2002 roku założył partię polityczną o nazwie Demokratyczny Związek na rzecz Integracji, z którą wystartował w tym samym roku w wyborach parlamentarnych. Partia odniosła sukces, zdobywając największą liczbę głosów spośród partii albańskich (16%). Ahmeti zdobył mandat deputowanego do Zebrania, a jego partia utworzyła koalicję z partią socjaldemokratyczną. Po wyborach z 2008 roku partia Ahmetiego ponownie utworzyła koalicję rządzącą, tym razem z WMRO-DPMNE. Podobnie stało się po kolejnych wyborach parlamentarnych 2011 roku, mimo strat, które zanotowała partia.
We wrześniu 2020 był przesłuchiwany w Hadze w sprawie zbrodni popełnionych w czasie wojny w Kosowie.

</doc>
<doc id="2407698" url="https://pl.wikipedia.org/wiki?curid=2407698" title="Mistrzostwa Świata w Kolarstwie Szosowym 1988">
Mistrzostwa Świata w Kolarstwie Szosowym 1988

61. Mistrzostwa świata w kolarstwie szosowym – zawody kolarskie, które odbyły się w dniach 27–28 sierpnia 1988 w belgijskim mieście Ronse. Były to dziewiąte zorganizowane w tym kraju mistrzostwa świata w kolarstwie szosowym (poprzednio w: 1930, 1935, 1950, 1957, 1959, 1963, 1969 i 1975). Nikomu nie udało się obronić tytułu mistrza świata. 
Rozegrano tylko wyścig ze startu wspólnego mężczyzn oraz jazdę drużynową na czas kobiet, ponieważ pozostałe konkurencje rozgrywane zazwyczaj na mistrzostwach odbyły się w tym samym roku na igrzyskach olimpijskich w Seulu.
Bardzo nieudany był start reprezentantów Polski, bowiem nie tylko nie zdobyli oni żadnego medalu, ale nikomu nie udało się zająć miejsca w pierwszej dziesiątce. Najlepszym osiągnięciem było zajęcie 39. miejsca przez Czesława Langa w wyścigu ze startu wspólnego.
Lista uczestniczących reprezentacji.
W mistrzostwach świata w kolarstwie szosowym brało udział 230 osób (52 kobiet i 178 mężczyzn) z 27 reprezentacji. Najliczniejsze reprezentacje wystawiły: Dania (16 osób), Francja (16), Holandia (16), Stany Zjednoczone (16), Wielka Brytania (16) i Włochy (16). 
Reprezentacja Polski.
Do mistrzostw świata Polski Związek Kolarski zgłosił tylko 2 zawodników do wyścigu ze startu wspólnego. 

</doc>
<doc id="2407701" url="https://pl.wikipedia.org/wiki?curid=2407701" title="Zbór Kościoła Zielonoświątkowego „Nowe Życie” w Bytowie">
Zbór Kościoła Zielonoświątkowego „Nowe Życie” w Bytowie

Zbór Kościoła Zielonoświątkowego „Nowe Życie” w Bytowie – zbór Kościoła Zielonoświątkowego w RP znajdujący się w Bytowie.

</doc>
<doc id="2407709" url="https://pl.wikipedia.org/wiki?curid=2407709" title="Tyszkiewicze">
Tyszkiewicze

Tyszkiewicze (uk. Тишковичі) – wieś na Ukrainie w rejonie Iwanickim obwodu wołyńskiego.
Historia.
Pierwsza wzmianka w źródłach pisanych o wsi pojawiła się 31 grudnia 1450 roku – wielki książę litewski Świdrygiełło w Łucku nadaje na wieczne słudze swemu Myszkowi, siostrzeńcowi starosty Łuckiego Niemiry, następujące dobra: w powiecie Przemyski wieś Lipa, we Włodzimierskim wsie: Budiatycze, Tyszkiewicze, Dubrowicę, Lesznie oraz Stiachy.
Pierwsze upominanie o rodzinie starosty Łuckiego Niemiry odnosi się do 1413 roku, kiedy to w Horodle wielki książę litewski Witold i król Polski Jagiełło podpisali „Unię Horodelską”. Wśród herbów polskich nadanych bojarom litewskim znaczy się, że starosta Łucki Niemira został przyjęty do herbu „Jastrzębiec”.
3 stycznia 1452 roku w Wilnie, król Polski Kazimierz Jagiellończyk potwierdza nadanie dóbr Myszkowi, wyłączając jednak wieś Stiachy.
Następny dokument z dnia 24 kwietnia 1490 roku mówi, że król Kazimierz w zamian dobra Trostianycia, które było dane księciu Sanguszce jego poprzednikiem królem Zygmuntem, nadaje jego synom Aleksandrowi i Michałowi Sanguszkom wsie: Falemicze, Bratuliwske, Zajeczicze, Kramczyńskie oraz Tyszkiewicze w powiecie Włodzimierskim..
Nie wiemy, kto w trakcie kolejnych stu lat był właścicielem wsi, ale z dokumentu z dnia 20 września 1521 roku sporządzonego we Włodzimierzu wynika, że episkop włodzimierski i Brzeski Jona potwierdza, że jego poprzednik władyka Pachnotej, przeprowadził zamianę dóbr cerkiewnych Siadmarty z księciem Wasylem Michałowiczem Sanguszkom-Kowelskim na dobro jego ojczyste Tyszkiewicze.
Następne dwieście lat Tyszkiewicze nie są wspominane w kronikach historycznych.
W 1710 roku do magistratu włodzimierskiego przybyła sotnia kozaków na czele z oboźnym wojska zaporoskiego, pułkownikiem pułku Połtawskiego Grzegorzem Czerniakiem, który przywiózł ze sobą uniwersał hetmana Ukrainy Iwana Skoropadskiego o nadaniu mu dóbr w powiecie włodzimierskim. Tak był położony początek folwarku „Czerniaków”. Dobra folwarku stanowiły wsie Tyszkiewicze i Stara Lesznia. Żoną Grzegorza była Jewdokija, córka generała chorążego Iwana Sulimy.
Pierwszą wzmiankę o rodzinie Czerniaków znajdujemy w liście szlachty wołyńskiej do mieszczan łuckich w kwestii Łuckiego bractwa z roku 1619. Wśród znanych działaczy Wołynia takich jak Ławrenty Drewiński i Iwan Wyhowski – przyszły hetman Ukrainy, znajdujemy imię podczasznika Grzegorza Czerniaka. Jego potomek Fiodor Czerniak był sprzymierzeńcem hetmana Bohdana Chmielnickiego i dowodził pułkiem Czyhyryńskim w czasie wojny kozacko-polskiej. Zmarł w 1650 roku. Kolejny przedstawiciel tego rodu Ławrenty Czerniak, był dowódcą pułku Połtawskiego w latach 1680-1682 oraz 1689.
Najbardziej znanym przedstawicielem tej rodziny był Iwan Ławrentowicz Czerniak, który również był pułkownikiem Połtawskiego pułku w latach 1708-1714 oraz 1717. Testament pułkownika był sporządzony 12 lutego 1722 roku. Mówi się w nim o podziale majątku pomiędzy rodziną, oraz wskazanie, kto ma otrzymać majątek który odejdzie żonie, tym samym uniemożliwiając jej sprzedaż lub darowanie majątku innym. W tymże roku Iwan zmarł podczas budowy Ładoskiego kanału, pogrzebany w Połtawie. W 1744 roku jego żona była w posiadaniu 41 dworów i 3 młynów.
Po nim, dowodzącym Połtawskiego pułku stał się jego syn Jakub Iwanowicz Czerniak. Razem z nim, również w czynie pułkownika, odbywał służbę Grzegorz Czerniak właściciel Tyszkiewicz, który wybudował we wsi kamienną cerkiew pw. Poczęcia św. Jana Chrzciciela. W 1565 roku właścicielem dóbr był Iwan Iwanowicz Czerniak, którego rząd carski za udział w powstaniu polskim zmusił sprzedać część dóbr rosyjskiemu nadwornemu radcy Aleksandrowi Dunikowu, w tym Tyszkiewicze i Starą Lesznie.
Ostatni z rodu Czerniaków – Iwan Iwanowicz miał dwie córki Jewdokię i Julię. Pierwsza wyszła za mąż za litewskiego ziemianina Lwa Stanisławowicza Fabrycia i wyjechała do Litwy. Było postanowione sprzedać resztę dóbr oraz dwór folwarku radcy stackiemu Grzegorzowi Kiriłowiczowi Bogusławskiemu, który był sędzią we Włodzimierzu Wołyńskim. Część ziemi była zakupiona przez chłopów, którzy przeprowadzili się tu z powiatu Sokalskiego. Tak powstała kolonia Nowa Lesznia.
Etapy historyczne.
Tyszkiewicze na różnych etapach historycznych leżały w granicach różnych jednostek terytorialnych różnych tworów państwowych:
Cerkiew pw. Poczęcia św. Jana Chrzciciela.
Cerkiew pw. Poczęcia św. Jana Chrzciciela (Ioanno-Zaczatiwska (Zagotijewska) cerkwa) należy do obiektów sakralnych końca XVII początku XIX wieku. Dokładna data budowy cerkwi nie jest znana, jednak wiadomo, że została wzniesiona kosztem pułkownika Połtawskiego pułku Grzegorza Czerniaka. Cerkiew jest jedną z nielicznych na Wołyniu rotund. W 1834 roku Teklia Czerniak własnym kosztem wybudowała ściany, czym połączyła cerkiew i oddaloną od niej o 5 metrów dzwonnice w jedną budowę, utworzywszy nawę. Po śmierci Grzegorz Czerniak został pogrzebany w krypcie cerkwi, zaś jego żona wybudowawszy cerkiew pw. Piotra i Pawła w Nowosiółkach (rejon włodzimierz-wołyński obwodu wołyńskiego) została pogrzebana w niej.
Oprócz tej cerkwi, w dokumencie z dnia 9 grudnia 1622 roku wspomniana jest Spaśka cerkiew w Tyszkiewiczach, księdzem w której był niejaki Ieremia.
Cerkiew zorientowana z zachodu na wschód. Na wysokości trzech metrów w rotundzie z północy i południa znajdują się po dwa okna. W nawie która łączy rotundę z dzwonnicą po każdej stronie znajduje się para okien. Zewnątrz od północy i południa rotunda ozdobiona parami dekoracyjnych kolumn z frontonami. Ze wschodniej strony do rotundy dobudowano kwadratowe prezbiterium. Dzwonnica piętrowa.
W czasach władzy radzieckiej i w latach „wojowniczego ateizmu” w cerkwi, chociaż nie regularnie, ale odbywały się nabożeństwa. Podczas wojny cerkiew nie została uszkodzona.
Do naszych czasów przetrwały fragmenty królewskich wrót, wykonanych w stylu barokowym, które teraz służą jako ikony na ścianach. Można domniemywać, że są to fragmenty pierwotnych carskich wrót ufundowanych jeszcze przez Grzegorza Czerniaka, tak jak w tym czasie na Ukrainie rozpowszechniony był styl „kozacki barok”.
W 2002 roku nad wejściem do świątyni, w miejscu starej freski zamontowano ikonę św. Jana Chrzciciela. W 2004 roku przeprowadzono kapitalny remont: zamieniono elewację dachową oraz podłogę, zamontowano nowe okna.
Księża w cerkwi zmieniali się dość często, za zwyczaj parafią w Tyszkiewiczach opiekował się ksiądz z sąsiedniej wsi Niskinicze. Najdłużej duszpasterzem cerkwi był Włodzimierz Ponahajbo. Aktualnie księdzem jest Michał Laguniak.
W 2001 roku cerkiew przeszła pod władzę Ukraińskiego Prawosławnego Kościoła Patriarchatu Kijewskiego. Nieliczne osoby niezadowolone odejściem od Patriarchatu Moskiewskiego założyli własną parafię o podobnej nazwie. Sprawa przekazania cerkwi do Patriarchatu Kijewskiego była przedmiotem licznych rozpraw sądowych, podczas których roszczenia Patriarchatu Moskiewskiego zostały odrzucone.

</doc>
<doc id="2407720" url="https://pl.wikipedia.org/wiki?curid=2407720" title="Evangelista Torricelli (1939)">
Evangelista Torricelli (1939)

Evangelista Torricelli – okręt podwodny marynarki włoskiej (Regia Marina) typu Brin z okresu II wojny światowej. W służbie od 1939 roku, zatopiony przez brytyjskie okręty na Morzu Czerwonym 23 czerwca 1940 na pierwszym patrolu bojowym.
Budowa.
"Evangelista Toricelli" (potocznie skracany do "Torricelli") należał do oceanicznych okrętów podwodnych typu Brin i był kolejną jednostką o tej nazwie, na cześć XVII-wiecznego fizyka Evangelisty Torricellego. Zbudowany został, podobnie, jak pozostałe cztery okręty tego typu, w stoczni Franco Tosi SA w Tarencie. Razem z bliźniaczym "Archimede" należał do drugiej serii tych okrętów podwodnych i budowany był w tajemnicy, żeby zamaskować fakt przekazania marynarce hiszpańskich nacjonalistów dwóch poprzednich okrętów podwodnych o tych nazwach. Stępkę pod jego budowę położono 23 grudnia 1937, wodowany był 26 marca 1939, a wszedł do służby 7 maja 1939.
Służba.
W chwili wstąpienia Włoch do II wojny światowej (10 czerwca 1940) okręt bazował w Massawie w Erytrei, będącej włoską kolonią, nad Morzem Czerwonym, w składzie 82. Dywizjonu Okrętów Podwodnych (oprócz niego: "Archimede", "Macale" i "Perla"). Jego dowódcą był komandor ppor. Salvatore Pelosi.
14 czerwca 1940 "Torricelli" wypłynął w patrol pod Dżibuti (dla zamiany okrętu "Ferraris", który powrócił z powodu awarii akumulatorów). 19 czerwca znalazł się w rejonie patrolowania, a 21 czerwca, zgodnie z nowymi rozkazami, przeszedł do rejonu położonego bardziej na południe. Został jednak wykryty i zaatakowany bombami głębinowymi przez brytyjski slup HMS "Shoreham". Atak spowodował uszkodzenia, w związku z czym dowódca "Torricelli" zdecydował powrócić do Massawy.
W drodze powrotnej w nocy 22/23 czerwca "Torricelli" dotarł do cieśniny Bab al-Mandab, którą patrolowały brytyjskie niszczyciele "Khartoum", "Kandahar" i "Kingston" oraz slup "Shoreham". Obserwatorzy "Kingstona" zauważyli nad ranem okręt podwodny, który się zanurzył, lecz został zaatakowany przez "Shoreham" jedną bombą głębinową. Ponieważ ze zbiorników "Torricellego" wyciekało paliwo i w dzień zostałby on wyśledzony, jego dowódca postanowił ok. 4.30 rano wynurzyć okręt i na powierzchni uciec na północny zachód, do włoskiego portu Assab, chronionego przez baterie nadbrzeżne. "Torricelli" został ponownie zauważony przez HMS "Kingston" i brytyjskie niszczyciele rozpoczęły nierówną pogoń i ostrzał okrętu włoskiego. Około 5.30 Włosi zaczęli nieskutecznie ostrzeliwać okręty brytyjskie z armaty 100 mm umieszczonej z tyłu na kiosku, a sześć minut później ogień z dział 120 mm otworzył "Kingston" i, na krótko, pozostałe niszczyciele. "Shoreham" nie wziął udziału w pościgu z powodu mniejszej prędkości. Według relacji włoskich, okręt podwodny wystrzelił też cztery niecelne torpedy z wyrzutni rufowych. "Torricelli" otrzymał stosunkowo niewiele trafień (jedyną ofiarą był dowódca, kmdr ppor. Pelosi, raniony odłamkiem pocisku w nogę), lecz sytuacja okrętu była beznadziejna, a o 6.08 uszkodzony został ster. Dowódca wówczas zarządził opuszczenie okrętu przez załogę. Załoga została uratowana przez "Kingston" i "Kandahar", a dwie osoby przez "Khartoum". "Torricelli" zatonął o 6.24 na pozycji . Przed zatonięciem, oficer "Kingstona" próbował zabrać z okrętu dokumenty, lecz bezskutecznie. W toku starcia rannych od odłamków własnych pocisków 40 mm, trafiających w antenę, zostało 8 członków załogi "Kingstona".
Potyczka "Torricellego" została rozdmuchana przez włoską propagandę, przypisującą mu rzekome uszkodzenie "Shorehama" (który nie brał w rzeczywistości udziału w potyczce) i zniszczenie "Khartouma", co powielane jest jeszcze w niektórych publikacjach. W rzeczywistości, "Khartoum" został zniszczony na skutek pożaru, jaki wybuchł na nim o 11.50, kilka godzin po starciu, spowodowanego − według ustaleń Royal Navy − samoczynnym wybuchem zbiornika sprężonego powietrza jednej z wyrzutni torped.

</doc>
<doc id="2407724" url="https://pl.wikipedia.org/wiki?curid=2407724" title="Lotte (serial telewizyjny)">
Lotte (serial telewizyjny)

Lotte – niderlandzki serial komediowy emitowany w telewizji Tien od 17 lutego 2006 roku do 9 kwietnia 2007, wzorowany na kolumbijskiej telenoweli "Yo soy Betty, la fea".

</doc>
<doc id="2407737" url="https://pl.wikipedia.org/wiki?curid=2407737" title="Shoham">
Shoham



</doc>
<doc id="2407738" url="https://pl.wikipedia.org/wiki?curid=2407738" title="Hwang Min-kyoung">
Hwang Min-kyoung

Hwang Min-kyoung (ur. 2 czerwca 1990 w Seongnam w Korei Południowej) – południowokoreańska siatkarka, grająca jako przyjmująca. Obecnie występuje w drużynie Korea Highway Corp..

</doc>
<doc id="2407739" url="https://pl.wikipedia.org/wiki?curid=2407739" title="Zbór Kościoła Zielonoświątkowego w Kostrzynie nad Odrą">
Zbór Kościoła Zielonoświątkowego w Kostrzynie nad Odrą

Zbór Kościoła Zielonoświątkowego w Kostrzynie nad Odrą – zbór Kościoła Zielonoświątkowego w RP znajdujący się w Kostrzynie nad Odrą, przy ulicy Mickiewicza.
Nabożeństwa odbywają się w niedzielę o godzinie 11:00. 

</doc>
<doc id="2407740" url="https://pl.wikipedia.org/wiki?curid=2407740" title="Francena McCorory">
Francena McCorory

Francena McCorory (ur. 20 października 1988 w Los Angeles) – amerykańska lekkoatletka specjalizująca się w biegu na 400 metrów.
12 stycznia 2007 ustanowiła nieoficjalny halowy rekord świata juniorów w biegu na 300 metrów (36,67). Podczas mistrzostw świata w Daegu (2011) była czwarta w biegu na 400 metrów, lecz w 2017 roku przyznano jej brązowy medal po dyskwalifikacji Anastasiji Kapaczinskiej.Wraz z koleżankami z reprezentacji wywalczyła złoto w sztafecie 4 x 400 metrów. Na igrzyskach olimpijskich w Londynie (2012) zdobyła złoto w sztafecie 4 x 400 metrów (była także 7. na 400 metrów). Halowa mistrzyni świata w biegu na 400 metrów (2014). Srebrna medalistka mistrzostw świata z Pekinu w sztafecie 4 × 400 m (2015).
Rekordy życiowe: bieg na 400 metrów – 49,48 (28 czerwca 2014, Sacramento). McCorory jest byłą halową rekordzistką USA w biegu na 400 metrów – 50,54 (13 marca 2010, Fayetteville).

</doc>
<doc id="2407742" url="https://pl.wikipedia.org/wiki?curid=2407742" title="Dajr Tarif">
Dajr Tarif

Dajr Tarif (arab. دير طريف) – nieistniejąca już arabska wieś, która była położona w Dystrykcie Ramli w Mandacie Palestyny. Wieś została wyludniona i zniszczona podczas I wojny izraelsko-arabskiej, po ataku Sił Obronnych Izraela w nocy z 9 na 10 lipca 1948.
Położenie.
Dajr Tarif leżała na wschodnim krańcu nadmorskiej równiny Szaron. Według danych z 1945 do wsi należały ziemie o powierzchni 8 756 ha. We wsi mieszkało wówczas 1 750 osób.
Historia.
W czasach rzymskich istniała tutaj osada nazywana Bethariph.
W okresie panowania Brytyjczyków Dajr Tarif była średniej wielkości wsią. We wsi znajdował się jeden meczet. W 1920 utworzono szkołę podstawową, do której w 1947 uczęszczało 171 uczniów.
Decyzją rezolucji Zgromadzenia Ogólnego ONZ nr 181 z 29 listopada 1947, wieś Dajr Tarif miała znajdować się w państwie arabskim w Palestynie. Na początku I wojny izraelsko-arabskiej w maju 1948 wieś zajęły arabskie milicje, które atakowały żydowską komunikację w okolicy. Następnie do wsi wkroczyli żołnierze jordańskiego Legionu Arabskiego. Na samym początku operacji Danny w nocy z 9 na 10 lipca 1948 wieś zajęli izraelscy żołnierze. Zmusili oni wszystkich mieszkańców do opuszczenia wioski, a domy wysadzili.
Miejsce obecnie.
Na gruntach należących do Dajr Tarif powstał w 1951 moszaw Bet Arif, a następnie w 1991 miasteczko Szoham.
Palestyński historyk Walid Chalidi, tak opisał pozostałości wioski Dajr Tarif: „Teren jest pokryty szczątkami zniszczonych domów ... Zachował się budynek szkoły”.

</doc>
<doc id="2407743" url="https://pl.wikipedia.org/wiki?curid=2407743" title="Zbór Kościoła Zielonoświątkowego w Żaganiu">
Zbór Kościoła Zielonoświątkowego w Żaganiu



</doc>
<doc id="2407744" url="https://pl.wikipedia.org/wiki?curid=2407744" title="Tramwaje w Hidalgo del Parral">
Tramwaje w Hidalgo del Parral

Tramwaje w Hidalgo del Parral − zlikwidowany system komunikacji tramwajowej w meksykańskim mieście Hidalgo del Parral, działający w latach 1908−1909.
Historia.
W maju 1907 została założona spółka "Ferrocarril Urbano de Hidalgo del Parral". Spółka ta zamówiła 11 wagonów, w tym cztery wagony doczepne, w firmie "Danville Car Company" w Danville. Tramwaje w Hidalgo del Parral uruchomiono prawdopodobnie w lutym, gdyż pod koniec stycznia wszelkie prace były już na ukończeniu. W mieście były dwie trasy tramwajowe: od dworca kolejowego do Plaza Guillermo Baca skąd jedna trasa prowadziła do La Garita, a druga do Benito Juárez. System zlikwidowano 11 października 1908 po awarii przetwornika prądu. 

</doc>
<doc id="2407749" url="https://pl.wikipedia.org/wiki?curid=2407749" title="Han Soo-ji">
Han Soo-ji

Han Soo-ji (ur. 1 lutego 1989 w Jeonju w Korei Południowej) – południowokoreańska siatkarka, grająca jako rozgrywająca. Obecnie występuje w drużynie Korea Ginseng Corp..

</doc>
<doc id="2407750" url="https://pl.wikipedia.org/wiki?curid=2407750" title="Nie rodiś krasiwoj">
Nie rodiś krasiwoj

Nie rodiś krasiwoj (ros. Не родись красивой, 2005–2006) – rosyjska telenowela wzorowana na kolumbijskiej telenoweli "Brzydula".
Fabuła.
Historia Katii Puszkariowej – wykształconej, lecz brzydkiej dziewczyny, która pracuje jako sekretarka w firmie ZIMALETTO.
Nagrody.
W 2006 roku za serial "Nie rodiś krasiwoj" Aleksandr Akopow, Aleksandr Rodnianski, Natalja Szniejdierowa, Ilja Papiernow i Jelena Markowska otrzymali nagrodę rosyjskiej telewizji narodowej TEFI w kategorii „Producent”.

</doc>
<doc id="2407756" url="https://pl.wikipedia.org/wiki?curid=2407756" title="Mściszewski (herb szlachecki)">
Mściszewski (herb szlachecki)



</doc>
<doc id="2407757" url="https://pl.wikipedia.org/wiki?curid=2407757" title="Burrweiler">
Burrweiler

Burrweiler – miejscowość i gmina w Niemczech, w kraju związkowym Nadrenia-Palatynat, w powiecie Südliche Weinstraße, wchodzi w skład gminy związkowej Edenkoben. Do 30 czerwca 2014 wchodziła w skład gminy związkowej Edenkoben.

</doc>
<doc id="2407758" url="https://pl.wikipedia.org/wiki?curid=2407758" title="Osoba (ujednoznacznienie)">
Osoba (ujednoznacznienie)

w prawie:

</doc>
<doc id="2407760" url="https://pl.wikipedia.org/wiki?curid=2407760" title="Mściszowski (herb szlachecki)">
Mściszowski (herb szlachecki)



</doc>
<doc id="2407761" url="https://pl.wikipedia.org/wiki?curid=2407761" title="Flemlingen">
Flemlingen

Flemlingen – miejscowość i gmina w Niemczech, w kraju związkowym Nadrenia-Palatynat, w powiecie Südliche Weinstraße, wchodzi w skład gminy związkowej Edenkoben. Do 30 czerwca 2014 wchodziła w skład gminy związkowej Edenkoben.

</doc>
<doc id="2407762" url="https://pl.wikipedia.org/wiki?curid=2407762" title="Mściszewski III">
Mściszewski III



</doc>
<doc id="2407763" url="https://pl.wikipedia.org/wiki?curid=2407763" title="Takeshi Kato">
Takeshi Kato



</doc>
<doc id="2407764" url="https://pl.wikipedia.org/wiki?curid=2407764" title="Gleisweiler">
Gleisweiler

Gleisweiler (palat. "Glääswoiler") – miejscowość i gmina w Niemczech, w kraju związkowym Nadrenia-Palatynat, w powiecie Südliche Weinstraße, wchodzi w skład gminy związkowej Edenkoben. Do 30 czerwca 2014 wchodziła w skład gminy związkowej Edenkoben.

</doc>
<doc id="2407765" url="https://pl.wikipedia.org/wiki?curid=2407765" title="Glääswoiler">
Glääswoiler



</doc>
<doc id="2407766" url="https://pl.wikipedia.org/wiki?curid=2407766" title="Ruin Academy">
Ruin Academy

Ruiny Akademii ("The Ruin Academy", 2010) – niezależne, architektoniczne centrum badawcze znajdujące się na obszarze miasta Tajpej. Centrum to jest zarazem projektem, służącym jako "zestaw do ponownego przemyślenia miasta przemysłowego i zatopionego w nim człowieka" poprzez prowadzone w nim badania i cykl warsztatów. 
Ruiny Akademii mieszczą się w opuszczonym, 5 piętrowym budynku mieszkalnym w centrum Tajpej. Wszystkie ściany wewnętrzne i okna w budynku zostały usunięte w celu stworzenia dogodnych warunków do rozwoju warzyw i bambusa. Profesor wraz ze studentami zajmującymi się projektem śpią i pracują w prowizorycznych, mahoniowych akademikach, w których na piątym piętrze mieści się publiczna sauna. Wszystkie budynki posiadają 6 calowe otwory umożliwiające przenikanie deszczu do środka. 
"Kontrola procesu architektonicznego w budynku poddaje się wkraczającej do niego naturze. Modernizm został utracony, a przemysłowa dotąd maszyna stopniowo staje się organiczną".
Zakres badań.
Zakres badań i zadań projektowych swobodnie przemieszcza się pomiędzy zagadnieniami architektury, urbanistyki, sztuki, ochrony środowiska oraz innych dziedzin sztuki i nauki w ramach ogólnej budowy środowiska człowieka. Anarchic Grandmothers, Academic Squatting, Urban Acupuncture-to tylko niektóre z nurtów wiążących się z tematem Ruin Academy. Warsztaty projektowe badają wątki:
Wiedza lokalna jest motywem przenikającym przez wszystkie elementy badań i powiązań pomiędzy Trzecim Pokoleniem Tajpej a środowiskiem naturalnym. Projekt nadzorowany jest przez Taiwanese JUT Foundation for Arts &amp; Architecture, przy współpracy z fińskim biurem Casagrande Laboratory.
Projekt "The Ruin Academy" (Ruiny Akademii) otrzymał nagrodę "World Architecture Community Award" w 2011 roku.
Miasto Trzeciej Generacji.
Rdzeń nurtu architektonicznego projektu stanowi teoria Miasta Trzeciej Generacji – organicznych ruin industrialnego miasta. Skupia się ona na badaniach nieustannego procesu, który zapewniłby ciągłą żywotność miastu (Tajpej). Elementem ruin jest część stworzona przez człowieka stająca się częścią natury.
Miasto Trzeciej Generacji następuje po pierwszym pokoleniu, w którym ludzie pokojowo współistnieli z naturą i drugim pokoleniu, w którym budowano kamienne i utwardzone struktury wszędzie, gdzie to możliwe, aby w jak największym stopniu odciąć miasto od natury. Jednak w trzecim pokoleniu natura, której nie sposób całkowicie się pozbyć, odrasta przedzierając się przez ruiny, szczeliny w ścianach, sprowadzając ludzkość z powrotem do pierwotnego źródła jakim zawsze była i zawsze będzie. Miasta Trzeciej Generacji koncentrują się na wiedzy lokalnej i „organicznej akupunkturze”, wracając do ludzi i przyrody.
Miasto Trzeciej Generacji jest miastem przemysłowym, zniszczonym przez ludzi, ludzką naturę, jej destrukcyjną częścią. Elementy Trzeciej Generacji Tajpej to:
Anarchist Gardener/Anarchistyczny Ogrodnik.
W ramach projektu ""The Ruin Academy" wydawany jest niezależny magazyn Anarchist Gardener, pod redakcją Nikita Wu. Magazyn zajmuje się tematyką przyszłościowego myślenia o tworzeniu ludzkiej przestrzeni i środowiska do życia w zgodzie z naturą.

</doc>
<doc id="2407768" url="https://pl.wikipedia.org/wiki?curid=2407768" title="Takeshi Katō">
Takeshi Katō

 - japoński gimnastyk. Dwukrotny medalista olimpijski z Meksyku.
Zawody w 1968 były jego jedynymi igrzyskami olimpijskimi. Wspólnie z kolegami triumfował w drużynie i zajął trzecie miejsce w ćwiczeniach wolnych. Dwukrotnie zostawał mistrzem świata w drużynie (1966 i 1970). W 1966 wywalczył również srebro w skoku i brąz w ćwiczeniach na koniu z łęgami. W 1970 dwukrotnie zajął trzecie miejsce - ponownie w skoku oraz w ćwiczeniach wolnych.
Jego młodszy brat Sawao uchodzi za jednego z najwybitniejszych gimnastyków historii.

</doc>
<doc id="2407769" url="https://pl.wikipedia.org/wiki?curid=2407769" title="Glaeaeswoiler">
Glaeaeswoiler



</doc>
<doc id="2407770" url="https://pl.wikipedia.org/wiki?curid=2407770" title="Dichocarpum">
Dichocarpum

Dichocarpum – rodzaj roślin należący do rodziny jaskrowatych. Obejmuje osiemnaście gatunków występujących we wschodniej Azji na obszarze od Japonii, poprzez Chiny, Nepal, po północne Indie i Mjanmę. 
Morfologia.
Byliny z kłączami. Łodyga nierozgałęziona lub słabo rozgałęziona, bezlistna lub ulistniona. Liście odziomkowe lub odziomkowe i łodygowe o blaszce dłoniastodzielnej, z 3–13 listkami. U nasady szypuły kwiatowej przysadki trójdzielne. Kwiaty pojedyncze lub zebrane w kilkukwiatowy kwiatostan wyrastający szczytowo lub z kąta liścia. Kwiaty obupłciowe, promieniste. Listki okwiatu w dwóch okółkach po 5. Zewnętrzne białe, rzadziej żółtawe lub zielonkawe. Wewnętrzne żółtozłote, wyraźnie mniejsze od okółka zewnętrznego. Pręcików od 5 do 25, z żółtymi pylnikami. Słupki dwa u dołu z wydłużonymi, wąskimi zalążniami zawierającymi liczne zalążki. Owocami są dwa mieszki. 
Systematyka.
Rodzaj z podrodziny "Thalictroideae" Rafinesque, rodziny jaskrowatych ("Ranunculaceae") z rzędu jaskrowców ("Ranunculales"), należących do kladu dwuliściennych właściwych (eudicots). W obrębie podrodziny tworzy klad wspólnie z rodzajami "Enemion" i zdrojówka ("Isopyrum").

</doc>
<doc id="2407771" url="https://pl.wikipedia.org/wiki?curid=2407771" title="Michał Kossakowski">
Michał Kossakowski



</doc>
<doc id="2407772" url="https://pl.wikipedia.org/wiki?curid=2407772" title="In Orbit Vol. 1">
In Orbit Vol. 1

In Orbit Vol. 1 – szósty album koncertowy The Skatalites, jamajskiej grupy muzycznej wykonującej ska.
Płyta została wydana 13 marca 2006 roku przez niemiecką wytwórnię Grover Records (na płycie winylowej ukazała się nakładem należącego do niej oddziału Vinyl Only Records). Znalazło się na niej nagranie z koncertu zespołu w Teatro Armenio w Buenos Aires, który odbył się w nocy z 24 na 25 września 2005 roku. Produkcją nagrań zajął się Tom Waltz.

</doc>
<doc id="2407779" url="https://pl.wikipedia.org/wiki?curid=2407779" title="Gommersheim">
Gommersheim

Gommersheim – miejscowość i gmina w Niemczech, w kraju związkowym Nadrenia-Palatynat, w powiecie Südliche Weinstraße, wchodzi w skład gminy związkowej Edenkoben. Do 30 czerwca 2014 wchodziła w skład gminy związkowej Edenkoben.

</doc>
<doc id="2407780" url="https://pl.wikipedia.org/wiki?curid=2407780" title="Großfischlingen">
Großfischlingen

Großfischlingen – miejscowość i gmina w Niemczech, w kraju związkowym Nadrenia-Palatynat, w powiecie Südliche Weinstraße, wchodzi w skład gminy związkowej Edenkoben. Do 30 czerwca 2014 wchodziła w skład gminy związkowej Edenkoben.

</doc>
<doc id="2407781" url="https://pl.wikipedia.org/wiki?curid=2407781" title="Grossfischlingen">
Grossfischlingen



</doc>
<doc id="2407782" url="https://pl.wikipedia.org/wiki?curid=2407782" title="Majazaury">
Majazaury



</doc>
<doc id="2407789" url="https://pl.wikipedia.org/wiki?curid=2407789" title="Luigi Galvani (1938)">
Luigi Galvani (1938)

Luigi Galvani – okręt podwodny marynarki włoskiej (Regia Marina) typu Brin z okresu II wojny światowej. W służbie od 1939 roku, zatopiony przez brytyjski okręt w Zatoce Omańskiej 24 czerwca 1940 r. na pierwszym patrolu bojowym.
Budowa.
"Luigi Galvani" (potocznie skracany do "Galvani") należał do oceanicznych okrętów podwodnych typu Brin. Był drugim okrętem nazwanym na cześć XVIII-wiecznego fizyka Luigiego Galvaniego. Zbudowany został, podobnie, jak pozostałe cztery jednostki typu, w stoczni Franco Tosi SA w Tarencie. Stępkę pod jego budowę położono 3 grudnia 1936, wodowany był
22 maja 1938, a wszedł do służby 19 lipca 1938.
Służba.
W chwili wstąpienia Włoch do II wojny światowej (10 czerwca 1940) okręt bazował w Massawie w Erytrei, będącej włoską kolonią, nad Morzem Czerwonym, w składzie 81. Dywizjonu Okrętów Podwodnych (oprócz niego: "Galileo Ferraris", "Galileo Galilei" i "Guglielmotti"). Jego dowódcą był komandor ppor. Renato Spano.
10 czerwca 1940 "Galvani" wypłynął w patrol do Zatoki Omańskiej, gdzie miał atakować zbiornikowce płynące z Zatoki Perskiej. Do wyznaczonego rejonu dotarł 23 czerwca, jednakże nie napotkał żadnych statków, gdyż Brytyjczycy dowiedzieli się o włoskich zamiarach i rejonach patrolowania okrętów z dokumentów zdobytych 19 czerwca na okręcie podwodnym "Galileo Galilei". Co więcej, w poszukiwania "Galvaniego" wysłano niszczyciel HMS "Kimberley" i slup HMS "Falmouth".
Około 2 w nocy 24 czerwca "Galvani" został dostrzeżony przez "Falmouth", który, niezauważony, podpłynął bliżej i po żądaniu identyfikacji nadanym reflektorem Aldisa, otworzył ogień z działa 102 mm. Trafiony w rufę i kiosk okręt podwodny zaczął się zanurzać, kiedy został zaatakowany i poważnie uszkodzony bombami głębinowymi. Na rozkaz dowódcy "Galvani" wynurzył się alarmowo przez szasowanie zbiorników i został opuszczony przez załogę, po czym po około dwóch minutach, o 2.17 zatonął rufą w dół, na pozycji . Brytyjczycy uratowali 31 osób załogi, w tym 4 oficerów wraz z dowódcą, natomiast zginęło 25 osób, w większości z przedziałów rufowych. Bosmanmat Pietro Venuti, który zamknął uszkodzony przez trafienie z działa skrajny rufowy przedział torpedowy, pozostając w środku i chroniąc okręt od natychmiastowego zatonięcia przy zanurzeniu, został pośmiertnie odznaczony Złotym Medalem za Dzielność ("Medaglia d'Oro al Valor Militare").

</doc>
<doc id="2407791" url="https://pl.wikipedia.org/wiki?curid=2407791" title="Lee So-jin">
Lee So-jin

Lee So-jin (ur. 28 sierpnia 1987 w Suwon w Korei Południowej) – południowokoreańska siatkarka, grająca jako rozgrywająca. Obecnie występuje w drużynie IBK.

</doc>
<doc id="2407794" url="https://pl.wikipedia.org/wiki?curid=2407794" title="Lee Sook-ja">
Lee Sook-ja

Lee Sook-ja (kor. 이숙자, ur. 27 czerwca 1980 w Seulu w Korei Południowej) – południowokoreańska siatkarka, grająca jako rozgrywająca. Obecnie występuje w drużynie GS Caltex.

</doc>
<doc id="2407795" url="https://pl.wikipedia.org/wiki?curid=2407795" title="HMS Nestor">
HMS Nestor



</doc>
<doc id="2407797" url="https://pl.wikipedia.org/wiki?curid=2407797" title="Jang Young-eun">
Jang Young-eun

Jang Young-eun (ur. 30 października 1993 w Pusan w Korei Południowej) – południowokoreańska siatkarka, grająca jako środkowa. Obecnie występuje w drużynie Kyungnam Women's High School.

</doc>
<doc id="2407798" url="https://pl.wikipedia.org/wiki?curid=2407798" title="Kleinfischlingen">
Kleinfischlingen

Kleinfischlingen – miejscowość i gmina w Niemczech, w kraju związkowym Nadrenia-Palatynat, w powiecie Südliche Weinstraße, wchodzi w skład gminy związkowej Edenkoben. Do 30 czerwca 2014 wchodziła w skład gminy związkowej Edenkoben.

</doc>
<doc id="2407799" url="https://pl.wikipedia.org/wiki?curid=2407799" title="Abu al-Abjad">
Abu al-Abjad

Abu al-Abjad (arab. "Abū al-Abyaḍ") – wyspa na Zatoce Perskiej, należąca do emiratu Abu Zabi, wchodzącego w skład Zjednoczonych Emiratów Arabskich. Jest to największa wyspa kraju, położona ok. 5 km od wybrzeża Półwyspu Arabskiego.
Abu al-Abjad liczy ok. 35 km długości i 12 km szerokości. Teren wyspy jest w przeważającej części pustynny, z występującymi gdzieniegdzie sebhami.

</doc>
<doc id="2407802" url="https://pl.wikipedia.org/wiki?curid=2407802" title="Roschbach">
Roschbach

Roschbach – miejscowość i gmina w Niemczech, w kraju związkowym Nadrenia-Palatynat, w powiecie Südliche Weinstraße, wchodzi w skład gminy związkowej Edenkoben. Do 30 czerwca 2014 wchodziła w skład gminy związkowej Edenkoben.

</doc>
<doc id="2407803" url="https://pl.wikipedia.org/wiki?curid=2407803" title="Kim Hye-jin">
Kim Hye-jin

Kim Hye-jin (ur. 17 lutego 1989 w Cheonan w Korei Południowej) – południowokoreańska siatkarka, grająca jako środkowa. Obecnie występuje w drużynie Heungkuk Life Insurance.

</doc>
<doc id="2407804" url="https://pl.wikipedia.org/wiki?curid=2407804" title="Keshia Baker">
Keshia Baker

Keshia Baker (ur. 30 stycznia 1988) – amerykańska lekkoatletka specjalizująca się w biegach sprinterskich.
W 2011 znalazła się w składzie sztafety USA, która zdobyła w Daegu złoty medal mistrzostw świata w biegu rozstawnym 4 x 400 metrów. W 2012 była uczestniczką biegu sztafetowego 4 x 400 m podczas eliminacji igrzysk olimpijskich w Londynie. W finale sztafeta amerykańska wywalczyła złoto.
Rekordy życiowe w biegu na 400 metrów: stadion – 50,76 (16 maja 2010, Berkeley); hala – 51,63 (13 marca 2010, Fayetteville).

</doc>
<doc id="2407808" url="https://pl.wikipedia.org/wiki?curid=2407808" title="Kim Hee-jin">
Kim Hee-jin

Kim Hee-jin (kor. 김희진; ur. 29 kwietnia 1991 w Pusan) – południowokoreańska siatkarka, grająca na pozycji środkowej i atakującej. Obecnie występuje w drużynie Hwaseong IBK Altos.
Sukcesy klubowe.
Mistrzostwo Korei Południowej:
Puchar KOVO:
Sukcesy reprezentacyjne.
Puchar Azji:
Mistrzostwa Azji:
Igrzyska Azjatyckie:

</doc>
<doc id="2407809" url="https://pl.wikipedia.org/wiki?curid=2407809" title="Freimersheim (Pfalz)">
Freimersheim (Pfalz)

Freimersheim (Pfalz) – miejscowość i gmina w Niemczech, w kraju związkowym Nadrenia-Palatynat, w powiecie Südliche Weinstraße, wchodzi w skład gminy związkowej Edenkoben. Do 30 czerwca 2014 wchodziła w skład gminy związkowej Edenkoben.

</doc>
<doc id="2407811" url="https://pl.wikipedia.org/wiki?curid=2407811" title="Ogród Botaniczny w Zabrzu">
Ogród Botaniczny w Zabrzu



</doc>
<doc id="2407812" url="https://pl.wikipedia.org/wiki?curid=2407812" title="Rhodt unter Rietburg">
Rhodt unter Rietburg

Rhodt unter Rietburg – miejscowość i gmina w Niemczech, w kraju związkowym Nadrenia-Palatynat, w powiecie Südliche Weinstraße, wchodzi w skład gminy związkowej Edenkoben. Do 30 czerwca 2014 wchodziła w skład gminy związkowej Edenkoben.
Współpraca.
Miejscowości partnerskie:

</doc>
<doc id="2407813" url="https://pl.wikipedia.org/wiki?curid=2407813" title="Lee Bo-lam">
Lee Bo-lam

Lee Bo-lam (ur. 8 sierpnia 1988 w Gwangju w Korei Południowej) – południowokoreańska siatkarka, grająca jako środkowa. Obecnie występuje w drużynie Korea Highway Corp..

</doc>
<doc id="2407815" url="https://pl.wikipedia.org/wiki?curid=2407815" title="Live at Lokerse Feesten">
Live at Lokerse Feesten

Live at Lokerse Feesten – siódmy album koncertowy The Skatalites, jamajskiej grupy muzycznej wykonującej ska.
Ten dwupłytowy album (CD+DVD) został wydany 27 marca 2006 roku przez brytyjską wytwórnię Charly Records. Znalazły się na nim nagrania z dwóch występów zespołu na festiwalu Lokerse Feesten w Lokeren w latach 1997 i 2002. Produkcją całości zajęli się Gunther Kutsch i Jean-Luc Young.
Lista utworów.
Utwory 1.-6. pochodzą z występu w roku 1997, natomiast 7.-11. z występu w roku 2002.

</doc>
<doc id="2407816" url="https://pl.wikipedia.org/wiki?curid=2407816" title="Kim Hae-ran">
Kim Hae-ran

Kim Hae-ran (kor. 김해란, ur. 16 marca 1984 w Seongnam w Korei Południowej) – południowokoreańska siatkarka, grająca jako libero. Obecnie występuje w drużynie Korea Highway Corp..

</doc>
<doc id="2407817" url="https://pl.wikipedia.org/wiki?curid=2407817" title="Weyher in der Pfalz">
Weyher in der Pfalz

Weyher in der Pfalz – miejscowość i gmina w Niemczech, w kraju związkowym Nadrenia-Palatynat, w powiecie Südliche Weinstraße, wchodzi w skład gminy związkowej Edenkoben. Do 30 czerwca 2014 wchodziła w skład gminy związkowej Edenkoben.

</doc>
<doc id="2407820" url="https://pl.wikipedia.org/wiki?curid=2407820" title="Rudolf Slánský">
Rudolf Slánský

Rudolf Slánský, właśc. Rudolf Salzmann (ur. 31 lipca 1901 w Nezvěsticach, zm. 3 grudnia 1952 w Pradze) – czechosłowacki działacz komunistyczny pochodzenia żydowskiego.
Od 1921 był członkiem Komunistycznej Partii Czechosłowacji (KPCz). Od 1929 członkiem KC i Biura Politycznego KPCz. W 1938, po aneksji czeskich Sudetów przez Niemcy, udał się do ZSRR, skąd powrócił w 1944 w związku ze słowackim powstaniem narodowym. Od 1945 był sekretarzem generalnym KC KPCz, odpowiedzialnym za rozpoczęcie represji politycznych. 8 września 1951 został usunięty ze stanowiska i zastąpiony przez Klementa Gottwalda, a 13 listopada 1951 aresztowany. Rok później został wraz z 13 innymi byłymi wysokimi funkcjonariuszami partyjnymi żydowskiego pochodzenia oskarżony o działalność antynarodową i szpiegostwo na rzecz Izraela. W procesie 22–27 listopada 1952 skazany na śmierć (podobnie jak 10 innych oskarżonych; 3 pozostałych dostało wyroki dożywocia). 3 grudnia 1952, wyrokiem sądu, został stracony przez powieszenie.

</doc>
<doc id="2407821" url="https://pl.wikipedia.org/wiki?curid=2407821" title="Athlone Town">
Athlone Town



</doc>
<doc id="2407828" url="https://pl.wikipedia.org/wiki?curid=2407828" title="Patricia Hall">
Patricia Hall

Patricia Hall-Pritchett (ur. 16 października 1982) – jamajska lekkoatletka specjalizująca się w biegach na 400 i 400 metrów przez płotki.
Na początku międzynarodowej kariery zdobyła w 1998 złoto mistrzostw świata juniorów w biegu rozstawnym 4 × 400 metrów. Rok później była trzecia w biegu na 400 metrów przez płotki podczas mistrzostw świata juniorów młodszych. W pierwszych latach kariery odnosiła sukcesy na mistrzostwach panamerykańskich juniorów. Kolejne sukcesy osiągnęła dopiero w 2011 roku kiedy zdobyła trzy medale mistrzostw Ameryki Środkowej i Karaibów oraz wraz z koleżankami z reprezentacji zdobyła wicemistrzostwo świata w sztafecie 4 × 400 metrów. W 2013 startowała na mistrzostwach świata w Moskwie, na których dotarła do półfinałów na 200 i 400 metrów. W marcu 2014 roku zdobyła srebro na halowych mistrzostwach świata w biegu sztafetowym 4 x 400 m, ustanawiając w biegu finałowym wynikiem 3:26,54 halowy rekord kraju.

</doc>
<doc id="2407830" url="https://pl.wikipedia.org/wiki?curid=2407830" title="Mistrzostwa Świata w Kolarstwie Szosowym 1990">
Mistrzostwa Świata w Kolarstwie Szosowym 1990

63. Mistrzostwa świata w kolarstwie szosowym – zawody kolarskie, które odbyły się w dniach 29 sierpnia – 2 września 1990 w japońskim mieście Utsunomiya. Były to pierwsze zorganizowane w tym kraju mistrzostwa świata w kolarstwie szosowym. Nikomu nie udało się obronić tytułu mistrza świata. Również nikomu nie udało się zdobyć chociaż dwóch medali.
Polacy nie zdobyli żadnego medalu, a najlepszym osiągnięciem było zajęcie 10. miejsca przez polski zespół w jeździe drużynowej na czas amatorów.
Reprezentacja Polski.
Do mistrzostw świata Polski Związek Kolarski zgłosił 11 zawodników w trzech konkurencjach (bez konkurencji kobiet). 

</doc>
<doc id="2407831" url="https://pl.wikipedia.org/wiki?curid=2407831" title="Rudolf Slansky">
Rudolf Slansky



</doc>
<doc id="2407832" url="https://pl.wikipedia.org/wiki?curid=2407832" title="Dyrekcja Poczty w Poznaniu">
Dyrekcja Poczty w Poznaniu

Dyrekcja Poczty w Poznaniu – monumentalny budynek w stylu neoromańskim, zlokalizowany w centrum Poznania, przy ul. Święty Marcin róg Kościuszki.
Budynek Dyrekcji Poczty, wraz z sąsiednim Ziemstwem Kredytowym, stanowił oprawę dla gmachu Zamku Cesarskiego i podobnie jak on, został zaprojektowany przez Franza Schwechtena i otwarty w 1910. Charakterystyczne dla budynku pocztowego były detale i płaskorzeźby, z których najokazalsza znajduje się przy głównym wejściu i jest kobiecą personifikacją poczty.
W gmachu, o czym informuje tablica pamiątkowa, od listopada 1919 do lipca 1920 zamieszkiwał i pracował Stanisław Przybyszewski. W dawnym zaborze pruskim obowiązywało po I wojnie światowej niemieckie ustawodawstwo odnośnie do poczt, telegrafu i telefonu. Przybyszewski był autorem tłumaczeń licznych rozporządzeń pruskich, a także opracował "Słownik terminów pocztowych", "Słownik terminologii teletechnicznej" i "Regulamin wewnętrzny Dyrekcji Poczt i Telegrafów". W Dyrekcji Poczty zatrudniona była jego córka – Stanisława Przybyszewska.
Obiekt pozostaje w posiadaniu poczty do dnia dzisiejszego – oprócz pomieszczeń biurowych mieści jeden z popularniejszych urzędów pocztowych w centrum Poznania (dwukondygnacyjny).

</doc>
<doc id="2407835" url="https://pl.wikipedia.org/wiki?curid=2407835" title="Rosen Płewnelijew">
Rosen Płewnelijew



</doc>
<doc id="2407840" url="https://pl.wikipedia.org/wiki?curid=2407840" title="Samsung Galaxy Note">
Samsung Galaxy Note

N7000 Galaxy Note – smartfon firmy Samsung, przynależący do serii urządzeń Galaxy, zaprezentowany na początku września 2011 na targach IFA w Berlinie.
Galaxy Note, jako pierwsze urządzenie zaprezentowane oficjalnie, zostało wyposażone w nowy ekran o wysokiej rozdzielczości (1280 × 800) - Super AMOLED HD.
Opis.
Procesor.
Za obliczenia w Galaxy Note odpowiada procesor Samsung Exynos, taktowany 1,4 GHz, oparty na dwóch rdzeniach ARM Cortex A9.
Zastosowana w Galaxy Note zintegrowana grafika ARM Mali 400 MP4 pozwala na odtwarzanie i nagrywanie filmów w jakości 1080p.
Ekran.
Galaxy Note wyposażono w ekran Super AMOLED HD. Jest to wyświetlacz o przekątnej 5,3" i rozdzielczości 1280 × 800 pikseli.
Pamięć.
Telefon posiada 16 lub 32 gigabajty wbudowanej przestrzeni dyskowej, którą można rozszerzyć za pomocą dodatkowej karty pamięci microSD (do 32 GB).
Samsung wyposażył Galaxy Note w 1 GB pamięci operacyjnej (RAM).
Aparat.
Urządzenie ma wbudowane dwa aparaty: główny (znajdujący się na tylnej części obudowy), o rozdzielczości 8 megapikseli, wyposażony w lampę LED i kamerę do rozmów wideo, o rozdzielczości 2 MP.
Za pomocą głównego aparatu można nagrywać filmy w jakości HD - 1920x1080, przy 30 klatkach na sekundę.
System operacyjny i komunikacja.
GALAXY Note bazuje na systemie operacyjnym Google Android w wersji 2.3.5, 4.0.4 oraz 4.1.2. Samsung wyposażył także Note w autorski interfejs TouchWiz 4.0.
Urządzenie może komunikować się za pomocą wbudowanego WiFi o standardach a/b/g/n, przez gniazdo USB 2.0, lub port Bluetooth 3.0.
Od 10 maja 2012 roku Samsung zaczął w Europie stopniowo aktualizować oprogramowanie do Androida 4.0 Ice Cream Sandwich. Od 30 maja 2012 Ice Cream Sandwich jest dostępny dla Polski

</doc>
<doc id="2407848" url="https://pl.wikipedia.org/wiki?curid=2407848" title="Vizura Belgrad">
Vizura Belgrad

Vizura Belgrad - serbski, żeński klub siatkarski z Belgradu założony w 2003 roku.
Sukcesy.
Mistrzostwo Serbii:
Superpuchar Serbii:
Puchar Serbii:

</doc>
<doc id="2407853" url="https://pl.wikipedia.org/wiki?curid=2407853" title="Zbór Kościoła Zielonoświątkowego „Elim” w Cieszynie">
Zbór Kościoła Zielonoświątkowego „Elim” w Cieszynie

Zbór Kościoła Zielonoświątkowego „Elim” w Cieszynie – zbór Kościoła Zielonoświątkowego w RP znajdujący się w Cieszynie.
Historia.
Protoplastami ruchu zielonoświątkowego na Śląsku Cieszyńskim było 9 luterańskich neopietystów, których wykluczono z ewangelickiej Społeczności Chrześcijańskiej w Cieszynie. W 1910 zarejestrowali się jako Związek Stanowczych Chrześcijan. W okresie międzywojennym istniał zbór w Cieszynie. Po drugiej wojnie światowej powstał Zjednoczony Kościół Ewangeliczny w Polskiej Rzeczypospolitej Ludowej (ZKE), do którego przystąpili stanowczy chrześcijanie.
Na koniec 2010 zbór skupiał 343 wiernych, w tym 233 ochrzczonych członków.

</doc>
<doc id="2407859" url="https://pl.wikipedia.org/wiki?curid=2407859" title="Alieksiej Worobiew">
Alieksiej Worobiew



</doc>
<doc id="2407863" url="https://pl.wikipedia.org/wiki?curid=2407863" title="Speculum Humanae Salvationis">
Speculum Humanae Salvationis



</doc>
<doc id="2407869" url="https://pl.wikipedia.org/wiki?curid=2407869" title="Prospekt Niepodległości w Mińsku">
Prospekt Niepodległości w Mińsku

Prospekt Niepodległości (, ) – główna ulica w Mińsku. Prospekt Niepodległości przecinia Mińsk promieniście od środka w kierunku północno-wschodnim. Długość prospektu wynosi około 15 km.

</doc>
<doc id="2407871" url="https://pl.wikipedia.org/wiki?curid=2407871" title="Maksym Munzuk">
Maksym Munzuk



</doc>
<doc id="2407875" url="https://pl.wikipedia.org/wiki?curid=2407875" title="Mistrzostwa Świata w Kolarstwie Szosowym 1991">
Mistrzostwa Świata w Kolarstwie Szosowym 1991

64. Mistrzostwa świata w kolarstwie szosowym – zawody kolarskie, które odbyły się w dniach 21–25 sierpnia 1991 w niemieckim Stuttgarcie. Były to siódme zorganizowane w tym kraju mistrzostwa świata w kolarstwie szosowym (poprzednio w: 1927, 1934, 1954, 1960, 1966 i 1978). Nikomu nie udało się obronić tytułu mistrza świata. Również nikomu nie udało się zdobyć chociaż dwóch medali.
Polacy nie zdobyli żadnego medalu, a najlepszym osiągnięciem było zajęcie 4. miejsca przez polski zespół w jeździe drużynowej na czas amatorów.
Reprezentacja Polski.
Do mistrzostw świata Polski Związek Kolarski zgłosił 10 zawodników w trzech konkurencjach (bez konkurencji kobiet). 

</doc>
<doc id="2407879" url="https://pl.wikipedia.org/wiki?curid=2407879" title="Zbór Kościoła Zielonoświątkowego „Dobra Nowina” w Wiśle-Nowej Osadzie">
Zbór Kościoła Zielonoświątkowego „Dobra Nowina” w Wiśle-Nowej Osadzie

Zbór Kościoła Zielonoświątkowego „Dobra Nowina” w Wiśle-Nowej Osadzie – zbór Kościoła Zielonoświątkowego w RP znajdujący się w Wiśle, w dzielnicy Nowa Osada. Zbór liczy ponad 100 członków.
Historia.
Protoplastami ruchu zielonoświątkowego na Śląsku Cieszyńskim było 9 luterańskich neopietystów, których wykluczono z ewangelickiej Społeczności Chrześcijańskiej w Cieszynie. W 1910 zarejestrowali się jako Związek Stanowczych Chrześcijan. Zbory ZSCh w Wiśle zawiązały się w latach 1920 i 1922 a zarejestrowano je oficjalnie w 1929. Pierwszym pastorem był Andrzej Kędzior. Po drugiej wojnie światowej powstał Zjednoczony Kościół Ewangeliczny w Polskiej Rzeczypospolitej Ludowej (ZKE), do którego przystąpili stanowczy chrześcijanie. Na początku lat 80. dociera do zboru nauka „braci norweskich”, co zaowocowało ostatecznym podziałem społeczności w roku 1987, w wyniku którego powstał Zbór Stanowczych Chrześcijan.
Od roku 1998 pastorem jest Tadeusz Chraścina.
Na koniec 2010 zbór skupiał 170 wiernych, w tym 105 ochrzczonych członków.

</doc>
<doc id="2407882" url="https://pl.wikipedia.org/wiki?curid=2407882" title="Arsenal Sarandí Buenos Aires">
Arsenal Sarandí Buenos Aires



</doc>
<doc id="2407883" url="https://pl.wikipedia.org/wiki?curid=2407883" title="Galvani (1938)">
Galvani (1938)



</doc>
<doc id="2407884" url="https://pl.wikipedia.org/wiki?curid=2407884" title="The Western">
The Western

The Western Casino – kasyno w centrum amerykańskiego miasta Las Vegas, w stanie Nevada. W przeszłości w obiekcie funkcjonował również hotel, jednak ostatecznie zakończył swoją działalność. Kasyno stanowi własność Tamares Group, zaś jego operatorem jest Navegante.
Historia.
The Western został otwarty w 1970 roku jako Western Hotel &amp; Bingo Parlor, stanowiąc własność Jackiego Gaughana i Mela Exbera. W momencie otwarcia, w obiekcie znajdował się największy salon do gry w bingo, liczący 1.020 siedzeń.
W marcu 2004 roku Jackie Gaughan sprzedał The Western korporacji Barrick Gaming. Plany zakładały przekształcenie go w obiekt skierowany przede wszystkim w stronę gości z Ameryki Południowej. Ruch ten skomentowała agencja prasowa Associated Press: "Na skraju desperacji, że turyści w Las Vegas są coraz rzadszym widokiem, Western Hotel-Casino wyrasta jako drogowskaz dla bankrutów i stojących na skraju bankructwa." Mimo zapowiedzi, plany renowacji nie zostały zrealizowane.
W 2005 roku Barrick Gaming sprzedała The Western swojemu największemu udziałowcowi, Tamares Group.

</doc>
<doc id="2407886" url="https://pl.wikipedia.org/wiki?curid=2407886" title="Bokówka biała">
Bokówka biała

Bokówka biała ("Pleurocybella porrigens" (Pers.) Singer) – gatunek grzybów z rzędu pieczarkowców ("Agaricales").
Systematyka i nazewnictwo.
Pozycja w klasyfikacji według Index Fungorum: "Pleurocybella, Marasmiaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1796 r. Christian Hendrik Persoon nadając mu nazwę "Agaricus porrigens". Obecną, uznaną przez Index Fungorum nazwę nadał mu w 1947 r. Rolf Singer, przenosząc go do rodzaju "Pleurocybella".
Synonimy naukowe:
Nazwę polską podał Władysław Wojewoda w 1999 r. W polskim piśmiennictwie mykologicznym gatunek ten opisywany był też jako bedłka wydłużona, bedłka rozesłana i boczniak rozesłany.
Morfologia.
Biały, o długości 2–9 cm i szerokości 2–5 cm. U młodych okazów jest okrągły, łyżkowaty, później kształtem przypomina ucho ludzkie. Nie posiada trzonu, lecz przyrasta do podłoża bokiem lub zwężoną częścią. Skórka matowa i gładka, jedynie w miejscu przyrośnięcia nieco spilśniona.
Szerokie, o gładkich ostrzach i zbiegające w miejscu przyrośnięcia kapelusza. Początkowo są białe, z czasem stają się kremowe lub żółtawe.
Mięsisty, białawy, o delikatnym smaku i typowym grzybowym zapachu.
Biały. Zarodniki o kształcie od elipsoidalnego do kulistego i rozmiarach: 6–7,5 × 5–6 µm.
Występowanie i siedlisko.
Na półkuli północnej notowany jest w Ameryce Północnej, Europie, w Korei i Japonii, na półkuli południowej tylko w Indonezji. W Polsce dość rzadki, ale nie znajduje się na czerwonej liście gatunków zagrożonych.
Rośnie na próchniejącym drewnie drzew iglastych, szczególnie w wilgotnych miejscach. Częstszy jest w górach. Występuje w grupach lub po kilka kapeluszy przyrośniętych do drewna wachlarzowato lub skrzydłowato. Kapelusze często są z sobą pozrastane.
Znaczenie.
Saprotrof. Grzyb jadalny. Za jadalny uważany jest np. w Kanadzie i Hongkongu (znajduje się na opracowanej dla FAO liście grzybów spożywanych w różnych krajach). Za jadalny uważany jest też przez wiele poradników dla grzybiarzy, jednak w czeskim atlasie grzybów jest uznany za niejadalny.

</doc>
<doc id="2407887" url="https://pl.wikipedia.org/wiki?curid=2407887" title="BLT">
BLT

BLT – rodzaj kanapki popularnej w krajach anglosaskich, w skład której wchodzi kilka pasków bekonu, liść sałaty, kilka plasterków pomidora oraz dwie kromki chleba posmarowane masłem lub majonezem. Nazwa kanapki to skrót od angielskich nazw głównych składników – "bacon" (bekon), "lettuce" (sałata) i "tomato" (pomidor).

</doc>
<doc id="2407888" url="https://pl.wikipedia.org/wiki?curid=2407888" title="ESO 540-031">
ESO 540-031

ESO 540-031 (UGCA 15) – karłowata galaktyka nieregularna w gwiazdozbiorze Wieloryba w odległości 11,25 mln lat świetlnych od Ziemi. Należy do grupy galaktyk w Rzeźbiarzu.
ESO 540-31 porusza się z prędkością 295 km/s względem Układu Słonecznego (oddala się).

</doc>
<doc id="2407889" url="https://pl.wikipedia.org/wiki?curid=2407889" title="Pleurocybella porrigens">
Pleurocybella porrigens



</doc>
<doc id="2407890" url="https://pl.wikipedia.org/wiki?curid=2407890" title="Kopiec Chwały">
Kopiec Chwały

Kopiec Chwały (biał. Курган Славы) – kompleks na Białorusi złożony z kopca i pomnika ku czci żołnierzy radzieckich, którzy walczyli podczas II wojny światowej. Znajduje się 21 kilometrów na północny wschód od Mińska, nieopodal drogi magistralnej M2 prowadzącej do portu lotniczego Mińsk. Został zaprojektowany przez A. Stachowicza a wykonany przez Andreja Biembiela. Powstał w 1969 w 25. rocznicę wyzwolenia Białorusi podczas operacji Bagration.

</doc>
<doc id="2407892" url="https://pl.wikipedia.org/wiki?curid=2407892" title="Mistrzostwa Świata w Kolarstwie Szosowym 1992">
Mistrzostwa Świata w Kolarstwie Szosowym 1992

65. Mistrzostwa świata w kolarstwie szosowym – zawody kolarskie, które odbyły się w dniach 5–6 września 1992 w hiszpańskim mieście Benidorm. Były to czwarte zorganizowane w tym kraju mistrzostwa świata w kolarstwie szosowym (poprzednio w 1965, 1973 i 1984). Jedynie Włoch Gianni Bugno w wyścigu ze startu wspólnego elity zdołał obronić tytuł mistrza świata.
Rozegrano tylko wyścig ze startu wspólnego mężczyzn oraz jazdę drużynową na czas kobiet, ponieważ pozostałe konkurencje rozgrywane zazwyczaj na mistrzostwach odbyły się w tym samym roku na igrzyskach olimpijskich w Barcelonie.
Bardzo nieudany był start reprezentantów Polski, bowiem nie tylko nie zdobyli oni żadnego medalu, ale nikomu nie udało się zająć miejsca w pierwszej dziesiątce. Najlepszym osiągnięciem było zajęcie 54. miejsca przez Marka Szerszyńskiego w wyścigu ze startu wspólnego.
Lista uczestniczących reprezentacji.
W mistrzostwach świata w kolarstwie szosowym brało udział 249 osób (56 kobiet i 193 mężczyzn) z 30 reprezentacji. Najliczniejsze reprezentacje wystawiły: Włochy (17 osób), Francja (16), Hiszpania (16), Holandia (16) i Niemcy (16). 
Reprezentacja Polski.
Do mistrzostw świata Polski Związek Kolarski zgłosił tylko 4 zawodników do wyścigu ze startu wspólnego. 

</doc>
<doc id="2407901" url="https://pl.wikipedia.org/wiki?curid=2407901" title="Yentl (album)">
Yentl (album)

Yentl – album amerykańskiej piosenkarki Barbry Streisand, wydany w 1983 roku, będący ścieżką dźwiękową do filmu "Yentl", w którym artystka zagrała główną rolę. Płyta dotarła do 9. miejsca amerykańskiego zestawienia Billboard 200 i uzyskała status platynowej.

</doc>
<doc id="2407902" url="https://pl.wikipedia.org/wiki?curid=2407902" title="Zawieszenie (topologia)">
Zawieszenie (topologia)

Topologia.
Zawieszeniem formula_1 przestrzeni topologicznej formula_2 jest przestrzeń ilorazowa powstała przez podzielenie iloczynu formula_3 tej przestrzeni przez przedział jednostkowy formula_4 przez relację równoważności formula_5:
która ściąga punkty każdej z „podstaw” formula_7 i formula_8 do punktu, czyli dla formula_9
Nieco mniej formalnie można to zapisać następująco:
Geometrycznie zawieszenie jest wielościanem, który można uzyskać z iloczynu formula_12 poprzez ściągnięcie do punktu każdej z podstaw: formula_13 i formula_14 dla dowolnych formula_15.
Kompleksy łańcuchowe.
Stożkiem przekształcenia łańcuchowego formula_16 nazywamy kompleks łańcuchowy formula_17 w którym:
Jeśli formula_21 to kompleks formula_22 jest nazywany zawieszeniem i oznaczany przez formula_23 W kompleksie tym:

</doc>
<doc id="2407903" url="https://pl.wikipedia.org/wiki?curid=2407903" title="Elodie Bourgeois Pin">
Elodie Bourgeois Pin



</doc>
<doc id="2407907" url="https://pl.wikipedia.org/wiki?curid=2407907" title="Nemezys">
Nemezys



</doc>
<doc id="2407912" url="https://pl.wikipedia.org/wiki?curid=2407912" title="Emotion (album Barbry Streisand)">
Emotion (album Barbry Streisand)

Emotion – album amerykańskiej piosenkarki Barbry Streisand, wydany w 1984 roku. Płyta dotarła do miejsca 19. amerykańskiego zestawienia Billboard 200 i została w USA certyfikowana jako platynowa.

</doc>
<doc id="2407917" url="https://pl.wikipedia.org/wiki?curid=2407917" title="Pleurocybella">
Pleurocybella

Pleurocybella Singer (bokówka) – rodzaj grzybów należący do rzędu pieczarkowców ("Agaricales"). W Polsce występuje jeden tylko gatunek. 
Systematyka i nazewnictwo.
Pozycja w klasyfikacji według Index Fungorum: "Incertae sedis, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Nazwę polską podał Władysław Wojewoda w 1999 r. W polskim piśmiennictwie mykologicznym rodzaj ten opisywany był też jako bedłka lub boczniak.

</doc>
<doc id="2407920" url="https://pl.wikipedia.org/wiki?curid=2407920" title="Bokówka">
Bokówka



</doc>
<doc id="2407922" url="https://pl.wikipedia.org/wiki?curid=2407922" title="Spike Jones">
Spike Jones

Lindley Armstrong „Spike ”Jones (ur. 14 grudnia 1911 w Long Beach w Kalifornii, zm. 1 maja 1965 w Beverly Hills) – amerykański muzyk jazzowy, specjalizujący się w satyrycznych aranżacjach popularnych piosenek.
W latach 40. był liderem zespołu Spike Jones and his City Slickers, z którym nagrał własną wersję m.in. utworu „Liebesträume” Franciszka Liszta, uwertury do opery „Wilhelm Tell” Rossiniego, piosenki „The Sheik of Araby” Harry’ego B. Smitha, utworu „Holiday for Strings” Davida Rose’a, piosenki „Deep Purple” Petera DeRose, piosenki „Oh By Jingo!” Alberta von Tilzera i Lewa Browna, utworu „Powerhouse” Raymonda Scotta, piosenki „Cocktails for Two” Arthura Johnstona i Sama Coslowa i ukraińskiej pieśni ludowej „Minka”. Nagrał ponadto m.in. w 1942 piosenkę „Serenade to a Jerk” oraz piosenkę „Der Fuehrer's Face”, wykorzystaną rok później w disneyowskiej kreskówce o tym samym tytule.
W swoich utworach, oprócz tradycyjnych instrumentów używanych w jazzie dixielandowym i Big bandowym wykorzystywał m.in. dźwięki klaksonów, gwizdków, wystrzałów z pistoletu, cowbellów, syren alarmowych i wielu niekonwencjonalnych instrumentów dętych i perkusyjnych, a także odgłosy tłuczonego szkła i szczekania i wycia psów.
Zmarł w wieku 53 lat na rozedmę płuc spowodowaną wieloletnim paleniem papierosów.

</doc>
<doc id="2407925" url="https://pl.wikipedia.org/wiki?curid=2407925" title="Enemion">
Enemion

Enemion – rodzaj roślin należący do rodziny jaskrowatych. Obejmuje 7 gatunków występujących głównie w zachodniej części Ameryki Północnej, tylko "E . biternatum" ma szerszy zasięg na kontynencie amerykańskim, a "E. raddeanum" rośnie w północno-wschodniej Azji. 
Morfologia.
Byliny z okazałym, drewniejącym kłączem lub bulwiasto zgrubiałymi korzeniami. Liście skrętoległe, dolne ogonkowe, górne krótkoogonkowe lub siedzące. Blaszka liściowa dwukrotnie trójdzielnie złożona. Listki lub człony liści owalne, całobrzegie lub głęboko rozcięte na 3 odcinki. Bez przysadek. Kwiaty skupione po 2 do 10 w kwiatostanie, ewentualnie pojedyncze. Kwiaty obupłciowe, promieniste. Listki okwiatu w jednym okółku w liczbie 5, białe, czasem zaróżowione, owalne o długości od 3,5 do 15 mm. Pręciki w liczbie od 9 do 75, z cienkimi nitkami. Słupki 2 do 10, rzadko pojedyncze, w każdym znajdują się 2 do 6 zalążków. Owocami są mieszki. 
Systematyka.
Rodzaj z podrodziny "Thalictroideae" Rafinesque, rodziny jaskrowatych ("Ranunculaceae") z rzędu jaskrowców ("Ranunculales"), należących do kladu dwuliściennych właściwych (eudicots). W obrębie podrodziny tworzy klad wspólnie z rodzajami "Dichocarpum" i zdrojówka ("Isopyrum").

</doc>
<doc id="2407927" url="https://pl.wikipedia.org/wiki?curid=2407927" title="Lilana Pawłowa">
Lilana Pawłowa

Lilana Nikołowa Pawłowa, bułg. Лиляна Николова Павлова (ur. 6 grudnia 1977 w Sofii) – bułgarska ekonomistka, urzędnik państwowy i polityk, minister rozwoju regionalnego i robót publicznych (2011–2013, 2014–2017) w pierwszym i drugim rządzie Bojka Borisowa, od 2017 do 2018 minister bez teki w jego trzecim gabinecie.
Życiorys.
Jest absolwentką wydziału międzynarodowych stosunków gospodarczych Uniwersytetu Gospodarki Narodowej i Światowej w Sofii (licencjat) oraz wydziału administracji publicznej i integracji europejskiej Warneńskiego Wolnego Uniwersytetu (magisterium). Uzyskała następnie doktorat z nauk ekonomicznych.
Od początku kariery zawodowej związana była z tematyką rozwoju regionalnego, najpierw jako dyrektor i menedżer działający przy wdrażaniu projektu Phare, a następnie jako urzędnik państwowy. W latach 1999–2002 pracowała w Ministerstwie Rozwoju Regionalnego jako specjalistka do spraw koordynacji programu ISPA, potem – od 2002 do 2009 – w Ministerstwie Finansów jako dyrektor departamentu ds. kontroli i certyfikacji środków europejskich.
Po wyborach parlamentarnych w 2009, wygranych przez partię Obywatele na rzecz Europejskiego Rozwoju Bułgarii (GERB), powróciła do Ministerstwa Rozwoju Regionalnego na stanowisko wiceministra. Kiedy we wrześniu 2011 ogłoszono, że jej przełożony, minister Rosen Plewnelijew, będzie kandydatem w wyborach prezydenckich, zajęła zwolnione przez niego miejsce w rządzie. Zakończyła urzędowanie w marcu 2013. W wyborach w 2013, 2014 i 2017 z ramienia partii GERB uzyskiwała mandat posłanki do Zgromadzenia Narodowego na 42., 43. i 44. kadencję.
7 listopada 2014 powróciła na stanowisko ministra rozwoju regionalnego w drugim gabinecie Bojka Borisowa. Zakończyła urzędowanie w styczniu 2017. W maju 2017 otrzymała nominację na ministra do spraw bułgarskiej prezydencji w Radzie Unii Europejskiej w 2018 w trzecim gabinecie lidera partii GERB. W związku z zakończeniem misji z końcem grudnia 2018 jej stanowisko ministerialne zostało zlikwidowane.
W czerwcu 2019 otrzymała nominację na stanowisko wiceprezesa Europejskiego Banku Inwestycyjnego.

</doc>
<doc id="2407934" url="https://pl.wikipedia.org/wiki?curid=2407934" title="Getto w Bóbrce">
Getto w Bóbrce

Getto w Bóbrce – getto dla ludności żydowskiej zorganizowane przez okupacyjne władze hitlerowskie w czasach II wojny światowej w mieście Bóbrka.
W połowie 1941 roku w Bóbrce mieszkało ponad 2 tys. Żydów. Władze niemieckie ustanowiły Judenrat, za pomocą którego regulowały życie społeczności żydowskiej. Przeprowadzono rejestrację ludności, Żydom powyżej 14 roku życia nakazano nosić wyróżniający ich znak. Zmuszeni byli do wykonywania różnych prac na rzecz okupanta.
Jeszcze przed utworzeniem getta, na początku sierpnia 1942 roku do Bóbrki przesiedlono Żydów z okolicznych miejscowości (Mikołajowa, Strzelisk Nowych, Szczerca i innych), w wyniku czego liczba ludności żydowskiej w Bóbrce wzrosła do 3,2 tys. Pierwszy transport Żydów z Bóbrki do obozu śmierci w Bełżcu miał miejsce 12 sierpnia 1942 roku. Sipo ze Lwowa przy współpracy niemieckiej żandarmerii i ukraińskiej policji deportowało 1260 osób a około 200 zabiło na miejscu.
Dla pozostałych przy życiu ok. 1900 Żydów Niemcy 1 grudnia 1942 roku utworzyli getto. Już po tygodniu deportowano do Bełżca bądź rozstrzelano na miejscu kilkaset osób.
Getto zlikwidowano 13 kwietnia 1943 roku. Do tego czasu z chorób i głodu zmarło w getcie ok. 300 osób. Tego dnia Sipo ze Lwowa przy współpracy niemieckiej żandarmerii i ukraińskiej policji rozstrzelało 1070 Żydów k. wsi Wołowe. Spalono także szpital żydowski z 50 pacjentami. Niewielką grupę zdolnych do pracy Żydów przeniesiono do Obozu Janowskiego we Lwowie. Kilkaset osób zdołało zbiec z miejsca kaźni, jednak prawie wszystkie z nich zginęły w następstwie obław.
Holokaust w Bóbrce został upamiętniony pomnikiem przy drodze wyjazdowej na Przemyślany.

</doc>
<doc id="2407937" url="https://pl.wikipedia.org/wiki?curid=2407937" title="Clarion Hotel and Casino">
Clarion Hotel and Casino

Clarion Hotel and Casino, wcześniej znany jako Debbie Reynolds Hollywood Hotel i Greek Isles Hotel &amp; Casino – nieistniejący hotel i kasyno, położony w tzw. "korytarzu" otaczającym the Strip w Las Vegas, w amerykańskim stanie Nevada. 
Clarion składał się z hotelu z 202 pokojami, a także kasyna o powierzchni 650 m².
Historia.
Obiekt został otwarty jako Royal Inn Casino w 1972 roku, stanowiąc własność inwestora Michaela Gaughana. Przez kilka kolejnych lat hotel funkcjonował pod nazwą Paddlewheel, aż do roku 1993, kiedy to jego nową właścicielką została Debbie Reynolds. Połączyła ona obiekt z Hollywood Movie Museum.
W 1999 roku obiekt nabyła World Wrestling Federation. W 2000 roku WWF sprzedała Greek Isles korporacji Mark IV Realty Group; Mark IV nawiązała współpracę z Delta Air Lines oraz United Airlines, w wyniku czego hotel działał przede wszystkim jako miejsce spoczynku pracowników linii lotniczych.
W lipcu 2007 roku obiekt, za kwotę 48.8 milionów dolarów, nabyła firma deweloperska DI Development Group; następnie ogłosiła, że planuje w miejscu Greek Isles utworzyć nowy kompleks, składający się z hotelu o 780 pokojach, kasyna zajmującego 7.200 m² oraz 6.610 m² przestrzeni konferencyjnej i handlowej. Ostatecznie jednak DI nigdy nie zrealizowała tych planów.
6 kwietnia 2009 roku hotel, wobec niewypłacalności względem wierzycieli, ogłosił bankructwo. Canpartners Reality (będąca własnością Canyon Capital Reality Partners i Spectrum Group Management) przejęła kontrolę nad obiektem 19 sierpnia 2009 roku. W kwietniu 2010 roku hotel zyskał nazwę Clarion i stał się jedynym resortem sieci Clarion zawierającym kasyno.
Budynek został rozebrany przez implozję w dniu 10 lutego 2015.

</doc>
<doc id="2407953" url="https://pl.wikipedia.org/wiki?curid=2407953" title="Międzynarodowy Dzień Demokracji">
Międzynarodowy Dzień Demokracji

Międzynarodowy Dzień Demokracji (ang. International Day of Democracy) – święto obchodzone corocznie 15 września, ustanowione przez Zgromadzenie Ogólne ONZ 8 listopada 2007 roku (rezolucja A/RES/62/7) w rocznicę przyjęcia Powszechnej Deklaracji na rzecz Demokracji (Kair, 16 września 1997).
Dzień ten został zaproponowany przez przewodniczącego (pochodzącego z Kataru) Międzynarodowej Konferencji Młodych i Restaurowanych Demokracji. ONZ zachęca kraje członkowskie do obchodów Dnia Demokracji i do udziału w Międzynarodowej Konferencji.
Obchody Dnia mają na celu:
Podczas pierwszych obchodów w 2008 roku, Sekretarz Generalny ONZ Ban Ki-moon powiedział:

</doc>
<doc id="2407956" url="https://pl.wikipedia.org/wiki?curid=2407956" title="Gwiazda filmowa">
Gwiazda filmowa

Gwiazda filmowa (ang. "film star", "movie star") – określenie aktora lub aktorki, odznaczających się nie tylko dokonaniami artystycznymi, ale głównie z powodu nieprzeciętnego uznania środowiska filmowego, a przede wszystkim publiczności. Gwiazda taka jest obsadzana w głównych rolach wielkich produkcji, a często powodzenie całego filmu zależy od jej udziału.
Pojęcie gwiazdorstwa, od którego wywodzi się określenie gwiazda filmowa, związane jest ze sposobem jej oddziaływania na publiczność i uwielbieniem, jakim gwiazdy są darzone. Z określeniem tym często związane jest także duże zainteresowanie życiem prywatnym. Wizerunek gwiazdy filmowej jest pod stałą opieką producentów i dystrybutorów filmowych. 
Początki tego zjawiska obserwować można w amerykańskim kinie początku wieku. Kreowano wówczas gwiazdy filmowe wiążąc je wieloletnimi kontraktami z wytwórniami filmowymi. Do pierwszych gwiazd filmowych należeli m.in. Rudolf Valentino, Asta Nielsen, Charlie Chaplin czy Pola Negri.
Do dziś pojęcie gwiazdy filmowej jest istotne dla istnienia kina komerycyjnego. Honoraria gwiazd filmowych wynoszą od kilku do kilkunastu milionów dolarów za film. Do najbardziej znanych gwiazd filmowych należą: Greta Garbo, Marlene Dietrich, Humphrey Bogart, Bette Davis, James Dean, Marilyn Monroe, Brigitte Bardot, Sophia Loren, Elizabeth Taylor, a współcześnie: Julia Roberts, Leonardo DiCaprio, Al Pacino, Brad Pitt, Johnny Depp i Angelina Jolie.

</doc>
<doc id="2407959" url="https://pl.wikipedia.org/wiki?curid=2407959" title="Zbór Kościoła Zielonoświątkowego „Betezda” w Dzierżoniowie">
Zbór Kościoła Zielonoświątkowego „Betezda” w Dzierżoniowie

Zbór Kościoła Zielonoświątkowego „Betezda” w Dzierżoniowie – zbór Kościoła Zielonoświątkowego w RP znajdujący się w Dzierżoniowie, należy do okręgu zachodniego. Pastorem jest Daniel A. Oświeciński.
W okresie międzywojennym istniał w Dzierżoniowie niemieckojęzyczny zbór zielonoświątkowy. Po II wojnie światowej zbór zniknął. W 1947 roku do Dzierżoniowa przybyli polskojęzyczni zielonoświątkowcy. Nabożeństwa odbywały się w prywatnych mieszkaniach. Pierwszym pastorem był Mikołaj Czelen. We wrześniu 1950 roku służba bezpieczeństwa aresztowała kilku działaczy zboru. Prześladowania wynikały z faktu, że działalność zboru była nielegalna. Ze względu na prześladowania w 1953 roku zbór wszedł w struktury Zjednoczonego Kościoła Ewangelicznego. W 1954 roku zbór otrzymał kaplicę przy ul. Kościuszki 3.
W 1994 roku zbór uległ podzielony na skutek decyzji podjętych przez Naczelną Radę Kościoła i jego liczebność spadła do 34 członków. Po dziesięciu latach działalności zbór ponownie przekroczył 100 członków, a wraz z dziećmi liczy dziś 150 osób. Według Mieczysława Czajki D. Oświeciński został odwołany z funkcji pastora ze względu na „obawy, by prasa nie wykorzystała faktu skazania «pastora zielonoświątkowców» do negatywnych relacji o Kościele”. Jednak członkowie zboru wstawili się za swoim pastorem, gdyż zgodnie z ówczesnym prawem wewnętrznym „odwołanie Pastora” nastąpiło ze złamaniem tego prawa. Przywrócony został na to stanowisko w 2005.
W 1998 roku uzyskano budynek po Zakładzie Opieki Zdrowotnej (ul. Świdnicka 33), który po przebudowie stanowi obecną siedzibę Zboru. 
Po upadku komunizmu zbór dostarczał żywność, odzież i artykuły higieniczne, na Ukrainę, Łotwę i do Rumunii. Pomoc do Rumunii zaczęto dostarczać w kilka dni po rewolucji w Rumunii. Obecnie zbór prowadzi działalność charytatywną w swoim mieście. Stałą opieką zboru objętych jest ponad 50 rodzin.
Na koniec 2010 zbór skupiał 147 wiernych, w tym 88 ochrzczonych członków.

</doc>
<doc id="2407972" url="https://pl.wikipedia.org/wiki?curid=2407972" title="Brathanki grają Skaldów">
Brathanki grają Skaldów

Brathanki grają Skaldów – czwarty album zespołu Brathanki, wydany 18 lipca 2011 roku. Płyta była promowana singlem pt. "Dwudzieste szóste marzenie".
Spis utworów.
Źródło.

</doc>
<doc id="2407973" url="https://pl.wikipedia.org/wiki?curid=2407973" title="Wojciech Dziembowski">
Wojciech Dziembowski

Wojciech Andrzej Dziembowski (ur. 14 stycznia 1940 w Warszawie) – polski astronom, członek Polskiej Akademii Nauk i Polskiej Akademii Umiejętności
Życiorys.
Studiował na Uniwersytecie Jagiellońskim. Doktorat uzyskał w 1967 na Uniwersytecie Warszawskim. Tytuł profesora w 1983. Członek korespondent PAN od 1989, członek rzeczywisty PAN od 2007. Członek krajowy korespondent PAU od 1997. Doktor honoris causa Uniwersytetu Zielonogórskiego (2014).
W latach 1967–1969 odbył staż naukowy na Uniwersytecie Columbia w Nowym Jorku. Od 1969 pracownik (1987–1992 dyrektor) Centrum Astronomicznego im. Mikołaja Kopernika PAN w Warszawie. Od 1997 profesor w Obserwatorium Astronomicznym Uniwersytetu Warszawskiego.
Działalność naukowa.
Wojciech Dziembowski specjalizuje się w badaniach teorii struktury i oscylacji gwiazd, sejsmicznego sondowania struktury, rotacji i pola magnetycznego wnętrza Słońca, interpretacji zmienności gwiazd różnych typów, konstrukcji modeli sejsmicznych gwiazd. Jest autorem 138 prac w recenzowanych czasopismach naukowych, cytowanych (stan na 13 września 2019) 8598 razy. Indeks h (Hirsha) 51.
Publikacje.
Najważniejsze prace:

</doc>
<doc id="2407974" url="https://pl.wikipedia.org/wiki?curid=2407974" title="Roksana">
Roksana



</doc>
<doc id="2407976" url="https://pl.wikipedia.org/wiki?curid=2407976" title="Żydyczyn">
Żydyczyn

Żydyczyn (ukr. Жидичин) – wieś na Ukrainie w rejonie kiwercowskim. 1396 mieszkańców.
We wsi znajduje się monaster św. Mikołaja.
Wieś duchowna położona w województwie wołyńskim była własnością archimandrytów żydyczyńskich w 1570 roku.

</doc>
<doc id="2407977" url="https://pl.wikipedia.org/wiki?curid=2407977" title="Macierz permutacji">
Macierz permutacji



</doc>
<doc id="2407978" url="https://pl.wikipedia.org/wiki?curid=2407978" title="PPP-Sierpień 80">
PPP-Sierpień 80



</doc>
<doc id="2407981" url="https://pl.wikipedia.org/wiki?curid=2407981" title="Cerkiew Narodzenia Bogurodzicy w Michniowcu">
Cerkiew Narodzenia Bogurodzicy w Michniowcu

Cerkiew Narodzenia Bogurodzicy w Michniowcu – dawna cerkiew parafialna greckokatolicka, wzniesiona w 1863 w Michniowcu.
Od 1971 cerkiew pełni funkcję rzymskokatolickiego kościoła filialnego parafii Podwyższenia Krzyża Świętego w Czarnej. Obiekt włączony do podkarpackiego Szlaku Architektury Drewnianej.
Historia.
Obecna cerkiew nie jest pierwszą, jaka powstała w Michniowcu. Wiadomo, że podobny obiekt istniał tu w roku 1557. Obecna cerkiew powstała w roku 1863 lub 1868. Większy remont cerkwi odbył się w roku 1924, kiedy wyremontowano zakrystię oraz przedsionek (tzw. kruchtę). Przed wojną dobudowano także chór, obiegający większą część cerkwi, odnowiony w 1983 roku. Po 1951 zamknięta i nieużytkowana. Przez pewien czas służyła jako magazyn na zboże. W 1962 część wyposażenia przewieziono do muzeum w Łańcucie. W 1973 przekazana kościołowi rzymskokatolickiemu. Remontowana w 1981. W 1983 wykonano nową polichromię wnętrza. W 1997 skradziono dzwony.
Architektura i wyposażenie.
Cerkiew jest budynkiem drewnianym na kamiennej podmurówce, trójdzielnym, orientowanym. Według specjalistów tego typu układy przestrzenne, jakie wykorzystane zostały w tym budynku, są nieobecne w budownictwie ukraińskim, co sprawia, że cerkiew ta powinna zostać uznana za przedstawiciela odrębnego nurtu. Nawa ma plan ośmioboku, prezbiterium jest zamknięte, trójboczne z zakrystią od strony północnej, a babiniec ("prytwor") czworoboczny z przedsionkiem. Cerkiew posiada trzy kopuły, kryte blachą, wszystkie zwieńczone ślepymi latarniami. Nad nawą znajduje się, wsparta na słupach, ośmiopołaciowa, kopuła zrębowa. Nad przedsionkiem i zakrystią znajdują się dachy dwuspadowe.
Wewnątrz na ścianach i kopule oraz balustradzie chóru muzycznego współczesna polichromia figuralna. Ikonostas z drugiej połowy XIX w. ma nietypowy półkolisty kształt dostosowany do łuku tęczy. Jego dolne ikony namiestne zawieszone w nawie i ołtarzu bocznym. Carskie wrota zawieszone na ścianie w sanktuarium po obu stronach ołtarza głównego. Wrota diakońskie z pełnych desek.
Otoczenie.
W 1969 wraz z cerkwią do rejestru zabytków wpisany został położony opodal cmentarz z kilkoma zachowanymi nagrobkami oraz dzwonnica. Dzwonnica zbudowana została w 1904 przez Jakuba Hirba. Budynek o rzadko spotykanej konstrukcji ma trzy kondygnacje i utworzony został na planie kwadratu. Dolna kondygnacja zrębowa, a górna słupowa, kryta gontem. Dzwonnica służyła także jako kostnica dla samobójców. Dzwonnica remontowana w 1997.

</doc>
<doc id="2407985" url="https://pl.wikipedia.org/wiki?curid=2407985" title="Roxane">
Roxane



</doc>
<doc id="2407987" url="https://pl.wikipedia.org/wiki?curid=2407987" title="Cmentarz wojenny nr 85 – Rozdziele">
Cmentarz wojenny nr 85 – Rozdziele

Cmentarz wojenny nr 85 – Rozdziele – cmentarz z I wojny światowej, zaprojektowany przez Hansa Mayra, znajdujący się opodal wsi Rozdziele w powiecie gorlickim, w gminie Lipinki. Jeden z ponad 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie.
Opis.
Cmentarz znajduje się na niewielkim wzgórzu, po prawej stronie drogi do Wapiennego.
Cmentarz ma kształt trapezu o powierzchni około 165 m². Otoczony jest ogrodzeniem drewnianym, płotem sztachetowym. W środku ogrodzenia, od strony południowej, znajduje się drewniana bramka wejściowa. Groby są oznaczone nagrobkami w formie żeliwnych krzyży łacińskich z datą 1915 na betonowych podestach, krzyży lotaryńskich oraz betonowej steli z żeliwną tablicą. W centralnej części znajduje się drewniany krzyż nakryty charakterystycznym blaszanym półkolistym daszkiem.
Na cmentarzu jest pochowanych 37 żołnierzy w 5 grobach zbiorowych oraz 14 pojedynczych poległych w maju 1915 roku:
W 1944 roku na cmentarzu zostało pochowanych trzech niemieckich żołnierzy zmarłych 22–24 września.

</doc>
<doc id="2407990" url="https://pl.wikipedia.org/wiki?curid=2407990" title="Węzły uzbrojenia">
Węzły uzbrojenia

Węzły uzbrojenia (niekiedy stosowana jest nazwa pylony) – elementy konstrukcji statku powietrznego, przystosowane do przenoszenia różnego rodzaju wyposażenia wymiennego, rozszerzającego możliwości nosiciela. Najczęściej stosowane w konstrukcjach bojowych (samoloty, śmigłowce, drony).
W zależności od budowy mogą służyć do przenoszenia uzbrojenia (pociski rakietowe, bomby, zasobniki strzeleckie itp.) lub np. zbiorników paliwa, różnego typu zasobników (transportowych, nawigacyjno-celowniczych, rozpoznawczych, zakłócających), aparatury dymotwórczej na pokazach lotniczych itp.

</doc>
<doc id="2407993" url="https://pl.wikipedia.org/wiki?curid=2407993" title="Cerkiew Narodzenia NMP w Michniowcu">
Cerkiew Narodzenia NMP w Michniowcu



</doc>
<doc id="2407994" url="https://pl.wikipedia.org/wiki?curid=2407994" title="Venningen">
Venningen

Venningen – gmina w Niemczech, w kraju związkowym Nadrenia-Palatynat, w powiecie Südliche Weinstraße, wchodzi w skład gminy związkowej Verbandsgemeinde Edenkoben.

</doc>
<doc id="2407995" url="https://pl.wikipedia.org/wiki?curid=2407995" title="Venningen (ujednoznacznienie)">
Venningen (ujednoznacznienie)

Osoby:

</doc>
<doc id="2407996" url="https://pl.wikipedia.org/wiki?curid=2407996" title="Hainfeld (Nadrenia-Palatynat)">
Hainfeld (Nadrenia-Palatynat)

Hainfeld – miejscowość i gmina w Niemczech, w kraju związkowym Nadrenia-Palatynat, w powiecie Südliche Weinstraße, wchodzi w skład gminy związkowej Edenkoben. Do 30 czerwca 2014 wchodziła w skład gminy związkowej Edenkoben.
Galeria.
&lt;br&gt;

</doc>
<doc id="2407997" url="https://pl.wikipedia.org/wiki?curid=2407997" title="Weyher">
Weyher

Niemcy:
Osoby:
Inne:
Zobacz też:

</doc>
<doc id="2408000" url="https://pl.wikipedia.org/wiki?curid=2408000" title="Dimitrij Charatian">
Dimitrij Charatian



</doc>
<doc id="2408002" url="https://pl.wikipedia.org/wiki?curid=2408002" title="Hainfeld">
Hainfeld



</doc>
<doc id="2408004" url="https://pl.wikipedia.org/wiki?curid=2408004" title="At-Tira (Ramla)">
At-Tira (Ramla)

At-Tira (arab. طيرة دندن) – nieistniejąca już arabska wieś, która była położona w Dystrykcie Ramli w Mandacie Palestyny. Wieś została wyludniona i zniszczona podczas I wojny izraelsko-arabskiej, po ataku Sił Obronnych Izraela w nocy z 9 na 10 lipca 1948.
Położenie.
At-Tira leżała na wschodnim krańcu nadmorskiej równiny Szaron. Według danych z 1945 do wsi należały ziemie o powierzchni 6956 ha. We wsi mieszkało wówczas 1290 osób.
Historia.
W czasach krzyżowców istniała tutaj osada nazywana Thaeria. W 1596 była to niewielka wieś z populacją 160 mieszkańców.
W okresie panowania Brytyjczyków At-Tira była małą wsią. We wsi znajdowały się dwa meczety, w tym stary meczet al-'Umari. W 1922 utworzono szkołę podstawową, do której w 1947 uczęszczało 110 uczniów i 22 uczennice.
Decyzją rezolucji Zgromadzenia Ogólnego ONZ nr 181 z 29 listopada 1947, wieś al-Tira miała znajdować się w państwie arabskim w Palestynie. Na początku I wojny izraelsko-arabskiej w maju 1948 wieś zajęły arabskie milicje, które atakowały żydowską komunikację w okolicy. Na samym początku operacji „Danny” w nocy z 9 na 10 lipca 1948 wieś zajęli izraelscy żołnierze. Zmusili oni wszystkich mieszkańców do opuszczenia wioski, a domy wysadzili.
Miejsce obecnie.
Na gruntach należących do At-Tiry powstał w 1949 moszaw Tirat Jehuda, a w 1952 moszaw Bareket.
Palestyński historyk Walid Chalidi, tak opisał pozostałości wioski At-Tiry: „Część kamiennych domów przetrwała, niektóre są opuszczone, inne są zajęte przez Izraelczyków, a jeszcze inne są wykorzystywane jako stajnie na bydło. Jeden z opuszczonych domów z dużymi okrągłymi oknami i płaskim dachem jest ogrodzony drutem kolczastym. Teren jest zaniedbany i porośnięty trawą”.

</doc>
<doc id="2408005" url="https://pl.wikipedia.org/wiki?curid=2408005" title="Aleksandr Wertyński">
Aleksandr Wertyński



</doc>
<doc id="2408007" url="https://pl.wikipedia.org/wiki?curid=2408007" title="Edesheim">
Edesheim

Edesheim – gmina w Niemczech, w kraju związkowym Nadrenia-Palatynat, w powiecie Südliche Weinstraße, wchodzi w skład gminy związkowej Verbandsgemeinde Edenkoben.
Galeria.
&lt;br&gt;

</doc>
<doc id="2408008" url="https://pl.wikipedia.org/wiki?curid=2408008" title="Edesheim (ujednoznacznienie)">
Edesheim (ujednoznacznienie)

Niemcy:

</doc>
<doc id="2408010" url="https://pl.wikipedia.org/wiki?curid=2408010" title="Altdorf (Nadrenia-Palatynat)">
Altdorf (Nadrenia-Palatynat)

Altdorf – miejscowość i gmina w Niemczech, w kraju związkowym Nadrenia-Palatynat, w powiecie Südliche Weinstraße, wchodzi w skład gminy związkowej Edenkoben. Do 30 czerwca 2014 wchodziła w skład gminy związkowej Edenkoben.

</doc>
<doc id="2408013" url="https://pl.wikipedia.org/wiki?curid=2408013" title="Aleksander Szaganow">
Aleksander Szaganow



</doc>
<doc id="2408016" url="https://pl.wikipedia.org/wiki?curid=2408016" title="Elena Kazancewa">
Elena Kazancewa



</doc>
<doc id="2408019" url="https://pl.wikipedia.org/wiki?curid=2408019" title="Tihhon Šišov">
Tihhon Šišov

Tihhon Šišov (ur. 11 lutego 1983 w Tallinnie) – estoński piłkarz grający na pozycji prawego obrońcy. Od 2011 roku pozostaje bez przynależności klubowej.
Kariera klubowa.
Karierę piłkarską Šišov rozpoczął w klubie Puuma Tallinn. W 1999 roku awansował do kadry pierwszej drużyny i w tamtym roku zadebiutował w niej w rozgrywkach trzeciej ligi estońskiej. W 2000 roku przeszedł do Levadii Tallinn. Grał w niej do 2008 roku, z przerwami na wypożyczenie do Levadii Pärnu w 2001 roku i do MC Tallinn w 2003 roku. Wraz z Levadią Tallinn pięciokrotnie był mistrzem kraju w latach 2000, 2004, 2006, 2007 i 2008. Pięciokrotnie zdobył też Puchar Estonii (2000, 2002, 2004, 2005, 2007).
W 2009 roku Šišov przeszedł do węgierskiego Győri ETO FC. Tydzień później rozwiązano jednak z nim kontrakt i Estończyk wrócił do Levadii Tallinn, z którą został mistrzem kraju.
W 2010 roku Šišov został zawodnikiem azerskiego klubu Xəzər Lənkəran. Zadebiutował w nim 3 lutego 2010 w zremisowanym 0:0 domowym meczu ze Standardem Baku. W trakcie sezonu 2010/2011 Estończyk odszedł z Xəzəru.
Kariera reprezentacyjna.
W reprezentacji Estonii Šišov zadebiutował 30 listopada 2004 roku w zremisowanym 0:0 meczu King’s Cup 2004 z Tajlandią. W swojej karierze grał z Estonią w eliminacjach do Euro 2008, MŚ 2010, a obecnie rywalizuje o awans do Euro 2012.

</doc>
<doc id="2408020" url="https://pl.wikipedia.org/wiki?curid=2408020" title="Tihhon Sisov">
Tihhon Sisov



</doc>
<doc id="2408021" url="https://pl.wikipedia.org/wiki?curid=2408021" title="Böbingen (Nadrenia-Palatynat)">
Böbingen (Nadrenia-Palatynat)

Böbingen – miejscowość i gmina w Niemczech, w kraju związkowym Nadrenia-Palatynat, w powiecie Südliche Weinstraße, wchodzi w skład gminy związkowej Edenkoben. Do 30 czerwca 2014 wchodziła w skład gminy związkowej Edenkoben.
Współpraca.
Miejscowość partnerska:

</doc>
<doc id="2408022" url="https://pl.wikipedia.org/wiki?curid=2408022" title="Böbingen">
Böbingen

Niemcy:

</doc>
<doc id="2408023" url="https://pl.wikipedia.org/wiki?curid=2408023" title="Boebingen">
Boebingen



</doc>
<doc id="2408026" url="https://pl.wikipedia.org/wiki?curid=2408026" title="Herxheim bei Landau/Pfalz">
Herxheim bei Landau/Pfalz

Herxheim bei Landau/Pfalz – miejscowość i gmina w Niemczech, w kraju związkowym Nadrenia-Palatynat, w powiecie Südliche Weinstraße, siedziba gminy związkowej Herxheim.

</doc>
<doc id="2408028" url="https://pl.wikipedia.org/wiki?curid=2408028" title="Herxheimweyher">
Herxheimweyher

Herxheimweyher – miejscowość i gmina w Niemczech, w kraju związkowym Nadrenia-Palatynat, w powiecie Südliche Weinstraße, wchodzi w skład gminy związkowej Herxheim.

</doc>
<doc id="2408032" url="https://pl.wikipedia.org/wiki?curid=2408032" title="UGCA 15">
UGCA 15



</doc>
<doc id="2408033" url="https://pl.wikipedia.org/wiki?curid=2408033" title="Era hyboryjska">
Era hyboryjska

Era hyboryjska – fikcyjny okres w dziejach starożytnych Ziemi, stworzony przez Roberta E. Howarda. W tym okresie toczy się akcja jego opowiadań i powieści, których głównym bohaterem jest Conan z Cymerii, żyjący rzekomo w tych czasach.
Nazwa i ramy czasowe.
Nazwa Era hyboryjska, rzekomo stworzona przez nemedyjskich oraz aquilońskich kronikarzy, wzięła się od nazwy narodu Hyborian. Rzekomo w czasach kiedy na Ziemi istniał tylko jeden wielki kontynent, jego zachodnią część opanował lud Hyborian, przybyły z północy, który na tej części kontynentu stworzył liczne królestwa o dość wysokim poziomie cywilizacyjnym. Ramy czasowe Ery hyboryjskiej sytuują się pomiędzy rokiem 20 000 p.n.e. a rokiem 9500 p.n.e. Era hyboryjska rozpoczyna się w okresie wielkiego kataklizmu, który położył kres poprzedniemu okresowi zwanemu przez hyboryjskich historyków Erą Przed Kataklizmem. W erze przed kataklizmem żył inny bohater Howardowskich opowiadań Kull z Atlantydy. Kataklizm zniszczył doszczętnie wszystkie cywilizacje istniejące przed nim, wśród nich potężną Atlantydę, i spowodował, że ludzkość na powrót cofnęła się cywilizacyjnie do epoki kamienia. Koniec Ery hyboryjskiej wiąże się z ekspansją barbarzyńców oraz kolejnymi kataklizmami, które położyły kresy jej cywilizacji, tworząc początki naszej. Conan z Cymerii żył i walczył mniej więcej pośrodku tego okresu.
Historia.
Historię Ery hyboryjskiej Robert E. Howard opisał w swoim eseju "Era hyboryjska", opublikowanym początkowo w czasopiśmie "The Pantagraph". Nawiązania do historii Ery hyboryjskiej można też znaleźć w innych utworach Howarda.
Okres zaraz po Kataklizmie.
Kataklizm, który miał miejsce ok. 20 000 lat p.n.e., spowodował zmianę układu lądów na Ziemi. W miejscach, gdzie niegdyś istniały potężne królestwa, pojawiło się morze. Z kolei tam, gdzie były wody, pojawiły się lądy. Spowodowało to zagładę cywilizacji Atlantydy oraz innych starszych cywilizacji tam istniejących. Ocaleli potomkowie Atlantydów, zwani Cymeryjczykami, nie zdołali odbudować swojego państwa, cofnęli się do czasów epoki kamienia, uwikłani w morderczą wojnę z Piktami, którzy także stoczyli się do rzędu barbarzyńców. Inny ocalały lud, Lemurejczycy, zamieszkujący obszary na wschód od śródziemnego morza Vilayet, został podbity przez tajemniczy lud ze wschodu i w ciężkiej niewoli także stoczył się do prymitywnego barbarzyństwa. Oprócz tego na wschodzie i południu istniały niezbadane lądy, gdzie istniały tajemnicze kraje zamieszkiwane przez ludzi, a niekiedy przez inne rasy przedludzkie.
Hyboryjczycy.
Przodkowie Hyboryjczyków wywodzili się z uciekinierów z czasów wielkiego kataklizmu. Gromady ludzi z zalanych obszarów w panice uciekały wówczas na północ. Obszar północy zamieszkiwały wtedy dzikie małpy posiadające jednak pewną, zbliżoną do ludzkiej, inteligencję. W toku zaciętych walk z nimi przodkom Hyboryjczyków udało się zepchnąć ich za Krąg Polarny i opanować kraje północy. 1000 lat po wielkim kataklizmie kolejne, ale już mniejsze, ruchy górotwórcze spowodowały nową migrację. Hyboryjczycy, którzy urośli w liczbę, rozpoczęli migrację na południe, podbijając rozległe obszary zachodniego lądu. W wyniku ich najazdu upadło potężne imperium Acheron, rządzone przez okrutnych czarowników. Na podbitych obszarach Hyboryjczycy stworzyli własne państwa, które szybko osiągnęły wielką potęgę i rozwinęły się pod względem cywilizacyjnym. Tak zaczyna się okres ich dominacji.
Układ polityczny w czasach Conana.
W okresie, kiedy żył Conan barbarzyńca, układ polityczny był w miarę ustabilizowany. Jak wspomniano powyżej, dominują królestwa założone przez Hyboryjczyków. Były to Hyperborea, Aquilonia, Brythania, Nemedia, Królestwo Kresowe, Koth, Ophir, Argos, Korynthia (grupa państw-miast). Jeśli chodzi o kraje niehyboryjskie, na wschód od Korynthii istniało jeszcze państwo Zamora, szczycące się cywilizacją pamiętającą czasy sprzed Kataklizmu.
Na południu leżało tajemnicze i silne państwo Stygia. Pomiędzy Stygią a krajami hyboryjskimi leżał Shem, grupa państw-miast niegdyś zależnych od Stygii, które po ekspansji Hyboryjczyków zmieniły zależność od Stygii na rzecz mniej uciążliwej zależności od Koth. Na południe od Stygii leżał Darfar oraz założone przez Murzynów państwa Kush, Keshan, Zembabwei i Punt. Na wschód od Punt ciągnął się Iranistan. Dalej na południe leżał obszar niezbadany zamieszkiwany przez dzikie plemiona murzyńskie oraz niedobitki starszej przedludzkiej rasy, która niegdyś panowała na Ziemi.
Na północ i północny zachód od krajów hyboryjskich nie było cywilizowanych krajów. Obszary te zamieszkiwali prymitywni barbarzyńcy – Piktowie i Cymeryjczycy, żyjący w klanach. Na północ od Cymerii leżały krainy Vanaheim i Asgard, także barbarzyńskie. Powyżej były tylko niezbadane mroźne obszary zamieszkałe przez niedobitki małpoludów, które kiedyś zamieszkiwały te obszary.
Na wschód od krajów hyboryjskich i Zamory ciągnęły się rozległe pasy stepów i pustyń. Za nimi na obszarze zamieszkiwanym przez potomków Lemurejczyków, zwanych Hyrkańczykami, powstało potężne państwo Turan. Daleko na krańcach wschodnich leżało starożytne państwo Kitai, o którym jednak mieszkańcom krajów hyboryjskich niewiele było wiadomo.
Ustroje społeczne i polityczne.
Wszystkie kraje hyboryjskie, a podobnie Turan i Stygia były monarchiami absolutnymi. Niektóre kraje miały formę rozległych królestw (np. Nemedia, Aquilonia), a niektóre miast-państw (np. Korynthia, Shem), także rządzonych zresztą przez monarchów. Monarcha miał władzę prawie nieograniczoną, w jego państwie panował ustrój przypominający średniowieczny feudalizm europejski. Występowała bogata warstwa możnowładców, szlachta-rycerstwo oraz stan trzeci (chłopi, rzemieślnicy, kupcy). We wszystkich tych krajach istniało niewolnictwo. Obok króla i jego dostojników, wielkie wpływy na kraj mieli kapłani i czarnoksiężnicy. Ci ostatni posiadali moc przywoływania demonów i zmuszania ich do służenia im, co dawało im wielką potęgę. Potężny czarnoksiężnik lub grupa czarowników często rządziła krajem, choć oficjalnie w imieniu króla, ale praktycznie samodzielnie. Największy wpływ na rządy warstwa ta miała w Stygii.
Na obszarach zamieszkiwanych przez barbarzyńców władzę sprawował naczelnik klanu lub plemienia. Nie było feudalizmu, wszyscy mężczyźni zdolni do noszenia broni byli równi. Dużym szacunkiem cieszyły się osoby starsze, ponieważ niewielu barbarzyńców dożywało sędziwego wieku, wskutek częstych walk między plemionami.
Religia.
Dominującą religią w krajach hyboryjskich był kult Mitry - jedynego boga. W Stygii czczono boga Seta, co wywoływało pogardę u Hyboryjczyków, bowiem zgodnie z mitologią Set był głównym wrogiem Mitry - demonem zła. Krainy barbarzyńskie oraz Shem miały własne całe panteony bogów. Conan z Cymerii czcił boga Croma.
Oprócz bogów duża grupa czarowników czciła i służyła demonom.
Kalendarz.
Kalendarz hyboryjski jest cykliczny. Każdy rok ma swoją nazwę, a cykl powtarzany jest co 8 lat.
Lata nazywają się następująco:
Trzy z ośmiu lat mają po 13 miesięcy księżycowych, a pięć lat ma 12 miesięcy. Każdy rok zaczyna się od pierwszej pełni księżyca po przesileniu letnim. Dni w każdym miesiącu są numerowane.
Miesiące nazywane są następująco:
Mieszkańcy Aquilonii numerowali lata od roku kiedy została założona Aquilonia. Conan urodził się w 1248 roku (według czasu aquilońskiego): Roku Lwa.

</doc>
<doc id="2408036" url="https://pl.wikipedia.org/wiki?curid=2408036" title="Rantija">
Rantija

Rantija (arab. رنتيّة) – nieistniejąca już arabska wieś, która była położona w Dystrykcie Jafy w Mandacie Palestyny. Wieś została wyludniona i zniszczona podczas I wojny izraelsko-arabskiej, po ataku Sił Obronnych Izraela 10 lipca 1948.
Położenie.
Rantija leżała na wschodnim krańcu nadmorskiej równiny Szaron. Według danych z 1945 do wsi należały ziemie o powierzchni 4389 ha. We wsi mieszkały wówczas 590 osoby.
Historia.
W okresie panowania rzymskiego istniała tutaj osada nazywana Rantia. W czasach krzyżowców osadę nazywano Rentie. W kolejnych latach była to niewielka wieś. W 1596 Rantija miała populację liczącą 132 osoby. Mieszkańcy płacili podatki z upraw pszenicy, jęczmienia, owoców, sezamu, kóz i uli.
W okresie panowania Brytyjczyków Rantija była małą wsią. We wsi znajdował się jeden meczet. W 1947 utworzono szkołę podstawową, do której uczęszczało 45 uczniów.
Decyzją rezolucji Zgromadzenia Ogólnego ONZ nr 181 z 29 listopada 1947, wieś Rantija miała znajdować się w państwie arabskim w Palestynie. Na początku I wojny izraelsko-arabskiej w maju 1948 wieś zajęły arabskie milicje, które atakowały żydowską komunikację w okolicy. Na samym początku operacji „Danny” 10 lipca 1948 wieś zajęli izraelscy żołnierze. Zmusili oni wszystkich mieszkańców do opuszczenia wioski, a domy wysadzili.
Miejsce obecnie.
Na miejscu wioski Rantiji powstała w 1949 wieś komunalna Nofech. Na gruntach ornych powstały w 1949 moszawy Rinnatja i Mazor.
Palestyński historyk Walid Chalidi, tak opisał pozostałości wioski Rantija: „Trzy opuszczone domy stojące pośród dzikich traw i szczątków innych domów, to wszystko co pozostało z miejscowości. Dwa opuszczone domy są z kamienia, a trzeci z betonu. Wszystkie okna i drzwi są prostokątne. Dwa z nich mają płaskie dachy, trzeci mógł mieć dach dwuspadowy”.

</doc>
<doc id="2408040" url="https://pl.wikipedia.org/wiki?curid=2408040" title="Ziemia skuta lodem">
Ziemia skuta lodem

Ziemia skuta lodem (ang. "The Icebound Land") – trzecia książka z cyklu powieści fantasy "Zwiadowcy", autorstwa australijskiego pisarza Johna Flanagana.
Opis fabuły.
Po zaciętej walce z Lordem Morgarathem, Will i Evanlyn zostają pojmani przez Skandian do niewoli i odpływają na pokładzie przerażającego "Wilczego Wichru". Halt, mentor Willa, poprzysiągł uratować go i zrobi wszystko, by dotrzymać obietnicy – nawet przeciwstawić się królowi. Wykluczony ze zwiadowców i skazany na roczne wygnanie, Halt wraz z Horacem wyrusza w kierunku zimnej Skandii. Po drodze nieustannie wyzywani do walki są przez niezależnych rycerzy, ale potyczki kończą się zawsze zwycięsko dla Horace'a. Wkrótce zaczyna przyciągać uwagę rycerzy i wojowników z daleka swoimi niesamowitymi umiejętnościami. Jednakże, podczas gdy Horace zdobywa swoją reputację, Will i Evanlyn walczą o przetrwanie jako niewolnicy Skandian.

</doc>
<doc id="2408041" url="https://pl.wikipedia.org/wiki?curid=2408041" title="Denar gdański (1573)">
Denar gdański (1573)

Denar gdański (1573) – moneta miejska Gdańska wybita w 1573 r., według literatury numizmatycznej z XIX w. – w czasie panowania na tronie polskim i wielkoksiążęcym litewskim Henryka Walezego. W opracowaniach z przełomu XX/XXI w. denar ten zaliczany jest do monet okresu bezkrólewia (1572–1573). W 1573 r., który był drugim kalendarzowym rokiem pierwszego bezkrólewia w Rzeczypospolitej Obojga Narodów i jednocześnie pierwszym kalendarzowym rokiem panowania Henryka Walezego, Gdańsk wybił dwa gatunki swoich monet – denar i szeląg. Były to pierwsze emisje od zamknięcia mennicy miejskiej w 1558 r.
Opis.
W XVI w. denary gdańskie bito zarówno przed jak i po roku 1573. Emisje przeprowadzano za panowania:
Według katalogów z końca XX w. wcześniejsze denarowe emisje miasta odróżniały się od tej z 1573 r. brakiem tarczy herbowej na awersie – bito jedynie herb.
Identycznie jak na denarach bitych przed 1573 r., ani na awersie ani na rewersie, nie umieszczono żadnych elementów tytulatury panującego władcy, inaczej niż na drugiej monecie miejskiej z tego samego roku – szelągu – na którym, z nie do końca wiadomych powodów, pojawiła się tytulatura: "SIGIS DEI GRA REX POLONI" – tożsama z tą umieszczaną za szelągach gdańskich z okresu panowania Zygmunta I Starego, a nie jego syna, zmarłego przed rokiem Zygmunta II Augusta ("SIGIS AVG REX POLO M D LI)".

</doc>
<doc id="2408042" url="https://pl.wikipedia.org/wiki?curid=2408042" title="Iwasiuk">
Iwasiuk

Iwasiuk, Ivasiuc:

</doc>
<doc id="2408044" url="https://pl.wikipedia.org/wiki?curid=2408044" title="Wilhelma (Jafa)">
Wilhelma (Jafa)

Wilhelma (arab. ولهلمه) – nieistniejąca już arabska wieś, która była położona w Dystrykcie Jafy w Mandacie Palestyny. Wieś została wyludniona i zniszczona podczas I wojny izraelsko-arabskiej, po ataku Sił Obronnych Izraela w dniu 10 lipca 1948.
Położenie.
Wilhelma leżała na wschodnim krańcu nadmorskiej równiny Szaron. Według danych z 1945 do wsi należały ziemie o powierzchni 9 508 ha.
Historia.
W 1936 na południowy zachód od wsi Brytyjczycy wybudowali dużą bazę lotniczą Lidda, która początkowo nazywała się Wilhelma, potem Lidda i RAF Lydda, a obecnie jest to Port lotniczy Ben Guriona.
Decyzją rezolucji Zgromadzenia Ogólnego ONZ nr 181 z 29 listopada 1947, wieś Wilhelma miała znajdować się w państwie arabskim w Palestynie. Na początku I wojny izraelsko-arabskiej w maju 1948 wieś zajęły arabskie milicje, które atakowały żydowską komunikację w okolicy. Na samym początku operacji Danny w dniu 10 lipca 1948 wieś zajęli izraelscy żołnierze. Zmusili oni wszystkich mieszkańców do opuszczenia wioski, a domy wysadzili.
Miejsce obecnie.
Na miejscu wioski Wilhelma powstała w 1948 moszaw Bene Atarot.

</doc>
<doc id="2408046" url="https://pl.wikipedia.org/wiki?curid=2408046" title="Adalbert Gurath Sr.">
Adalbert Gurath Sr.

Adalbert Gurath (ur. 7 lipca 1915 w Klużu, zm. w październiku 1990) – rumuński szermierz. Reprezentant kraju podczas Igrzysk Olimpijskich 1952 w Helsinkach. Na Igrzyskach uczestniczył w turnieju indywidualnym szpadzistów, w którym dotarł do trzeciej rundy, w której zdobył najwyższe z miejsc niedających awansu do finału. Ojciec Adalbert Gurath juniora również szermierza, olimpijczyka.

</doc>
<doc id="2408047" url="https://pl.wikipedia.org/wiki?curid=2408047" title="Józef Michałowski">
Józef Michałowski

Józef Paweł Wojciech Michałowski herbu Jasieńczyk (ur. 1767, zm. 9 kwietnia 1837 w Krakowie) – ziemianin, major targowickiej formacji Brygady Kawalerii Narodowej Znaków Hussarskich pod Imieniem Województwa Bracławskiego, uczestnik insurekcji kościuszkowskiej, senator Rzeczypospolitej Krakowskiej.
Z chwilą utworzenia Rzeczypospolitej Krakowskiej został 2 listopada 1815 roku z nominacji Komisji Organizacyjnej senatorem dożywotnim – członkiem pierwszego składu Senatu Rządzącego Wolnego Miasta Krakowa. W okresie powstania listopadowego współpracował z Ludwikiem Morsztynem, przedstawicielem w Krakowie powstańczego, warszawskiego Rządu Narodowego, był zwolennikiem przyłączenia Krakowa do Królestwa Polskiego. Ojciec malarza Piotra Michałowskiego.
Pochowany na Cmentarzu Rakowickim w Krakowie: kwatera Ka, grobowiec rodzinny..

</doc>
<doc id="2408048" url="https://pl.wikipedia.org/wiki?curid=2408048" title="Kerem Ben Shemen">
Kerem Ben Shemen



</doc>
<doc id="2408050" url="https://pl.wikipedia.org/wiki?curid=2408050" title="Xinbei">
Xinbei



</doc>
<doc id="2408054" url="https://pl.wikipedia.org/wiki?curid=2408054" title="Aleksandr Wjuchin">
Aleksandr Wjuchin

Aleksandr Jewgienjewicz Wjuchin (ros. Александр Евгеньевич Вьюхин, ukr. Олександр Євгенович В'юхін – Ołeksandr Jewhenowycz Wjuchin; ur. 9 stycznia 1973 w Swierdłowsku, zm. 7 września 2011 w Jarosławiu) − rosyjski hokeista. Reprezentant Ukrainy.
Kariera.
Wychowanek Junosti Swierdłowsk). Na początku lat 90. grał w ukraińskich klubach, przyjął obywatelstwo tego kraju. W barwach reprezentacji Ukrainy uczestniczył w turniejach mistrzostw świata edycji 1993, 1994 (Grupa C), 1999(Grupa A) oraz w kwalifikacjach to MŚ z 2000. Do 1999 występował w reprezentacji ukraińskiej. 
Na początku XXI wieku przyjął obywatelstwo rosyjskie. Od połowy lat 90. grał w zespołach superligi rosyjskiej, a od 2008 w KHL.
Śmierć i upamiętnienie.
Zginął 7 września 2011 w katastrofe lotu Jak Sierwis 9633 razem z innymi hokeistami Łokomotiwu Jarosław.
Został pochowany w Omsku, tuż obok grobu innego hokeisty Awangardu, Aleksieja Czeriepanowa, zmarłego w 2008.
W kwietniu 2012 w Omsku, gdzie występował przez 10 lat, rozegrano upamiętniający Wjuchina mecz. Wystąpili w nim m.in. trzej zawodnicy, tworzący w przeszłości legendarny atak Awangarda: Dmitrij Zatonski (lewoskrzydłowy) – Aleksandr Prokopjew (center) – Maksim Suszynski (prawoskrzydłowy).
Rok po jego śmierci, 8 września 2012, przed meczem Awtomobilist Jekaterynburg–Mietałłurg Magnitogorsk odbyła się ceremonia wywieszenia w hali KKR Uralec koszulki z zastrzeżonym numerem Wjuchina, tj. 35.

</doc>
<doc id="2408061" url="https://pl.wikipedia.org/wiki?curid=2408061" title="Edgar Malakyan">
Edgar Malakyan



</doc>
<doc id="2408062" url="https://pl.wikipedia.org/wiki?curid=2408062" title="Światowa Federacja Curlingu">
Światowa Federacja Curlingu

Światowa Federacja Curlingu (ang. "World Curling Federation", WCF) – mająca za zadanie dbanie o rozwój curlingu i curlingu na wózkach na świecie, organizowanie zawodów, formalizowanie przepisów oraz precyzowanie zasad. 
ICF została powołana do życia jako Międzynarodowa Federacja Curlingu ("International Curling Federation", ICF) podczas Scotch Cup 1966 w Vancouver jako komitet Royal Caledonian Curling Club, pierwszego klubu curlingowego na świecie, obecnie pełniącego rolę szkockiej federacji. Nazwę zmieniono w 1991, kiedy prowadzono rozmowy z Międzynarodowym Komitetem Olimpijskim a skrót ten stosowała już Międzynarodowa Federacja Kajakowa.
Siedziba znajduje się w szkockim Perth. Federacja zrzesza 60 członków, w 2017 roku przyjęto czterech nowych członków: Afganistan, Arabię Saudyjską, Portugalię i Kirgistan. Władza sprawowana jest przez prezydenta oraz siedmioosobowy zarząd.
Władze WCF.
Zarząd.
Przewodniczący zarządu: 
Wiceprzewodniczący: 
Członkowie zarządu:
Sekretarz generalny:
Turnieje.
Lista turniejów organizowanych i współorganizowanych przez Światową Federację Curlingu:

</doc>
<doc id="2408068" url="https://pl.wikipedia.org/wiki?curid=2408068" title="Ray J. Madden">
Ray J. Madden

Ray John Madden (ur. 25 lutego 1892 w Waseca w stanie Minnesota, zm. 28 września 1987 w Waszyngtonie) – amerykański prawnik i kongresmen, w latach 1943–1977 członek Izby Reprezentantów Stanów Zjednoczonych ze stanu Indiana z ramienia Partii Demokratycznej. W latach 1951–1952 przewodniczący Specjalnej Komisji Śledczej Kongresu Stanów Zjednoczonych do Zbadania Zbrodni Katyńskiej, która w 1952 roku ogłosiła tzw. raport Maddena wskazujący, że odpowiedzialność za zbrodnię katyńską ponosi ZSRR. W 1977 roku wchodził w skład Komitetu Medalu Katyńskiego. Ray J. Madden został pochowany na Narodowym Cmentarzu w Arlington w stanie Wirginia.

</doc>
<doc id="2408071" url="https://pl.wikipedia.org/wiki?curid=2408071" title="Ben Shemen">
Ben Shemen



</doc>
<doc id="2408075" url="https://pl.wikipedia.org/wiki?curid=2408075" title="Brookings (Oregon)">
Brookings (Oregon)

Brookings – miasto w Stanach Zjednoczonych, w stanie Oregon, w hrabstwie Curry, leżące na wybrzeżu Pacyfiku. Nazwa miasta pochodzi od nazwiska John E. Brookingsa, dyrektora przedsiębiorstwa drzewnego, który założył miejscowość w 1913 roku.

</doc>
<doc id="2408077" url="https://pl.wikipedia.org/wiki?curid=2408077" title="Flaga Angarska">
Flaga Angarska

Flaga Angarska – prostokątny materiał o proporcjach (szerokość do długości) 2:3, składający się z dwóch nierównych horyzontalnych pasów górnego szmaragdowego, w którego środku znajduje się złota (żółta) figura młodej, biegnącej dziewczyny w rozwianych szatach i dolnego lazurowego, porozdzielanego kilkoma rządami białych kolców – tworzących wrażenie fal. Wysokość dolnego pasa wynosi 1/4 szerokości flagi. Zatwierdzona 23 marca 2004 r.
Flaga oparta jest na herbie Angarska.
Kolor szmaragdowy symbolizuje obfitość zieleni tajgi; żółty – bogactwo, wskazuje na wysoki potencjał przemysłowy miasta; a lazurowy – wodę, wskazuje, że miasto jest zbudowane na brzegu rzeki Angary.

</doc>
<doc id="2408080" url="https://pl.wikipedia.org/wiki?curid=2408080" title="Shuichan Lu">
Shuichan Lu

Shuichan Lu () – stacja początkowa metra w Szanghaju, na linii 3. Zlokalizowana jest pomiędzy stacjami Baoyang Lu oraz Songbin Lu. Została otwarta 18 grudnia 2006.

</doc>
<doc id="2408081" url="https://pl.wikipedia.org/wiki?curid=2408081" title="Waleri Aleksanian">
Waleri Aleksanian

Waleri Aleksanian (orm. Վալերի Ալեքսանյան, ur. 4 września 1984 w Erywaniu) – ormiański piłkarz grający na pozycji prawego obrońcy.
Kariera klubowa.
Aleksanian jest wychowankiem klubu Pjunik Erywań. Do kadry pierwszego zespołu awansował w 2001 roku jako 17-latek i w tamtym sezonie zadebiutował w rozgrywkach pierwszej ligi ormiańskiej. Już w debiutanckim sezonie wywalczył z Pjunikiem tytuł mistrza Armenii, a w latach 2002-2007 jeszcze sześciokrotnie zostawał mistrzem kraju. Wraz z Pjunikiem zdobył też dwa Puchary Armenii w latach 2002 i 2004 oraz pięć Superpucharów Armenii w latach 2001, 2003, 2004, 2006 i 2007.
W połowie 2007 roku Aleksanian odszedł do innego pierwszoligowego klubu Gandzasar Kapan. Grał w nim przez półtora roku. Na początku 2010 roku wrócił do Erywania i został zawodnikiem tamtejszego Ulissu. Jego zawodnikiem był do 2011 roku.
Latem 2011 Aleksanian został piłkarzem irańskiego zespołu Sanat Naft Abadan. Zadebiutował w nim 8 sierpnia 2011 w zremisowanym 1:1 domowym meczu z Fajrem Sepasi. W sezonie 2013/2014 grał w klubie Rah Ahan Teheran, w którym zakończył karierę.
Kariera reprezentacyjna.
W reprezentacji Armenii Aleksanian zadebiutował 18 lutego 2004 roku w przegranym 0:2 towarzyskim meczu z Węgrami. W swojej karierze grał już w eliminacjach do MŚ 2006 i Euro 2008, a obecnie rywalizuje z Armenią o awans do Euro 2012.

</doc>
<doc id="2408082" url="https://pl.wikipedia.org/wiki?curid=2408082" title="Valeri Aleksanyan">
Valeri Aleksanyan



</doc>
<doc id="2408084" url="https://pl.wikipedia.org/wiki?curid=2408084" title="Songbin Lu">
Songbin Lu

Songbin Lu () – stacja początkowa metra w Szanghaju, na linii 3. Zlokalizowana jest pomiędzy stacjami Shuichan Lu oraz Zhanghuabang. Została otwarta 18 grudnia 2006.

</doc>
<doc id="2408088" url="https://pl.wikipedia.org/wiki?curid=2408088" title="Beniszengul-Gumaz">
Beniszengul-Gumaz



</doc>
<doc id="2408091" url="https://pl.wikipedia.org/wiki?curid=2408091" title="Fiacha Cennfinnan">
Fiacha Cennfinnan

Fiacha Cennfinnan lub Fiacha Cennfionnan mac Stairn („Fiacha z Małą Białą Głową“) – mityczny król Irlandii w latach 1238-1233 p.n.e. Syn Stairna, syna Rudraige'a, króla Irlandii z ludu Fir Bolg, potomka Nemeda. Został królem po pokonaniu i zabiciu Senganna, dziadka stryjecznego. Panował przez pięć lat, kiedy sam został pokonany i zabity przez Rinnala, syna Genanna.

</doc>
<doc id="2408094" url="https://pl.wikipedia.org/wiki?curid=2408094" title="Harari">
Harari



</doc>
<doc id="2408095" url="https://pl.wikipedia.org/wiki?curid=2408095" title="Turystyczne jaskinie Polski">
Turystyczne jaskinie Polski



</doc>
<doc id="2408097" url="https://pl.wikipedia.org/wiki?curid=2408097" title="Brookings (Dakota Południowa)">
Brookings (Dakota Południowa)

Brookings – miasto w Stanach Zjednoczonych, w stanie Dakota Południowa, w hrabstwie Brookings.

</doc>
<doc id="2408099" url="https://pl.wikipedia.org/wiki?curid=2408099" title="Jedebub Byhierocz, Byhiereseboczynna Hyzbocz">
Jedebub Byhierocz, Byhiereseboczynna Hyzbocz



</doc>
<doc id="2408104" url="https://pl.wikipedia.org/wiki?curid=2408104" title="Artur Jedigarian">
Artur Jedigarian

Artur Jedigarian, orm. Արթուր Եդիգարյան (ur. 26 czerwca 1987 w Erywaniu) – piłkarz ormiański grający na pozycji defensywnego pomocnika. Jego młodszy brat, Artak, także jest piłkarzem i także gra w reprezentacji Armenii.
Kariera klubowa.
Jedigarian jest wychowankiem klubu Pjunik Erywań. Do kadry pierwszego zespołu awansował w 2007 roku jako 20-latek i w tamtym sezonie zadebiutował w rozgrywkach pierwszej ligi ormiańskiej. Już w debiutanckim sezonie wywalczył z Pjunikiem tytuł mistrza Armenii, a w latach 2008 i 2009 jeszcze dwukrotnie zostawał mistrzem kraju. Wraz z Pjunikiem zdobył też Puchar Armenii i Superpucharów Armenii w 2009 roku.
W grudniu 2009 roku Jedigarian odszedł do irańskiego zespołu PAS Hamedan. Zadebiutował w nim 23 grudnia 2009 w wygranym 1:0 domowym meczu z Mesem Kerman, w którym zdobył gola. W PAS Hamedan występował do lata 2011.
Kolejnym klubem w karierze Jedigariana stał się Bananc Erywań. Swój debiut w nim zanotował 11 czerwca 2011 w zwycięskim 2:1 domowym meczu z Impulsem Diliżan. 24 lutego 2012 roku podpisał kontrakt z rosyjskim FK Chimki, w którym grał do końca czerwca 2012. Na początku sierpnia 2012 powrócił do Pjunika Erywań. W końcu sierpnia 2012 przeniósł się do ukraińskiej Howerły Użhorod. 2 lipca 2013 odszedł do Kajratu Ałmaty.
Kariera reprezentacyjna.
W reprezentacji Armenii Jedigarian zadebiutował 4 lutego 2008 roku w wygranym 2:1 towarzyskim meczu z Białorusią. W swojej karierze grał już w eliminacjach do MŚ 2010, a obecnie rywalizuje z Armenią o awans do Euro 2012.

</doc>
<doc id="2408105" url="https://pl.wikipedia.org/wiki?curid=2408105" title="Arthur Yedigaryan">
Arthur Yedigaryan



</doc>
<doc id="2408108" url="https://pl.wikipedia.org/wiki?curid=2408108" title="Stanisław Jabłonowski (zm. 1806)">
Stanisław Jabłonowski (zm. 1806)

Stanisław Jabłonowski herbu Prus III (ur. 27 listopada 1750, zm. 16 lutego 1806 w Krościenku Wyżnym) – rotmistrz targowickiej formacji Brygady Kawalerii Narodowej Znaków Hussarskich pod Imieniem Województwa Bracławskiego.
Był synem Dymitra Hipolita i Józefy z Mycielskich. Żonaty z Anną z Siemieńskich, ojciec dwóch córek Petroneli żony Hrabiego Wodzickiego co ciekawe Petronela miała romans z Ambrożym Łyszkowiczem h. Szeliga III któremu powiła jednego syna Sylwestra późniejszego właściciela Białynina, i Józefy żony Antoniego Stadnickiego.

</doc>
<doc id="2408113" url="https://pl.wikipedia.org/wiki?curid=2408113" title="Wojciech Mier">
Wojciech Mier

Wojciech (Albert) Mier, inna forma nazwiska: "Mir", krypt.: "W. M. S. B." (ur. 19 kwietnia 1759 w Radziechowie, zm. 22 sierpnia 1831 w Kętach) – hrabia cesarstwa, poeta, tłumacz, rotmistrz formacji targowickiej „Brygady Kawalerii Narodowej Znaków Hussarskich pod Imieniem Województwa Bracławskiego”, konsyliarz konfederacji generalnej koronnej.
Życiorys.
Urodził się w roku 1759 (według innych źródeł ponad 7 lat wcześniej: zimą 1751/1752), jako syn Józefa, starosty buskiego i sokalskiego, późniejszego wojewody pomorskiego, i Anastazji z Bohuszów, "primo voto" Kajetanowej Tarnowskiej. Pierwsze nauki pobierał u warszawskich pijarów. Przyjaźnił się w tym okresie z Rzewuskimi i Potockimi (Szczęsnym, Ignacym oraz S. K.).
W 1775 roku był członkiem loży wolnomularskiej Trzech Orłów Białych na wschodzie Lwowa. W latach 1777–1780 był rotmistrzem w 2 Wielkopolskiej Brygadzie Kawalerii Narodowej. W międzyczasie, zimą 1778/1779 przebywał w Paryżu. W czasie sejmu roku 1782 przebywał w Warszawie, wspierając wystąpienia opozycji antykrólewskiej. Podobnie było 3 lata później (1785), gdy deklarował się jako stronnik Czartoryskich w aferze Dogrumowej. W czasie Sejmu Czteroletniego był przeciwnikiem stronnictwa patriotycznego. W czasie Targowicy konsyliarz i brygadier, uczestnik poselstwa do Petersburga, a po powrocie zeń wyznaczony na posła rezydującego w Wiedniu. Po upadku Polski (III rozbiór) często odwiedzał Wiedeń jako tajny radca i podkomorzy cesarstwa austriackiego. Odznaczony Orderem Św. Szczepana.
Posiadłości.
W 1819 roku Wojciech Mier zakupił na licytacji Leżajsk i 28 wsi. W swoich dobrach wspierał kolonizację osadników niemieckich. W 1817 roku zakupił Tryńczę. W 1831 roku dobra leżajskie sprzedał Alfredowi Potockiemu, a po jego śmierci dobra trynieckie objęła jego żona Karolina Mier (zmarła 31 sierpnia 1833 roku).
Twórczość.
Utrzymywał dość bliskie kontakty literackie z: S. Trembeckim, Potockimi, A. K. Czartoryskim, J. Szymanowskim i K. Ustrzyckim. Był autorem pism politycznych, m.in. w obronie Kajetana Sołtyka (1782); reprezentował antykrólewską opozycję magnacką, występował przeciwko Konstytucji 3 Maja. Miał być "autorem pryncypalnym" targowickiej „Gazety Narodowej”. W roku 1829 wystawiono w Warszawie "Andromachę" Racine’a, a Mier figurował jako tłumacz, chociaż w rzeczywistości przełożył tylko 2 akty (pozostałe przełożyli: Stanisław Trembecki i Tomasz Kajetan Węgierski).
Ważniejsze utwory.
Według W. Smoleńskiego (Publicyści anonimowi) Mier miał być także autorem pism politycznych kolportowanych w czasie Sejmu Czteroletniego.
Przekłady.
Ponadto szereg pomniejszych przekładów w rękopisach jak wyżej Ważniejsze utwory poz. 3.

</doc>
<doc id="2408114" url="https://pl.wikipedia.org/wiki?curid=2408114" title="Dortmund-Scharnhorst (stacja kolejowa)">
Dortmund-Scharnhorst (stacja kolejowa)

Dortmund-Scharnhorst (niem: "Bahnhof Dortmund-Scharnhorst") – stacja kolejowa w Dortmundzie, w kraju związkowym Nadrenia Północna-Westfalia, w Niemczech. Znajduje się na Cöln-Mindener Eisenbahn pomiędzy dzielnicami Alt-Scharnhorst i Brackel, na Flughafenstraße.
Historia.
Podczas budowy dworca Dortmund Hauptbahnhof i obwodnicy towarowej między Scharnhorst i Nette w 1903 roku została zbudowana stacja Scharnhorst, która była przeznaczona dla pracowników kolei. 

</doc>
<doc id="2408115" url="https://pl.wikipedia.org/wiki?curid=2408115" title="Stery głębokości">
Stery głębokości

Stery głębokości – ruchome płaszczyzny sterowe jednostek pływających, zdolnych do kontrolowanego zanurzania i wynurzania oraz utrzymywania i zmiany głębokości zanurzenia w ruchu. Stery głębokości są jednym z elementów większego systemu kontroli zanurzenia zanurzalnych jednostek pływających, w pierwszym rzędzie w ich wojskowej odmianie pod postacią okrętów podwodnych.

</doc>
<doc id="2408116" url="https://pl.wikipedia.org/wiki?curid=2408116" title="Ignacy Moszczeński">
Ignacy Moszczeński

Ignacy Moszczeński herbu Nałęcz – generał-adiutant królewski, rotmistrz targowickiej formacji Brygady Kawalerii Narodowej Znaków Hussarskich pod Imieniem Województwa Bracławskiego, konsyliarz konfederacji województwa bracławskiego, konsyliarz konfederacji generalnej koronnej w konfederacji targowickiej, podczaszy bracławski w 1784 roku, cześnik radziejowski w 1780 roku, wojski stężycki w 1776 roku.
Poseł województwa poznańskiego na sejm 1782 roku. Sędzia sejmowy ze stanu rycerskiego w 1782 roku. Poseł województwa poznańskiego na sejm 1784 roku. Był posłem województwa bracławskiego na Sejm Czteroletni w 1790 roku.
Był komisarzem powiatu bracławskiego do ofiary 10. grosza w 1789 roku.
Był kawalerem Orderu Świętego Stanisława.
W XVIII wieku był członkiem loży wolnomularskiej Świątynia Izis.
Był żonaty z Teresą z Ostrowskich.

</doc>
<doc id="2408119" url="https://pl.wikipedia.org/wiki?curid=2408119" title="Artim Sakiri">
Artim Sakiri



</doc>
<doc id="2408121" url="https://pl.wikipedia.org/wiki?curid=2408121" title="Rostock (ujednoznacznienie)">
Rostock (ujednoznacznienie)

Niemcy:
Osoby:
Inne:
Zobacz też:

</doc>
<doc id="2408124" url="https://pl.wikipedia.org/wiki?curid=2408124" title="Port lotniczy Mackay">
Port lotniczy Mackay

Port lotniczy Mackay (IATA: MKY, ICAO: YBMK) – port lotniczy położony w Mackay, w stanie Queensland, w Australii.

</doc>
<doc id="2408125" url="https://pl.wikipedia.org/wiki?curid=2408125" title="Al-Barrija">
Al-Barrija

Al-Barrija (arab. البريّة) – nieistniejąca już arabska wieś, która była położona w Dystrykcie Ramli w Mandacie Palestyny. Wieś została wyludniona i zniszczona podczas I wojny izraelsko-arabskiej, po ataku Sił Obronnych Izraela w dniu 10 lipca 1948.
Położenie.
Al-Barrija leżała na wschodnim krańcu nadmorskiej równiny Szaron. Według danych z 1945 do wsi należały ziemie o powierzchni 2 831 ha. We wsi mieszkało wówczas 510 osób.
Historia.
W okresie panowania Brytyjczyków al-Barrija była małą wsią. We wsi znajdował się jeden meczet.
Decyzją rezolucji Zgromadzenia Ogólnego ONZ nr 181 z 29 listopada 1947, wieś al-Barrija miała znajdować się w państwie arabskim w Palestynie. Na początku I wojny izraelsko-arabskiej w maju 1948 wieś zajęły arabskie milicje, które atakowały żydowską komunikację w okolicy. Na samym początku operacji Danny w dniu 10 lipca 1948 wieś zajęli izraelscy żołnierze. Zmusili oni wszystkich mieszkańców do opuszczenia wioski, a w połowie września wysadzili domy.
Miejsce obecnie.
Na miejscu wioski al-Barrija powstała w 1972 wieś komunalna Bet Chaszmonaj. Na gruntach ornych powstał w 1949 moszaw Azarja, i w 1950 Kefar Szemu’el.
Palestyński historyk Walid Chalidi, tak opisał pozostałości wioski al-Barriji: „Teren wsi jest w większości zniszczony i zrównany z ziemią, z wyjątkiem pozostałości jednego domu i fragmentów murów z dwóch betonowych domów z wystającymi z nich prętami”.

</doc>
<doc id="2408127" url="https://pl.wikipedia.org/wiki?curid=2408127" title="Gołąbek ciemnopurpurowy">
Gołąbek ciemnopurpurowy

Gołąbek ciemnopurpurowy ("Russula atropurpurea" (Krombh.) Britzelm.) – gatunek grzybów należący do rodziny gołąbkowatych ("Russulaceae"). 
Systematyka i nazewnictwo.
Pozycja w klasyfikacji według Index Fungorum: "Russula, Russulaceae, Russulales, Incertae sedis, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1845 r. Krombholz nadając mu nazwę "Agaricus atropurpureus". Obecną, uznaną przez Index Fungorum nazwę nadał mu w 1893 r. Britzelmayer, przenosząc go do rodzaju "Russula". 
Synonimy:
Nazwę polską (dla synonimu "R. krombholzii") podała Alina Skirgiełło w 1991 r. 
Morfologia.
Średnica 4 cm, u młodych okazów półkulisty, później płaskołukowaty z zagłębieniem na środku. Brzegi ma często pofalowane, niekiedy płatowate. Skórka gładka, Ww czasie suchej pogody jest błyszcząca, w czasie wilgotnej śliska. Daje się ściągnąć do połowy średnicy kapelusza. Brzeg kapelusza nie średnio tępy, falisty i jednolity, tylko u starszych okazów czasami nieco karbowany. Skórka kapelusza charakteryzuje się żywymi kolorami i dużą rozmaitością form ubarwienia. W typowych przypadkach kapelusz jest ciemnoczerwony, krwisty, karmazynowy, purpurowoczerwony, a nawet czerwonoczarny. Istnieją jednak formy o kapeluszu silnie różowym, czerwonofioletowym, brudnoliliowym, szaro-oliwkowo-brązowym.
Wąskie, gęste i kruche. Mają kolor od białego do jasnokremowego, u starszych grzybów stają się rdzawo plamiste.
Wysokość 4-6 cm, grubość 1-2,5 cm, walcowaty. Początkowo jest twardy i zwarty, z czasem staje się gąbczasty. Ma biały i lekko siwawy kolor, tylko u nasady jest słabo rdzawy.
Biały, twardy, tylko bezpośrednio pod skórką jest czerwonawofioletowy. W smaku jest szczypiący, szczególnie u młodych grzybów.
Wysyp zarodników biały. Zarodniki szeroko elipsoidalne, o rozmiarach 8-9 × 5,7-7,2 μm. powierzchnia drobnosiateczkowata z dość grubymi brodawkami. Łysinka słabo amyloidalna. Podstawki o rozmiarach 40-55 × 8-11 μm. Cystydy liczne, o rozmiarach 100-120 × 6-11 μm, wrzecionowatym kształcie i krótkim kończyku. Pod działaniem sulfowaniliny zmieniają barwę na niebieską. W skórce znajdują się dermatocystydy. Podczas suchej pogody barwnik zawarty w strzępkach może tworzyć ziarnistości.
Występowanie i siedlisko.
Występuje głównie w Europie i Ameryce Południowej. Opisano jego występowanie także w Maroku, Korei i Japonii. W Polsce jest częsty. W polskim piśmiennictwie mykologicznym opisano go na licznych stanowiskach na terenie całego kraju.
Rośnie w liściastych i mieszanych lasach, w których występuje sosna lub dąb. 
Znaczenie.
Grzyb mikoryzowy. Grzyb jadalny.

</doc>
<doc id="2408128" url="https://pl.wikipedia.org/wiki?curid=2408128" title="Jan Zagórski">
Jan Zagórski

Jan Zagórski herbu Ostoja – podczaszy włodzimierski, sędzia grodzki krzemieniecki, rotmistrz targowickiej formacji Brygady Kawalerii Narodowej Znaków Hussarskich pod Imieniem Województwa Bracławskiego, konsyliarz konfederacji generalnej koronnej. 
Życiorys.
Jako poseł województwa wołyńskiego na Sejm Czteroletni od 1790 roku złożył protest przeciwko konstytucji 3 maja. Figurował na liście posłów i senatorów posła rosyjskiego Jakowa Bułhakowa w 1792 roku, która zawierała zestawienie osób, na które Rosjanie mogą liczyć przy rekonfederacji i obaleniu dzieła 3 maja. Konsyliarz województwa wołyńskiego i konsyliarz konfederacji generalnej koronnej w konfederacji targowickiej.
W czasie insurekcji kościuszkowskiej Sąd Najwyższy Kryminalny skazał go na karę śmierci przez powieszenie, wieczną infamię, konfiskatę majątków i utratę wszystkich urzędów.

</doc>
<doc id="2408129" url="https://pl.wikipedia.org/wiki?curid=2408129" title="Russula atropurpurea">
Russula atropurpurea



</doc>
<doc id="2408131" url="https://pl.wikipedia.org/wiki?curid=2408131" title="Russula undulata">
Russula undulata



</doc>
<doc id="2408133" url="https://pl.wikipedia.org/wiki?curid=2408133" title="Mezeń (rzeka)">
Mezeń (rzeka)



</doc>
<doc id="2408135" url="https://pl.wikipedia.org/wiki?curid=2408135" title="Jan Nepomucen Świejkowski">
Jan Nepomucen Świejkowski

Jan Nepomucen Świejkowski herbu Trzaska (1762–1837) w Peczarze) – rotmistrz targowickiej formacji Brygady Kawalerii Narodowej Znaków Hussarskich pod Imieniem Województwa Bracławskiego, konsyliarz konfederacji generalnej koronnej, deputat na Trybunał Koronny.
Był synem wojewody podolskiego Leonarda Marcina z Kołodna herbu Trzaska (1721–1793) i Izabeli Dunin-Karwickiej. Żonaty z Oktawią Potocką (1786–1842), córką Stanisława Szczęsnego Potockiego (1751–1805). Miał dzieci: Zygmunta Józefa, Władysława Feliksa i Eleonorę Helenę Oktawię.

</doc>
<doc id="2408136" url="https://pl.wikipedia.org/wiki?curid=2408136" title="Kontakt (film 2005)">
Kontakt (film 2005)

Kontakt (maced. "Контакт") − film fabularny powstały w koprodukcji macedońsko-niemieckiej z 2005 roku.
Fabuła.
Dwoje ludzi - były więzień i dziewczyna po leczeniu w szpitalu psychiatrycznym spotyka się przypadkiem w małej opuszczonej wsi macedońskiej. Początkowa nieufność wkrótce zmieni się w głębokie uczucie.

</doc>
<doc id="2408137" url="https://pl.wikipedia.org/wiki?curid=2408137" title="Naj Magazyn">
Naj Magazyn



</doc>
<doc id="2408148" url="https://pl.wikipedia.org/wiki?curid=2408148" title="Cmentarz wojenny nr 181 – Siemiechów">
Cmentarz wojenny nr 181 – Siemiechów

Cmentarz wojenny nr 181 w Siemiechowie – zabytkowy cmentarz z I wojny światowej znajdujący się we wsi Siemiechów w województwie małopolskim, w powiecie tarnowskim, w gminie Gromnik. Jest jednym z 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. W VI okręgu tarnowskim cmentarzy tych jest 62.
Położenie.
Cmentarz znajduje się na południowo-wschodnim grzbiecie opadającym z Wału do Gromnika. Grzbietem tym, obok cmentarza biegnie z Gromnika asfaltowa droga i zielony szlak turystyczny. Zaczyna się przy drodze Gromnik – Tuchów w niewielkiej odległości za kościołem w Gromniku. Znajdują się przy niej dwa cmentarze z czasów I wojny światowej: najpierw cmentarz wojenny nr 149, potem nr 181. Obydwa znajdują się przy drodze i są z niej widoczne.
Opis cmentarza.
Zaprojektowany został przez Siegfrieda Hellera na planie prostokąta z jednym ściętym narożem (jest w nim brama). Jest dość duży, zajmuje powierzchnię ok. 1000 m². Obecnie jego ogrodzenie stanowi betonowa podmurówka i płot wykonany z żelaznych sztachet osadzonych na żelaznych słupkach. Są dwie furtki: jedna duża, dwuskrzydłowa, druga mniejsza, jednoskrzydłowa. Nie ma centralnego pomnika, jest natomiast neoklasycystyczna kapliczka. Na placu obok kaplicy znajdują się ustawione w rzędach żeliwne krzyże osadzone na betonowych cokolikach. Jest kilka rodzajów tych krzyży i są na nich blaszane tabliczki z nazwiskami poległych.
Pochowano tutaj żołnierzy poległych podczas bitwy pod Gorlicami 2 i 3 maja 1915 r. W czasie tej ofensywy wojska austro-węgierskie przy znacznej pomocy wojsk niemieckich wyparły armię rosyjską z terenów wcześniej przez nią zajętych. W 21 grobach zbiorowych i 91 pojedynczych pochowano 178 żołnierzy, w tym 159 żołnierzy austro-węgierskich i 19 rosyjskich.
Los cmentarza.
Austriacy wykonali cmentarze bardzo solidnie, jednak z czasem ulegały one w naturalny sposób niszczeniu przez czynniki pogody i roślinność, bywało, że również przez wandali. Przez długi czas, zwłaszcza po II wojnie światowej, cmentarzami z I wojny światowej nie opiekowano się. Dopiero ostatnio zaczęto o niego dbać. Kapliczka istniała jeszcze przed budowa cmentarza, cmentarz wykonano dookoła niej. W latach 1986–1987 dokonano generalnej przebudowy cmentarza. Po przebudowie jego obecny wygląd znacznie różni się od pierwotnego. Pierwotnie ogrodzenie stanowił drewniany płot osadzony na murowanych z kamienia słupkach. Centralny pomnik stanowił wysoki drewniany krzyż nakryty daszkiem z glorią. Po krzyżu i pierwotnym ogrodzeniu nie ma już śladu. W czasie przebudowy zrównano mogiły ziemne, a część z placu przed kapliczką oraz z prawej strony przeniesiono na lewo w dół. Nie dokonano przy tym jednak ekshumacji zwłok, tak, że obecnie lokalizacja krzyży jest tylko symboliczna. Dzięki ich przeniesieniu powstał przed kapliczką pusty plac, na którym ustawiono ławki, na których można usiąść podczas nabożeństw, które w tej kapliczce okazjonalnie się odbywają

</doc>
<doc id="2408149" url="https://pl.wikipedia.org/wiki?curid=2408149" title="Hrajr Mkojan">
Hrajr Mkojan

Hrajr Mkojan, orm. Հրայր Մկոյան (ur. 2 września 1986 w Leninakanie) – piłkarz ormiański grający na pozycji środkowego obrońcy.
Kariera klubowa.
Mkojan jest wychowankiem klubu Szirak Giumri. Do kadry pierwszego zespołu awansował w 2004 roku jako 18-latek i w tamtym sezonie zadebiutował w rozgrywkach pierwszej ligi ormiańskiej. W Sziraku grał do końca 2006 roku.
Na początku 2007 roku Mkojan został wypożyczony do Araratu Erywań. Występował w nim przez 2 lata, a w sezonie 2008 zdobył z nim Puchar Armenii. Natomiast w 2009 roku występował na zasadach wypożyczenia w zespole Uliss Erywań.
W 2010 roku Mkojan przeszedł do Miki Erywań. Swój debiut w nim zanotował 28 marca 2010 w zwycięskim 4:0 domowym meczu z Banancem Erywań. Po dwóch latach ponownie zmienił klub i 12 stycznia 2012 roku podpisał kontrakt z rosyjskim Spartak Nalczyk. Latem 2012 piłkarz powrócił do Sziraka Giumri.
Kariera reprezentacyjna.
W reprezentacji Armenii Mkojan zadebiutował 2 września 2009 roku w wygranym 2:1 meczu eliminacji do MŚ 2010 z Belgią.

</doc>
<doc id="2408151" url="https://pl.wikipedia.org/wiki?curid=2408151" title="Hrayr Mkoyan">
Hrayr Mkoyan



</doc>
<doc id="2408152" url="https://pl.wikipedia.org/wiki?curid=2408152" title="Klasztor Eldena">
Klasztor Eldena

Klasztor Eldena (niem. "Kloster Eldena"), pierwotnie Klasztor Hildy (niem. "Kloster Hilda") – klasztor cysterski położony w dzielnicy miasta Greifswald o tej samej nazwie, w landzie Meklemburgia-Pomorze Przednie, w Niemczech. Jeden z obiektów Europejskiego Szlaku Gotyku Ceglanego.

</doc>
<doc id="2408155" url="https://pl.wikipedia.org/wiki?curid=2408155" title="Mihai Kokossy">
Mihai Kokossy

Mihai Kokossy (ur. 9 kwietnia 1911 w Turdeni, zm. 1986 w Bukareszcie) – rumuński szermierz. Reprezentant kraju podczas Igrzysk Olimpijskich 1952 w Helsinkach. Na igrzyskach uczestniczył w turnieju drużynowym szablistów. W tym turnieju wygrał po jednej walce z Francją i Polską

</doc>
<doc id="2408160" url="https://pl.wikipedia.org/wiki?curid=2408160" title="Innaba">
Innaba

Innaba (arab. عنابة) – nieistniejąca już arabska wieś, która była położona w Dystrykcie Ramli w Mandacie Palestyny. Wieś została wyludniona i zniszczona podczas I wojny izraelsko-arabskiej, po ataku Sił Obronnych Izraela w dniu 10 lipca 1948.
Położenie.
Innaba leżała na wschodnim krańcu nadmorskiej równiny Szaron. Według danych z 1945 do wsi należały ziemie o powierzchni 12 857 ha. We wsi mieszkały wówczas 1 420 osoby.
Historia.
W czasach panowania rzymskiego istniała tutaj osada nazywana Betoannaba. W okresie panowania Brytyjczyków Innaba była średniej wielkości wsią. We wsi znajdował się jeden meczet. W 1920 utworzono szkołę podstawową dla chłopców, do której w 1945 uczęszczało 168 uczniów.
Na początku I wojny izraelsko-arabskiej w maju 1948 wieś zajęły arabskie milicje, które atakowały żydowską komunikację w okolicy. Na samym początku operacji Danny w dniu 10 lipca 1948 wieś zaatakowali izraelscy żołnierze. Po ciężkim starciu z około 200 arabskimi ochotnikami, wieś została zajęta, a jej mieszkańcy zmuszeni do opuszczenia swoich domów. Część z domów wyburzono natychmiast po zdobyciu wioski, natomiast pozostałą część zrównano z ziemią w 1952.
Miejsce obecnie.
Na gruntach wioski Innaba powstał w 1950 moszaw Kefar Szemu’el.
Palestyński historyk Walid Chalidi, tak opisał pozostałości wioski Innaba: „Część, która wchodzi na teren autostrady Jerozolima-Tel Awiw, kilka kilometrów od opactwa al-Latrun, jest ogrodzona i trudno dostępna. Teren jest pokryty gruzem i porośnięty roślinnością, w tym kaktusami, karłowatymi drzewkami oliwnymi i drzewami cierniowymi sprzed 1948 roku. Widoczne są ruiny domów, pozostałości szkoły i lokalnej siedziby Arabskiej Partii Palestyny. Na cmentarzu zachowały się groby Hasanz Badwan i Ajisha Badwan”.

</doc>
<doc id="2408161" url="https://pl.wikipedia.org/wiki?curid=2408161" title="Volley Ball Club Riom Auvergne">
Volley Ball Club Riom Auvergne

Volley Ball Club Riom Auvergne - żeński klub piłki siatkowej z Francji. Swoją siedzibę miał w Riom. Został założony w 1984, a rozwiązany w 2006. Obecnie istnieje Riom Volley-Ball.

</doc>
<doc id="2408169" url="https://pl.wikipedia.org/wiki?curid=2408169" title="Artak Jedigarian">
Artak Jedigarian

Artak Jedigarian, orm. Արտակ Եդիգարյան (ur. 18 marca 1990 w Erywaniu) – piłkarz ormiański grający na pozycji bocznego obrońcy. Jego starszy brat, Artur, także jest piłkarzem i także występuje w reprezentacji Armenii.
Kariera klubowa.
Jedigarian jest wychowankiem klubu Pjunik Erywań. Do kadry pierwszego zespołu awansował w 2007 roku jako 17-latek i w tamtym sezonie zadebiutował w rozgrywkach pierwszej ligi ormiańskiej. Już w debiutanckim sezonie wywalczył z Pjunikiem tytuł mistrza Armenii. W 2008 roku stał się podstawowym zawodnikiem Pjunika. Wraz z Pjunikiem zdobył wiele trofeów. W lipcu 2012 przeszedł do Metałurha Donieck. Rozegrał 8 meczów i podczas przerwy zimowej sezonu 2012/13 powrócił do Pjunika.
Kariera reprezentacyjna.
W reprezentacji Armenii Jedigarian zadebiutował 25 maja 2010 roku w wygranym 3:1 towarzyskim meczu z Uzbekistanem. Obecnie rywalizuje z Armenią o awans do Euro 2012.

</doc>
<doc id="2408170" url="https://pl.wikipedia.org/wiki?curid=2408170" title="Artak Yedigaryan">
Artak Yedigaryan



</doc>
<doc id="2408174" url="https://pl.wikipedia.org/wiki?curid=2408174" title="Castanheiras">
Castanheiras

Castanheiras – miasto i gmina w Brazylii, w stanie Rondônia. Znajduje się w mezoregionie Leste Rondoniense i mikroregionie Cacoal.

</doc>
<doc id="2408176" url="https://pl.wikipedia.org/wiki?curid=2408176" title="Zbór Kościoła Zielonoświątkowego w Kędzierzynie-Koźlu">
Zbór Kościoła Zielonoświątkowego w Kędzierzynie-Koźlu

Zbór „Betezda” Kościoła Zielonoświątkowego w Kędzierzynie-Koźlu – zbór Kościoła Zielonoświątkowego w RP znajdujący się w Kędzierzynie-Koźlu, przy ulicy Racławickiej 5.
Nabożeństwa odbywają się w niedzielę o godzinie 10:00. 
Pastorem zboru jest Piotr Kuriata.

</doc>
<doc id="2408178" url="https://pl.wikipedia.org/wiki?curid=2408178" title="Vorpommern-Rügen">
Vorpommern-Rügen



</doc>
<doc id="2408179" url="https://pl.wikipedia.org/wiki?curid=2408179" title="Vorpommern-Greifswald">
Vorpommern-Greifswald



</doc>
<doc id="2408181" url="https://pl.wikipedia.org/wiki?curid=2408181" title="Ludwigslust-Parchim">
Ludwigslust-Parchim



</doc>
<doc id="2408182" url="https://pl.wikipedia.org/wiki?curid=2408182" title="Cacoal">
Cacoal

Cacoal – miasto i gmina w Brazylii, w stanie Rondônia. Znajduje się w mezoregionie Leste Rondoniense i mikroregionie Cacoal.

</doc>
<doc id="2408185" url="https://pl.wikipedia.org/wiki?curid=2408185" title="Unia Prezydentów – Obywatele do Senatu">
Unia Prezydentów – Obywatele do Senatu

Unia Prezydentów – Obywatele do Senatu (UP-OdS) – polski ruch społeczno-polityczny zorganizowany w 2011 przez prezydenta Wrocławia Rafała Dutkiewicza, mający na celu start popieranych przez bezpartyjnych prezydentów miast kandydatów do Senatu RP w wyborach parlamentarnych w 2011.
Geneza.
Po sukcesie, startujących jako KWW Rafała Dutkiewicza, kandydatów Dolnego Śląska XXI (dawnej części ruchu Polska XXI) w wyborach samorządowych w 2010 (gdy zajęli oni 2. miejsce w głosowaniu do sejmiku dolnośląskiego, wprowadzając do niego 9 radnych) i przemianowaniu stowarzyszenia na Obywatelski Dolny Śląsk w lutym 2011, powstały pomysły startu kandydatów stowarzyszenia do Senatu. Ostatecznie inicjatywa przybrała wymiar ogólnokrajowy, w wyniku przystąpienia do niej prezydentów miast z innych województw. O utworzeniu ruchu „Obywatele do Senatu” Rafał Dutkiewicz poinformował na konferencji prasowej 5 lipca 2011 wspólnie z prezydentem Krakowa Jackiem Majchrowskim i prezydent Zabrza Małgorzatą Mańką-Szulik. Do inicjatywy przystąpili też inni prezydenci, m.in. Zygmunt Frankiewicz (Gliwice), Wojciech Szczurek (Gdynia) i Michał Zaleski (Toruń). 28 lipca w Pławniowicach 15 prezydentów miast podpisało deklarację programową ruchu.
Wybory parlamentarne w 2011.
19 sierpnia oficjalnego poparcia inicjatywie Unia Prezydentów – Obywatele do Senatu udzielił Jerzy Stuhr. Dzień później ruch zaprezentował swoich kandydatów w wyborach.
Kandydaci UP-OdS startowali z różnych komitetów wyborczych:
Oprócz tego Unia Prezydentów poparła 6 kandydatów niezależnych. Łącznie z inicjatywą związanych było 46 startujących kandydatów do Senatu. Poparcie dla kandydatów OdS zadeklarowała partia Polska Jest Najważniejsza. Ponadto ruch zawarł porozumienie o współpracy z Sojuszem Lewicy Demokratycznej, który także zdeklarował wspieranie kandydatów OdS.
Jedynym kandydatem związanym z UP-OdS, który zdobył mandat senatorski, został wiceprezydent Wrocławia Jarosław Obremski, startujący w okręgu nr 8 z ramienia KWW Rafał Dutkiewicz, który zdobył 63 717 (41,89%) głosów.
UP-OdS w parlamencie.
W Senacie VII kadencji 6 września 2011 powstało koło „Obywatele do Senatu”, które utworzyli ubiegający się o reelekcję z ramienia UP-OdS senatorowie: Paweł Klimowicz, Tomasz Misiak i Marek Trzciński (wszyscy należący wcześniej do Platformy Obywatelskiej). W Senacie VIII kadencji związany z UP-OdS senator Jarosław Obremski zasiadł w Kole Senatorów Niezależnych.
W Sejmie VI kadencji (wśród posłów niezrzeszonych) zasiadali kandydaci do Senatu z ramienia UP-OdS (posłowie Stronnictwa Demokratycznego – Marian Filar i Bogdan Lis), a także kandydat niezależny z poparciem UP-OdS (Longin Komołowski).

</doc>
<doc id="2408186" url="https://pl.wikipedia.org/wiki?curid=2408186" title="Espigão d’Oeste">
Espigão d’Oeste

Espigão d'Oeste – miasto i gmina w Brazylii, w stanie Rondônia. Znajduje się w mezoregionie Leste Rondoniense i mikroregionie Cacoal.

</doc>
<doc id="2408188" url="https://pl.wikipedia.org/wiki?curid=2408188" title="Micho Mosuliszwili">
Micho Mosuliszwili

Micho Mosuliszwili (gruz. მიხო მოსულიშვილი; ur. 10 grudzień 1962 w Gurdżaani) – gruziński pisarz, dramaturg, tłumacz i scenarzysta.
Życiorys.
Studiował w Państwowym Uniwersytecie Tbilisi na Wydziale Geologii. W latach 1981-84 studiował na drugim fakultecie pisanie scenariuszy. Następnie pracował jako geolog i jako dziennikarz dla różnych gazet. Mosuliszwili opublikował kilka opowiadań, powieści i sztuk teatralnych w Gruzji. Jego sztuki wystawiano w Gruzji w kinach i telewizji. Niektóre dzieła zostały przetłumaczone na język angielski, niemiecki, rosyjski i ormiański.
Micho Mosuliszwili jest żonaty i ma jedną córkę.
Głównym jego dziełem jest powieść łotrzykowska "Prena ukasrod" (Tbilisi, Sulakauri, 2001 i Tbilisi, Gumbati-2007, 2011 – ).
Nagrody i wyróżnienia.
W 1998 Mosuliszwili został kawalerem Medalu Honoru.
W 2006 opowiadanie Micho Mosuliszwili "Światła dnia śniegu" (o Pore Mosuliszwili) zostało nagrodzone na konkursie literackim w Moskwie.
W 2011, 8 października – otrzymał nagrodę literacką Gala dla biograficznej książki "Waża Pszawela".

</doc>
<doc id="2408189" url="https://pl.wikipedia.org/wiki?curid=2408189" title="Ministro Andreazza">
Ministro Andreazza

Ministro Andreazza – miasto i gmina w Brazylii, w stanie Rondônia. Znajduje się w mezoregionie Leste Rondoniense i mikroregionie Cacoal.

</doc>
<doc id="2408191" url="https://pl.wikipedia.org/wiki?curid=2408191" title="Novo Horizonte do Oeste">
Novo Horizonte do Oeste

Novo Horizonte do Oeste – miasto i gmina w Brazylii, w stanie Rondônia. Znajduje się w mezoregionie Leste Rondoniense i mikroregionie Cacoal.

</doc>
<doc id="2408193" url="https://pl.wikipedia.org/wiki?curid=2408193" title="Rolim de Moura">
Rolim de Moura

Rolim de Moura – miasto i gmina w Brazylii, w stanie Rondônia. Znajduje się w mezoregionie Leste Rondoniense i mikroregionie Cacoal.

</doc>
<doc id="2408195" url="https://pl.wikipedia.org/wiki?curid=2408195" title="Nemezis">
Nemezis

Nemezis (także Nemezys; Némesis, , "Rivalitas" ‘postanowienie’, ‘rozdająca to, co należne’) – w mitologii greckiej bogini zemsty, sprawiedliwości i przeznaczenia. Nazywana kobietą bez winy i wstydu. Znana była także jako Adrasteja (gr. "Adrásteia", łac. "Adrastea" – 'nieunikniona'). Zsyłała na ludzi szczęście lub niepowodzenie, ścigała przestępców i decydowała o losie w zależności od zasług. Córka Nyks i Ereb, uważana za uosobienie gniewu bogów. Ośrodkiem jej kultu było Ramnus w Attyce, stąd była nazywana Ramnuzją (gr. "Rhamnusía", łac. "Rhamnusia virgo"). Stała na straży równowagi świata wraz z Eryniami.
Przedstawiana była jako kobieta trzymająca w jednej ręce gałąź jabłoni, w drugiej koło, na głowie miała koronę zwieńczoną jeleniami, a z jej pasa zwisał bicz. Atrybutem Nemezis jest koło, a poświęconym jej zwierzęciem – gryf.

</doc>
<doc id="2408196" url="https://pl.wikipedia.org/wiki?curid=2408196" title="Santa Luzia d’Oeste">
Santa Luzia d’Oeste

Santa Luzia d'Oeste – miasto i gmina w Brazylii, w stanie Rondônia. Znajduje się w mezoregionie Leste Rondoniense i mikroregionie Cacoal.

</doc>
<doc id="2408198" url="https://pl.wikipedia.org/wiki?curid=2408198" title="Obywatele do Senatu">
Obywatele do Senatu



</doc>
<doc id="2408200" url="https://pl.wikipedia.org/wiki?curid=2408200" title="Cabixi">
Cabixi

Cabixi – miasto i gmina w Brazylii, w stanie Rondônia. Znajduje się w mezoregionie Leste Rondoniense i mikroregionie Colorado do Oeste.

</doc>
<doc id="2408201" url="https://pl.wikipedia.org/wiki?curid=2408201" title="Szkoła Podstawowa w Starym Targu">
Szkoła Podstawowa w Starym Targu



</doc>
<doc id="2408202" url="https://pl.wikipedia.org/wiki?curid=2408202" title="Mistrzostwa Świata w Kolarstwie Szosowym 1993">
Mistrzostwa Świata w Kolarstwie Szosowym 1993

66. Mistrzostwa świata w kolarstwie szosowym – zawody kolarskie, które odbyły się w dniach 25–29 sierpnia 1993 w stolicy Norwegii – Oslo. Były to pierwsze zorganizowane w tym kraju mistrzostwa świata w kolarstwie szosowym. Nikomu nie udało się obronić tytułu mistrza świata. Również nikomu nie udało się zdobyć chociaż dwóch medali.
Polacy nie zdobyli żadnego medalu, a najlepszym osiągnięciem było zajęcie 6. miejsca przez Marka Leśniewskiego w wyścigu ze startu wspólnego amatorów. Po raz pierwszy w historii w wyścigu ze startu wspólnego kobiet pojawiły się polskie zawodniczki.
Reprezentacja Polski.
Do mistrzostw świata Polski Związek Kolarski zgłosił 12 osób (9 mężczyzn i 3 kobiet) w czterech konkurencjach (bez jazdy drużynowej na czas kobiet). 

</doc>
<doc id="2408203" url="https://pl.wikipedia.org/wiki?curid=2408203" title="Cerejeiras">
Cerejeiras

Cerejeiras – miasto i gmina w Brazylii, w stanie Rondônia. Znajduje się w mezoregionie Leste Rondoniense i mikroregionie Colorado do Oeste.

</doc>
<doc id="2408205" url="https://pl.wikipedia.org/wiki?curid=2408205" title="Zespół Szkół w Sztumie">
Zespół Szkół w Sztumie



</doc>
<doc id="2408206" url="https://pl.wikipedia.org/wiki?curid=2408206" title="Insheim">
Insheim

Insheim (palat. "Isem") – miejscowość i gmina w Niemczech, w kraju związkowym Nadrenia-Palatynat, w powiecie Südliche Weinstraße, wchodzi w skład gminy związkowej Herxheim.

</doc>
<doc id="2408207" url="https://pl.wikipedia.org/wiki?curid=2408207" title="Colorado do Oeste">
Colorado do Oeste

Colorado do Oeste – miasto i gmina w Brazylii, w stanie Rondônia. Znajduje się w mezoregionie Leste Rondoniense i mikroregionie Colorado do Oeste.

</doc>
<doc id="2408209" url="https://pl.wikipedia.org/wiki?curid=2408209" title="Isem">
Isem



</doc>
<doc id="2408210" url="https://pl.wikipedia.org/wiki?curid=2408210" title="Zespół Szkół im. Jana Kasprowicza w Sztumie">
Zespół Szkół im. Jana Kasprowicza w Sztumie



</doc>
<doc id="2408211" url="https://pl.wikipedia.org/wiki?curid=2408211" title="Nova União">
Nova União



</doc>
<doc id="2408215" url="https://pl.wikipedia.org/wiki?curid=2408215" title="Mikroregion Santa Maria da Vitória">
Mikroregion Santa Maria da Vitória

Mikroregion Santa Maria da Vitória – mikroregion w brazylijskim stanie Bahia należący do mezoregionu Extremo Oeste Baiano. Ma powierzchnię 24.682,00920 km²

</doc>
<doc id="2408216" url="https://pl.wikipedia.org/wiki?curid=2408216" title="Wojsko polskie w latach 1340-1454">
Wojsko polskie w latach 1340-1454



</doc>
<doc id="2408218" url="https://pl.wikipedia.org/wiki?curid=2408218" title="Rohrbach (powiat Südliche Weinstraße)">
Rohrbach (powiat Südliche Weinstraße)

Rohrbach – miejscowość i gmina w Niemczech, w kraju związkowym Nadrenia-Palatynat, w powiecie Südliche Weinstraße, wchodzi w skład gminy związkowej Herxheim.
Współpraca.
Miejscowość partnerska:

</doc>
<doc id="2408219" url="https://pl.wikipedia.org/wiki?curid=2408219" title="Mikroregion Guanambi">
Mikroregion Guanambi

Mikroregion Guanambi – mikroregion w brazylijskim stanie Bahia należący do mezoregionu Centro-Sul Baiano. Ma powierzchnię 20.575,04820 km²

</doc>
<doc id="2408221" url="https://pl.wikipedia.org/wiki?curid=2408221" title="Teraz Miki">
Teraz Miki

Teraz Miki (ang. "Have a Laugh!", 2009–2012) – serial animowany z klasycznymi kreskówkami Walta Disneya, których bohaterami są m.in.: Myszka Miki, Kaczor Donald, Goofy i Pluto. W Polsce można go oglądać na kanałach Disney Channel, Disney XD, TV Puls, TVP 1 i Puls 2, oraz także na płytach DVD wydanych przez CD Projekt.

</doc>
<doc id="2408222" url="https://pl.wikipedia.org/wiki?curid=2408222" title="Maciej Perekładowski">
Maciej Perekładowski

Maciej Perekładowski (ur. ok. 1752 – zm. po 1797) – brygadier targowickiej Brygady Kawalerii Narodowej Znaków Hussarskich pod Imieniem Województwa Kijowskiego, major a później brygadier 2 Wołyńskiej Brygady Kawalerii Narodowej od 1792 roku.

</doc>
<doc id="2408223" url="https://pl.wikipedia.org/wiki?curid=2408223" title="Birkweiler">
Birkweiler

Birkweiler – miejscowość i gmina w Niemczech, w kraju związkowym Nadrenia-Palatynat, w powiecie Südliche Weinstraße, wchodzi w skład gminy związkowej Landau-Land.

</doc>
<doc id="2408224" url="https://pl.wikipedia.org/wiki?curid=2408224" title="Mikroregion Brumado">
Mikroregion Brumado

Mikroregion Brumado – mikroregion w brazylijskim stanie Bahia należący do mezoregionu Centro-Sul Baiano. Ma powierzchnię 14.322,49150 km²

</doc>
<doc id="2408226" url="https://pl.wikipedia.org/wiki?curid=2408226" title="Mikroregion Livramento do Brumado">
Mikroregion Livramento do Brumado

Mikroregion Livramento do Brumado – mikroregion w brazylijskim stanie Bahia należący do mezoregionu Centro-Sul Baiano. Ma powierzchnię 5.644,45890 km²

</doc>
<doc id="2408227" url="https://pl.wikipedia.org/wiki?curid=2408227" title="Mikroregion Seabra">
Mikroregion Seabra

Mikroregion Seabra – mikroregion w brazylijskim stanie Bahia należący do mezoregionu Centro-Sul Baiano. Ma powierzchnię 20.336,58690 km²

</doc>
<doc id="2408230" url="https://pl.wikipedia.org/wiki?curid=2408230" title="Cmentarz wojenny nr 184 – Brzozowa">
Cmentarz wojenny nr 184 – Brzozowa

Cmentarz wojenny nr 184 w Brzozowej – zabytkowy cmentarz z I wojny światowej, znajdujący się w miejscowości Brzozowa, w gminie Gromnik, powiecie tarnowskim, województwie małopolskim. Jeden z ponad 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. W VI okręgu Tarnów cmentarzy tych jest 63.
Opis cmentarza.
Znajduje się w odległości 800 m od kościoła w Brzozowej, przy drodze, którą prowadzi żółty szlak turystyczny na Suchą Górę. Cmentarz zlokalizowany został przy istniejącej wcześniej kapliczce. Pochodzi ona z 1903 r. i ma w środku figurkę Matki Boskiej. Zaprojektowany został przez Heinricha Scholza. Jest to niewielki cmentarz na planie trapezu. Ogrodzenie stanowi drewniany płot sztachetkowy osadzony na betonowych słupkach. Wejście od drogi przez jednoskrzydłową furtkę przylegającą do kapliczki. Brak pomnika centralnego – zastępuje go kapliczka. Na nagrobkach żołnierzy umieszczono betonowe stele, na których zamontowano blaszane tabliczki imienne i żeliwne krzyże zwieńczone wieńcem laurowym. Są dwa rodzaje tych krzyży: jednoramienne krzyże maltańskie na nagrobkach żołnierzy austro-węgierskich i dwuramienne lotaryńskie na nagrobkach żołnierzy rosyjskich. Wokół cmentarza rosną duże dęby,
Polegli.
W 7 grobach zbiorowych i 24 pojedynczych pochowano tu 78 żołnierzy austro-węgierskich i 25 rosyjskich. Zidentyfikowano 20 z nich, wyłącznie z armii austro-węgierskiej. Ci znani z nazwisk walczyli głównie w 16. pułku piechoty honwedu, którego obszar rekrutacji znajdował się w okolicach Bańskiej Bystrzycy. 56% żołnierzy tego pułku była narodowości węgierskiej, 41% słowackiej. Wszyscy ci żołnierze (zarówno austro-węgierscy, jak i rosyjscy) polegli w październiku 1914 r., a więc w czasie wkroczenia na te tereny wojsk rosyjskich.
Los cmentarza.
Po II wojnie światowej nie dbano o cmentarze wojenne z I wojny i ulegały one niszczeniu. Dopiero w 2001 r. dokonano generalnego remontu cmentarza nr 184. W trakcie remontu wycięto zarastające go drzewa i krzewy i wykonano nowy płot sztachetkowy. Ustawiono także nowe nagrobki z nowymi tablicami imiennymi. Po remoncie cmentarz był w bardzo dobrym stanie. Przy wejściu na cmentarz ustawiono tablicę informacyjną z planem cmentarza i tekstami w języku polskim, angielskim, niemieckim i rosyjskim.

</doc>
<doc id="2408233" url="https://pl.wikipedia.org/wiki?curid=2408233" title="Mistrzostwa Świata w Kolarstwie Szosowym 1994">
Mistrzostwa Świata w Kolarstwie Szosowym 1994

67. Mistrzostwa świata w kolarstwie szosowym – zawody kolarskie, które odbyły się w dniach 21–28 sierpnia 1994 we włoskim mieście Agrigento. Były to dziewiąte zorganizowane w tym kraju mistrzostwa świata w kolarstwie szosowym (poprzednio w: 1926, 1932, 1951, 1955, 1962, 1968, 1976 i 1985). Jedynie zespół Włoch w jeździe drużynowej na czas mężczyzn i zespół Rosji w jeździe drużynowej na czas kobiet zdołały obronić tytuły mistrzów świata. Wśród multimedalistów najlepszą okazała się Amerykanka Jeanne Golay, która zdobyła dwa brązowe medale. 
Ponownie od mistrzostw świata w Kopenhadze w 1931 została rozegrana konkurencja jazdy indywidualnej na czas mężczyzn, natomiast nowością w programie mistrzostw było pojawienie się po raz pierwszy w historii konkurencji indywidualnej jazdy na czas kobiet. Postanowiono od następnych mistrzostw świata w Duitamie w 1996 o wycofaniu konkurencji jazd drużynowych na czas zespołów narodowych kobiet i mężczyzn.
Polacy nie zdobyli żadnego medalu, a najlepszym osiągnięciem było zajęcie 6. miejsca przez Kazimierza Stafieja w wyścigu ze startu wspólnego amatorów.
Reprezentacja Polski.
Do mistrzostw świata Polski Związek Kolarski zgłosił 13 osób (12 mężczyzn i 1 kobietę) w sześciu konkurencjach (bez jazdy drużynowej na czas kobiet). 

</doc>
<doc id="2408234" url="https://pl.wikipedia.org/wiki?curid=2408234" title="Paletka dyskowiec">
Paletka dyskowiec

Paletka dyskowiec, dyskowiec właściwy,dyskowiec ("Symphysodon discus") – gatunek ryby z rodziny pielęgnicowatych. Ryba popularna w hodowli akwaryjnej. Po raz pierwszy gatunek opisał Johann Jakob Heckel w roku 1840.
Niekiedy synonim "Symphysodon discus willischwartzi" uważany jest za podgatunek dyskowca właściwego.
Występowanie.
Zamieszkuje miejsca o spokojnym nurcie rzeki, jej zatoczki i rozlewiska dorzecza rzeki Amazonki (Rio Manacapuru, Rio Abacaxis, Rio Tapajós, Rio Trombetas, Rio Urubu, Xingu, Rio Negro (od miasta Manaus do ujścia rzeki Rio Branco)). Żyje w tzw. „czarnej wodzie” o widoczności sięgającej 250 cm w głąb, w miejscach bogatych w roślinność, w sąsiedztwie zanurzonych korzeni drzew, gdzie w razie potrzeby znajduje dobre schronienie. Żyje w grupach liczących kilka do kilkadziesiąt sztuk, często występuje z gatunkiem skalar.
Najbardziej wartościowe gatunki pochodzą z rejonu Parku Narodowego Anavilhanas na rzece Rio Negro gdzie w Archipelagu Anavilhana liczącym ok. 400 wysp i obejmującym obszar 350.018 ha gatunek ten ma najlepsze warunki do życia.
Opis.
Ciało bocznie silnie spłaszczone i wysokie, swym wyglądem przypominające dysk (stąd nazwa). Podstawowym kolorem jest brązowy, brunatno-czerwony. Na jego tle widnieją jasnoniebieskie linie. Przez całe ciało pionowo przebiega 9 pasów w kolorze czarno-brązowym. Pas pierwszy jest ciemniejszy i biegnie od karku do płetwy brzusznej przechodząc przez oko. Kolejne 3 pasy (2,3 4) są mniej widoczne. Następny, piąty w kolejności pas jest najszerszy i najbardziej widoczny, biegnie pionowo od płetwy grzbietowej aż do płetwy odbytowej. Kolejne trzy pasy (6,7,8) są słabiej widoczne(na wzór 2,3,i 4). Ostatni z pasów – 9 jest dobrze widoczny (tak jak pierwszy i piąty) i przebiega przez podstawę płetwy ogonowej. Ciemną obwódkę posiadają płetwy grzbietowa i odbytowa.
Płetwa grzbietowa posiada 8-10 promieni twardych i 29-34 promieni miękkich. Płetwa odbytowa ma 7-9 promieni twardych i 26-32 promieni miękkich. Kolor płetw brzusznych jest czerwony z podłużnymi plamami w kolorze niebieskim. Wokół źrenicy oka występuje kolor złocisty, środek oka jest czerwony.
Dyskowce osiągają długość 18–20 cm.
Dymorfizm płciowy.
Trudny do rozróżnienia. W czasie składania ikry można rozróżnić po pokładełku. U samicy jest bardziej szerokie i tępo zakończone, u samca pokładełko jest zakończone stożkowato.
Warunki hodowlane.
W akwarium ryby chętnie przebywają wśród gatunków roślin:
Dużym czynnikiem udanej hodowli jest stała, częściowa wymiana wody (ok. 1/4) co 10–14 dni.
Pokarm.
Pokarm dla dyskowców musi składać się z urozmaiconego pokarmu. W przypadku pokarmu żywego wymagana jest jego czystość. Z tego też powodu należy brać pod uwagę skąd on pochodzi. Nie karmić na noc.
Rozród.
Dyskowce same dobierają się w pary. Do rozrodu wymagany jest zbiornik, w którym woda będzie miała właściwości zbliżone do tych jakie panują w naturze w Amazoni. Woda bardzo miękka(3–4°N), kwaśna(pH ok. 6), temperatura wyższa od tej w akwarium o 2-3 stopnie (29–30 °C).
Ikra w ilości 150-200 ziaren (niekiedy do 300 sztuk), składana jest na dużym liściu, kamieniu lub na specjalnej płytce czy też doniczce. Z braku odpowiedniego miejsca ryby mogą złożyć ikrę bezpośrednio na szybie akwarium. Opiekę nad złożoną ikrą przejmują na zmianę rodzice wachlując płetwami piersiowymi w celu natlenienia ikry.
Wylęg narybku następuje po ok. 2–3 dniach. W tym czasie para rodziców „pomaga” larwom wydostać się z osłonek i przenosi je do przygotowanego wcześniej w podłożu dołka, gdzie opiekują się nimi przez następne 3 dni.Gdy młode zaczną pływać przebywają one w najbliższym otoczeniu obojga rodziców odżywiając się specjalną śluzowatą wydzieliną występującą na skórze wytwarzaną przez rodziców. Taki okres karmienia narybku trwa ok. miesiąca. W tym czasie można już rozpocząć dokarmianie planktonowym „pyłem”, np. wysuszone zarodniki pierwotniaków. Opieka nad młodym potomstwem trwa ok. 3 miesiące.
Choroby dyskowców.
Groźnymi dla życia dyskowców są pasożyty występujące w obrębie układu pokarmowego. Są to choroby wywołane przez nicienie, wiciowce, czy też przywry.
Do tych chorób zaliczyć można:
Innym, groźnym powikłaniem jest jednostajne i mało urozmaicone karmienie. Brak w pokarmie witamin może doprowadzić ryby do awitaminozy. Brak akseroftolu, jak również cholekalcyferolu może spowodować zapalenie przewodu pokarmowego.
Linki zewnętrzne.
Linki o leczeniu dyskowców:

</doc>
<doc id="2408235" url="https://pl.wikipedia.org/wiki?curid=2408235" title="Bohdan Kleczyński">
Bohdan Kleczyński

Bohdan Kleczyński (ur. 4 grudnia 1900 w Kijowie, zm. 20 marca 1944 w Edynburgu) – podpułkownik dyplomowany pilot Polskich Sił Powietrznych na Zachodzie, pośmiertnie awansowany na pułkownika.
Życiorys.
Bohdan Kleczyński urodził się 4 grudnia 1900 roku w Kijowie.
W okresie od 15 lipca do 15 września 1931 roku odbył dwumiesięczną praktykę w piechocie i artylerii, a w okresie od 15 października do 15 grudnia 1931 roku ukończył kurs próbny przy Wyższej Szkole Wojennej. Z dniem 4 stycznia 1932 roku został powołany na dwuletni kurs 1931/1933 do Wyższej Szkoły Wojennej w Warszawie. Z dniem 1 października 1933 roku, po ukończeniu kursu i otrzymaniu tytułu naukowego oficera dyplomowanego, został przeniesiony do Departamentu Aeronautyki Ministerstwa Spraw Wojskowych. Był wykładowcą lotnictwa Wyższej Szkoły Wojennej. 5 marca 1934 roku został awansowany do stopnia kapitana ze starszeństwem z dniem 1 stycznia 1934 roku i 29. lokatą w korpusie oficerów aeronautyki. Od listopada 1935 roku do sierpnia 1936 roku dowodził III plutonem 53 eskadry towarzyszącej w Wilnie. Na stopień majora został mianowany ze starszeństwem z 19 marca 1939 i 12. lokatą w korpusie oficerów lotnictwa, grupa liniowa. W tym samym roku pełnił służbę w Wyższej Szkole Wojennej na stanowisku wykładowcy przedmiotu taktyka lotnictwa.
W kampanii wrześniowej 1939 roku walczył jako referent operacyjny Dowództwa Lotnictwa i Obrony Przeciwlotniczej Armii „Modlin”. Następnie przez Rumunię i Francję ewakuował się do Anglii w której dowodził od 15 kwietnia do 9 sierpnia dywizjonem 305. Przeniesiony do Inspektoratu Lotnictwa w Londynie. Towarzyszył w podróży do Stanów Zjednoczonych gen. Sikorskiemu. Zwolniony z lotnictwa 13 lutego 1942 roku. Attaché lotniczy przy Ambasadzie RP w Waszyngtonie od 15 marca 1942 roku, a następnie w 1943 roku odwołany do Anglii, gdzie był dyrektorem nauk w Wyższej Szkole Lotniczej w Peebls. W 1942 udaremnił próbę zamachu w lecącym nad Atlantykiem samolocie gen. Władysława Sikorskiego.
Zmarł 20 marca 1944 roku, w polskim Szpitalu im. Ignacego Paderewskiego w Edynburgu, w następstwie obrażeń ciała doznanych w wypadku drogowym. Pochowany na cmentarzu w Newark-on-Trent, grób nr L 320.
Publikował w Przeglądzie Lotniczym.
Bohdan Kleczyński w filmie.
Postać Bohdana Kleczyńskiego występuje w filmie "Katastrofa w Gibraltarze" (1983) w reżyserii Bohdana Poręby. W roli podpułkownika wystąpił Zygmunt Malanowicz.

</doc>
<doc id="2408236" url="https://pl.wikipedia.org/wiki?curid=2408236" title="Marian Cichy">
Marian Cichy

Marian Cichy (ur. 9 stycznia 1931 w Warszawie) – profesor doktor habilitowany inżynier, rektor Politechniki Gdańskiej w latach 1978-1981.
Wykładowca Wydziału Mechanicznego.
Życiorys.
Kształcił się na wydziale mechanicznym Politechniki Gdańskiej, gdzie otrzymał stopień doktora za pracę „Podciśnieniowa regulacja składu mieszanki w silnikach z wtryskiem benzyny”. W 1963 został adiunktem, w 1970 habilitował się na Politechnice Warszawskiej. Pracował w Gospodarstwie Pomocniczym Katedry Silników Spalinowych, z którym począwszy od kreślarza, przez konstruktora w zespole projektującym prototyp silnika kutrowego „Puck”, związał swoją pracę naukowo-badawczą. W 1970 zorganizował interdyscyplinarny zespół, który opracował szereg zautomatyzowanych komputerowych stanowisk do badania maszyn cieplnych. Zostały one zainstalowane w: WSK Rzeszów (badania turbin gazowych), WSK Mielec (badania silników Diesla), FSO w Warszawie i Fabryce Autobusów SAN. Od 1972 sprawował funkcję prorektora Politechniki Gdańskiej ds. ogólnych. W 1975 został prorektorem ds. rozwoju, a w 1978 wybrano go na rektora całej uczelni, który urząd to sprawował do 1981 roku. Ponadto był kierownikiem na katedrze silników spalinowych i sprężarek w latach 1992-1997.
W późniejszych latach był pełnomocnikiem rektora pogłębiającym współpracę z włoskimi uczelniami. Sprawował funkcję "Visiting profesor": Uniwersytetu Rzymskiego, Politechniki Turyńskiej, Państwowego Instytutu Pomiarów w Turynie, Instytutu Silnikowego w Neapolu.
Ukazało się 96 publikacji jego autorstwa, w tym 3 książki. Jego praca naukowa dotyczyła głównie silników spalinowych i modelowania systemów energetycznych. Posiada bogaty dorobek wypromowanych doktorów – 15, ponadto zgłosił jeden patent.
Odznaczony m.in. Krzyżem Kawalerskim Orderu Odrodzenia Polski, innymi odznaczeniami państwowymi i resortowymi. W uznaniu pracy naukowej i zasług Profesora dla PG został uhonorowany najwyższym odznaczeniem Uczelni- Złotym Medalem za Zasługi dla Politechniki Gdańskiej z nr 3.
Członek wielu organizacji naukowych w kraju, m.in.: Towarzystwa Naukowego Motoryzacji, Towarzystwa Pojazdów Ekologicznych, Gdańskiego Towarzystwa Naukowego. Był członkiem Kolegium Redakcyjnego i Rady Naukowej Wydawnictwa „Archiwum Motoryzacji”.
Po wieloletnich zmaganiach z postępującą chorobą oczu, w 1999 roku odszedł na emeryturę.

</doc>
<doc id="2408237" url="https://pl.wikipedia.org/wiki?curid=2408237" title="Lubow Burda">
Lubow Burda

Lubow Burda (ur. 11 kwietnia 1953) – radziecka gimnastyczka. Dwukrotna medalistka olimpijska.
Brała udział w dwóch igrzyskach (IO 68, IO 72), na obu zdobywała złote medale w drużynie. Była mistrzynią świata w drużynie w 1970, na tej samej imprezie zajęła trzecie miejsce w skoku. W 2001 została uhonorowana miejscem w Galerii Sławy Gimnastyki. Jej mężem był Nikołaj Andrianow, jeden z najbardziej utytułowanych gimnastyków w historii.
Linki zewnętrzne.
 

</doc>
<doc id="2408238" url="https://pl.wikipedia.org/wiki?curid=2408238" title="Cmentarz wojenny nr 190 – Janowice">
Cmentarz wojenny nr 190 – Janowice

Cmentarz wojenny nr 190 w Janowicach – austriacki, zabytkowy cmentarz z I wojny światowej w Janowicach, województwie małopolskim, powiecie tarnowskim, w gminie Pleśna. Jeden z ponad 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. W VI okręgu tarnowskim cmentarzy tych jest 63.
Opis cmentarza.
Zaprojektowany przez Heinricha Scholza jako odrębna kwatera na cmentarzu parafialnym. Znajduje się na zboczu i ma kształt wydłużonego prostokąta. Ogrodzenie tworzy kamienny mur nakryty betonowym daszkiem. Wejście przez niską, metalową, dwuskrzydłową furtkę. W naprzeciwległym do furtki boku cmentarza w wysuniętym na zewnątrz prostokąta trapezowym placyku główny pomnik cmentarza. Ma postać prostokątnej, betonowej ściany pomnikowej z dużą płaskorzeźbą ukrzyżowanego Chrystusa. W dolnej części ściany napis w języku niemieckim, w tłumaczeniu na język polski oznaczający: „Wrota śmierci prowadzą wiernych w nieśmiertelność. Szczęśliwi żegnają nas, dzięki których ofierze żyją”. Poniżej tego pomnika na środku cmentarza znajduje się odrębna mogiła z betonowym obrzeżem i dużą trapezową stelą zwieńczoną łacińskim krzyżem. Umieszczona na niej tablica inskrypcyjna informuje, że jest to mogiła 11 żołnierzy o nieznanych nazwiskach, którzy polegli we wrześniu 1939 r. w walce z hitlerowskim najeźdźcą.
Groby żołnierzy poległych w I wojnie światowej w trzech długich, równoległych rzędach. Nagrobki w postaci betonowych cokołów z tabliczkami imiennymi i żeliwnymi krzyżami trzech rodzajów:
Polegli.
W 20 grobach zbiorowych i 76 pojedynczych pochowano tu 114 żołnierzy armii austro-węgierskiej i 16 żołnierzy armii rosyjskiej.
Losy cmentarza.
Po II wojnie światowej ranga cmentarza z początku wieku w świadomości społeczeństwa i władz zmalała, przybyły bowiem nowe cmentarze i dramatyczne historie kolejnej wojny. Cmentarz uległ w naturalny sposób niszczeniu przez czynniki pogody i roślinność. Dopiero od lat 90. XX w zaczęto bardziej dbać o cmentarze z I wojny światowej. W latach 2000–2001 cmentarz został odnowiony ze środków Rady Ochrony Pamięci Walk i Męczeństwa. W 2009 r. został wciągnięty na listę zabytków nieruchomych. W 2018 roku cmentarz był w bardzo dobrym stanie.

</doc>
<doc id="2408239" url="https://pl.wikipedia.org/wiki?curid=2408239" title="Artur Sarkisow">
Artur Sarkisow

Artur Siergiejewicz Sarkisow (orm. Արթուր Սարկիսով, ros. Артур Сергеевич Саркисов, ur. 19 stycznia 1987 w Groznym) – piłkarz ormiański grający na pozycji napastnika. Od 2016 roku jest zawodnikiem klubu Mordowija Sarańsk. Posiada także obywatelstwo rosyjskie.
Kariera klubowa.
Sarkisow urodził się w Groznym w rodzinie pochodzenia ormiańskiego. Karierę piłkarską rozpoczął w klubie FK Rieutow. W 2006 roku awansował do kadry pierwszego zespołu i wtedy też zadebiutował w jego barwach w rozgrywkach wtoroj diwizion (poziom III. ligi). W zespole z Rieutowa grał przez 3 lata.
W 2009 roku Sarkisow przeszedł do Lokomotiwu Moskwa. Nie trafił jednak do pierwszej drużyny, ale przez 2 lata występował w rezerwach tego klubu we wtoroj diwizion. W tym okresie strzelił 31 goli.
W 2011 roku Sarkisow został wypożyczony do grającego w pierwyj diwizion, Szynnika Jarosław. Zadebiutował w nim 4 kwietnia 2011 w przegranym 0:2 wyjazdowym meczu z FK Chimki.
W sezonie 2012/2013 Sarkisow grał w Wołdze Niżny Nowogród, a latem 2013 został zawodnikiem Urału Jekaterynburg. W 2014 roku wrócił do Wołgi. W 2016 przeszedł do Mordowiji Sarańsk.
Kariera reprezentacyjna.
W reprezentacji Armenii Sarkisow zadebiutował 10 sierpnia 2011 roku w przegranym 0:3 towarzyskim meczu z Litwą. 6 września 2011, w meczu eliminacji do Euro 2012 ze Słowacją (3:1) strzelił swojego pierwszego gola w kadrze narodowej.

</doc>
<doc id="2408240" url="https://pl.wikipedia.org/wiki?curid=2408240" title="Artur Sarkisov">
Artur Sarkisov



</doc>
<doc id="2408241" url="https://pl.wikipedia.org/wiki?curid=2408241" title="Przełęcz pod Wilkowyją">
Przełęcz pod Wilkowyją

 Przełęcz pod Wilkowyją – przełęcz na wysokości 724 m n.p.m., w południowo-zachodniej Polsce, w Sudetach Zachodnich, w Rudawach Janowickich.
Położenie.
Przełęcz położona w południowo-wschodniej części Rudaw Janowickich, w bocznym ramieniu odchodzącym od głównego grzbietu, od Bobrzaka w kierunku wschodnim. Oddziela Wilkowyję od Bukowej.
Fizjografia.
Szeroka i płytka przełęcz górska wyraźnie rozgraniczająca dwie kulminacje bocznego grzbietu Rudaw Janowickich – Wilkowyję i Bukową.
Budowa geologiczna.
Przełęcz znajduje się w strefie kontaktu skał metamorficznych wschodniej osłony granitu karkonoskiego ze skałami osadowymi niecki śródsudeckiej. Na zachodzie, zbocza Wilkowyji zbudowane są z rozmaitych łupków: aktynolitowych, kwarcowo-chlorytowo-albitowych, łupków chlorytowo-węglanowych, natomiast na wschodzie, zbocza Bukowej z brekcji i zlepieńców, podrzędnie piaskowców wieku dolnowizeńskiego.
Roślinność.
Na północ od przełęczy rozciągają się łąki, schodzące do wsi Czarnów. Południowe stoki porastają dolnoreglowe lasy świerkowe.
Ochrona przyrody.
Przełęcz znajduje się na obszarze Rudawskiego Parku Krajobrazowego.
Turystyka.
Przez przełęcz prowadzą szlaki turystyczne:
Z rejonu przełęczy rozciągają się panoramy na południową część Rudaw Janowickich oraz Karkonosze i Wzgórza Bramy Lubawskiej.

</doc>
<doc id="2408246" url="https://pl.wikipedia.org/wiki?curid=2408246" title="Tryszki">
Tryszki

Tryszki () – miasteczko na Litwie, położone w okręgu telszańskim i w rejonie telszańskim, nad rzeką Wyrwitą. Liczy 1555 mieszkańców (2001). Dawniej znajdowały się tutaj dobra hr. Wiktora Platera.
W Tryszkach w 1853 urodziła się Maria Witkiewiczowa - polska nauczycielka muzyki, żona Stanisława Witkiewicza, matka Stanisława Ignacego Witkiewicza.

</doc>
<doc id="2408247" url="https://pl.wikipedia.org/wiki?curid=2408247" title="Katastrofa lotnicza w Gabonie">
Katastrofa lotnicza w Gabonie

Katastrofa lotnicza w Gabonie – wypadek wojskowego samolotu (Zambian Air Force Buffalo DHC-5D, reg: AF-319), który miał miejsce 27 kwietnia 1993 roku. Samolot z piłkarską reprezentacją Zambii na pokładzie leciał do Senegalu na mecz kwalifikacji do Mistrzostw świata w 1994 roku i rozbił się późnym wieczorem w okolicy stolicy Gabonu Libreville. Podczas lotu dokonano trzech międzylądowań przeznaczonych na zatankowanie samolotu. Podczas pierwszego z nich w Kongo zauważono problemy z silnikiem. Mimo tego lot kontynuowano i kilka minut po starcie z drugiego postoju w Libreville jeden z silników zapalił się i przestał działać. Pilot, który był zmęczony odbytą wcześniej tego dnia podróżą z Mauritiusa, wyłączył nieodpowiedni silnik powodując spadek całej mocy samolotu podczas wznoszenia się z lotniska w Libreville, co spowodowało, że samolot runął do wody 500 metrów od brzegu. Nikt z 30 pasażerów i członków załogi, włącznie z 18 piłkarzami, a także selekcjonerem i sztabem szkoleniowym, nie przeżył wypadku. Wśród ofiar znajdowali się także trenerzy drużyny narodowej Godfrey "Ucar" Chitalu i Alex Chola.
Ofiary.
Wszystkie 30 osób, które poniosły śmierć na pokładzie samolotu:

</doc>
<doc id="2408249" url="https://pl.wikipedia.org/wiki?curid=2408249" title="Laminated Object Manufacturing">
Laminated Object Manufacturing

Laminated Object Manufacturing (LOM) – metoda warstwowego wytwarzanie obiektów, opracowana przez amerykańską firmę Helisys.
Proces (LOM) polega na wycinaniu laserem i sklejaniu po kolei warstw z podawanego z rolki specjalnego papieru termozgrzewalnego lub folii. Tworzony model umieszczony jest na platformie, która podczas nakładanie kolejnych warstw, jest stopniowo opuszczona wraz z produktem. Nakładana taśma jest powleczona od dołu specjalnym klejem a następnie przyklejana do tworzonego modelu za pomocą rozgrzanego do odpowiednie temperatury wałka. Zadaniem takiego wałka jest topienie kleju, docisk i wyrównanie powierzchni powstającego obiektu. Przy zastosowaniu specjalnego czujnika, dokonywany jest pomiar wysokości powstającego modelu. Taki pomiar jest konieczny, ponieważ grubość używanej folii nie jest stała. W budowie elementów istnieje możność zastosowania folii papierowej, ceramicznych oraz metalowych. Dla łatwiejszego usuwania materiału, jest on cięty za pomocą lasera na kwadraty poza bryłą. Jest to szczególnie pomocne w przypadku jeżeli model nie jest pryzmatyczny i ma przestrzenie wewnętrzne Wspomniane kwadraty tworzą łatwe do usunięcia z wewnętrznej przestrzeni graniastosłupów, który w ten sposób staje się odpadem. Otrzymany model laminowany (warstwowy) jest następnie czyszczony, czasem malowany. Technologia LOM jest jedną z wielu wykorzystywanych w Rapid Prototypingu.

</doc>
<doc id="2408250" url="https://pl.wikipedia.org/wiki?curid=2408250" title="Operator logiczny">
Operator logiczny

Operator logiczny w programowaniu – operator dostępny w określonym języku programowania (a także w innych językach komputerowych), który działając na argumentach reprezentujących wartości logiczne, w wyniku zwraca również wartość logiczną, realizując podstawowe operacje algebry Boole’a.
To jakie operatory logiczne są dostępne w konkretnym języku programowania zależy od jego składni, a to jakie są zasady ich stosowania, w tym priorytet tych operatorów i kolejność opracowywania argumentów, od przyjętej przez autorów języka lub implementacji konwencji. Zróżnicowany jest również sposób zapisu operatorów logicznych w poszczególnych językach: stosuje się zapis, bądź w postaci słów kluczowych, bądź symboli (znaku lub znaków niebędących literami). Stosowane są operatory logiczne jednoargumentowe – operator negacji, oraz dwuargumentowe – np. suma logiczna, iloczyn logiczny i inne.
Dostępne operatory logiczne.
Operatory logiczne udostępnione w językach komputerowych realizują następujące operacje logiczne:
Zapis operatorów logicznych.
Jak wyżej zaznaczono zapis w kodzie źródłowym operatorów logicznych zależne jest od przyjętej w składni danego języka sposobu reprezentacji znakowej operatorów, przy czym stosowane są zasadniczo dwa rozwiązania:
W językach programowania oprócz operatorów logicznych występują także i inne, w tym operatory bitowe, realizujące odpowiednie operacje logiczne na pojedynczych bitach. W pewnych językach, np. C, C++, zapis tych operatorów jest różny, np. dla iloczynu bitowego jest to symbol: codice_6, natomiast dla iloczynu logicznego jest to symbol: codice_4. W innych językach stosowany jest jednolity zapis tych operatorów, a to czy realizowana jest operacja logiczna czy bitowa zależne jest od typu argumentów, tak jest m.in. w języku Pascal, np. iloczyn bitowy oraz iloczyn logiczny realizowany jest za pomocą operatora reprezentowanego przez słowo kluczowe: codice_1, co stanowi tzw. przeciążanie operatorów.
Stosowanie operatorów logicznych.
Operatory logiczne stosuje się w wyrażeniach, których rezultat jest typu logicznego, zarówno w przypisaniu jak i w wyrażeniach reprezentujących określone warunki realizacji algorytmu, np. w instrukcji warunkowej, pętli repetycyjnej i inne. Dają one możliwość budowania złożonych warunków, badających spełnienie bądź niespełnienie wielu różnych kryteriów równocześnie.
Przykłady:
Implementacja operatorów logicznych.
Zagadnienie implementacji operatorów logicznych w językach komputerowych wiąże się jak wyżej zaznaczono ustalenie reguł ich stosowania obejmujących między innymi ich priorytet, łączność, zasady opracowywania argumentów i inne aspekty.
Z priorytetem operatorów logicznych wiąże się zagadnienie kolejności wykonywania obliczeń w wyrażeniach, co ma szczególne znaczenie przy budowaniu warunków złożonych w wyrażeniach reprezentujących określone warunki realizacji algorytmu. Istotne jest również, czy zawsze opracowywane są dla takich operatorów wszystkie argumenty, nawet wtedy, gdy już na podstawie jednego z nich można określić wynik operacji, oraz ich kolejność (np. w systemie programowania Turbo C argumenty operatorów logicznych opracowywane są zawsze od lewej do prawej, a drugi z argumentów nie jest opracowywany, gdy już na podstawie wartości pierwszego z nich można określić rezultat operacji, co stanowi optymalizację programu). Istnieją języki które posiadają w swoim repertuarze operatory, dla których zawsze opracowywane są wszystkie argumenty (np. w języku Visual Basic operatory codice_9 i codice_10), oraz odpowiadające im operatory realizację te same operacje logiczne, ale pomijające wykonywanie obliczeń dla drugiego argumentu, jeżeli rezultat operacji jest znany już po obliczeniu pierwszego z nich (np. w języku Visual Basic operatory codice_11 i codice_12). Ma to szczególne znaczenie w przypadku wykorzystywania przez programistę tzw. efektów ubocznych, których stosowanie jednak przez literaturę przedmiotu nie jest zalecanie, a wręcz jest krytykowane i negatywnie oceniane.
W zakresie priorytetów operatorów można wyróżnić między innymi przypadki krańcowe:
Jeżeli priorytet operatorów logicznych jest wyższy niż innych operatorów, wykonywane są przed nimi. Oznacza to, że w tym przypadku, aby prawidłowo zbudować warunek składający się z kilku badanych kryteriów połączonych odpowiednią funkcją logiczną, niezbędne jest ujęcie poszczególnych warunków łączonych operatorami logicznymi w nawiasy wymuszającymi określoną kolejność operacji. W przeciwnym razie wynik wyrażenie nie będzie zgodny z oczekiwaniami.
Przykład w języku Pascal (operatory logiczne mają najwyższy priorytet):
zmieni sposób obliczeń: w pierwszej kolejności
wykonana by została operacja bitowa
if (a&lt;b*2) and (c+1&gt;d-2) then
 begin
 end;
W językach, w których operatory logiczne mają niższy priorytet niż pozostałe stosowanie nawiasów nie jest konieczne.
Przykład w języku C (operatory logiczne mają niższy priorytet):
/* warunek złożony z dwóch kryteriów, pominięcie nawiasów
nie zmieni zgodnego z oczekiwaniami badania warunku złożonego */
if (a&lt;b*2 &amp;&amp; c+1&gt;d-2)
 /* instrukcje */
Operatory logiczne w językach programowania.
Poniższe zestawienie zawiera dostępne operatory logiczne w wybranych językach komputerowych.

</doc>
<doc id="2408252" url="https://pl.wikipedia.org/wiki?curid=2408252" title="Okręg Aleutians East">
Okręg Aleutians East

Okręg Aleutians East (ang. "Aleutians East Borough") – okręg w Stanach Zjednoczonych położony w stanie Alaska. Siedziba okręgu znajduje się w mieście Sand Point.
Okręg Aleutians East położony jest w zachodniej części półwyspu Alaska oraz na kilku wyspach Aleutów. Zamieszkany przez 3141 osób z tego 27,9% ludności stanowią rdzenni mieszkańcy tych terenów. 

</doc>
<doc id="2408265" url="https://pl.wikipedia.org/wiki?curid=2408265" title="Henryk IV Gruby">
Henryk IV Gruby

Henryk IV (ur. w 1417, zm. 9 marca 1477) – książę Meklemburgii na Schwerinie od 1422, książę całej Meklemburgii od 1471. 
Dzieci.
Henryk poślubił Dorotę, córkę margrabiego Brandenburgii Fryderyka I Hohenzollerna (ur. 9 lutego 1420 w Berlinie, zm. 19 stycznia 1491 w klasztorze benedyktyńskim koło Rehna). Ze związku tego pochodziły następujące dzieci:

</doc>
<doc id="2408267" url="https://pl.wikipedia.org/wiki?curid=2408267" title="Zbigniew Szałkowski">
Zbigniew Szałkowski

Zbigniew Ludomir Jan Szałkowski (ur. 17 marca 1924 w Grudziądzu, zm. 12 października 2000) – profesor Politechniki Łódzkiej, dyrektor Instytutu Krajowych Włókien Naturalnych w Poznaniu, rolnik, chemik, włókiennik.
Życiorys.
Urodził się jako syn Antoniego, kapelmistrza i kapitana Wojska Polskiego (szlachta zagrodowa herbu Szeliga) oraz Czesławy z Zielińskich (z majątku Rożental).
Syn jego starszej siostry, Jadwigi Komorowskiej (po mężu), Bronisław Komorowski był w latach 2010-2015 prezydentem RP.
W 1939 roku ukończył trzecią klasę gimnazjum im. K. Marcinkowskiego w Poznaniu i kontynuował naukę w gimnazjum Zygmunta Augusta w Wilnie. Maturę uzyskał na tajnym nauczaniu w 1942 w Wilnie.
W okresie okupacji, poza nauką, pracował zarobkowo jako robotnik przy karczowaniu lasów, budowie dróg i ulic, pomocnik piekarza, a następnie spawacz w Szpitalu Wojskowym na Antokolu (1941-1943).
Od 1940 roku działał w konspiracji – najpierw jako członek ZWZ, a następnie w AK, gdzie przeszedł przeszkolenie dla młodszych dowódców. W maju 1943 na własną prośbę został skierowany do partyzantki i przyjęty do świeżo formowanego szwadronu kawalerii w oddziale „Narocz”. W jej szeregach uczestniczył w wielu bitwach i potyczkach (Worziany, droga Wilno-Niemenczyn, Pohulanka, Łokuciany k. Podbrodzia, Gielany, operacja Ostra Brama i in.).
16 lipca 1944 został internowany przez krasnoarmiejców do obozu w Miednikach Królewskich, skąd zbiegł do Wilna. Zagrożony ponownym aresztowaniem opuścił miasto i wstąpił do grupy b. partyzantów, dowodzonej przez podch. „Janusza”. W październiku został wcielony do II Armii WP, z której uciekł w maju 1945 roku. W latach 1945-1949 posługiwał się dokumentami na nazwisko Zdzisław Szatkowski ur. 17.01.1927 r.
W 1949 r. ukończył studia na Wydziale Rolniczo-Leśnym Uniwersytetu Poznańskiego ze specjalizacją „Rośliny przemysłowe” otrzymując stopień magistra inżyniera rolnictwa.
W roku 1950, jako wolny słuchacz, podjął studia na Wydziale Mechanicznym Wyższej Szkoły Inżynierskiej). Następnie zaliczył IV rok studiów na Wydziale Matematyki, Fizyki i Chemii na sekcji chemicznej Uniwersytetu Poznańskiego.
W latach 1946-1947 pracował jako młodszy asystent w Zakładzie Roślin Przemysłowych Uniw. Pozn., a od 1947 do 1949 roku w Lniarsko-Konopnej Centralnej Stacji Doświadczalnej (od 1952 roku Instytut Przemysłu Włókien Łykowych) na stanowisku asystenta, kierownika pracowni i oddziału.
W marcu 1951 otrzymał stopień doktora nauk agrotechnicznych broniąc pracę doktorską z dziedziny technologii lnu.
W lutym 1953 przeniósł się do Łodzi, by objąć tam stanowisko naczelnika Wydz. Roszarń w Centralnym Zarządzie Przemysłu Włókien Łykowych.
W latach 1955-1957 był doradcą technicznym w Zjednoczeniu Przemysłu Lniarskiego w Łodzi oraz adiunktem w Zakładzie Przędzalnictwa i Tkactwa Instytutu Włókiennictwa i projektantem w Biurze Projektowania Zakładów Włókienniczych. Od 1955 roku podjął również wykłady i inne zajęcia dydaktyczne na Wydziale Włókienniczym Politechniki Łódzkiej.
W 1957 roku został adiunktem w Katedrze Przędzalnictwa Włókien Łykowych PŁ, a następnie kierownikiem Zakładu Roszarnictwa i kierownikiem Katedry.
Na PŁ był zatrudniony przeszło 25 lat przechodząc kolejne stopnie rozwoju naukowego i dydaktycznego.
W maju 1961 uzyskał stopień naukowy docenta (obecnie dr hab.).
Przez dwie kadencje, w latach 1964-1969 był prodziekanem ds. dydaktyki Wydziału Włókienniczego PŁ.
W październiku 1969 uzyskał tytuł profesora nadzwyczajnego nauk technicznych.
W 1970 r. został powołany na stanowisko dyrektora Instytutu Metrologii, Włóknin i Odzieżownictwa na Wydziale Włókienniczym PŁ.
W latach 1973-1990 był członkiem Rady Naukowej Instytutu Włókiennictwa.
W grudniu 1980 roku powołany został na stanowisko dyrektora Instytutu Krajowych Włókien Naturalnych w Poznaniu.
W 1984 r. uzyskał tytuł naukowy profesora zwyczajnego.
Był promotorem ok. 100 prac magisterskich i 10 doktorskich, a także opiekunem kilku habilitacji.
Wykonał ok. 90 prac naukowo-badawczych i projektowych. Miał w swoim dorobku ponad 140 publikacji. Jest twórcą, względnie współtwórcą 14 patentów i wzorów użytkowych. Wygłosił ponad 30 referatów na konferencjach i sympozjach krajowych i zagranicznych.
Publikacje.
Opublikował "Technikę suszenia słomy lnianej" (1952), "Poradnik roszarnika" (1965), "Podstawy chemicznej technologii surowców i włókien łykowych" (1967) i był redaktorem i współautorem pracy zbiorowej "Technologia włóknin" (1971), przez wiele lat podstawowego podręcznika z zakresu technik i technologii włókninowych. Następnie opublikował kolejne podręczniki m.in. "Technologia i struktura włóknin" (1982) oraz jako współautor i redaktor całości "Poradnik inżyniera – włókiennictwo" (1982).
Prowadził również ożywioną działalność społeczną jak np. w Stowarzyszeniu Włókienników Polskich, w którym poza szeregiem różnych funkcji sprawowanych od 1954 r., był także w latach 1970-1980 członkiem Zarządu Głównego SWP i przewodniczącym Głównej Komisji Kwalifikacyjnej Rzeczoznawców, a w latach 1983-1989 przewodniczącym Oddziału SWP w Poznaniu. W latach 1964-1970 był członkiem zarządu koła ZBoWiD i członkiem zarządu oddziału w Łodzi.
Odznaczenia.
Był odznaczony m.in. Krzyżem Partyzanckim (1959), Krzyżem Walecznych (1965), Krzyżami Kawalerskim (1975) i Oficerskim (1985) Orderu Odrodzenia Polski oraz wieloma Odznakami np. Honorowa Odznaka m. Łodzi (1973), złota Honorowa Odznaka NOT i SWP (1975 i 1977), Odznaka Zasłużony dla Przemysłu Lekkiego (1980).
Życie rodzinne.
Z małżeństwa z Czesławą Ireną Mikołajewicz zawartego 8 sierpnia 1949 miał dwie córki: Grażynę (1952) i Hannę (1955).
Został pochowany na cmentarzu w Skórzewie pod Poznaniem.

</doc>
<doc id="2408268" url="https://pl.wikipedia.org/wiki?curid=2408268" title="The Dark Knight Rises">
The Dark Knight Rises



</doc>
<doc id="2408270" url="https://pl.wikipedia.org/wiki?curid=2408270" title="Seweryn Kaczkowski">
Seweryn Kaczkowski

Seweryn Kaczkowski herbu Świnka – łowczy czerwonogródzki, wicebrygadier targowickiej formacji Brygady Kawalerii Narodowej "Złotej Wolności" pod Imieniem Województwa Podolskiego, konsyliarz konfederacji generalnej koronnej i konfederacji województwa podolskiego, rotmistrz 33. chorągwi Kawalerii Narodowej w latach 1786-1788.

</doc>
<doc id="2408274" url="https://pl.wikipedia.org/wiki?curid=2408274" title="Cmentarz wojenny nr 191 – Lubcza">
Cmentarz wojenny nr 191 – Lubcza

Cmentarz wojenny nr 191 – Lubcza – austriacki cmentarz wojenny z okresu I wojny światowej wybudowany przez Oddział Grobów Wojennych C. i K. Komendantury Wojskowej w Krakowie i znajdujący się na terenie jego okręgu VI Tarnów.
Znajduje się w Lubince. Leży na południowym stoku wzgórza Lubinka, nad lokalną drogą z Rychwałdu do Dąbrówki.
Zaprojektowany przez Heinricha Scholza. Pomnik centralny stanowi wysoka kolumna z bloków piaskowca, wokół której znajduje się napis o treści (tłum.): "„Nie zakłócajcie skargą szczęścia zaszczytnej śmierci. Nie myślcie o poległych i nie żałujcie naszego utraconego życia. Czcijcie wierność czynu i bądźcie wdzięczni za radość pokoju”". Poniżej motyw antycznego hełmu. W 6 grobach zbiorowych pochowano tu 93 żołnierzy austro-węgierskich i 111 rosyjskich.

</doc>
<doc id="2408278" url="https://pl.wikipedia.org/wiki?curid=2408278" title="Marsilea quadrifolia">
Marsilea quadrifolia



</doc>
<doc id="2408280" url="https://pl.wikipedia.org/wiki?curid=2408280" title="Gołem Grad">
Gołem Grad

Gołem Grad lub Golem Grad (mac. Голем Град – trl. "Golem Grad", trb. "Gołem Grad") - wyspa w południowo-zachodniej Macedonii Północnej leżąca na jeziorze Prespa, kilka kilometrów od terytorium Grecji i Albanii. Powierzchnia wyspy wynosi 0,18 km². W sierpniu 2008 r. wyspa została otwarta dla turystów.
Opis.
Gołem Grad ma powierzchnię 18 hektarów, jej długość wynosi 600, a szerokość 350 metrów. Wyspa obecnie jest niezamieszkana. Najbliższą miejscowością jest oddalona o 2 km wieś Końsko.

</doc>
<doc id="2408281" url="https://pl.wikipedia.org/wiki?curid=2408281" title="Junk of the Heart">
Junk of the Heart

Junk of the Heart jest trzecim albumem angielskiego zespołu The Kooks, wydanym 12 września 2011 roku.

</doc>
<doc id="2408285" url="https://pl.wikipedia.org/wiki?curid=2408285" title="Golem Grad">
Golem Grad



</doc>
<doc id="2408293" url="https://pl.wikipedia.org/wiki?curid=2408293" title="La Rochette Volley">
La Rochette Volley

La Rochette Volley – francuski, żeński klub siatkarski powstały w mieście La Rochette w 1980 roku, jednak w 2009 został rozwiązany, a w tym samym roku ponownie jego działalność została wznowiona.
Sukcesy.
Mistrzostwo Francji: 

</doc>
<doc id="2408294" url="https://pl.wikipedia.org/wiki?curid=2408294" title="Michael Hart">
Michael Hart

Michael Stern Hart (ur. 8 marca 1947 w Tacoma, zm. 6 września 2011 w Urbana) – amerykański autor, twórca pierwszego w historii e-booka. Założyciel Projektu Gutenberga, który udostępnia darmowe, elektroniczne kopie książek, które nigdy nie były obłożone prawami autorskimi lub też prawa te wygasły. Zmarł w swoim domu na atak serca.

</doc>
<doc id="2408295" url="https://pl.wikipedia.org/wiki?curid=2408295" title="Zbór Kościoła Chrześcijan Baptystów w Bielsku-Białej">
Zbór Kościoła Chrześcijan Baptystów w Bielsku-Białej

Zbór Kościoła Chrześcijan Baptystów w Bielsku-Białej – zbór Kościoła Chrześcijan Baptystów znajdujący się w Bielsku-Białej, przy ulicy 3-go Pułku Strz. Podhal. 8.
Nabożeństwa odbywają się w każdą niedzielę o godzinie 17:00.

</doc>
<doc id="2408296" url="https://pl.wikipedia.org/wiki?curid=2408296" title="Gongsun Yang">
Gongsun Yang



</doc>
<doc id="2408298" url="https://pl.wikipedia.org/wiki?curid=2408298" title="Zbór Kościoła Chrześcijan Baptystów w Bytomiu">
Zbór Kościoła Chrześcijan Baptystów w Bytomiu

Zbór Kościoła Chrześcijan Baptystów w Bytomiu – zbór Kościoła Chrześcijan Baptystów znajdujący się w Bytomiu, przy ulicy Piłsudskiego 76.
Nabożeństwa odbywają się w każdą niedzielę o godzinie 10:00 i środę o godzinie 17:00.

</doc>
<doc id="2408299" url="https://pl.wikipedia.org/wiki?curid=2408299" title="Mistrzostwa Świata w Kolarstwie Szosowym 1995">
Mistrzostwa Świata w Kolarstwie Szosowym 1995

68. Mistrzostwa świata w kolarstwie szosowym – zawody kolarskie, które odbyły się w dniach 4–8 października 1995 w kolumbijskim mieście Duitama. Były to pierwsze zorganizowane w tym kraju mistrzostwa świata w kolarstwie szosowym. Nikomu nie udało się obronić tytułu mistrza świata. Wśród multimedalistów najlepszą okazała się Francuzka Jeannie Longo, która zdobyła dwa złote medale. 
Polacy nie zdobyli żadnego medalu, a najlepszym osiągnięciem było zajęcie 7. miejsca przez Zenona Jaskułę w jeździe indywidualnej na czas. Postanowiono od następnych mistrzostw świata w Lugano w 1996 o wycofaniu – rozgrywanego od początku mistrzostw – wyścigu ze startu wspólnego amatorów.

</doc>
<doc id="2408303" url="https://pl.wikipedia.org/wiki?curid=2408303" title="MS Reduta Ordona">
MS Reduta Ordona

MS Reduta Ordona - polski masowiec zwodowany w Stoczni Szczecińskiej im. Adolfa Warskiego w 1977 jako MS Feliks Dzierżyński. Od 1989 MS Reduta Ordona. Od 2001 pod banderą maltańską, sprzedany na złom do Indii w 2006.

</doc>
<doc id="2408305" url="https://pl.wikipedia.org/wiki?curid=2408305" title="Pauline Soullard">
Pauline Soullard

Pauline Soullard (ur. 24 kwietnia 1985 w Cholet we Francji) – francuska siatkarka, grająca jako środkowa. Obecnie występuje w drużynie Gazélec Béziers Volley-Ball.

</doc>
<doc id="2408306" url="https://pl.wikipedia.org/wiki?curid=2408306" title="I Zbór Kościoła Chrześcijan Baptystów w Katowicach">
I Zbór Kościoła Chrześcijan Baptystów w Katowicach

Pierwszy Zbór Kościoła Chrześcijan Baptystów w Katowicach – zbór Kościoła Chrześcijan Baptystów znajdujący się w Katowicach, przy ulicy Morawskiej 10.
Pierwszy zbór baptystów w Katowicach powstał w 1922, dzięki m.in. działalności misyjnej w latach 1909-1921 Ludwika Miksy.
Nabożeństwa odbywają się w każdą niedzielę o godzinie 10:00 i środę o godzinie 18:00.

</doc>
<doc id="2408309" url="https://pl.wikipedia.org/wiki?curid=2408309" title="II Zbór Kościoła Chrześcijan Baptystów „Opoka” w Katowicach">
II Zbór Kościoła Chrześcijan Baptystów „Opoka” w Katowicach

Drugi Zbór Kościoła Chrześcijan Baptystów „Opoka” w Katowicach – zbór Kościoła Chrześcijan Baptystów, znajdujący się w Katowicach przy ulicy Wojewódzkiej 29/8, w dzielnicy Śródmieście. Pastorem zboru w 2022 roku był Ireneusz Górczyński.

</doc>
<doc id="2408310" url="https://pl.wikipedia.org/wiki?curid=2408310" title="Maëva Orlé">
Maëva Orlé

Maëva Orlé (ur. 8 maja 1991 w Paryżu) – francuska siatkarka, grająca na pozycji środkowej. Od stycznia 2019 roku występuje w fińskiej drużynie HPK Hämeenlinna.
Sukcesy klubowe.
Mistrzostwo Francji:
Puchar Francji:

</doc>
<doc id="2408314" url="https://pl.wikipedia.org/wiki?curid=2408314" title="Przełęcz pod Brzeźnikiem">
Przełęcz pod Brzeźnikiem

Przełęcz pod Brzeźnikiem – przełęcz na wysokości 492 m n.p.m., w południowo-zachodniej Polsce, w Sudetach Zachodnich, w Rudawach Janowickich.
Położenie.
Przełęcz położona w południowo-zachodniej części Rudaw Janowickich, w bocznym ramieniu odchodzącym od głównego grzbietu, od Skalnika w kierunku zachodnim. Oddziela Brzeźnik na południowym zachodzie od Parkowej na północnym wschodzie.
Fizjografia.
Szeroka i dość płaska przełęcz górska, wyraźnie rozgraniczająca dwie kulminacje bocznego grzbietu Rudaw Janowickich - Brzeźnik i Parkową.
Budowa geologiczna.
Podłoże przełęczy zbudowane jest z waryscyjskiego granitu karkonoskiego.
Roślinność.
W rejonie przełęczy rozciągają się łąki, natomiast okoliczne wzgórza porastają dolnoreglowe lasy świerkowe.
Ochrona przyrody.
Przełęcz znajduje się na obszarze Rudawskiego Parku Krajobrazowego.
Turystyka.
Przez przełęcz przechodzi szlak turystyczny:

</doc>
<doc id="2408315" url="https://pl.wikipedia.org/wiki?curid=2408315" title="Serwitoriat">
Serwitoriat

Serwitoriat lub serwitorat – w Polsce przedrozbiorowej nadawany indywidualnym aktem władcy przywilej wyłączający z jurysdykcji miejskiej mieszczanina pracującego dla dworu monarszego. Mógł on zostać nadany np. kupcom, rzemieślnikom, artystom czy lekarzom. Beneficjent zwany serwitorem był wyłączany spod sądownictwa miejskiego i podlegał odtąd sądowi marszałka dworu, nie musiał płacić podatków miejskich i mógł uwolnić się spod władzy cechu. Serwitoriat został zniesiony w 1764 roku.
Geneza.
Źródeł serwitoriatu w odniesieniu do artystów można doszukiwać się w antycznym modelu mecenatu, który obejmował twórców długotrwałym, czasami dożywotnim wsparciem, pozwalającym na całkowite poświęcenie się sztuce. W nowożytności bywało, że władcy utrzymywali w ten sposób wybitnych artystów: malarzy, architektów i plastyków, którzy swoją obecnością na dworze mecenasa dowodzili jego hojności, wrażliwości na sztukę, i tym samym dodawali mu splendoru. Jednak we Włoszech doby renesansu były to rzadkie przypadki, a serwitorat dotyczył w większości dworskich muzyków i śpiewaków. Przedstawiciele innych sztuk byli na ogół opłacani za poszczególne prace i dzieła . 
Jan Haller otrzymał w 1506 roku przywilej Aleksandra Jagiellończyka, potwierdzony rok później przez Zygmunta Starego, który zwalniał go jako drukarza ze wszystkich podatków miejskich od prowadzonej przez niego działalności handlowej (także nie związanych z drukarstwem, jak czopowe) i obowiązywał tak długo, jak beneficjent zajmował się drukarstwem. Haller nie został jeszcze uczyniony w tym akcie serwitorem, ale otrzymał już charakterystyczne uprawnienie serwitorów.
Najwcześniejszy znany pełny przywilej serwitorski dla drukarza nadał Zygmunt II August w 1569 roku Łazarzowi Andrysowiczowi, poddając jego samego i jego majątek (w tym dom w Krakowie) jurysdykcji sądu marszałkowskiego. Późniejsze przywileje, jak na przykład ten nadany przez Stefana Batorego dla Mikołaja Szarffenbergera, zwalniały ich także z wszelkich podatków, ceł, myt i opłat, pozwalając prowadzić działalność wszędzie tam, gdzie przebywał dwór królewski.
Funkcje serwitoriatu.
Nadawanie serwitoriatu drukarzom było w Polsce od XVI do XVIII wieku elementem kontroli wytwarzania tzw. druków urzędowych, wydawanych na zlecenie władzy centralnej bądź ziemskiej. W tym celu przyznawano poszczególnym drukarzom przywileje dające prawo ich druku i sprzedaży, powiązane z odpowiedzialnością za ich poprawność i zgodność z tekstem wzorcowym. Nadanie takiemu drukarzowi serwitoratu z jednej strony dawało mu istotne korzyści, z drugiej poddawało go władzy sądu marszałkowskiego. Zauważalne jest, że w okresach tendencji centralizacyjnych w państwie częściej używano tego mechanizmu kontroli nad drukami urzędowymi.
Wpływ na miasta.
Aleksander Brückner w "Encyklopedii staropolskiej" oceniał, że serwitoriat był „jawnym nadużyciem” na szkodę miast, dając tym, którzy się o niego wystarali dostęp do wszystkich korzyści które dawało mieszkanie w mieście, bez przystępowania do prawa miejskiego i ponoszenia związanych z tym obciążeń. Mechanizm ten powodował pogarszanie się i tak już złej kondycji miast, które starały się przed nim w miarę możliwości bronić.
Na przykład protesty władz Krakowa spowodowały odebranie przez Zygmunta Augusta przywilejów serwitorskich Łazarzowi Andrysowiczowi i Mikołajowi Szarffenbergerowi w 1571 roku. Ten drugi zresztą ponownie został nimi obdarzony kilka lat później. 
Inne formy serwitoriatu.
Istniał także, co najmniej w odniesieniu do drukarzy, serwitoriat nadawany przez biskupów. W takiej sytuacji beneficjent zostawał poddany jurysdykcji biskupa, nabywając przy tym przywileje duchownego katolickiego, w zasadzie wolnego od zobowiązań podatkowych.
Znane są przypadki objęcia serwitoriatem osób prawnych. W tym wypadku nie były to nowe nadania, ale niejednokrotnie instytucje świeckie bądź kościelne przejmując własność drukarni będących wcześniej w posiadaniu mieszczan-serwitorów, otrzymywały je razem z ich przywilejami.
Formuła nadania przywileju.
Przykładowy dokument nadania praw serwitora znajduje się w wydanym w 1745 roku zbiorze wzorów dokumentów publicznych "Swada kancellaryina albo miscellanea expedycyi seymowych przysiąg, y innych instrumentow publicznych", napisanej przez sekretarza królewskiego Jana Ostrowskiego Daneykowicza z dedykacją dla Jerzego hrabiego na Lachowiczach Sapiehy, wojewody mścisławskiego:

</doc>
<doc id="2408317" url="https://pl.wikipedia.org/wiki?curid=2408317" title="Zbór Kościoła Chrześcijan Baptystów „Oaza” w Wiśle">
Zbór Kościoła Chrześcijan Baptystów „Oaza” w Wiśle

Zbór Kościoła Chrześcijan Baptystów w Wiśle – zbór Kościoła Chrześcijan Baptystów znajdujący się w Wiśle, przy ulicy Dziechcinka 3A.
Nabożeństwa odbywają się w każdą niedzielę o godzinie 10.00. Organizowane też spotkania w środy o godzinie 18.30 i spotkania młodzieżowe w piątki o 19.00.
Historia.
Baptyzm pojawił się na Śląsku Cieszyńskim w okresie międzywojennym. W Wiśle zagościł na stałe kiedy przeprowadził się tu pochodzący z Czeskiego Cieszyna Jerzy Szturc. W 1926 rozpoczęła się praca misyjna i spotkania, w latach następnych miały miejsce w Wiśle nieliczne chrzty. Siedzibą zboru pozostawał Cieszyn, jednak w 1931 najbliższy zarejestrowany zbór był w Katowicach. Od 1932 prowadzono regularne nabożeństwa w nowym domu Szturców. Przed wybuchem wojny zbór liczył ok. 15 do 20 osób.
Pierwsze nabożeństwo w niedokończonym budynku kościoła odprawiono w 1994.

</doc>
<doc id="2408318" url="https://pl.wikipedia.org/wiki?curid=2408318" title="Tamara Vilerte">
Tamara Vilerte



</doc>
<doc id="2408319" url="https://pl.wikipedia.org/wiki?curid=2408319" title="MS Dzierżyński">
MS Dzierżyński

MS Dzierżyński – polski motorowy drobnicowiec, budowany w 1939 roku w duńskiej stoczni Burmeister &amp; Wain w Kopenhadze dla brytyjskiego armatora pod nazwą „Adelaide Star”. Dokończony przez Niemcy i wcielony do Kriegsmarine pod nazwą „Seeburg” jako okręt-baza okrętów podwodnych. Zatopiony w 1944 koło Jastarni, po wojnie wydobyty w 1954 roku i wcielony w 1957 roku do polskiej marynarki handlowej pod nazwą „Dzierżyński”. Był wówczas największym polskim statkiem handlowym. Utracony w wyniku awarii nawigacyjnej w 1963 roku.
Historia.
Statek został zamówiony 22 lutego 1938 w stoczni Burmeister &amp; Wain w Kopenhadze dla brytyjskiego armatora Blue Star Line pod nazwą „Adelaide Star”. Został wodowany 30 grudnia 1939 roku. Kadłub został przejęty i dokończony przez Niemcy po zajęciu Danii, po czym włączony 19 listopada 1940 r. do niemieckiej marynarki wojennej (Kriegsmarine) pod nazwą „Seeburg”, gdzie pełnił służbę okrętu-bazy dla 27. Flotylli Szkolnej okrętów podwodnych.
Zatonął koło Jastarni 2 grudnia 1944. Według najprawdopodobniejszej wersji w wyniku wpłynięcia na dryfującą minę, według innej po trafieniu torpedą wystrzeloną przez radziecki okręt podwodny Szcz-407.
Wrak został odkryty przypadkowo na głębokości 47 metrów. Najbardziej podówczas doświadczeni w pracach podwodnych Duńczycy uznali jego wydobycie za niewykonalne z powodu głębokości. W 1951 roku rozpoczęto mimo to próby wydobycia statku polskimi siłami. Wydobyty 6 czerwca 1954 po dwóch latach podwodnych prac i kilku nieudanych próbach wydobycia przez Polskie Ratownictwo Okrętowe. Zważywszy na skalę trudności (do tej pory nie wydobyto tak dużego statku z takiej głębokości) i wielkość tego statku (większy od polskiego pasażera "Batory") było to duże osiągnięcie polskiego ratownictwa okrętowego przynajmniej na skalę europejską. W tym czasie wrak nosił roboczą nazwę „Jastarnia”.
Gruntownie wyremontowany w gdyńskiej Stoczni im. Komuny Paryskiej, podniósł polską banderę 29 czerwca 1957 r. jako m/s "Dzierżyński". Był podówczas największym polskim statkiem handlowym i ogólnie uznawany za najładniejszy. Pływał na liniach do Chin w czarterze Chipolbroku.
17 września 1963 w rejsie do kraju stosunkowo niegroźnie zderzył się w pobliżu Brestu z greckim statkiem "Fouli", ale kontynuował rejs. Podchodząc 19 września do Antwerpii wszedł na mieliznę w ujściu Skaldy. Zdołał zejść z niej, ale przy podchodzenia do nadbrzeża w Antwerpii uderzył w nie i z zalaną maszynownią został osadzony na płyciźnie w pobliżu Lillo na zachodniej Skaldzie, gdzie 1 października przełamał się pomiędzy kominem a pomostem nawigacyjnym. Załoga i ładunek zostały uratowane, ale statek został uznany za stracony i w 1966 roku złomowany w Antwerpii.
W trakcie prac wydobywczych, a dokładnie w końcowym ich etapie kiedy wypłynął na powierzchnią, został nakręcony film dokumentalny "Wrak" z 1954 w reżyserii Stanisława Możdżeńskiego. Na bazie tych wydarzeń powstała też powieść paradokumentalna pt. "Wraki" Janusza Meissnera, na podstawie której powstał w 1956 r. film fabularny, również pod tytułem "Wraki", w reżyserii Ewy i Czesława Petelskich.
Na ekspozycji stałej w Narodowym Muzeum Morskim w Gdańsku znajduje się makieta/model "Dzierżyńskiego", pokazujący w ruchu, w akwarium, poglądowo, jak wydobywany jest statek przy pomocy stalowych pontonów.

</doc>
<doc id="2408321" url="https://pl.wikipedia.org/wiki?curid=2408321" title="Zbór Kościoła Chrześcijan Baptystów w Zabrzu">
Zbór Kościoła Chrześcijan Baptystów w Zabrzu

Zbór Kościoła Chrześcijan Baptystów w Zabrzu – zbór Kościoła Chrześcijan Baptystów znajdujący się w Zabrzu, przy ulicy Zygmunta Augusta 5.

</doc>
<doc id="2408322" url="https://pl.wikipedia.org/wiki?curid=2408322" title="Okręg niezorganizowany (Alaska)">
Okręg niezorganizowany (Alaska)

Okręg niezorganizowany (ang. "Unorganized Borough") – część amerykańskiego stanu Alaska, która nie wchodzi w skład żadnego z 19 okręgów ("borough"). Obejmuje on ponad połowę obszaru Alaski (837 706 km²). Według przeprowadzonego spisu w 2010 roku obszar zamieszkany jest przez 78 149 osób, co stanowi około 11% populacji całego stanu. 
Okręg niezorganizowany został utworzony w roku 1961. W roku 1970 został wprowadzony podział na 11 (od 2013: 10) mniejszych okręgów tzw. obszarów spisu powszechnego (ang. "census area") przez United States Census Bureau w celu łatwiejszego prowadzenia badań statystycznych. Obszary spisu powszechnego nie pełnią funkcji jednostki administracyjnej niższego rzędu.
Ponieważ w okręgu niezorganizowanym nie utworzono żadnych niższych jednostek terytorialnych (oprócz dystryktów szkolnych ("school district") i miast), w wielu wioskach zostały utworzone lokalne ośrodki władzy (ang. "tribal governments"). Większość zadań administracji publicznej podlega bezpośrednio rządowi stanu Alaska i jest przez niego organizowana, wyjątek stanowią miasta inkorporowane.
Dystrykty szkolne obsługują lokalne publiczne szkoły podstawowe i średnie na obszarze niezorganizowanym są zarządzane przez miasta lub Stanowy Departament ds. Edukacji wyznacza tzw. "wiejskie obszary edukacji" (ang. "rural education attendance areas"), pod który podlegają konkretne placówki. "Wiejskie obszary edukacji" tworzone są w celu poprawy systemu edukacji na odludnych i słabo zorganizowanych terenach.

</doc>
<doc id="2408326" url="https://pl.wikipedia.org/wiki?curid=2408326" title="One More Chance">
One More Chance



</doc>
<doc id="2408327" url="https://pl.wikipedia.org/wiki?curid=2408327" title="Zbór Kościoła Chrześcijan Baptystów w Chorzowie">
Zbór Kościoła Chrześcijan Baptystów w Chorzowie

Zbór Kościoła Chrześcijan Baptystów w Chorzowie – zbór Kościoła Chrześcijan Baptystów w RP działający w Chorzowie przy ulicy Dąbrowskiego 27/1.
Nabożeństwa odbywają się w każdą niedzielę o godzinie 11:00.
Historia.
Działalność baptystów na terenie Chorzowa była prowadzona od 1911. Został tu utworzony zbór, funkcjonujący jako samodzielna jednostka do 9 marca 1924, kiedy to został włączony w struktury zboru w Katowicach. 
Początkiem 1945 została powołana placówka katowickiego zboru w Chorzowie z siedzibą przy ul. św. Jacka 1. Nabożeństwa prowadzone były przy ul. Piastowskiej 15 w niedziele i środy, udział brało w nich średnio około 65 wiernych. Decyzją Wydziału Informacji i Propagandy Zarządu Miasta Chorzowa 28 kwietnia 1945 zaprzestano prowadzenia nabożeństw, a warunkiem ich wznowienia miało być okazanie Wydziałowi potwierdzenia rejestracji oraz zgody na sprawowanie posług. 6 maja 1945 wystosowane zostało odwołanie od tej decyzji.
Według danych na 1 stycznia 1950 placówka liczyła 158 wiernych. 
Po zakończeniu działalności tej jednostki, funkcjonowanie baptystycznej wspólnoty na terenie miasta zostało wznowione w 2005, kiedy to została tu powołana placówka III Zboru Kościoła Chrześcijan Baptystów we Wrocławiu. Wierni spotykali się początkowo w mieszkaniu należącym do pastora. 6 maja 2007 wspólnota otwarła kościół urządzony w lokalu przy ul. Dąbrowskiego 27/1. W grudniu 2019 dotychczasowa placówka stała się samodzielnym zborem.

</doc>
<doc id="2408328" url="https://pl.wikipedia.org/wiki?curid=2408328" title="Szarak (Rudawy Janowickie)">
Szarak (Rudawy Janowickie)

Szarak – wzniesienie w południowo-zachodniej Polsce, w Sudetach Zachodnich, w Rudawach Janowickich, o wysokości 605 m n.p.m.
Szarak znajduje się w południowo-wschodniej części Rudaw Janowickich. Leży w ramieniu odchodzącym od głównego grzbietu w kierunku wschodnim, na jego wschodnim krańcu. Od zachodu znajduje się Jaworowa.
Na wschód od wzniesienia znajdują się zabudowania wsi Pisarzowice.
Szarak ma kształt niewielkiej kopki, kończącej grzbiet o rozciągłości WSW-ENE.
Szarak zbudowana jest ze skał osadowych zachodniego skrzydła niecki śródsudeckiej. Są to dolnokarbońskie (kulmowe) piaskowce, zlepieńce i łupki. Zlepieńce i szarogłazy tworzą na grzbiecie i północnym zboczu grzędy i skałki.
Zbocza góry porastają lasy świerkowe z domieszką sosny, buka i brzozy.
Szarak znajduje się na obszarze Rudawskiego Parku Krajobrazowego. Na południowym wschodzie przebiega granica Parku.
Szlaki turystyczne.
Na północ od Szaraka, drogą Pisarzowice - Czarnów, przechodzi szlak turystyczny:

</doc>
<doc id="2408329" url="https://pl.wikipedia.org/wiki?curid=2408329" title="Zbór Kościoła Chrześcijan Baptystów w Kętach">
Zbór Kościoła Chrześcijan Baptystów w Kętach

Wspólnota Kościoła Chrześcijan Baptystów w Kętach – zbór Kościoła Chrześcijan Baptystów znajdujący się w Kętach, przy ulicy 3 Maja 20.
Nabożeństwa odbywają się w każdą drugą i czwartą niedzielę miesiąca o godzinie 16:00.

</doc>
<doc id="2408333" url="https://pl.wikipedia.org/wiki?curid=2408333" title="Hieronim z Kardii">
Hieronim z Kardii

Hieronim z Kardii (ok. 350-260 p.n.e.) – historiograf grecki okresu hellenistycznego.
Był towarzyszem Eumenesa z Kardii, a późnej Antygona Jednookiego. Stał się także wysokim urzędnikiem obok Demetriusza Poliorketesa i Antygona Gonotasa.
Jest autorem dzieła historycznego poświęconego wojnom diadochów, które dotrwało do naszych czasów jedynie we fragmentach, zebranych i wydanych w "Fragmenta historicorum Graecorum".

</doc>
<doc id="2408336" url="https://pl.wikipedia.org/wiki?curid=2408336" title="Bogusław Kanicki">
Bogusław Kanicki

Bogusław Kanicki (ur. 9 lipca 1953 w Puławach) – polski siatkarz, trener, olimpijczyk z Moskwy 1980.
Zawodnik Resovii z którym to klubem w latach 1975, 1983 wywalczył Puchar Polski oraz zdobył brązowy medal mistrzostw Polski w roku 1977.
W reprezentacji Polski rozegrał 26 spotkań (lata 1977–1980).
Na igrzyskach olimpijskich w 1980 roku był członkiem drużyny, która zajęła 4. miejsce.
Po zakończeniu kariery sportowej podjął pracę trenera.

</doc>
<doc id="2408337" url="https://pl.wikipedia.org/wiki?curid=2408337" title="Mikołaj Demko">
Mikołaj Demko



</doc>
<doc id="2408339" url="https://pl.wikipedia.org/wiki?curid=2408339" title="Zbór Kościoła Chrześcijan Baptystów „Wspólnota Św. Trójcy” w Cieszynie">
Zbór Kościoła Chrześcijan Baptystów „Wspólnota Św. Trójcy” w Cieszynie

Zbór Kościoła Chrześcijan Baptystów „Wspólnota Św. Trójcy” w Cieszynie – zbór Kościoła Chrześcijan Baptystów w RP działający w Cieszynie. Jego siedziba mieści się przy ulicy Głebokiej 25. Pastorem zboru jest Tomasz Otremba.
Nabożeństwa odbywają się w niedziele o godz. 10:30.

</doc>
<doc id="2408340" url="https://pl.wikipedia.org/wiki?curid=2408340" title="Mistrzostwa Świata w Kolarstwie Szosowym 1996">
Mistrzostwa Świata w Kolarstwie Szosowym 1996

69. Mistrzostwa świata w kolarstwie szosowym – zawody kolarskie, które odbyły się w dniach 9–13 października 1996 w szwajcarskim mieście Lugano. Były to dziewiąte zorganizowane w tym kraju mistrzostwa świata w kolarstwie szosowym (poprzednio w: 1923, 1929, 1936, 1946, 1953, 1961, 1971 i 1983). Jedynie Francuzka Jeannie Longo-Ciprelli w jeździe indywidualnej na czas zdołała obronić tytuł mistrzyni świata. Wśród multimedalistów najlepszym okazał się Włoch Luca Sironi, który zdobył dwa medale (złoty i brązowy). 
Nowością w programie mistrzostw było pojawienie się po raz pierwszy w historii konkurencji orlików (do lat 23).
Bardzo nieudany był start reprezentantów Polski, bowiem nie tylko nie zdobyli oni żadnego medalu, ale nikomu nie udało się zająć miejsca w pierwszej dziesiątce. Najlepszym osiągnięciem było zajęcie 13. miejsca przez Tomasza Brożynę w jeździe indywidualnej na czas.

</doc>
<doc id="2408345" url="https://pl.wikipedia.org/wiki?curid=2408345" title="Wspólnota Kościoła Chrześcijan Baptystów w Kędzierzynie-Koźlu">
Wspólnota Kościoła Chrześcijan Baptystów w Kędzierzynie-Koźlu

Wspólnota Kościoła Chrześcijan Baptystów w Kędzierzynie-Koźlu – placówka Kościoła Chrześcijan Baptystów znajdujący się w Kędzierzynie-Koźlu, przy ulicy Bema 15.
Nabożeństwa odbywają się w każdą niedzielę o godzinie 13:00.

</doc>
<doc id="2408346" url="https://pl.wikipedia.org/wiki?curid=2408346" title="Robert Malinowski (siatkarz)">
Robert Malinowski (siatkarz)

Robert Malinowski (ur. 1 marca 1957 w Warszawie, zm. 13 grudnia 2021) – polski siatkarz, żołnierz, medalista mistrzostw Europy, olimpijczyk z Moskwy 1980.
Swój pierwszy sukces osiągnął jako junior zdobywając w roku 1975 brązowy medal mistrzostw Europy juniorów w Osnabrück. W roku 1977 wywalczył wraz z kolegami z drużyny 4. miejsce w mistrzostwach Europy juniorów rozgrywanych w Montpellier.
Będąc zawodnikiem Legii Warszawa trzykrotnie zdobył tytuł mistrza Polski w latach 1983,1984,1986 oraz dwukrotnie tytuł wicemistrza w latach 1982, 1985. W latach 1984, 1986 zdobył Puchar PZPS.
W reprezentacji Polski rozegrał 68 spotkań (w latach 1979–1981). Dwukrotny srebrny medalista mistrzostw Europy w roku 1979 w Paryżu i w roku 1981 w Sofii.
Na igrzyskach olimpijskich w 1980 roku był członkiem drużyny, która zajęła 4. miejsce.
Zmarł 13 grudnia 2021.

</doc>
<doc id="2408352" url="https://pl.wikipedia.org/wiki?curid=2408352" title="Leszek Molenda">
Leszek Molenda

Leszek Molenda (ur. 23 lipca 1953 w Sosnowcu, zm. 15 czerwca 1999 Sosnowcu) – polski siatkarz, medalista mistrzostw Europy, olimpijczyk z Moskwy 1980.
Był zawodnikiem klubu Płomień Milowice, z którym to klubem zdobył w latach 1977, 1979 tytuł mistrza Polski. W roku 1978 zdobył Puchar Europy Mistrzów Krajowych a w roku 1979 wywalczył 3. miejsce w tych rozgrywkach.
W reprezentacji Polski rozegrał 129 spotkań w latach 1975–1980. Dwukrotny srebrny medalista mistrzostw Europy z Helsinek w roku 1977, Paryża w roku 1979. 
Uczestnik mistrzostw świata w roku 1978 w Rzymie, podczas których Polska zajęła 8. miejsce. Uczestnik Pucharu Świata w roku 1977 rozegranego w Tokio, podczas którego polska drużyna zajęła 4. miejsce.
Na igrzyskach olimpijskich w 1980 roku był członkiem drużyny, która zajęła 4. miejsce.
Po zakończeniu kariery zawodniczej w Polsce grał jeszcze we Włoszech, w klubach Victor Village Ugento (1983/1984 w ekstraklasie, 1984/1985 w II lidze) oraz Valli Zabban Sestese (1985/1986 w II lidze).

</doc>
<doc id="2408355" url="https://pl.wikipedia.org/wiki?curid=2408355" title="Pinjuan">
Pinjuan



</doc>
<doc id="2408356" url="https://pl.wikipedia.org/wiki?curid=2408356" title="Kiangsu">
Kiangsu



</doc>
<doc id="2408357" url="https://pl.wikipedia.org/wiki?curid=2408357" title="Claudina Rossel">
Claudina Rossel

Claudina Rossel (ur. 12 lipca 1969) – andorska narciarka alpejska, olimpijka. Brała udział w igrzyskach w roku 1988 (Calgary). Nie zdobyła żadnych medali.

</doc>
<doc id="2408358" url="https://pl.wikipedia.org/wiki?curid=2408358" title="Włodzimierz Nalazek">
Włodzimierz Nalazek

Włodzimierz Nalazek (ur. 10 kwietnia 1957 w Warszawie) – polski siatkarz, medalista mistrzostw Europy, trener, olimpijczyk z Moskwy 1980.
Życiorys.
Absolwent Zespołu Szkół Sportowych nr 70 im.płk Henryka Leliwy-Roycewicza. Karierę sportową zaczynał jako zawodnik klubu Orła Warszawa. Swój pierwszy sukces osiągnął jako junior zdobywając w roku 1975 brązowy medal mistrzostw Europy juniorów w Osnabrück. W roku 1977 wywalczył wraz z kolegami z drużyny 4. miejsce w mistrzostwach Europy juniorów rozgrywanych w Montpellier.
Będąc zawodnikiem klubu AZS Olsztyn zdobył tytuł mistrza Polski w roku 1978, wicemistrza Polski w roku 1980 oraz czterokrotnie brązowy medal w latach 1982,1983, 1985, 1990. W roku 1982 zdobył Puchar Polski. W roku 1978 wywalczył 2. miejsce w Pucharze Zdobywców Pucharów. W roku 1985 wyjechał do Turcji, gdzie grając w klubie AS Bursa VB zdobył tytuł wicemistrza tego kraju; w roku 1986 wyjechał do Francji. W barwach klubu „AS Grenoble” w sezonie 1986/87 zdobył tytuł wicemistrza Francji, w sezonie 1987/88 z tym samym klubem, w rozgrywkach o mistrzostwo Francji, zdobył III miejsce; W latach 1988–1990 był zawodnikiem „Stadt Poitevin VB”, następnie wrócił do kraju gdzie w sezonie 1989/90 grając w klubie AZS Olsztyn zdobył w rozgrywkach krajowych III miejsce. Po zakończeniu rozgrywek w roku 1990 został zawodnikiem hiszpańskiego klubu „Constructora Atlantica de Gran Canaria”. Z tym klubem zdobył tytuł mistrza Hiszpanii oraz Puchar Króla Hiszpanii (1991). W latach 1991–1993 grał w szwajcarskim klubie AS Chenois Geneve VB zdobywając dwukrotnie puchar tego kraju. W roku 1993 powrócił do kraju.
W reprezentacji Polski rozegrał 278 spotkań w latach 1978–1985. Trzykrotny srebrny medalista mistrzostw Europy z Paryża w roku 1979, Sofii w roku 1981, Berlina w roku 1983,
Uczestnik mistrzostw świata w roku 1978 w Rzymie gdzie Polska zajęła 8. miejsce oraz w roku 1982 w Buenos Aires podczas których Polska zajęła 6. miejsce. Uczestnik Pucharu Świata w 1981 rozgrywanego w Tokio, podczas którego polska drużyna zajęła 4. miejsce.
Na igrzyskach olimpijskich w 1980 roku był członkiem drużyny, która zajęła 4. miejsce.
Po zakończeniu kariery sportowej podjął pracę geodety (inż. geodeta) oraz pośrednika w obrocie nieruchomościami (licencja zawodowa Prezesa UMiRM nr 627).
Jest bratem siatkarzy - reprezentanta Polski Ireneusza Nalazka oraz występującego w ekstraklasie Tomasza Nalazka.

</doc>
<doc id="2408361" url="https://pl.wikipedia.org/wiki?curid=2408361" title="Zbór Kościoła Chrześcijan Baptystów w Głogowie">
Zbór Kościoła Chrześcijan Baptystów w Głogowie

Zbór Kościoła Chrześcijan Baptystów w Głogowie – zbór Kościoła Chrześcijan Baptystów znajdujący się w Głogowie, przy ulicy Chopina 55.
Zbór powstał na skutek działalności zboru wrocławskiego.
Nabożeństwa odbywają się w każdą niedzielę o godzinie 10:30.

</doc>
<doc id="2408363" url="https://pl.wikipedia.org/wiki?curid=2408363" title="Zysk inflacyjny">
Zysk inflacyjny

Zysk inflacyjny (ang. "inflationary profit") – część zysku przedsiębiorstwa, która jest wynikiem wyłącznie procesów inflacyjnych w gospodarce, a nie procesu realizacji rentownej ekonomicznie działalności (produkcyjnej, handlowej czy usługowej).
Zysk inflacyjny jest rezultatem wzrostu w środowisku inflacyjnym wartości nominalnej składników majątkowych przedsiębiorstwa przy niezmienionej ich wartości realnej, a następnie odnotowywania tego wzrostu, przy stosowaniu obowiązujących przedsiębiorstwo procedur księgowych, jako zysku. Powstawanie zysku inflacyjnego dla przedsiębiorstwa działającego w środowisku inflacyjnym jest zjawiskiem obiektywnym tak, jak obiektywne są dla niego oba czynniki jego powstawania: inflacja w gospodarce oraz posiadany majątek. 
Do powstawania zysku inflacyjnego w przedsiębiorstwie przyczyniają się zarówno tzw. aktywa niepieniężne – środki trwałe, wartości niematerialne i prawne oraz zapasy (np. zysk inflacyjny równa się niedoszacowaniu ewidencyjnemu kosztów amortyzacji lub zużywanych zapasów) jak również aktywa pieniężne (np. w należnościach zysk inflacyjny stanowi uwzględnioną przez sprzedawcę w cenie wyrobu lub usługi utratę jej wartości realnej w środowisku inflacyjnym w okresie odroczenia terminu zapłaty. W przypadku zaś lokat pieniężnych zysk inflacyjny równy jest wzrostowi wartości uzyskanych odsetek, jaki wystąpi w środowisku inflacyjnym w stosunku do środowiska bezinflacyjnego - tzw. „efekt Fishera”).
Zysk inflacyjny wywołuje w przedsiębiorstwie dwa negatywne skutki:

</doc>
<doc id="2408364" url="https://pl.wikipedia.org/wiki?curid=2408364" title="Cmentarz Poległych Obrońców Westerplatte">
Cmentarz Poległych Obrońców Westerplatte

Cmentarz Żołnierzy Wojska Polskiego – cmentarz w Gdańsku. Symboliczne miejsce spoczynku polskich żołnierzy, poległych w obronie Westerplatte podczas wojny obronnej 1939 roku. Od 1971 na cmentarzu spoczywają, sprowadzone z Włoch, szczątki majora Henryka Sucharskiego. Powierzchnia cmentarza wynosi 0,15 ha.
Historia.
Cmentarz usytuowano na miejscu zniszczonej wskutek bombardowania 2 września 1939 wartowni nr 5, w pobliżu której Niemcy pochowali poległych Polaków. Z inicjatywy obrońcy Westerplatte kpt. Franciszka Dąbrowskiego w 1946 został odsłonięty nagrobek ku czci żołnierzy poległych na Westerplatte. W latach 1962–1966 trwały prace przy poszerzeniu pobliskiego Kanału Portowego, budowie nowego nabrzeża i nowym zagospodarowaniu oraz uporządkowaniu terenu Westerplatte, w tym budowie monumentalnego Pomnika Obrońców Wybrzeża. Cmentarzowi również został nadany nowy wystrój, którego głównym elementem stał się stojący bezpośrednio za mogiłą czołg-pomnik T-34 (model 1943) Brygady Pancernej im. Bohaterów Westerplatte, w 1945 walczący o Gdynię. W 1989, z okazji pięćdziesiątej rocznicy walk na Westerplatte, cmentarz został poddany modernizacji, a czołg przeniesiony w pobliże dawnej placówki „Fort”, skąd został trwale usunięty w 2007 (przekazany do Lubuskiego Muzeum Wojskowego w Drzonowie). 
Pochówek szczątków poległych obrońców, odnalezionych w wyniku prac archeologicznych w 2019, odbył się z udziałem władz państwowych, województwa pomorskiego oraz Gdańska 4 listopada 2022. Pochowani to plutonowy Adolf Petzelt (dowódca Wartowni nr 5), kapral Bronisław Perucki, kapral Jan Gębura, starszy strzelec Władysław Okrasa, legionista Ignacy Zatorski, starszy legionista Zygmunt Zięba i legionista Józef Kita. Pozostali dwaj żołnierze zostali oznaczeni jako NN. Pochowano również dowódcę Wojskowej Składnicy Tranzytowej z 1939 majora Henryka Sucharskiego.

</doc>
<doc id="2408367" url="https://pl.wikipedia.org/wiki?curid=2408367" title="Zbór Kościoła Chrześcijan Baptystów w Kaliszu">
Zbór Kościoła Chrześcijan Baptystów w Kaliszu

Zbór Kościoła Chrześcijan Baptystów w Kaliszu – zbór Kościoła Chrześcijan Baptystów znajdujący się w Kaliszu, przy ulicy Podgórze 1.
W 2015 wspólnota liczyła około 20 wiernych. Nabożeństwa odbywają się w każdą niedzielę o godzinie 10:00.

</doc>
<doc id="2408369" url="https://pl.wikipedia.org/wiki?curid=2408369" title="Maciej Jarosz (siatkarz)">
Maciej Jarosz (siatkarz)

Maciej Jarosz (ur. 4 marca 1959 we Wrocławiu) – polski siatkarz, trzykrotny srebrny medalista mistrzostw Europy, trener, olimpijczyk z Moskwy 1980.
Kariera sportowa.
Swój pierwszy sukces osiągnął jako junior zdobywając w roku 1975 brązowy medal mistrzostw Europy juniorów w Osnabrück. W roku 1977 wywalczył wraz z kolegami z drużyny 4. miejsce w mistrzostwach Europy juniorów rozgrywanych w Montpellier.
Będąc zawodnikiem Gwardii Wrocław zdobył w latach 1980–1982 tytuł mistrza Polski, dwukrotnie tytuł wicemistrza (w latach 1983–1984) oraz brązowy medal w roku 1979. W sezonie 1980/1981 startując w Pucharze Europy Mistrzów Krajowych wywalczył 3. miejsce.
W reprezentacji Polski rozegrał 176 spotkań w latach 1977–1982. Trzykrotny srebrny medalista mistrzostw Europy z Helsinek w roku 1977, Paryża w roku 1979, Sofii w roku 1981. 
Uczestnik mistrzostw świata w roku 1982 w Buenos Aires, podczas których Polska zajęła 6. miejsce. Dwukrotny uczestnik Pucharu Świata w latach 1977, 1981 rozgrywanego w Tokio podczas, których Polska drużyna zajęła 4. miejsca.
Na igrzyskach olimpijskich w 1980 roku był członkiem drużyny, która zajęła 4. miejsce.
Będąc zawodnikiem belgijskiego klubu Desimpel Torhont wywalczył w roku 1990 mistrzostwo Belgii oraz 3. miejsce w Pucharze CEV.
Po zakończeniu kariery sportowej podjął pracę trenera. Będąc trenerem AZS Częstochowa w roku 1999 zdobył tytuł mistrza Polski, a w roku 2000 - brązowy medal mistrzostw Polski.
W roku 1980 został uznany najlepszym siatkarzem Polski.
Od 2014 roku komentuje mecze siatkówki na sportowych antenach Polsatu (m.in. mecze Ligi Światowej, World Grand Prix, Pucharu Świata, Ligi Mistrzów, Ligi Mistrzyń, PlusLigi i OrlenLigi).
Życie prywatne.
Syn Zbigniewa Jarosza, zawodnika klubów wrocławskich oraz drużyny narodowej w piłce siatkowej oraz Marii Ronczewskiej-Jarosz, wielokrotnej rekordzistki i reprezentantki Dolnego Śląska, członkini kadry narodowej w latach 1951– 1953, wicemistrzyni Polski na 100 i 200 m stylem klasycznym.
Jego synowie również grali w siatkówkę: starszy syn, Marcin Jarosz, jest obecnie trenerem, młodszy, Jakub Jarosz, jest reprezentantem Polski.

</doc>
<doc id="2408371" url="https://pl.wikipedia.org/wiki?curid=2408371" title="Sandra Grau">
Sandra Grau

Sandra Grau (ur. 27 lipca 1970 w Sant Julià de Lòria) – andorska narciarka alpejska, olimpijka. Brała udział w igrzyskach w roku 1988 (Calgary). Nie zdobyła żadnych medali. Starsza siostra Vicky Grau, również narciarki.

</doc>
<doc id="2408372" url="https://pl.wikipedia.org/wiki?curid=2408372" title="Zbór Kościoła Chrześcijan Baptystów w Wałbrzychu">
Zbór Kościoła Chrześcijan Baptystów w Wałbrzychu

Zbór Kościoła Chrześcijan Baptystów w Wałbrzychu – zbór Kościoła Chrześcijan Baptystów znajdujący się w Wałbrzychu, przy ulicy Daszyńskiego 5.
Zbór powstał na skutek działalności zboru wrocławskiego.
Nabożeństwa odbywają się w każdą niedzielę o godzinie 10:00.

</doc>
<doc id="2408374" url="https://pl.wikipedia.org/wiki?curid=2408374" title="Nikita Klukin">
Nikita Klukin

Nikita Siergiejewicz Klukin ros. Никита Сергеевич Клюкин (ur. 10 listopada 1989 w Rybińsku, zm. 7 września 2011 w Jarosławiu) – rosyjski hokeista.
Kariera klubowa.
Był wychowankiem klubu Połet Rybińsk. Od 2005 zawodnik Łokomotiwu Jarosław. Występował także w młodzieżowym zespole tego klubu Łoko Jarosław, w rozgrywkach MHL. Reprezentant Rosji do lat 18 i 20.
Zginął 7 września 2011 w katastrofie samolotu pasażerskiego Jak-42D w pobliżu Jarosławia. Wraz z drużyną leciał do Mińska na inauguracyjny mecz ligi KHL sezonu 2011/12 z Dynama Mińsk.
Został pochowany w Rybińsku.

</doc>
<doc id="2408375" url="https://pl.wikipedia.org/wiki?curid=2408375" title="Proces Pizza Connection">
Proces Pizza Connection

Proces Pizza Connection – jeden z najważniejszych procesów sądowych, jaki miał miejsce w Stanach Zjednoczonych, wymierzony w międzynarodowych handlarzy heroiną wywodzących się z mafii sycylijskiej i współpracujących z przedstawicielami amerykańskiego świata zorganizowanej przestępczości tzw. Narodowego Syndykatu, głównie z przedstawicielami Pięciu Rodzin.
Pizza Connection to nazwa określająca „sieć przemytu i dystrybucji narkotyków” (głównie heroiny) na terenie Stanów Zjednoczonych.
Określenie Pizza Connection wzięło się stąd, że wielu oskarżonych sycylijskich handlarzy narkotyków miało własne pizzerie.
W tych lokalach gastronomicznych (m.in. "Virginia Beach" Enzo Napoliego i "Piancone Pizza Palaces" Michaela Piancone) prano pieniądze, dokonywano transakcji i odbywały się spotkania między handlarzami (zob. Tommaso Buscetta – Działalność w Stanach Zjednoczonych).
Podczas kilkuletniego śledztwa (od drugiej połowy lat 70. do 1985 roku) prowadzonego przez FBI, DEA i prokuraturę okręgową na Brooklynie (Eastern District) – później jej zadania przejęła prokuratura na Manhattanie (Southern District) – ustalono, że mafia sycylijska wprowadzała na rynek amerykański od 3 do 5 ton heroiny rocznie.
Problemem w walce z handlarzami narkotyków w USA była nie do końca skoordynowana współpraca obu agencji FBI i DEA.
W FBI do roku 1980 nie opracowano żadnego banku danych na temat zorganizowanej przestępczości – agencja płaciła „frycowe” za wieloletnie zaniedbania jej byłego szefa Johna Edgara Hoovera, który zaprzeczał istnieniu zorganizowanego podziemia przestępczego w Stanach (zob. Meyer Lansky – Dalsze lata).
Z kolei DEA miała bank danych i doświadczonych agentów, obserwowała sycylijskich mafiosów z „obozu” Tommaso Buscetty (agenci trafili na jego ślady w Brazylii). Obie agencje nawiązały współpracę w 1982 roku dzięki wysiłkom Rudolpha Giulianiego, zgodę wyraził Departament Sprawiedliwości.
Śledztwo nabrało wówczas rozmachu. Giuliani pełnił stanowisko prokuratora okręgowego na One St. Andrews Plaza na Manhattanie.
Wśród jego współpracowników należy wymienić: 
Obaj zaczęli przeczesywać stare sprawy (kartoteki DEA) i protokoły sądowe. 
Innym problemem dla amerykańskich śledczych była również ociężała i zbiurokratyzowana współpraca z Włochami, różniły ich kodeksy karne, procedury ekstradycji i warunki zachowania tajemnicy sądowej.
Od roku 1980 obie strony zaczęły wymieniać się informacjami dzięki czemu udało się zidentyfikować takie tuzy heroinowego półświatka:
Agenci DEA następnie zwerbowali Franka Rollego (objęty pośpiesznie FPOŚ – Federalnym Programem Ochrony Świadków); jego kompan Emmanuel Adamita i jego wspólnicy zostali później aresztowani w Mediolanie.
Tego samego dnia udało się zatrzymać w Nowy Jorku braci Gambino – John, Rosario i Giuseppe. 
Zatrzymani we Włoszech stanęli przed tutejszym sądem, a ci złapani w USA mieli osobny proces u siebie w kraju.
Z pomocą śledczym przyszli skruszeni mafiosi (Pentti): Tommasso Buscetta i Salvatore „Totuccio” Contorno (zob. Maksiproces – Pentiti); obaj zostali objęci programem FPOŚ.
Proces Pizza Connection rozpoczął się 24 października 1985 roku. Wśród oskarżonych znaleźli się m.in.:
Większość z nich została skazana na długoletnie kary pozbawienia wolności.
Podczas procesu ujawniono powiązania mafii tureckiej (Babas) z Sycylijczykami. Szef Turków Yasar Musullulu zdołał uciec do Bułgarii w 1983 roku, część jego ludzi wpadła w Szwajcarii.
Bułgaria odgrywała ważną rolę w tym łańcuszku powiązań. Firma eksportowo – importowa Globus umożliwiała szmuglowanie pieniędzy z handlu narkotykami do banków szwajcarskich. Firma ta była kierowana przez bułgarską tajną policję, która zapewniała bezpieczny transport przez jej terytorium (oczywiście za określony procent od wartości przesyłki). 
W tym kraju – według DEA – z morfinowego surowca otrzymywano dużą ilość heroiny przemycanej później na zachód.
Odkryto – za sprawą FBI – wiele kanałów używanych do prania brudnych pieniędzy. Były to miliony dolarów; zarobione w Stanach pieniądze na handlu heroiną przewożone były m.in. w torbach podróżniczych do Szwajcarii a potem do Palermo ("bagman" – zob. Virginia Hill).
Proces zakończył się (2 marca 1987) skazaniem dwudziestu dwóch handlarzy narkotyków. Sędziowie i ława przysięgłych potwierdzili istnienie zorganizowanego międzynarodowego podziemia przestępczego, które zajmowało się produkcją, przemytem i dystrybucją heroiny oraz praniem pieniędzy.
Równolegle toczył się inny (równie ważny) proces wymierzony w zorganizowaną przestępczość – Maksiproces w Palermo.

</doc>
<doc id="2408376" url="https://pl.wikipedia.org/wiki?curid=2408376" title="Wspólnota Kościoła Chrześcijan Baptystów w Opolu">
Wspólnota Kościoła Chrześcijan Baptystów w Opolu

Zbór Kościoła Chrześcijan Baptystów "Źródło Życia" w Opolu – zbór Kościoła Chrześcijan Baptystów znajdujący się w Opolu, przy ulicy Sienkiewicza 20 of.
Nabożeństwa odbywają się w każdą niedzielę o godzinie 10:30.

</doc>
<doc id="2408377" url="https://pl.wikipedia.org/wiki?curid=2408377" title="Dorota brandenburska (1420–1491)">
Dorota brandenburska (1420–1491)

Dorota brandenburska (ur. 9 lutego 1420 w Berlinie, zm. 19 stycznia 1491 w klasztorze benedyktyńskim w Rehna) – księżniczką Elektoratu Brandenburgii z urodzenia oraz przez małżeństwo księżniczką meklemburską.
Potomstwo.
Z małżeństwa z Henrykiem IV miała dzieci:

</doc>
<doc id="2408378" url="https://pl.wikipedia.org/wiki?curid=2408378" title="Yasuo Kobayashi">
Yasuo Kobayashi

Yasuo Kobayashi , (urodzony 20 września 1936 r. w Tokio) – japoński nauczyciel aikido posiadający 8 dan Aikikai.
Kobayashi urodził się w Tokio, dołączył do Aikikai Hombu dojo jako uchideshi ucząc się u O'Sensei Morihei Ueshiby w 1954. W 1969, założył swoje własne dojo w Kodaira. Jest również odpowiedzialny za kluby Aikido w Meiji University, Saitama University, oraz Tokyo Economics University. Regularnie zapraszany by uczyć na świecie, na Tajwanie, w Finlandii, Szwecji, Wielkiej Brytanii, Kanadzie, w Nishida Dojo oraz Shikanai Dojos w Brazylii, Niemczech oraz USA.
W styczniu 2003 roku było ponad 120 grup bezpośrednio podlegających lub luźno zrzeszonych (współpracujących) z organizacją Kobayashiego "Aikido Kobayashi Dojo". Za trud włożony w propagowanie Aikido, Kobayashi Dojo otrzymało organizacyjną nagrodę za profesjonalizm od Japan Budo Council w roku 1987.
Yasuo Kobayashi stale przebywa i naucza w swoim dojo w Kodaira w Tokio.
Wpływy Aikido Kobayashi Dojo widoczne są także w Polsce. Co roku na zaproszenie AAI-Polska Polskę odwiedzają instruktorzy Aikido Kobayashi Dojos, tacy jak syn Senseia Yasuo Kobayashi, Sensei Hiroaki Kobayashi (7 dan, Dojo Cho Aikido Kobayashi Dojo), Shihan Urban Aldenklint (7 Dan,Iyasaka Dojo, Stockholm, Szwecja),Sensei Shinichiro Koyanagi Sensei (6 dan) i inni.

</doc>
<doc id="2408379" url="https://pl.wikipedia.org/wiki?curid=2408379" title="Bukowa (szczyt)">
Bukowa (szczyt)

Bukowa (niem. "Buchen Berg", 550 m n.p.m.) – wzniesienie w południowo-zachodniej Polsce, w Sudetach Zachodnich, w Rudawach Janowickch, na południe od Wzgórz Karpnickich.
Położenie.
Wzniesienie położone jest w Sudetach Zachodnich, w południowo-zachodniej części Rudaw Janowickich, na południe od Wzgórz Karpnickich, w bocznym ramieniu odchodzącym od głównego grzbietu Rudaw, od Skalnika, w kierunku zachodnim. Na południowym zachodzie łączy się z Parkową, a na wschodzie ze Średnicą nad sanatoriami w Wojkowie (Kowary).
Charakterystyka.
Wzniesienie opada ku północy do doliny Łupi, a na południu do doliny Kalnicy.
Budowa geologiczna.
Wzniesienie zbudowane jest z waryscyjskiego granitu karkonoskiego wieku górnokarbońskiego. Leży w obrębie jednostki geologicznej blok karkonosko-izerski, a w nim w masywie karkonoskim.
Ochrona przyrody.
Wzniesienie położone jest na obszarze Rudawskiego Parku Krajobrazowego.
Turystyka.
Na południe od wierzchołka prowadzi szlak turystyczny:

</doc>
<doc id="2408381" url="https://pl.wikipedia.org/wiki?curid=2408381" title="Wyspy Chorwacji o powierzchni poniżej 1 km²">
Wyspy Chorwacji o powierzchni poniżej 1 km²

Wyspy o powierzchni poniżej 1 km².
Wykaz obejmuje 524 małe wyspy, których powierzchnia wynosi od 0,01 do 1,0 km² (od 1 do 100 ha)

</doc>
<doc id="2408386" url="https://pl.wikipedia.org/wiki?curid=2408386" title="Virvytė">
Virvytė

Virvytė (pol. Wyrwita)– rzeka w północnej Litwie na Żmudzi. Długość – 131 km, powierzchnia zlewni – 1144 km². Jest lewym dopływem Windawy.

</doc>
<doc id="2408387" url="https://pl.wikipedia.org/wiki?curid=2408387" title="II Zbór Kościoła Chrześcijan Baptystów we Wrocławiu">
II Zbór Kościoła Chrześcijan Baptystów we Wrocławiu

Drugi Zbór Kościoła Chrześcijan Baptystów we Wrocławiu – zbór Kościoła Chrześcijan Baptystów znajdujący się we Wrocławiu, przy ulicy Łukasińskiego 20.
Zbór ten wydzielił się ze zboru wrocławskiego, który powstał w 1946 roku.
Nabożeństwa odbywają się w każdą niedzielę o godzinie 11:00.

</doc>
<doc id="2408388" url="https://pl.wikipedia.org/wiki?curid=2408388" title="Michaił Bałandin">
Michaił Bałandin

Michaił Jurjewicz Bałandin, ros. Михаил Юрьевич Баландин (ur. 27 lipca 1980 w Lipiecku, zm. 7 września 2011 w Jarosławiu) – rosyjski hokeista.
Życiorys.
Wychowanek Traktora Lipieck. Podczas kariery występował w zespołach Saławat Jułajew Ufa, Łada Togliatti, CSKA Moskwa, Atłant Mytiszczi i OHK Dinamo. W 2000 roku zdobył srebrny medal na mistrzostwach świata juniorów w Szwecji.
8 września 2010 roku w barwach OHK Dinamo zdobył pierwszego gola w sezonie KHL (2010/2011) w ramach meczu o Puchar Otwarcia przeciwko drużynie Ak Bars Kazań wygrane przez OHK 3:1. Rok później, 7 września 2011 zginął w katastrofie samolotu pasażerskiego Jak-42D w pobliżu Jarosławia. Wraz z drużyną leciał do Mińska na inauguracyjny mecz ligi KHL sezonu 2011/12 z Dynama Mińsk.
Został pochowany w Jarosławiu na cmentarzu Leontjewskoje.
Był żonaty, miał córkę.

</doc>
<doc id="2408389" url="https://pl.wikipedia.org/wiki?curid=2408389" title="Dorota brandenburska (1446–1519)">
Dorota brandenburska (1446–1519)

Dorota brandenburska (ur. 1446, zm. w marcu 1519) – córka Fryderyka II Żelaznego. Była księżniczką brandenburską, i przez małżeństwo z Janem IV księżną saską. Była siostrą Małgorzaty brandenburskiej – pierwszej żony Bogusława X
Potomstwo.
Z małżeństwa z Janem miała dzieci:

</doc>
<doc id="2408391" url="https://pl.wikipedia.org/wiki?curid=2408391" title="Zbór Kościoła Chrześcijan Baptystów w Zielonej Górze">
Zbór Kościoła Chrześcijan Baptystów w Zielonej Górze

Zbór Kościoła Chrześcijan Baptystów w Zielonej Górze – zbór Kościoła Chrześcijan Baptystów znajdujący się w Zielonej Górze, przy ulicy Długiej 8a.
Zbór powstał na skutek działalności zboru wrocławskiego.
Nabożeństwa odbywają się w każdą niedzielę o godzinie 12:00.

</doc>
<doc id="2408392" url="https://pl.wikipedia.org/wiki?curid=2408392" title="Wspólnota Kościoła Chrześcijan Baptystów w Lubinie">
Wspólnota Kościoła Chrześcijan Baptystów w Lubinie

Wspólnota Kościoła Chrześcijan Baptystów w Lubinie – placówka Kościoła Chrześcijan Baptystów znajdujący się w Lubinie, przy ulicy Szpakowej 17.
Nabożeństwa odbywają się w każdą niedzielę o godzinie 17:00.

</doc>
<doc id="2408395" url="https://pl.wikipedia.org/wiki?curid=2408395" title="Joseph Szaul">
Joseph Szaul

Joseph Szaul, Joseph Chaoul, Joseph Shawool – libański prawnik i polityk, katolik-maronita. W 1961 r. rozpoczął karierę sędziowską. W 1990 r. został mianowany prezesem Rady Doradczej Stanu (arab. مجلس شورى الدولة, "Madżlis Szura al-Dawla"), najwyższego sądu administracyjnego w Libanie. W latach 1998-2000 był ministrem sprawiedliwości w rządzie Selima al-Hossa.

</doc>
<doc id="2408397" url="https://pl.wikipedia.org/wiki?curid=2408397" title="Aleksandr Kalanin">
Aleksandr Kalanin

Aleksandr Igoriewicz Kalanin, ros. Александр Игоревич Калянин (ur. 24 września 1987 w Czelabińsku, zm. 7 września 2011 w Jarosławiu) – rosyjski hokeista, reprezentant Rosji.
Życiorys.
Wychowanek Traktora Czelabińsk. Od 2005 zawodnik Łokomotiwu Jarosław. Reprezentant kadry Rosji B. Zginął 7 września 2011 w katastrofie samolotu pasażerskiego Jak-42D w pobliżu Jarosławia. Wraz z drużyną leciał do Mińska na inauguracyjny mecz ligi KHL sezonu 2011/12 z Dynama Mińsk.
Został pochowany w rodzinnym Czelabińsku.
23 czerwca 2012 w hali Traktor Arena w Czelabińsku odbył się mecz upamiętniający dwóch hokeistów-ofiary katastrofy. Został zorganizowany przez przyjaciół obu hokeistów. Wystąpiły w nim naprzeciw siebie dwa zespoły: honorujący Giennadija Czuriłowa w niebieskich strojach z numerem 21 oraz emblematem rodzinnego miasta Magnitogorska, oraz złożony z kolegów Aleksandra Kalanina, w białych strojach, z numerem 28 i emblematem rodzinnego miasta Czelabińska. Spotkanie zakończyło się wynikiem 6:6, zaś w serii najazdów zwycięstwo drużynie z Magnitogorsk zapewnił Dienis Mosalow. Na meczu obecni były członkowie rodzin i bliscy hokeistów.
Został pochowany na Cmentarzu Przemienienia Pańskiego w Czelabińsku.

</doc>
<doc id="2408399" url="https://pl.wikipedia.org/wiki?curid=2408399" title="Surwiliszki">
Surwiliszki

Białoruś
Litwa

</doc>
<doc id="2408400" url="https://pl.wikipedia.org/wiki?curid=2408400" title="Wspólnota Kościoła Chrześcijan Baptystów w Ząbkowicach Śląskich">
Wspólnota Kościoła Chrześcijan Baptystów w Ząbkowicach Śląskich

Wspólnota Kościoła Chrześcijan Baptystów w Ząbkowicach Śląskich – placówka Kościoła Chrześcijan Baptystów znajdujący się w Ząbkowicach Śląskich, przy ulicy Piastowskiej 8.
Nabożeństwa odbywają się w każdą niedzielę o godzinie 10:30.

</doc>
<doc id="2408401" url="https://pl.wikipedia.org/wiki?curid=2408401" title="Mistrzostwa Świata w Kolarstwie Szosowym 1997">
Mistrzostwa Świata w Kolarstwie Szosowym 1997

70. Mistrzostwa świata w kolarstwie szosowym – zawody kolarskie, które odbyły się w dniach 7–12 października 1997 w hiszpańskim mieście San Sebastián. Były to piąte zorganizowane w tym kraju mistrzostwa świata w kolarstwie szosowym (poprzednio w 1965, 1973, 1984 i 1992). Jedynie Francuzka Jeannie Longo-Ciprelli w jeździe indywidualnej na czas zdołała obronić tytuł mistrzyni świata. Nikomu nie udało się zdobyć chociaż dwóch medali. 
Nowością w programie mistrzostw było pojawienie się po raz pierwszy w historii konkurencji juniorek i juniorów.
Polacy nie zdobyli żadnego medalu, a najlepszymi osiągnięciami było zajęcie 6. miejsc przez Mateusza Mroza w – rozegranym po raz pierwszy – wyścigu ze startu wspólnego juniorów oraz Dawida Krupę w – rozegranej po raz pierwszy – jeździe indywidualnej na czas juniorów.
Lista uczestniczących reprezentacji.
W mistrzostwach świata w kolarstwie szosowym brało udział 700 osób (172 kobiet i 528 mężczyzn) z 52 reprezentacji. Najliczniejsze reprezentacje wystawiły: Włochy (42 osoby), Hiszpania (36) i Niemcy (36). 
Reprezentacja Polski.
Do mistrzostw świata Polski Związek Kolarski zgłosił 22 osoby (18 zawodników i 4 zawodniczki) we wszystkich konkurencjach. 

</doc>
<doc id="2408403" url="https://pl.wikipedia.org/wiki?curid=2408403" title="Aleksandr Galimow">
Aleksandr Galimow

Aleksandr Saidgieriejewicz Galimow, ros. Александр Саидгереевич Галимов (ur. 2 maja 1985 w Jarosławiu, zm. 12 września 2011 w Moskwie) – rosyjski hokeista, reprezentant Rosji.
Życiorys.
Kariera klubowa.
Pochodził z muzułmańskiej rodziny. Rodowity Jarosławianin, wychowanek klubu Łokomotiw Jarosław i związany z nim przez całą karierę. W trakcie kariery określany pseudonimem "Sania".
Jego żoną była Marina, z którą miał córkę Kristinę.
Katastrofa lotnicza (2011).
7 września 2011 brał udział w katastrofie samolotu pasażerskiego Jak-42 w pobliżu Jarosławia. Wraz z drużyną leciał do Mińska na inauguracyjny mecz ligi KHL sezonu 2011/12 z Dynama Mińsk. W katastrofie zginęła cała drużyna i sztab klubu lecący samolotem. Galimow ocalał w wypadku jako jedyny z nich (prócz niego przeżył także inżynier pokładowy załogi samolotu).
Przed katastrofą drużyna Łokomotiwu rozegrała swój ostatni mecz 3 września 2011 (był to ostatni, przedsezonowy sparing klubu) z drużyną Torpedo Niżny Nowogród. Łokomotiw wygrał spotkanie 5:2, a ostatniego gola w meczu zdobył Aleksandr Galimow.
Według świadków wypadku, Galimow tuż po katastrofie „nie stracił przytomności i był w stanie samodzielnie oddalać się od płonących pozostałości po samolocie, brodząc w wodzie”. Natychmiast został przewieziony do szpitala, gdzie stwierdzono, że miał poparzone 90% powierzchni ciała, w tym górne drogi oddechowe. Następnie w ciężkim stanie został przetransportowany do specjalistycznej kliniki w Moskwie, gdzie miał być poddany przeszczepowi tchawicy. Pięć dni po wypadku zmarł 12 września 2011 w moskiewskim szpitalu. Pogrzeb Galimowa odbył się 13 września 2011 na cmentarzu Czurikowskim w kwaterze muzułmańskiej.
W nowo stworzonej drużynie klubu od listopada 2011 roku występuje Emil Galimow (ur. 1992), jednak obaj nie są spokrewnieni.

</doc>
<doc id="2408404" url="https://pl.wikipedia.org/wiki?curid=2408404" title="Jan IV sasko-lauenburski">
Jan IV sasko-lauenburski

Jan IV sasko–lauenburski, znany również jako Jan V (ur. 18 lipca 1439, zm. 15 sierpnia 1507) – książę Saksonii-Lauenburg
Był najstarszym synem Bernarda II, księcia sasko–lauenburskiego i Adelajdy (ur. 1410, zm. 1447), córki księcia Bogusława VIII i Zofii holsztyńskiej. Władzę nad księstwem sasko–lauenburskim objął 16 lipca 1463, po śmierci swego ojca. 
Potomstwo.
12 lutego 1464 Jan (IV) V poślubił Dorotę brandenburską, córkę Fryderyka II Żelaznego. 
Miał z nią liczne potomstwo :
Nieślubni: 

</doc>
<doc id="2408407" url="https://pl.wikipedia.org/wiki?curid=2408407" title="Lista portów lotniczych na Białorusi">
Lista portów lotniczych na Białorusi

Lista portów lotniczych na Białorusie, podzielona pod względem lokalizacji.

</doc>
<doc id="2408409" url="https://pl.wikipedia.org/wiki?curid=2408409" title="Surwiliszki (Litwa)">
Surwiliszki (Litwa)

Surwiliszki (lit. "Surviliškis") – miasteczko na Litwie, położone w okręgu kowieńskim i w rejonie kiejdańskim, nad rzeką Niewiażą. Liczy 376 mieszkańców (2001). Znajduje się tutaj zabytkowy drewniany kościół pw. Chrystusa Ukrzyżowanego.

</doc>
<doc id="2408410" url="https://pl.wikipedia.org/wiki?curid=2408410" title="Samir Dżisr">
Samir Dżisr

Samir al-Dżisr, Samir Jisr – libański prawnik i polityk, sunnita. Ukończył prawo na Bejruckim Uniwersytecie Arabskim. W 1994 r. został wybrany prezesem trypolijskiej rady adwokackiej. Był ministrem sprawiedliwości oraz edukacji i szkolnictwa wyższego w rządach, kierowanych przez Rafika Haririego. W 2005 r. został deputowanym libańskiego parlamentu (reelekcja w 2009 r.).

</doc>
<doc id="2408411" url="https://pl.wikipedia.org/wiki?curid=2408411" title="Thaddée Matura">
Thaddée Matura

Thaddée Matura OFM (ur. 24 października 1922 w Zalesiu Wielkim k. Gostynia, zm. 5 stycznia 2020 w Montrealu) − kanadyjski historyk i badacz duchowości franciszkańskiej pochodzenia polskiego, teolog biblista, franciszkanin, kapłan.
Życiorys.
Tadeusz Matura urodził się w rodzinie Franciszka i Franciszki zd. Sieńskiej w Zalesiu Wielkim w Wielkopolsce 24 października 1922. W 1929 rodzina przeniosła się do Łoniowej nad Dunajcem, gdzie Tadeusz uczęszczał do szkoły powszechnej. W 1933 rodzina powróciła do Zalesia Wielkiego, gdzie o. Tadeusz ukończył szkołę podstawową. W 1935 wstąpił do Kolegium Serafickiego w klasztorze w Kobylinie prowadzonego przez franciszkanów z Prowincji Wniebowzięcia Najświętszej Maryi Panny Zakonu Braci Mniejszych. W 1939 wraz z rodziną wyemigrował do Kanady. Kontynuował naukę w niższym seminarium zakonnym tego samego zakonu w Edmonton w Albercie.
Do Zakonu Braci Mniejszych wstąpił w Lennoxville 7 kwietnia 1940. Pierwszą profesję złożył 13 kwietnia 1941. Filoofię studiował w Quebecu we Franciszkańskim Studium Prowincjalnym. Studia teologiczne ukończył w Montrealu. Święcenia kapłańskie przyjął 27 czerwca 1948.
W 1950 wyjechał do Rzymu, gdzie w Antonianum uzyskał tytuł doktora teologii na podstawie pracy z teologii biblijnej "O pustyni w Nowym Testamencie". W latach 1953-1955 kontynuował studia z teologii biblijnej we Franciszkańskim Studium Biblijnym w Jerozolimie. Wróciwszy do Rzymu zdał egzamin z Pisma Świętego przed watykańską komisją biblistyczną, zdobywając tytuł licencjusza z Pisma Świętego.
Po powrocie do Kanady wykładał w latach 1955-1964 biblistykę i liturgikę w seminarium duchownym macierzystej prowincji zakonnej. W tym czasie prowadził również wykłady na innych uniwersytetach w Quebecu i Montrealu. W latach 1964-1972 mieszkał we Francji, będąc członkiem franciszkańskiej wspólnoty przy ośrodku ekumenicznym w Taizé.
Po 1976 o. Matura rozpoczął prace badawcze nad źródłami duchowości Zakonu Franciszkańskiego, próbując dokonać syntezy myśli i duchowości św. Franciszka z Asyżu. owocem badań było m.in. nowe łacińsko-francuskie wydanie jego pism św. Franciszka w kolekcji "Sources chrétiennes". W latach 1980-1993 o. Matura był magistrem nowicjatu, w latach 1982-1990 definitorem prowincji, zaś w latach 1983-1990 gwardianem wspólnoty w Grambois pod Aix-en-Provence. Był wzywany jako konsultant na kapituły generalne zakonu do Asyżu w latach 1976 i 2006. W 1985 współpracował przy redakcji nowego łacińsko-francuskiego wydania pism Klary z Asyżu. W latach 80. XX w. włączył się w prace prowadzące do zatwierdzenia nowych Konstytucji Generalnych Zakonu. Ogłoszono je w 1987. Pracował również w następujących komisjach zakonu: ds. Sprawiedliwości i Pokoju, priorytetów życia duchowego - "Serce skierowane do Pana", życia braci w krajach postradzieckich. Prowadził stale wykłady w różnych ośrodkach naukowych na terenie Europy i w Instytucie Ekumenicznym Tantur w Jerozolimie. Teolog wielokrotnie odwiedzał Polskę. Szereg jego książek doczekał się tłumaczeń na inne języki w tym na język polski.

</doc>
<doc id="2408416" url="https://pl.wikipedia.org/wiki?curid=2408416" title="Carlos Alberto Borges">
Carlos Alberto Borges

Carlos Alberto, właśc. Carlos Alberto Borges (ur. 14 grudnia 1960 w Quintanie) – piłkarz brazylijski, występujący podczas kariery na pozycji prawego pomocnika.
Kariera klubowa.
Karierę piłkarską Carlos Alberto rozpoczął w klubie Ferroviária Araraquara pod koniec lat 70. Na początku lat 80. Carlos Alberto występował m.in. w Corinthians Paulista, Marílii, z której przeszedł do SE Palmeiras. W lidze brazylijskiej zadebiutował 23 stycznia 1983 w zremisowanym 0-0 meczu z EC Bahia. W latach 1986–1987 był zawodnikiem Santosu FC.
W barwach Santosu 19 października 1986 w przegranym 0-2 meczu z São Paulo FC Carlos Alberto wystąpił po raz ostatni w lidze brazylijskiej. Ogółem w latach 1983–1986 wystąpił w lidze w 45 meczach.
W 1987 powrócił do Palmeiras, w którego barwach rozegrał łącznie 207 spotkań, w których strzelił 6 bramek. W latach 1989–1990 był zawodnikiem Ceary Fortaleza, z którą zdobył mistrzostwo stanu Ceará - Campeonato Cearense w 1989. Carlos Alberto zakończył karierę w Sãocarlense São Carlos na początku lat 90.
Kariera reprezentacyjna.
W reprezentacji Brazylii Carlos Alberto zadebiutował 8 czerwca 1983 w wygranym 4-0 towarzyskim meczu z reprezentacją Portugalii. Ostatni raz w reprezentacji Carlos Alberto wystąpił 17 czerwca 1983 w wygranym 2-1 towarzyskim meczu z reprezentacją Szwajcarii.

</doc>
<doc id="2408418" url="https://pl.wikipedia.org/wiki?curid=2408418" title="Zbór Kościoła Chrześcijan Baptystów w Gorzowie Wielkopolskim">
Zbór Kościoła Chrześcijan Baptystów w Gorzowie Wielkopolskim

Zbór Kościoła Chrześcijan Baptystów w Gorzowie Wielkopolskim – zbór Kościoła Chrześcijan Baptystów znajdujący się w Gorzowie Wielkopolskim, przy ulicy Kosynierów Gdyńskich 64, funkcjonujący pod tym adresem od kilkudziesięciu lat. Nabożeństwa odbywają się w każdą niedzielę o godzinie 10:00.
Jeszcze przed majem 1945 ten sam budynek użytkowała ta sama denominacja. Po 1945 społeczność gorzowskich baptystów tworzyli przedstawiciele niemieckich, ukraińskich i polskich grup etnicznych (część wyemigrowała przed 1989 rokiem do Republiki Federalnej Niemiec). 
W wyniku reorganizacji (1988) ze zboru wyłonił się post-baptystyczny, neo-zielonoświątkowy zbór „Hosanna”.

</doc>
<doc id="2408420" url="https://pl.wikipedia.org/wiki?curid=2408420" title="Zbór Kościoła Chrześcijan Baptystów w Koninie">
Zbór Kościoła Chrześcijan Baptystów w Koninie

Zbór Kościoła Chrześcijan Baptystów w Koninie – zbór Kościoła Chrześcijan Baptystów znajdujący się w Koninie, przy ulicy Zemełki 53.

</doc>
<doc id="2408421" url="https://pl.wikipedia.org/wiki?curid=2408421" title="Zbór Kościoła Chrześcijan Baptystów w Szczecinie">
Zbór Kościoła Chrześcijan Baptystów w Szczecinie

Zbór Kościoła Chrześcijan Baptystów w Szczecinie – zbór Kościoła Chrześcijan Baptystów znajdujący się w Szczecinie, przy ulicy Stoisława 4.

</doc>
<doc id="2408422" url="https://pl.wikipedia.org/wiki?curid=2408422" title="Zbór Kościoła Chrześcijan Baptystów w Koszalinie">
Zbór Kościoła Chrześcijan Baptystów w Koszalinie

Zbór Kościoła Chrześcijan Baptystów w Koszalinie – zbór Kościoła Chrześcijan Baptystów znajdujący się w Koszalinie, przy ulicy Podgrodzie 3-5.
Nabożeństwa odbywają się w każdą niedzielę o godzinie 10:00.

</doc>
<doc id="2408423" url="https://pl.wikipedia.org/wiki?curid=2408423" title="Redżep Sełman">
Redżep Sełman

Redżep Sełman, mk. "Redžep Selman " (ur. 8 kwietnia 1986 w Ochrydzie) – macedoński lekkoatleta, specjalizujący się w trójskoku, olimpijczyk. Wystąpił w igrzyskach olimpijskich w 2008 roku, w Pekinie. Nie zdobył żadnych medali.

</doc>
<doc id="2408426" url="https://pl.wikipedia.org/wiki?curid=2408426" title="Saszo Nestorow">
Saszo Nestorow

Saszo Nestorow, mk. "Сашо Несторов" (ur. 23 czerwca 1987 w Kawadarci) – macedoński zawodnik w strzelectwie, olimpijczyk. Wystąpił w igrzyskach olimpijskich w 2008 roku, w Pekinie. Nie zdobył żadnych medali.

</doc>
<doc id="2408427" url="https://pl.wikipedia.org/wiki?curid=2408427" title="Zbór Kościoła Chrześcijan Baptystów &quot;Poznan International Church&quot; w Poznaniu">
Zbór Kościoła Chrześcijan Baptystów &quot;Poznan International Church&quot; w Poznaniu

Zbór Kościoła Chrześcijan Baptystów "Poznan International Church" w Poznaniu – zbór Kościoła Chrześcijan Baptystów znajdujący się w Poznaniu, przy ulicy Gogola 6.
Nabożeństwa odbywają się w każdą niedzielę o godzinie 10:00.

</doc>
<doc id="2408428" url="https://pl.wikipedia.org/wiki?curid=2408428" title="IV Zbór Kościoła Chrześcijan Baptystów &quot;Wspólnota Genesis&quot; w Poznaniu">
IV Zbór Kościoła Chrześcijan Baptystów &quot;Wspólnota Genesis&quot; w Poznaniu

Czwarty Zbór Kościoła Chrześcijan Baptystów "Wspólnota Genesis" w Poznaniu – zbór Kościoła Chrześcijan Baptystów znajdujący się w Poznaniu, przy ulicy Przybyszewskiego 11/5.
Nabożeństwa odbywają się w każdą niedzielę o godzinie 11:00 w Domu Kultury „Polan Sto”, os. Polan 100 w Poznaniu.

</doc>
<doc id="2408429" url="https://pl.wikipedia.org/wiki?curid=2408429" title="Li Guangli">
Li Guangli

Li Guangli (zm. 88 p.n.e.) – chiński generał z czasów dynastii Han. Był bratem Li, konkubiny cesarza Wudi i dzięki jej protekcji osiągnął wysokie stanowiska.
W latach 104-102 p.n.e. poprowadził ofensywę chińską w sile 6000 konnicy i 20-30 tys. pieszych na terenie doliny Tarymu, zakończoną podporządkowaniem wielu oaz-państewek tamtego regionu. Głównym celem wyprawy było zdobycie Fergany, jednak po długiej i wyczerpującej wędrówce oraz stracie połowy swoich sił Li doszedł do wniosku iż utrzymanie tam chińskiej placówki ze względu na odległość byłoby niemożliwe i powrócił do kraju z dwoma tysiącami słynnych fergańskich koni.
Dowodził nieudanymi kampaniami przeciwko Xiongnu w 99 i 97 p.n.e. Podczas trzeciej kampanii w 90 p.n.e. dostał się do niewoli i przeszedł na stronę wroga, za co cesarz skazał na wyniszczenie jego rodzinę.

</doc>
<doc id="2408430" url="https://pl.wikipedia.org/wiki?curid=2408430" title="Jehuda Halewi">
Jehuda Halewi

Jehuda Halewi (hebr.: יהודה הלוי; arab.: يهوذا هاليفي; ur. 1075; zm. 1141) był żydowskim lekarzem, poetą i filozofem mieszkającym w Hiszpanii. Urodził się w Toledo albo w Tudeli, a zmarł w ziemi Izrael. Pochodził z zamożnej rodziny. Niewiele wiadomo o jego życiu prywatnym. Uważany jest za jednego największych poetów hebrajskich. Cenione są zarówno jego religijne, jak i świeckie wiersze. Wiele z nich śpiewanych jest do dzisiaj w żydowskiej liturgii. Jego najważniejszym dziełem filozoficznym jest Kuzari. Wiersze pisał po hebrajsku, a dzieła filozoficzne po arabsku. Jego twórczość należy do złotego okresu kultury żydowskiej w Hiszpanii.

</doc>
<doc id="2408431" url="https://pl.wikipedia.org/wiki?curid=2408431" title="Mihajło Ristowski">
Mihajło Ristowski

Mihajło Ristowski, mk. "Михајло Ристовски" (ur. 3 marca 1983 w Strudze) – macedoński pływak, olimpijczyk. Wystąpił w igrzyskach olimpijskich w 2008 roku, w Pekinie. Nie zdobył żadnych medali.

</doc>
<doc id="2408433" url="https://pl.wikipedia.org/wiki?curid=2408433" title="III Zbór Kościoła Chrześcijan Baptystów &quot;Kościół 5N&quot; w Poznaniu">
III Zbór Kościoła Chrześcijan Baptystów &quot;Kościół 5N&quot; w Poznaniu

Zbór Kościoła Chrześcijan Baptystów „Kościół 5N” w Poznaniu – zbór Kościoła Chrześcijan Baptystów znajdujący się w Poznaniu. Nabożeństwa odbywają się w World Trade Center przy ulicy Bukowskiej 12, 60-819 Poznań, w każdą niedzielę o godzinie 10:00.
Powstał jesienią 2002 r. z inicjatywy Piotra Zaremby, który został jego pastorem.

</doc>
<doc id="2408445" url="https://pl.wikipedia.org/wiki?curid=2408445" title="II Zbór Kościoła Chrześcijan Baptystów „Koinonia” w Poznaniu">
II Zbór Kościoła Chrześcijan Baptystów „Koinonia” w Poznaniu

Drugi Zbór Kościoła Chrześcijan Baptystów „Koinonia” w Poznaniu – zbór Kościoła Chrześcijan Baptystów znajdujący się w Poznaniu, przy ulicy Przemysłowej 48a.
Nabożeństwa odbywają się w każdą niedzielę o godzinie 10:30.

</doc>
<doc id="2408447" url="https://pl.wikipedia.org/wiki?curid=2408447" title="Ełena Popowska">
Ełena Popowska

Elena Popowska, mk. "Елена Поповска " (ur. 6 stycznia 1990 w Skopju) – macedońska pływaczka, olimpijka. Wystąpiła w igrzyskach olimpijskich w 2008 roku, w Pekinie. Nie zdobyła żadnych medali.

</doc>
<doc id="2408450" url="https://pl.wikipedia.org/wiki?curid=2408450" title="Kokoszili">
Kokoszili



</doc>
<doc id="2408452" url="https://pl.wikipedia.org/wiki?curid=2408452" title="Pierwszy Zbór Kościoła Chrześcijan Baptystów &quot;Wspólnota Nowego Przymierza&quot; w Poznaniu">
Pierwszy Zbór Kościoła Chrześcijan Baptystów &quot;Wspólnota Nowego Przymierza&quot; w Poznaniu

Pierwszy Zbór Kościoła Chrześcijan Baptystów "Wspólnota Nowego Przymierza" w Poznaniu – zbór Kościoła Chrześcijan Baptystów znajdujący się w Poznaniu, przy ulicy Grunwaldzkiej 53. W 1926 roku zbór był prowadzony przez Szymona Bilińskiego.
Nabożeństwa odbywają się w każdą niedzielę o godzinie 10:00 oraz w każda środę o godzinie 18:00.

</doc>
<doc id="2408453" url="https://pl.wikipedia.org/wiki?curid=2408453" title="Maria od Jezusa Ukrzyżowanego Petković">
Maria od Jezusa Ukrzyżowanego Petković

Maria od Jezusa Ukrzyżowanego, właśc. "Marija Petković" (ur. 10 grudnia 1892 w Blacie, zm. 9 lipca 1966 w Rzymie) – dziewica, założycielka Zgromadzenia Córek Miłosierdzia, błogosławiona Kościoła rzymskokatolickiego.
Wspomnienie błogosławionej przypada na 26 lipca.
Życiorys.
Maria urodziła się 10 grudnia 1892 w Blacie na wyspie Korčula. Pochodziła zamożnej i licznej rodziny. Była szóstą z ośmiorga dzieci Antoniego i Marii. Wychowano ją w głębokiej pobożności. Złożyła prywatny ślub czystości, a swojego powołania szukała w pomocy dobroczynno-wychowawczej. Wstąpiła do Stowarzyszenia Córek Maryi, gdzie w latach 1909–1919 była jego przewodniczącą. Założyła w tamtym czasie także Towarzystwo Matek Katolickich oraz Stowarzyszenie Dobrego Pasterza, gdzie członkowie pomagali w opiece nad chorymi oraz katechizacja dzieci przygotowujących się do I komunii świętej. Pomagała także w kuchni dla ubogich. W 1918 r. złożyła przysięgę na ręce ówczesnego biskupa diecezji dubrownickiej Józefa Marćelicia, że nie opuści Blato i zawsze będzie służyć ubogim.
25 marca 1919 r. razem z przyjaciółką wstąpiła do zgromadzenia Służebnic Miłości, a po zakończeniu I wojny światowej prowadziła kilka stowarzyszeń religijnych, pomagała ubogim, otworzyła przedszkole, a także dom dziecka.
4 października 1920 r. założyła zgromadzenie Córek Miłosierdzia. W kolejnych latach rozwijała jego działanie m.in. wysyłając siostry na misje w Ameryce Łacińskiej. Sama także udała się do Buenos Aires, gdzie założyła tamtejszą placówkę zgromadzenia. Następnie w 1952 r. otworzyła dom generalny jednak zrezygnowała z funkcji przełożonej.
Zmarła w wieku 74 lat w opinii świętości.
Została beatyfikowana przez papieża Jana Pawła II w dniu 6 czerwca 2003 roku.

</doc>
<doc id="2408455" url="https://pl.wikipedia.org/wiki?curid=2408455" title="Wspólnota Kościoła Chrześcijan Baptystów w Gryfinie">
Wspólnota Kościoła Chrześcijan Baptystów w Gryfinie

Wspólnota Kościoła Chrześcijan Baptystów w Gryfinie – placówka Kościoła Chrześcijan Baptystów znajdujący się w Gryfinie, przy ulicy Flisaczej 43.
Nabożeństwa odbywają się w każdą niedzielę o godzinie 10:00.

</doc>
<doc id="2408456" url="https://pl.wikipedia.org/wiki?curid=2408456" title="Transit O-3">
Transit O-3

Transit O-3 – amerykański wojskowy satelita nawigacyjny; trzeci statek Transit serii operacyjnej. Z powodu usterki pracował tylko kilka tygodni. Wyniesiony razem z satelitą SECOR 2.
Stanowił część systemu nawigacji dla okrętów podwodnych US Navy przenoszących pociski balistyczne typu UGM-27 Polaris. Zbudowany przez Naval Avionics Facility.

</doc>
<doc id="2408458" url="https://pl.wikipedia.org/wiki?curid=2408458" title="Baby są jakieś inne">
Baby są jakieś inne

Baby są jakieś inne – polski komediodramat z 2011 roku w reżyserii Marka Koterskiego.
Opis fabuły.
Fabuła filmu ma charakter jednowątkowy i stanowi ją dialog dwóch mężczyzn podróżujących samochodem. Dominującym tematem rozmowy jest ocena kobiet oraz relacji między płciami.

</doc>
<doc id="2408459" url="https://pl.wikipedia.org/wiki?curid=2408459" title="SECOR 2">
SECOR 2

SECOR 2 (ang. "SEquential COllation of Range") – amerykański wojskowy satelita naukowy. Wyniesiony razem z satelitą Transit O-3. Służył do badań związanych z nawigacją satelitarną i geodezją. Stanowił część programu SECOR. Misja zakończyła się niepowodzeniem.

</doc>
<doc id="2408460" url="https://pl.wikipedia.org/wiki?curid=2408460" title="Puchar Świata w bobslejach 2011/2012">
Puchar Świata w bobslejach 2011/2012

Puchar Świata w bobslejach 2011/2012 rozpoczął się 26 listopada 2011 w Igls, a zakończył 19 lutego 2012 w Calgary.
Klasyfikacje.
Kombinacja mężczyzn.
Do klasyfikacji kombinacji mężczyzn brane są pod uwagę dwójki oraz czwórki

</doc>
<doc id="2408464" url="https://pl.wikipedia.org/wiki?curid=2408464" title="Houston (stacja kolejowa)">
Houston (stacja kolejowa)

Houston – stacja kolejowa w Houston, w stanie Teksas, w Stanach Zjednoczonych, obsługiwana przez Amtrak.
Spośród 19 stacji w Teksasie obsługiwane przez Amtrak, Houston była szóstą najbardziej ruchliwą w 2010, ze średnią 50 pasażerów dziennie.
Obecny dworzec, który został otwarty dla pasażerów, 26 października 1959 roku, został zbudowany przez Southern Pacific Railroad, który zastąpił były dworzec Grand Central, który był położony na wschód od obecnej lokalizacji. Stacja działa od 1 września 1934 roku i została sprzedana rządowi USA w 1959 roku, aby w tym miejscu wybudować główny urząd pocztowy. Grand Central Station, z kolei zastąpił oryginalny dworzec Houston &amp; Texas Central z roku 1886. Kiedy Amtrak został stworzony była to jedna z dwóch stacji kolejowych, w Houston, która obsługiwała pociągi Amtrak, inne to Union Station, która jest obecnie częścią Minute Maid Park. Wszystkie pociągi Amtrak zostały przeniesione do Southern Pacific Station do końca lipca 1974 r., a wszystkie pociągi albo anulowano lub przekierowywano z Houston z wyjątkiem Sunset Limited. Ta stacja jest nadal własnością i jest zarządzana przez Southern Pacific Railroad nawet po utworzeniu Amtrak, i do dziś jest własnością i jest zarządzana przez Union Pacific Railroad od czasu fuzji z Southern Pacific i Union Pacific.
Trzecia stacja, Katy Railroad Depot, znajdowała się w górnej części wiaduktu Main Street, w pobliżu kampusu University of Houston–Downtown (UHD). Przestała być aktywną stacją dla pasażerów do końca 1958 r. i nigdy nie była obsługiwana przez Amtrak. Obecnie jest zniszczona, z wyjątkiem części toru, która nadal istnieje pod wiaduktem.
Gdy będzie istniała finansowa dostępność, stacja Amtrak zostanie zastąpione przez Houston Intermodal Transit Center, położony w północnej części miasta, na głównej linii Union Pacific Railroad. Planuje się wybudować znacznie większy budynek oraz zachowanie torów pod ziemię, podobne do projektu Penn Station w Nowym Jorku.

</doc>
<doc id="2408468" url="https://pl.wikipedia.org/wiki?curid=2408468" title="KH-7 16">
KH-7 16

KH-7 16 – amerykański satelita rozpoznawczy; szesnasty statek serii KeyHole-7 "GAMBIT" programu CORONA. Jego zadaniem było wykonywanie wywiadowczych zdjęć Ziemi, o rozdzielczości przy gruncie około 46 cm. Kapsuła powrotna z negatywami wróciła na Ziemię pięć dni po starcie. Rezultaty misji nie są znane.

</doc>
<doc id="2408469" url="https://pl.wikipedia.org/wiki?curid=2408469" title="KH 7-16">
KH 7-16



</doc>
<doc id="2408470" url="https://pl.wikipedia.org/wiki?curid=2408470" title="KH -7 16">
KH -7 16



</doc>
<doc id="2408471" url="https://pl.wikipedia.org/wiki?curid=2408471" title="Miłość Larsa">
Miłość Larsa

Miłość Larsa (ang. "Lars and the Real Girl", 2007) − amerykańsko-kanadyjski film tragikomiczny w reżyserii Craiga Gillespie, którego to debiut pełnometrażowy.
Światowa premiera filmu nastąpiła 10 września 2007 roku, podczas 32. Międzynarodowego Festiwalu Filmowego w Toronto. Polska premiera filmu nastąpiła podczas jedynego specjalnego seansu zorganizowanego w dniu 4 kwietnia 2009 roku, w sali kinowej CSW w Zamku Ujazdowskim w Warszawie. 16 września 2009 roku firma Monolith Video swoim nakładem wydała film na płytach DVD.
Opis fabuły.
Lars jest singlem, mieszkający w garażu u swojego starszego brata Gusa. Ten wraz z żoną namawia go, by znalazł wreszcie sobie dziewczynę. Pewnego razu do ich domu wchodzi Lars, wraz ze swoją nową partnerką Bianką... wszystko byłoby dobrze, gdyby nie to, że Bianka jest po prostu plastikową lalką, a Lars szalenie w niej zakochany.
Obsada.
i inni

</doc>
<doc id="2408472" url="https://pl.wikipedia.org/wiki?curid=2408472" title="Zdenka Schelingová">
Zdenka Schelingová

Zdenka Schelingova (ur. 24 grudnia 1916 w Krivi; zm. 31 lipca 1955 w Trnawie) – słowacka zakonnica, Błogosławiona Kościoła katolickiego.
Życiorys.
Urodziła się wielodzietnej rodzinie, jej ojciec był rolnikiem. Wstąpiła do zgromadzenia Miłosiernych Sióstr świętego Krzyża w dniu 28 stycznia 1943 roku złożyła śluby wieczyste, a także pracowała w państwowym szpitalu. Pomogła uciec uwięzionemu kapłanowi ze szpitala, a potem próbowała pomóc uciec kolejnym kapłanom, jednak plan się nie powiódł. Aresztowano ją w dniu 29 lutego 1952 roku i 17 czerwca 1952 została skazana na 12 lat więzienia i 10 lat pozbawienia praw obywatelskich. Zmarła mając 38 lat w opinii świętości. 6 kwietnia 1970 roku sąd w Bratysławie zrehabilitował ją.
Beatyfikował ją papież Jan Paweł II w dniu 14 września 2003 roku w Bratysławie.

</doc>
<doc id="2408475" url="https://pl.wikipedia.org/wiki?curid=2408475" title="Polemikí Aeroporía">
Polemikí Aeroporía

Polemikí Aeroporía (HAF – ang. "Hellenic Air Force", gr. "Πολεμική Αεροπορία") – wojska lotnicze Republiki Greckiej i jeden z trzech rodzajów greckich sił zbrojnych.
Historia.
W 1911 roku Francja na prośbę greckich władz zobowiązała się do utworzenia greckiego lotnictwa bojowego. W sierpniu 1913 roku utworzona została Kompania Lotnicza w Salonikach, która została przekształcona we wrześniu 1915 roku w Służbę Lotniczą Wojsk Lądowych. Dzięki pomocy Wielkiej Brytanii w 1914 roku utworzony został Korpus Lotniczy Marynarki Wojennej. W grudniu 1929 roku powołano do istnienia Ministerstwo Lotnictwa, a rok później połączono i podpięto pod niego obie służby lotnicze, z czego powstał samodzielny rodzaj sił zbrojnych, które w okresie panowania monarchii nazywane były Królewskimi Greckimi Siłami Powietrznymi.
Myśliwce PZL P.24F/G były podstawowym samolotem greckiego lotnictwa w momencie ataku Włoch w 1940 roku. Królewskie Greckie Siły Powietrzne posiadały 77 samolotów w porównaniu do 463 maszyn (głównie myśliwce Fiat CR.42, Macchi MC.200 i bombowce Savoia-Marchetti SM.79, SM.81, CANT Z.1007) Regia Aeronautica. W walkach Grecy zestrzelili 64-88 wrogich maszyn (w tym kilka niemieckich), przy stracie 52 greckich lotników.
Wielka Brytania skierowała do Grecji 80. dywizjon RAFu, który latając na Gloster Gladiator uzyskał 52 zestrzelenia przy 16 maszynach straconych. P.24 uzyskały od 22 do 40 zwycięstw, przy utracie 19 maszyn. Na P.24 latał A. Antoniuo, jedyny grecki as z tego okresu uzyskał 5 zestrzeleń na P.24, pilot Marinos Mitralexis otrzymał Krzyż Męstwa, najwyższe greckie odznaczenie, kiedy po wystrzeleniu całej amunicji staranował ogon włoskiego bombowca Z.1007 bis swoim śmigłem powodując jego rozbicie. Do końca wojny kilku kolejnych Greków latających w barwach RAF i USAAF uzyskało status asa latając nad Afryką i Europą.
Greckie lotnictwo stało się użytkownikiem F-5. Początkowo zamówiono 52 sztuki dla dwóch skrzydeł. Pierwsze 18 samolotów przybyło w 1965 roku. Przezbrojenie napotkało się z problemami w postaci sankcji nałożonych przez USA po puczu czarnych pułkowników. Dostawy wznowiono, po przerwie w 1968 roku. Później dokupywano samoloty z Iranu w dwóch partiach. Z Norwegii w 1986 roku zakupiono 11 sztuk i od Holandii 1 sztukę w roku 1991. W 1986 roku wymieniono fotele wyrzucane. W 1993 roku po dostarczeniu niemieckich RF-4E zaprzestano używać RF-5A jako maszyn rozpoznawczych. Ostatnie F-5 wycofano w 2001 roku.
W latach 2008-2010 najstarsza aktywna grecka jednostka - 335. eskadra, istniejąca od 1941 roku, została przezbrojona z samolotów A-7H Corsair II na F-16C/D Block 52+. 17 października 2014 w bazie Araxos 336. eskadra bombowa, która została sformowana w 1943 roku przez RAF i wraz z 335. eskadrą wchodziła w skład 116 skrzydła bojowego, wycofała ostatnie wykorzystywane na świecie A-7E/TA-7C.
5 maja 2017 roku wycofano ze służby samoloty rozpoznawcze RF-4E Phantom II 348. eskadry rozpoznania taktycznego. Jednostka istniała przez 64 lata wykorzystując F-84G, RT-33A, RF-84F i RF-4E. W 1978 roku Grecja zakupiła osiem RF-4E, a w 1992 wcielono dalsze 20 sztuk pozyskanych od Luftwaffe. Ich zadania przejmą F-16C 337. eskadry 110 skrzydła z tej samej bazy Larisa przystosowane do przenoszenia zasobników rozpoznawczych Goodrich DB-110. Mirage 2000 przejęły od RF-4 zasobniki walki elektronicznej ASTAC. Grecja od 1974 roku użytkuje samoloty McDonnell Douglas F-4 Phantom II należące 338. i 339. eskadry w składzie 117. skrzydła w bazie Andravida, które pozostały w służbie dzięki modernizacji "Peace Icarus 2000".
W 2017 roku Grecja poinformowała, że zamierza zmodernizować swoje F-16C/D do wersji F-16V.
8 października 1996 grecki Mirage 2000EG zestrzelił pociskiem R550 Magic II turecki F-16D wykonujący lot szkoleniowy nad Morzem Egejskim, pilot zginął, drugi pilot został wyłowiony przez Greków.
Organizacja.
Głównym zarządzającym Siłami Powietrznymi jest Sztab Generalny Sił Powietrznych, który podlega pod Sztab Generalny Obrony Narodowej zależnemu od Ministerstwa Obrony Narodowej. Pracami Sztabu Generalnego Sił Powietrznych kieruje szef sztabu oraz zastępca. Ich obowiązkiem jest organizacja, zarządzanie, nadzór, szkolenie i wyposażenie sił powietrznych. Siedziba sztabu znajduje się w Filothei-Psychiko.
Sztab Generalny Sił Powietrznych podzielony został na cztery wydziały i dyrekcje. „Wydział A” odpowiada za działalność operacyjną i szkolenia, obronę powietrzną i informację z bezpieczeństwem. Posiada również Centrum Operacyjne. „Wydział B” odpowiada za sprawy personalne. „Wydział C” odpowiada za wyposażenie, infrastrukturę, łączność i informatyzację z uzbrojeniem. „Wydział D” odpowiada za sprawy organizacyjne, szkolenia, finanse i zaopatrzenie.
Wyszczególnione są trzy zgrupowania operacyjne - Taktyczne Siły Powietrzne, Dowództwo Wsparcia Sił Powietrznych i Dowództwo Szkolenia Lotniczego. 
Wyposażenie.
Obecne.
! style="text-align: left; background:lightsteelblue;"| Zdjęcie
! style="text-align:left; background:lightsteelblue;"| Samolot
! style="text-align:left; background:lightsteelblue;"| Producent
! style="text-align:left; background:lightsteelblue;"| Typ
! style="text-align:left; background:lightsteelblue;"| Wersja
! style="text-align:left; background:lightsteelblue;"| Liczba sztuk
! style="text-align:left; background:lightsteelblue;"| Uwagi
! style="align: center; background: lavender;" colspan="7"| Samoloty myśliwskie
! style="align: center; background: lavender;" colspan="7"| Wczesnego ostrzegania i rozpoznawcze
! style="align: center; background: lavender;" colspan="7"| Samoloty transportowe
! style="align: center; background: lavender;" colspan="7"| Samoloty szkolno-treningowe
! style="align: center; background: lavender;" colspan="7"| Samoloty gaśnicze
! style="align: center; background: lavender;" colspan="7"| Śmigłowce
! style="align: center; background: lavender;" colspan="7"| Inne
! style="align: center; background: lavender;" colspan="7"| Suma
W przeszłości.
Myśliwce/Myśliwsko-bombowe
Rozpoznawcze
Treningowe
Transportowe
Śmigłowce

</doc>
<doc id="2408476" url="https://pl.wikipedia.org/wiki?curid=2408476" title="Ossowski">
Ossowski

Ossowski (Leliwa odmienny, Księżyc odmienny) − kaszubski herb szlachecki, według Przemysława Pragerta odmiana herbu Leliwa lub Księżyc.
Opis herbu.
Opisy z wykorzystaniem klasycznych zasad blazonowania:
Ossowski I (Leliwa odmienny): "W polu półksiężyc nad którym pół gwiazdy, ponad którą gwiazda. Sama tarcza."
Ossowski III (Księżyc odmienny): "W polu półksiężyc z gwiazdą na każdym rogu. Na tarczy korona, z której bezpośrednio labry. Barwy nieznane."
Przemysław Pragert opisuje także herb Ossowski II, przyjęty przez potomka rodu Ossowskich z Kaszub w Niemczech w 1995 roku.
Najwcześniejsze wzmianki.
Ossowski I znany jest z pieczęci Alberta (Wojciecha) Ossowskiego z 1570 roku. Ossowski III pochodzi z jednej z redakcji herbarza Dachnowskiego z około 1714 roku.
Herbowni.
Ossowski (Osowski, Ossowsky, Wossow, Wossowe, Wossowski, Wussau, Wussow, Wussowen, Wussowski) także z przydomkiem Suchta (Zuchta).
Rodzina ta, oprócz herbu własnego, używała też Leliwy (pieczęć Jerzego z 1570). Ossowscy składający homagium królowi pruskiemu z niewiadomej przyczyny użyli pieczęci z Brochwiczem. Być może do XVIII wieku odmienili swój herb, bądź należeli do odrębnego rodu (np. gałęzi rodu Suchta), albo użyli tzw. pieczęci przyjacielskiej. Według Niesieckiego natomiast, Ossowscy z Pomorza używali herbu Prus.
Istnieli też na Kaszubach inni Ossowscy, herbu Wussow.

</doc>
<doc id="2408479" url="https://pl.wikipedia.org/wiki?curid=2408479" title="Alojzy Maria Monti">
Alojzy Maria Monti

Alojzy Maria Monti (ur. 24 lipca 1825, zm. 1 października 1900) – błogosławiony Kościoła katolickiego.
Urodził się jako ósme z jedenaściorga dzieci swoich rodziców. Mając 12 lat pracował przy obróbce drewna, a, w wieku 21 lat, złożył prywatne śluby czystości. Wstąpił razem z kierownikiem duchowym do zgromadzenia Synów Maryi Niepokalanej. W 1855 roku opiekował się chorymi w czasie epidemii cholery, a także opiekował się z osieroconymi dziećmi. Zmarł mając 75 lat, w opinii świętości.
W Kościele katolickim wspominany jest w dzienną rocznicę śmierci (1 października).
Alojzy Maria Monti został beatyfikowany w Rymie na Placu Świętego Piotra przez papieża Jana Pawła II 9 listopada 2003 roku.

</doc>
<doc id="2408481" url="https://pl.wikipedia.org/wiki?curid=2408481" title="Wspólnota Kościoła Chrześcijan Baptystów Chrześcijańska">
Wspólnota Kościoła Chrześcijan Baptystów Chrześcijańska

Wspólnota Kościoła Chrześcijan Baptystów "Chrześcijańska Społeczność Godswork" w Stargardzie – placówka Kościoła Chrześcijan Baptystów znajdujący się w Stargardzie, przy ulicy Brzozowej 2.
Nabożeństwa odbywają się w każdą niedzielę o godzinie 11:00.

</doc>
<doc id="2408482" url="https://pl.wikipedia.org/wiki?curid=2408482" title="Transalpina">
Transalpina

Transalpina – potoczna nazwa drogi krajowej 67C w Rumunii (rum. "Drum național 67C", "DN67C"), przebiegającej południkowo przez środkową część kraju. Liczy 148,2 km długości i jest najwyżej położoną drogą kołową Rumunii, bowiem na przełęczy "Urdele" osiąga wysokość 2145 m n.p.m.
Łączy wieś Ciocadia nieopodal Novaci w Oltenii z Sebeșem w Siedmiogrodzie (Transylwanii), przecinając z południa na północ główny grzbiet gór Parâng (drugie pod względem wysokości pasmo górskie rumuńskich Karpat) w Karpatach Południowych. Oprócz najwyższej Pasul Urdele przecina również dwie inne przełęcze – "Tărtărău" (1665 m n.p.m.) i "Florile Albe" (pol. „Białe Kwiaty”).
Historia.
Początki szlaku są niejasne. Niektóre źródła podają, że został on wytyczony na przełomie I i II wieku n.e. przez legiony rzymskie podczas wojen dackich, a na mapach z tamtego okresu oznaczony jest, jako „strategiczny korytarz rzymski IV”. Według historyka Uniwersytetu Bukareszteńskiego prof. "Constantina C. Giurescu", w 1731 austriackie władze zaproponowały budowę trasy przez Parâng, łączącej Oltenię z Siedmiogrodem. Lokalna legenda głosi, że na przełomie XVIII i XIX wieku, każda rodzina mieszkająca w okolicy uczestniczyła w budowie poszczególnych odcinków drogi, w zależności od swoich możliwości fizycznych i finansowych. W tamtym czasie nosiła ona nazwę "diabelska ścieżka" i była wykorzystywana głównie przez pasterzy do transhumancji.
Ze względów militarnych Transalpina została rozbudowana przez Niemców w czasie I wojny światowej, jednak była bardzo rzadko używana. Na bazie tych doświadczeń król Rumunii Karol II Hohenzollern-Sigmaringen podjął decyzję o budowie strategicznej drogi dla artylerii, przemieszczającej się pomiędzy Wołoszczyzną i Transylwanią. W inwestycję zaangażowany był również premier Gheorghe Tătărescu, a roboty przeprowadzono w latach 1934–1939. Po uroczystym otwarciu w 1939, Transalpinę zaczęło nazywać "szlakiem królewskim". Trakt był utrzymywany przez Niemców podczas II wojny światowej.
Po rumuńskiej rewolucji z 1989 droga stopniowo popadała w ruinę, a poszczególne elementy jej konstrukcji były rozkradane (np. kamienie z murów oporowych wykorzystywano do budowy fundamentów niektórych willi w ośrodku turystycznym Rânca).
W 2008, pod koniec kadencji ministra transportu Ludovica Orbana, "Compania Națională de Administrare a Infrastructurii Rutiere" (zarządca dróg krajowych w Rumunii) przeznaczyła kwotę 1,3 mld lejów na przebudowę drogi. Prace rozpoczęto w 2009, a zakończono w 2013, gdy niewypłacalność ogłosił główny wykonawca (firma Romstrade). Najważniejsze roboty udało się jednak wykonać i dzięki temu od jesieni 2012 na całej długości Transalpina posiada nawierzchnię asfaltową. Z uwagi na warunki atmosferyczne, najwyżej położone odcinki są nieprzejezdne w miesiącach zimowych (najczęściej od października-listopada do kwietnia-maja).

</doc>
<doc id="2408483" url="https://pl.wikipedia.org/wiki?curid=2408483" title="Zbór Kościoła Chrześcijan Baptystów w Kielcach">
Zbór Kościoła Chrześcijan Baptystów w Kielcach

Zbór Kościoła Chrześcijan Baptystów w Kielcach – zbór Kościoła Chrześcijan Baptystów znajdujący się w Kielcach, przy ulicy Dużej 15.
Nabożeństwa odbywają się w każdą niedzielę o godzinie 10:00.

</doc>
<doc id="2408485" url="https://pl.wikipedia.org/wiki?curid=2408485" title="Aleksandr Wertinski">
Aleksandr Wertinski



</doc>
<doc id="2408488" url="https://pl.wikipedia.org/wiki?curid=2408488" title="Zbór Kościoła Chrześcijan Baptystów w Radomiu">
Zbór Kościoła Chrześcijan Baptystów w Radomiu

Zbór Kościoła Chrześcijan Baptystów w Radomiu „Dom Ojca” – zbór Kościoła Chrześcijan Baptystów znajdujący się w Radomiu, przy ulicy Głównej 12.
Nabożeństwa odbywają się w każdą niedzielę o godzinie 10.30.

</doc>
<doc id="2408492" url="https://pl.wikipedia.org/wiki?curid=2408492" title="Dni chwały">
Dni chwały



</doc>
<doc id="2408494" url="https://pl.wikipedia.org/wiki?curid=2408494" title="Zbór Kościoła Chrześcijan Baptystów w Łodzi">
Zbór Kościoła Chrześcijan Baptystów w Łodzi

Zbór Kościoła Chrześcijan Baptystów w Łodzi – zbór Kościoła Chrześcijan Baptystów znajdujący się w Łodzi, przy ulicy Nawrot 27. Nabożeństwa odbywają się w każdą niedzielę o godzinie 10:00 i czwartek o godzinie 18:00.
Historia.
Baptyści pojawili się w Łodzi wraz z przybywającymi z terenu Niemiec i Czech rzemieślnikami włókienniczymi w pierwszej połowie XIX wieku. W tym czasie, ze względu na ich niewielką liczbę oraz dopiero rozwijającą się Łódź „przemysłową”, łódzcy baptyści podlegali zborowi w Kicinie, w Wielkopolsce.
Pierwszy chrzest pięciu łódzkich baptystów odbył się 25 września 1868 r., w przyfabrycznym stawie zakładów scheiblerowskich, przy obecnej ul. J. Kilińskiego. Udzielił go pionier polskiego baptyzmu – Gotfryd Fryderyk Alf.
Łódzkie środowisko baptystów usamodzielniło się z dniem 10 marca 1878. W tym czasie nowo powstały zbór liczył 252 wiernych. Istotnym wydarzeniem w życiu łódzkiej społeczności baptystycznej było oddanie do użytku budynku zboru przy ul. Nawrot 27 w dniu 25 czerwca 1882. W 1908 wybudowano kościół przy ul. Rzgowskiej 41A (na 500 miejsc). W świątyni tej znalazł siedzibę II zbór w Łodzi (na Chojnach) liczący 200 członków. W 1922 utworzono zbór słowiański z siedzibą przy ul. Gubernatorskiej 25 (obecnie Abramowskiego), natomiast w 1925 wybudowano kościół przy ul. Limanowskiego 60 (na 450 miejsc) jako siedzibę III zboru.
W 1945 w związku z opuszczeniem miasta przez większość baptystów niemieckich świątynia została przejęta przez państwo jako mienie poniemieckie. Władze państwowe zajęły kościoły baptystyczne przy ul. Nawrot 27, Limanowskiego 60, ul. Rzgowskiej 41A w Łodzi, Aleksandrowie Łódzkim, Konstantynowie oraz szpital „Betlehem” i Dom Diakonis „Tabea”.
W roku 1945 pastorem został Kazimierz Najmałowski. W 1948 roku doszło do wewnętrznych podziałów w zborze pod wpływem modernistycznej teologii. W efekcie podziału powstały dwa zbory, jeden gromadził się przy ul. Abramowskiego, drugi przy ul. Świerczewskiego. W roku 1958 zbór przy ul. Świerczewskiego przyłączył się do Zjednoczonego Kościoła Ewangelicznego.
Budynek zboru przy ul. Nawrot 27.
Wspólnota baptystyczna decyzję o budowie własnego obiektu podjęła w połowie lat 70. XIX wieku. Na ten cel w roku 1875 nabyto plac przy ulicy Nawrot 27 (była to posesja Gustawa Scherlinga). Następnie podjęto starania zmierzające do uzyskania zgody władz państwowych na wybudowanie zboru. Projektantem świątyni został architekt Edward Kreutzburg. Prace budowlane ukończono w 1882 roku, a 25 czerwca tego roku budynek został poświęcony i oddany do użytku. Świątynia została zbudowana w stylu neoromańskim, posiadała trzy nawy z emporami. Charakterystyczna fasada świątyni została zakończona trójkątnym szczytem i wyróżniającym ją portalem „lombardzkim”. Pod koniec XIX wieku obiekt rozbudowano wykorzystując projekt architekta Albina Jankau. Od strony południowej dobudowano wówczas obszerną część prezbiterialną oraz postawiono Dom Zborowy. Świątynia służyła łódzkim baptystom do 1945 roku gdy jako mienie poniemieckie została przejęta przez władze państwowe.
Od 1946 posesję zajmowała Milicja Obywatelska w Łodzi. Znajdował się w nim najpierw „Dom Milicjanta”, a później „Dom Kultury Milicjanta”. 
„Dom” mieścił się w budynku znajdującym się na końcu posesji, natomiast frontowa sala modlitw została przekształcona w kino pn. „DKM” (kino „Dom Kultury Milicjanta”, które pełniło również rolę okazjonalnej sali widowiskowej „Domu”; była w nim zamontowana scena). Po zwrocie posesji baptystom „Dom” i kino uległo likwidacji, a salę dawnego kina z powrotem przebudowano na salę modlitw. Przy okazji gruntownej zmianie uległa jej pierwotna fasada.

</doc>
<doc id="2408496" url="https://pl.wikipedia.org/wiki?curid=2408496" title="Walentyn Paquay">
Walentyn Paquay

Walentyn Paquay (ur. 17 listopada 1828 w Tongeren, zm. 1 stycznia 1905 w Hasselt) – belgijski zakonnik, błogosławiony Kościoła katolickiego.
Życiorys.
Był piątym, z jedenaściorga dzieci swoich rodziców. Wstąpił do kolegium kanoników regularnych, a w 1845 roku wstąpił do zakonu Braci Mniejszych franciszkanów. W dniu 10 czerwca 1854 roku otrzymał święcenia kapłańskie; potem wysłano go do Hasselt. Był definitorem prowincjalnym swego zakonu. Zmarł w opinii świętości.
Został beatyfikowany przez Jana Pawła II w dniu 9 listopada 2003 roku.

</doc>
<doc id="2408497" url="https://pl.wikipedia.org/wiki?curid=2408497" title="Zbór Kościoła Chrześcijan Baptystów „Wspólnota Radość” w Warszawie">
Zbór Kościoła Chrześcijan Baptystów „Wspólnota Radość” w Warszawie

Zbór Kościoła Chrześcijan Baptystów „Wspólnota Radość” w Warszawie – zbór Kościoła Chrześcijan Baptystów znajdujący się w Warszawie, w Radości, przy ulicy Szczytnowskiej 35/39.

</doc>
<doc id="2408502" url="https://pl.wikipedia.org/wiki?curid=2408502" title="Graftmann">
Graftmann

Graftmann właściwie Roman Szczepanek (ur. 12 listopada 1981 roku w Krapkowicach) – polski muzyk, gitarzysta, autor tekstów i kompozytor, znany z występów w zespole Miss Polski oraz twórczości solowej.
Kariera.
Graftmann to jednoosobowy projekt powołany do życia przez Romana Szczepanka. Wśród swoich największych inspiracji, artysta wymienia francuskie kino lat 60., stare płyty Elvisa Costello, oraz szeroko pojęte: kulturę popularną, modę i kobiety.
Debiutancki album "Graftmann" zawierający zestaw pół-amatorskich utworów nagranych w latach 2004-2006 został uznany za jeden z debiutów roku tygodnika "Przekrój" oraz album miesiąca magazynu "Machina".
"Graftmannowi sława nie grozi. Śpiewa zbyt romantycznie, zbyt smutno, jest zbyt osamotniony w swojej pasji do alt-country i języka Szekspira. Grozi mu za to nad Wisłą kult i późne docenienie przez media i krytyków" - pisał o jego płycie w "Przekroju" Bartek Chaciński.
21 listopada 2008 roku, nakładem Gustaff Records ukazała się reedycja debiutanckiego albumu Graftmanna "Graftmann+ 5 Songs". Na albumie oprócz dziesięciu znanych piosenek, pojawiło się także pięć premierowych utworów.
Graftmann regularnie koncertuje w Polsce. Miał także okazję występować w Wielkiej Brytanii i Niemczech. Supportował m.in. Yanna Tiersena oraz Hugo Race &amp; The True Spirit.
5 października 2010 roku, nakładem wytwórni EMI ukazał się debiutancki album "Fitness" tria Miss Polski. Zespół, wraz z Romanem Szczepankiem tworzą Olek Świerkot (gitary/klawisze) i Błażej Nowicki (bas). Płyta promowana była singlem "Miss Piggy na parkiecie". Zespół był jednym z kandydatów do międzynarodowej nagrody "Wow Music Award" na Orange Warsaw Festival 2010. Miss Polski supportowali także warszawski koncert Emmanuelle Seigner.
17 października 2011 roku był dniem premiery pierwszego oficjalnego studyjnego albumu Graftmanna. Płyta "The Greatest Queen", to w pełni profesjonalny, studyjny debiut Graftmanna, nad którym pracował wspólnie z Przemysławem Myszorem (Myslovitz, NO!NO!NO!) w roli producenta, w jego domowym studiu w Mysłowicach. Mastering wykonał Marcin Bors. Gościnnie na płycie zaśpiewała m.in. Monika Mendak (ex Iowa Super Soccer.).
Płyta zawiera 13 premierowych piosenek, w tym single "Made In Poland" oraz "Please Please Please Disappoint Me".
Obecnie artysta mieszka i tworzy w Opolu.

</doc>
<doc id="2408507" url="https://pl.wikipedia.org/wiki?curid=2408507" title="13 Pułk Piechoty AK">
13 Pułk Piechoty AK



</doc>
<doc id="2408508" url="https://pl.wikipedia.org/wiki?curid=2408508" title="Teona Strugar Mitewska">
Teona Strugar Mitewska

Teona Strugar Mitewska maced. Теона Стругар Митевска (ur. 14 marca 1974 w Skopju) – macedońska reżyserka i scenarzystka filmowa, siostra Łabiny Mitewskiej.
Życiorys.
Pochodzi z rodziny artystycznej. Już od 6 roku życia występowała w telewizji, w niewielkich rolach filmowych. Studiowała grafikę i malarstwo, a po studiach pracowała w reklamie. W tym czasie zafascynowała się reżyserią filmową i podjęła studia w nowojorskiej Tisch School of Arts.
W roli reżysera zadebiutowała w 2000 roku filmem krótkometrażowym "Weta", który został wyróżniony na Festiwalu Filmowym w Berlinie. Kolejny film, tym razem długometrażowy "Jak zabiłem świętego", miał swoją premierę na Festiwalu Filmowym w Rotterdamie, a wkrótce został nagrodzony na festiwalu w Linzu. Film "Jestem z Titov Veles", który miał swoją premierę w 2008 roku, otrzymał nagrody na festiwalach w Sarajewie i Walencji, został także zgłoszony do nagrody Amerykańskiej Akademii Filmowej.
Kolejne filmy Teony powstają we współpracy z jej rodzeństwem: siostrą Łabiną i bratem Vukiem, który jest malarzem i rzeźbiarzem.
Mieszka w Paryżu. Ma syna o imieniu Kaeliok.

</doc>
<doc id="2408509" url="https://pl.wikipedia.org/wiki?curid=2408509" title="Nokia N9">
Nokia N9

Nokia N9 – model telefonu komórkowego (smartfon) firmy Nokia oparty na systemie operacyjnym MeeGo. Pierwotnie wydany w trzech kolorach: czarny, turkusowy i fioletowy. Wkrótce dołączył do nich biały błyszczący.
Historia i dostępność.
Następca Nokii N900 z Maemo, wewnętrznie znany jako N9-00, miał zostać wydany pod koniec 2010 roku, około rok po wypuszczeniu N900. Zdjęcia prototypu, które wyciekły w sierpniu 2010, pokazywały przemysłowe wzornictwo i 4-rzędową klawiaturę. Inżynier oprogramowania pracujący dla działu urządzeń w Nokia cytował N9-00 (numer produktu) w publicznym bug trackerze dla Qt, open source'owej aplikacji platformy deweloperskiej stosowanej w MeeGo Ten projekt został zarzucony wtedy Nokia rozpoczęła prace nad N9-01, o nazwie kodowej Lankku; nowym wariancie już bez klawiatury
Światowa premiera Nokii N9 miała miejsce w dniu 21 czerwca 2011 r. podczas Nokia Connection w Singapurze. Publiczną dostępność telefonu zapowiedziano na wrzesień 2011. Użytkownicy mogą otrzymywać powiadomienia pocztą elektroniczną o dostępności N9 w sklepie Nokia Online w swoich krajach poprzez stronę internetową Nokii. Od kiedy Nokia w dniu 30 czerwca 2011 r. zamknęła swój sklep internetowy w wielu krajach, m.in. we Francji, Hiszpanii, Polsce, Włoszech, Niemczech, Wielkiej Brytanii i USA, N9 dostępna w tych krajach będzie według własnego uznania osób trzecich tj. sprzedawców detalicznych i dostawców usług telefonii komórkowej. W dniu 10 sierpnia 2011, Nokia ogłosiła, że nie ma planów wydania telefonu N9 w Wielkiej Brytanii czy w Stanach Zjednoczonych. W Polsce sprzedaż rozpoczęto 17 października 2011 roku.
W sierpniu 2011 roku Nokia ogłosiła, że – w związku z porozumieniem podpisanym z Microsoft w sprawie systemu Windows Phone 7 – nie będzie wprowadzała Nokia N9 z systemem MeeGo na kluczowych rynkach, takich jak Japonia, Kanada, Szwecja, Niemcy i Wielka Brytania oraz USA.
Sprzedaż Nokii N9 w czwartym kwartale 2011 szacowana jest od 1,5 do 2 milionów sztuk, podczas gdy sprzedaż 3 modeli Lumii razem na 600 tysięcy. Oznacza to, że na 1 sprzedaną Lumię (z Windows Phone 7) przypadają 3 telefony N9 (z MeeGo). Jest to o tyle istotny wskaźnik sukcesu tego telefonu, że N9 – w przeciwieństwie do Lumii – nie został dopuszczony decyzją CEO Nokii, Stephena Elopa, do oficjalnej dystrybucji w sieci sprzedaży Nokii i wsparcia marketingowego na wielu najbogatszych rynkach Europy i Ameryki, gdzie entuzjaści skutkiem tego mogą liczyć jedynie na zakup u niezależnych dystrybutorów i wysyłkowe sklepy internetowe z rynków nie poddanych tym restrykcjom handlowym. Autoograniczenia dostaw na rynki przyczyniają się do niższych niż potencjalnie możliwe efektów sprzedaży. Ponieważ MeeGo jest Linuksem i otwartym oprogramowaniem oznacza to, że przy braku budżetu marketingowego na jakąkolwiek promocję N9 generuje znacząco większy przychód i dochód dla Nokii, niż wszystkie korzystające z pełnego wsparcia modele Lumia razem.
Hardware.
Procesory.
Nokia N9 jest wyposażony w Texas Instruments OMAP 3630, który jest układem typu System-on-a-chip wykonanym w 45-nanometrowym procesie CMOS. Zawiera on trzy jednostki przetwarzające:
Do przetwarzania wykorzystywana jest także pamięć RAM, ściślej rzecz biorąc komponent systemowy Compcache wykorzystuje część tej pamięci jako skompresowany, szybki swap.
Ekran i wprowadzanie (urządzenia wejściowe).
Nokia N9 ma pojemnościowy ekran dotykowy (do 6 jednocześnie śledzonych punktów dotyku) o rozdzielczości 854 × 480 pikseli (FWVGA, 251 ppi) i przekątnej 3,9 cala (ok. 99 mm). Według Nokii model N9 jest zdolny do wyświetlania 16,7 miliona kolorów. Ekran AMOLED pokryty jest odpornym na zarysowania szkłem Corning Gorilla glass. Szczelina pomiędzy szkłem a wyświetlaczem została zmniejszona, a ekran pokryty jest powłoką antyodblaskową z polaryzatorem, aby ułatwić używanie telefonu w świetle dziennym. Czujnik zbliżeniowy wyłącza wyświetlacz oraz ekran dotykowy, gdy urządzenie jest blisko twarzy podczas rozmowy. Posiada również czujnik światła, który dostosowuje jasność wyświetlacza do aktualnych warunków oświetlenia.
Urządzenie korzysta z wbudowanego akcelerometru do zmiany orientacji ekranu (przełączanie między trybem portret i pejzaż) dla dostosowanych do takiej zmiany aplikacji – np. przeglądarka internetowa, notatki. Inne aplikacje – zwłaszcza gry – umożliwiają sterowanie z wykorzystaniem zmiany ułożenia telefonu. Przykładem może być fabrycznie instalowana Need for Speed, w której telefon przechyla się przy zakrętach podobnie jak kręciłoby się kierownicą.
Urządzenie posiada wbudowany autonomiczny GPS z opcjonalną funkcjonalnością A-GPS, pozycjonowania na podstawie sieci Wi-Fi oraz kompas, magnetometr, i jest fabrycznie wyposażone w aplikacje Nokia Maps i Nokia Drive. Nokia Maps jest podobny do Ovi Maps, jaki można znaleźć w najnowszych urządzeniach Nokii z systemem Symbian i jest także pomocna gdy chodzi o znalezienie w pobliżu użytkownika pieszego różnych miejsc (restauracji, stacji metra, teatru, kina, itp.). Nokia Maps dla MeeGo jest również zintegrowana z aplikacjami Kontakty i Kalendarz. Nokia Drive jest aplikacją przeznaczoną do nawigacji samochodowej i dostarcza: wolny czas życia, turn by turn, głos nawigacji kierującej samochodem. Nokia N9 jest z preinstalowanymi mapami kontynentu, na którym został zakupiony i Nokia Drive jako taki nie wymaga aktywnego połączenia danych oraz może pracować jako samodzielna nawigacja GPS.
Kamera z tyłu aparatu posiada funkcję autofokus, lampę z dwoma LEDami, jest zoptymalizowana do 16:9 lub 4:3 i ma 4 x Zoom cyfrowy zarówno dla wideo i zdjęć. Rozmiar przetwornika z tyłu aparatu 8,7 megapiksela (3552 × 2448 px), efektywną rozdzielczość dla obrazu w formacie 16:9 wynosi 3552 × 2000 px (7,1 megapiksela) oraz 3248 × 2448 px (8 megapikseli) w formacie 4:3. Zwykle format obrazu 16:9 w aparacie cyfrowym uzyskuje się przez obcinanie góry i dołu obrazu 4:3, jako że matryca jest 4:3. Nokia N9 rzeczywiście zapewnia większą szerokość obrazu, gdy wybrana jest opcja formatu obrazu 16:9 (przy użyciu wszystkich 3552 px matrycy czujnika) i większą wysokości obrazu, wybierając opcję proporcji 4:3 (z wykorzystaniem wszystkich 2448 px z matrycy czujnika) Soczewki obiektywu, sprzedawane jako „Carl Zeiss”, ma dość nietypową jak dla telefonu komórkowego specyfikację: szerokokątną ogniskową 28 mm, szybką (jak na tę klasę) przysłonę f/2,2 i zakres ostrości od 10 cm do nieskończoności. Jest w stanie nagrywać wideo z dźwiękiem stereo w rozdzielczości do 720p przy 30 FPS.
Przyciski.
Podczas trzymania urządzenia (patrząc na ekran), po prawej stronie znajduje się włącznik/wyłącznik zasilania (długie naciśnięcie) i blokowania/odblokowania (krótkie naciśnięcie) oraz przyciski głośności. Ekran można także odblokować dwukrotnie dotykając go. Jako że Nokia N9 ma mniej przycisków sprzętowych niż większość smartfonów, innymi słowy brak jest dedykowanych przycisków „home” czy „wróć” z powrotem, a to powoduje intensywne korzystanie z ekranu dotykowego, aby poruszać się po interfejsie użytkownika, co może być dokonane jedynie przez gesty palcami. Na przykład, aby zminimalizować uruchomioną aplikację, użytkownik powinien machnąć palcem po ekranie z jednej strony ramki wokół ekranu, do krawędzi ramki po przeciwnej stronie. Ten gest określany jest angielskim terminem „swipe” i jest to istotne ułatwienie interfejsu użytkownika wprowadzone przez MeeGo w Nokii N9. Nie ma również dedykowanego klawisza dla spustu migawki aparatu; zamiast tego ekran dotykowy służy do ustawienia miejsca/punktu w kadrze dla którego ustalana jest ostrość i zrobienia zdjęcia.
Dźwięk i wyjścia.
N9 ma 2 mikrofony, główny do prowadzenia rozmów w dolnej części a drugi do aktywnego kasowania szumów tła podczas rozmowy co poprawia jej komfort i słyszalność na tylnej ściance koło diod LED aparatu, oraz głośnik, który znajduje się w dolnej części telefonu. Na szczycie znajduje się 3,5 mm złącze AV, które jednocześnie zapewnia stereofoniczne wyjście audio z obsługą Dolby Headphone, i albo wejście mikrofonowe albo wyjście wideo. Obok 3,5 mm złącza, jest tam złącze High-Speed USB 2.0 USB Micro-B przewidziane dla: synchronizacji danych z komputerem, trybu pamięci masowej (dla klienta, np. jako pendrive lub karta pamięci aparatu do 64GB) oraz ładowania baterii przez USB. Złącze USB jest chronione przez małą klapkę.
Wbudowany w Bluetooth 2.1 + EDR (Enhanced Data Rate) umożliwia wyjście stereofonicznego dźwięku audio profilem A2DP. Samochodowe zestawy głośno mówiące (używane bez pomocy ręki) obsługiwane są również przez profil HFP. Transfer plików jest obsługiwany przez profil (FTP), wraz z profilem OPP do wysyłania / odbierania obiektów. Możliwe jest zdalne sterowanie urządzeniem poprzez profil AVRCP. Chip Bluetooth działa również jako odbiornik / nadajnik FM (tzw. transmiter FM), pozwalając na słuchanie radia FM za pomocą słuchawek podłączonych do jack 3,5 mm jako anteny. Tak jak w Nokii N800, N810 i N900, jest dostarczany bez wspierającego oprogramowania, chociaż nadajnik i odbiornik FM są fabrycznie wbudowane.
NFC umożliwia bezprzewodowe radiowe sparowanie N9 z konkretnymi urządzeniami zewnętrznymi jedynie poprzez fizyczne ich dotkniecie telefonem N9 w odpowiednim miejscu, aby będąc leniwym bezprzewodowo np.: udostępnić fotografie, zsynchronizowac dane, sparować (podłączyć bezprzewodowo) głośniki stereo, zestaw słuchawkowy czy zestaw głośnomówiący w samochodzie.
Bateria i karta SIM.
Działanie baterii BV-3,7V 1450mAh 5JW Li-Ion, zgodnie z materiałami Nokii, umożliwia działanie N9 od 16 do 18,5 dni w trybie czuwania, od 7 do 11 godzin czas ciągłej rozmowy, do 4,5 godziny odtwarzania wideo i do 48 godzin odtwarzania muzyki. Do ładowania baterii telefonu służy złącze USB zgodne z przyjętym obecnie standardem dla ładowarek. N9 będzie pierwszym smartfonem Nokii wspierającym tylko Micro-SIM. Slot gniazda karty SIM znajduje się na górnej części telefonu, obok złącza USB. Karta jest wkładana do telefonu na małej tacy.
Pamięć masowa (dla użytkownika).
Nokia N9 jest sprzedawana w dwóch wersjach: albo 16 albo 64 GB eMMC (pamięci masowej danych) i 1024 MB NAND (ROM) nieusuwalnej pamięci w której zapisany jest firmware. Konstrukcja nie przewiduje możliwości podłączania przez użytkownika wymiennej karty pamięci masowej. Dodatkowa pamięć masowa może być podłączana za pomocą łącz USB, Bluetooth, NFC lub radiowego gdy N9 pełni rolę hotspot access point.
Software.
MeeGo.
Ściśle mówiąc, Nokia N9 nie używa stricte MeeGo 1.2 jako systemu operacyjnego. Zamiast niego działa to co Nokia określa jako „instancja MeeGo”. W trakcie dewelopmentu Harmattan'a (sprzedawanego uprzednio jako Maemo 6), Nokia i Intel połączyły swoje projekty open source'owe w jeden nowy wspólny projekt o nazwie MeeGo. Aby nie opóźniać planu rozwoju, Nokia postanowiła utrzymać „rdzeń” Harmattan'a, komponenty (ang. middleware) software'u pośredniczącego (GStreamer) i menadżer pakietów (Harmattan wykorzystuje deb nie RPM). Niemniej jednak, Harmattan jest zaprojektowany jako API w pełni kompatybilny z MeeGo 1.2 poprzez Qt. Dopóki rozpatrujemy kwestie z poziomu użytkowników końcowych i deweloperów aplikacji, to różnica między Harmattan i MeeGo 1.2 jest minimalna. Od kiedy wszystkie działania marketingowe zostały ukierunkowane na „MeeGo”, Nokia zarzuciła kreowanie marki Maemo na rzecz zaadaptowania MeeGo, by nie dezorientować klientów&lt;ref name="Renaming Maemo 6 to to MeeGo/Harmattan"&gt;&lt;/ref&gt;.
Użytkownik Nokii N9 dostaje ekran podstawowy, zwany "Home" podzielony na trzy widoki:
Przeciąganie poziomo od krawędzi ekranu nawiguje przez trzy widoki ekranu podstawowego home. Dodatkowo nad ekranem "Home" otwiera się ekran "Aplikacja" w którym działa aktywny w danej chwili program. Trzeci ekran "Blokada ekranu" przykrywa występujące pod nim ekrany w razie nieużywania Nokii N9. Na ekranie tym wyświetlają się również niektóre powiadomienia z widoku "Zdarzenia"
Gdy w otwartej aplikacji użytkownik wykona palcem gest machnięcia (ang. swipe) od jednej krawędzi ekranu do drugiej to zepchnie aktualną aplikację co spowoduje powrót do jednego z trzech widoków z "home". Spowoduje to w zależności od ustawień i kierunku gestu zamknięcie aplikacji lub jej zawieszenie (lub zminimalizowanie i ewentualne dalsze działanie w tle, w zależności od specyfiki aplikacji). Aby zamknąć zminimalizowaną aplikację, użytkownik musi nacisnąć i przytrzymać, aż pojawi się czerwony znak „X” na lewym, górnym rogu miniatury aplikacji w widoku "Otwarte aplikacje", którego kliknięcie zamknie czyli zakończy działanie aplikacji. Naciśnięcie na pasek stanu na górze ekranu podczas korzystania z aplikacji lub na jednym z widoków ekranu "Home", wyświetli menu pozwalające użytkownikowi na regulację głośności, zmianę aktywnego profilu (tryb samolotowy, cichy, itp.) i wyłączyć nadajnik radiowy bluetooth, WiFi, 3G i 2G. Gdy ekran jest zablokowany, "Blokada ekranu", wyświetla się pasek stanu, zegar i niektóre powiadomienia. Układ jest konfigurowalny przez użytkownika końcowego telefonu.
Zablokowany Nokia N9 można odblokować podwójnym kliknięcie w ekran. Przesuwanie zablokowanego ekranu w górę ujawnia 4 konfigurowalne skróty, zwany "szybkim uruchomieniem". Dostęp do "szybkiego uruchomienia" można także uzyskać w trakcie używania dowolnej aplikacji
Otwarte / zamknięte kody źródłowe i wkład społeczności.
Podejście stosowane przez Nokię jest jedną z otwartych platform, z wyjątkiem, i zamkniętym forum. Tak jak w Maemo 5 na Nokii N900, społeczność może żądać aby komponent o zamkniętym źródle, close source będący własnością firmy Nokia został uwolniony i udostępniany jako open source.
Setki aplikacji stron trzecich, w większości o wolnym i/lub otwartym kodzie źródłowym, już zostały stworzone lub przeniesione na platformę Harmattan i często jako open source udostępnione bezpłatnie.
Nokia N9 przychodzi z zainstalowanymi BusyBox, bash i wget, co obrazuje podejście, potencjał i możliwości wykraczające poza klasycznie pojmowany smartfon.
Wydajność.
W benchmarku SunSpider 0.9.1 telefon osiąga wynik 3477 ms pokonując iPhona 4 z 3545 ms i Galaxy S II z 3727 ms.

</doc>
<doc id="2408514" url="https://pl.wikipedia.org/wiki?curid=2408514" title="Zbór Kościoła Chrześcijan Baptystów w Warszawie (rosyjskojęzyczny)">
Zbór Kościoła Chrześcijan Baptystów w Warszawie (rosyjskojęzyczny)

Zbór Kościoła Chrześcijan Baptystów w Warszawie (rosyjskojęzyczny) – zbór Kościoła Chrześcijan Baptystów znajdujący się w Warszawie, przy ulicy Waliców 25.
Nabożeństwa odbywają się w każdą niedzielę o godzinie 13:30.

</doc>
<doc id="2408515" url="https://pl.wikipedia.org/wiki?curid=2408515" title="Jan Nepomucen Zegrí Moreno">
Jan Nepomucen Zegrí Moreno

Jan Nepomucen Zegri Moreno (ur. 11 października 1831 w Grenadzie; zm. 17 marca 1905 w Maladze) – hiszpański Błogosławiony Kościoła katolickiego.
Życiorys.
Urodził się w bardzo religijnej rodzinie. W dniu 2 czerwca 1855 roku otrzymał święcenia kapłańskie. W 1878 roku założył zgromadzenie Sióstr Miłosierdzia Najświętszej Maryi Panny od Miłości. Został oskarżony o działalność niezgodną z nauczaniem Kościoła. Zmarł mając 74 lata w opinii świętości; dopiero po śmierci został oczyszczony z zarzutów.
Beatyfikował go Jan Paweł II 9 listopada 2003 roku.

</doc>
<doc id="2408524" url="https://pl.wikipedia.org/wiki?curid=2408524" title="General Dynamics’ Bath Iron Works">
General Dynamics’ Bath Iron Works



</doc>
<doc id="2408531" url="https://pl.wikipedia.org/wiki?curid=2408531" title="Gold Coast Hotel and Casino">
Gold Coast Hotel and Casino

Gold Coast Hotel and Casino – hotel i kasyno, położony w tzw. "korytarzu" otaczającym the Strip w Las Vegas, w amerykańskim stanie Nevada. Stanowi własność korporacji Boyd Gaming Corporation. Grupą docelową obiektu są przede wszystkim lokalni mieszkańcy, a nie turyści.
W skład Gold Coast wchodzi hotel z 711 pokojami i apartamentami, pięć restauracji, showroom, salon piękności i fitnessu, zakład fryzjerski, kręgielnia, a także kasyno z 700-miejscową salą do gry w bingo i centrum zakładów sportowych.
Historia.
Gold Coast został otwarty w grudniu 1986 roku. Był to jednocześnie pierwszy obiekt wybudowany od podstaw przez słynnego inwestora Michaela Gaughana. W momencie otwarcia, Gold Coast stanowił jedyne kasyno w Las Vegas, które dysponowało prywatnym kinem. Sam obiekt powstał przede wszystkim z myślą o rosnącej populacji przedmieść Las Vegas. 
W 2002 roku hotel poddany został gruntownym renowacjom, które dostarczyły dodatkowych miejsc parkingowych, restauracji, a także większej przestrzeni do gier hazardowych. Dzięki tym modernizacjom, Gold Coast nabrał bardziej nowoczesnego charakteru. 
W 2004 roku Michael Gaughan sprzedał Gold Coast korporacji Boyd Gaming. 

</doc>
<doc id="2408534" url="https://pl.wikipedia.org/wiki?curid=2408534" title="Józef Tovini">
Józef Tovini

Józef Tovini, właśc. wł. "Giuseppe Tovini" (ur. 14 marca 1841 w Cividate Camuno, zm. 16 stycznia 1897 w Bresci) – włoski prawnik, członek Akcji Katolickiej, tercjarz franciszkański (OFS), stryj bł. Mojżesza Tovini, błogosławiony Kościoła rzymskokatolickiego.
Był pierwszym z siedmiorga dzieci swoich rodziców. Szkołę średnią ukończył w Weronie, a studia prawnicze w Pawii. Następnie przeniósł się do Brescii. W 1875 roku ożenił się z Emilią Corbolani i miał z nią dziesięcioro dzieci. W latach 1871-1874 był burmistrzem Cividate. Zlikwidował zadłużenie miasta i rozpoczął budowę linii kolejowej. W 1872 założył Banca di Vallecamonica w Banco Ambrosiano.
Zmarł w opinii świętości mając 55 lat.
Został beatyfikowany przez papieża Jana Pawła II w dniu 20 września 1998 roku.

</doc>
<doc id="2408535" url="https://pl.wikipedia.org/wiki?curid=2408535" title="Wspólnota Kościoła Chrześcijan Baptystów w Baryczy">
Wspólnota Kościoła Chrześcijan Baptystów w Baryczy

Wspólnota Kościoła Chrześcijan Baptystów w Baryczy – zbór Kościoła Chrześcijan Baptystów znajdujący się w wsi Barycz.
Nabożeństwa odbywają się w każdą niedzielę o godzinie 10:00 i czwartek o godzinie 18:00.

</doc>
<doc id="2408536" url="https://pl.wikipedia.org/wiki?curid=2408536" title="Dni chwały (film 2006)">
Dni chwały (film 2006)

Dni chwały (fr. "Indigènes") − algiersko-francusko-belgijsko-marokański dramat wojenny z 2006 roku w reżyserii Rachida Bouchareba.
Obraz został wyselekcjonowany jako oficjalny kandydat Algierii do Oscara dla najlepszego filmu nieanglojęzycznego podczas 79. ceremonii wręczenia Oscarów. Dnia 23 stycznia 2007 ogłoszono, że film otrzymał nominację, jednak samej nagrody później nie zdobył.
Premiera.
Światowa premiera filmu miała miejsce 25 maja 2006 podczas 59. MFF w Cannes, gdzie film był wyświetlany w konkursie głównym. Na festiwalu tym Jamel Debbouze, Samy Naceri, Roschdy Zem, Sami Bouajila i Bernard Blancan otrzymali zbiorową nagrodę dla najlepszego aktora.
Polska premiera filmu miała miejsce 26 listopada 2006 podczas 14. Camerimage w Łodzi, gdzie film został zakwalifikowany do konkursu głównego. Następnie obraz został również zaprezentowany 13 kwietnia 2007 w ramach Warszawskiego Festiwalu Filmowego AfryKamera.
Fabuła.
Rok 1943. Saïd, Abdelkader, Messaoud i Yassir wstępują do francuskiej armii by, podobnie jak ponad stu tysięcy innych Algierczyków, bronić swej ojczyzny przed nazistami. Jednakże jako Algierczycy żołnierze ci są traktowani jako należący do drugiej kategorii − obcina się im racje żywnościowe i pozbawia awansu. Bohaterowie ci, pominięci przez historię, będą zwyciężać we Włoszech, Prowansji i w Wogezach, dopóki nie znajdą się w wiosce w Alzacji, gdzie w osamotnieniu będą walczyć przeciwko niemieckiemu batalionowi.
Obsada.
i inni

</doc>
<doc id="2408539" url="https://pl.wikipedia.org/wiki?curid=2408539" title="Surinam na Mistrzostwach Świata w Lekkoatletyce 2011">
Surinam na Mistrzostwach Świata w Lekkoatletyce 2011

Surinam na Mistrzostwach Świata w Lekkoatletyce 2011 – reprezentacja Surinamu podczas czempionatu w Daegu liczyła 2 zawodników.

</doc>
<doc id="2408547" url="https://pl.wikipedia.org/wiki?curid=2408547" title="Nowe Dolistowo">
Nowe Dolistowo



</doc>
<doc id="2408549" url="https://pl.wikipedia.org/wiki?curid=2408549" title="Puchar Świata w skeletonie 2011/2012">
Puchar Świata w skeletonie 2011/2012

Puchar Świata w skeletonie 2011/2012 była to 26. edycja tej imprezy. Cykl ten rozpoczął się w Igls 28 listopada 2011 roku, a zakończył 11 lutego 2012 roku w Calgary. Zdobywcą Pucharu Świata wśród mężczyzn był Łotysz Martins Dukurs, natomiast w rywalizacji kobiet triumfowała reprezentantka Wielkiej Brytanii Shelley Rudman.

</doc>
<doc id="2408550" url="https://pl.wikipedia.org/wiki?curid=2408550" title="Wspólnota Kościoła Chrześcijan Baptystów w Łodzi-Bałutach">
Wspólnota Kościoła Chrześcijan Baptystów w Łodzi-Bałutach

Wspólnota Kościoła Chrześcijan Baptystów w Łodzi-Bałutach – placówka Kościoła Chrześcijan Baptystów znajdująca się w Łodzi, w dzielnicy Bałuty.
Nabożeństwa odbywają się w każdą niedzielę o godzinie 11:00.

</doc>
<doc id="2408554" url="https://pl.wikipedia.org/wiki?curid=2408554" title="Wussow">
Wussow

Wussow "(Wossow, Wossowe, Ossowski, Księżyc odmienny)" − kaszubski herb szlachecki, według Przemysława Pragerta odmiana herbu Księżyc.
Opis herbu.
Herb znany w przynajmniej czterech wariantach. Opisy z wykorzystaniem tradycyjnych zasad blazonowania:
Wussow I "(Wossow, Ossowski, Księżyc odmienny)": "Tarcza dwudzielna w pas, w polu górnym, błękitnym, półksiężyc z twarzą złoty, nad którym trzy takież gwiazdy w pas (środkowa nieco niżej); w polu dolnym, srebrnym, trzy minogi błękitne jeden nad drugim (także w lewo). Klejnot: nad hełmem bez korony trzy pióra strusie, srebrne między błękitnymi. Labry błękitne, podbite srebrem."
Wussow I odmienny "(Wossow, Ossowski, Księżyc odmienny)": Brak podziału tarczy, pole całe srebrne, minogi w słup, jeden obok drugiego.
Wussow II "(Wossow, Wossowe)": Sama tarcza. W polu trzy minogi (węgorze) w słup, obok siebie, nad każdym po gwieździe.
Wussow III: "W polu srebrnym trzy śledzie błękitne jeden nad drugim. W klejnocie nad hełmem bez korony ogon pawi. Labry błękitne, podbite srebrem."
Najwcześniejsze wzmianki.
Wariant podstawowy pojawił się na mapie Pomorza Lubinusa z 1618, a następnie w "Nowym Siebmacherze" oraz u Żernickiego ("Der polnische Adel", "Die polnischen Stamwappen"). Równie powszechny był wariant odmienny. Wymieniony został w herbarzach Bagmihla ("Pommersches Wappenbuch"), Ledebura ("Adelslexikon der Preussiche Monarchie von"), "Siebmachera" i Cramera ("Geschichte der Lande Lauenberg und Bütow"). Wariant II pochodzi z pieczęci Hansa Wossowe z 1528, zaś przytacza go Bagmihl. Podobny herb (ale środkowa gwiazda wyżej) pojawił się na pieczęci Matiasa Wossowe z tego samego okresu. Wariant III pochodzi z nieokreślonego starego herbarza, przytacza go "Siebmacher".
Rodzina Ossowskich.
Istniało kilkanaście rodzin szlacheckich tego nazwiska, z czego dwie na terenie Kaszub. Herbu z minogami używali Ossowscy z ziemi lęborskiej, nazwisko biorący od wsi Osowo Lęborskie. Pierwsza wzmianka o rodzinie pochodzi z 1492 (Claus Wussow). Kolejne wzmianki zanotowano w latach 1494, 1507 (Nikolaus von Wussow, zapewne tożsamy z poprzednim), 1523 (Merten Wussow), 1527 (Martin, Gregor, Hans i Jacob Wussow, synowie braci Clausa i Jaśka w Osowie i Jasieniu), 1575 (Bartlemes Wussow w Osowie i Dziechlinie), 1606 (Hans, Siegemund, Lorenz z linii osowskiej i Hans, Lorenz i Hans z linii jasieńskiej), 1628 (Lorentz Wussow z Jasienia, Lorenz i Hans Wussow z Osowa), 1648 (brak wzmianek w Osowie, Piotr Ossowski i Pani Ossowska w Jasieniu), 1658 (Hans Jürgen Wussow z Jasienia, Paul Bertram Wossow, wojskowy szwedzki). W rękach Ossowskich, oprócz wymienionych wsi, pozostawały jeszcze inne, w różnych okresach. Należą tu m.in.: Wicko, Unieszynko, Lędziechowo, Mydlita, Osówko, Karwno, Kozy, Kozin i Pogorzelice. Ossowscy pełnili funkcje urzędnicze w swojej okolicy oraz służyli w armii pruskiej. Znani przedstawiciele to m.in.:
Być może rodzina Ossowskich była wspólnego pochodzenia z Chynowskimi, ponieważ obie używały podobnego herbu.
Herbowni.
Ossowski (Osowski, Ossowsky, Wossow, Wossowe, Wossowski, Wussau, Wussow, Wussowen, Wussowski).
Istnieli też na Kaszubach inni Ossowscy, używający szeregu innych herbów. Pełna lista w haśle Ossowski.

</doc>
<doc id="2408556" url="https://pl.wikipedia.org/wiki?curid=2408556" title="Wspólnota Kościoła Chrześcijan Baptystów w Zgierzu">
Wspólnota Kościoła Chrześcijan Baptystów w Zgierzu

Wspólnota Kościoła Chrześcijan Baptystów w Zgierzu – placówka Kościoła Chrześcijan Baptystów znajdujący się w Zgierzu, Przy ulicy Gabriela Narutowicza 2.
Nabożeństwa odbywają się w każdą niedzielę o godzinie 11:00.

</doc>
<doc id="2408559" url="https://pl.wikipedia.org/wiki?curid=2408559" title="Mołdawia na Letnich Igrzyskach Olimpijskich 2004">
Mołdawia na Letnich Igrzyskach Olimpijskich 2004

Mołdawię na Letnich Igrzyskach Olimpijskich 2004 reprezentowało 33 sportowców, w tym 7 kobiet. Najstarszym zawodnikiem był Oleg Moldovan (37 lat). Najmłodszym zawodnikiem była Olga Cristea (16 lat). Reprezentacja Mołdawii nie zdobyła żadnego medalu.

</doc>
<doc id="2408563" url="https://pl.wikipedia.org/wiki?curid=2408563" title="Tournoi de France 2011">
Tournoi de France 2011

Tournoi de France 2011 – 5. edycja turnieju towarzyskiego w piłce siatkowej mężczyzn, który odbył się w dniach 2–4 września 2011 w Tourcoing i Villeneuve-d’Ascq we Francji w ramach przygotowań do Mistrzostw Europy w Piłce Siatkowej 2011.
Brały w nim udział cztery reprezentacje. Końcowe zwycięstwo odniosła reprezentacja Słowenii, która wygrała wszystkie spotkania.
System rozgrywek.
Turniej rozgrywany był systemem "każdy z każdym" po jednym spotkaniu. Zwycięzcą została drużyna, która zdobyła największą liczbę punktów. W przypadku uzyskania tej samej liczby punktów o pozycji decydowały kolejno: stosunek setów i stosunek małych punktów.

</doc>
<doc id="2408564" url="https://pl.wikipedia.org/wiki?curid=2408564" title="Garry Conille">
Garry Conille

Garry Conille (ur. 26 lutego 1966) – haitański lekarz, polityk i dyplomata, premier Haiti od 18 października 2011 do 16 maja 2012.
Życiorys.
Garry Conille jest synem Serge'a Conille'a, ministra z czasów rządów Jean-Claude'a Duvaliera. Uczęszczał do szkoły podstawowej Ecole St. John the Evangelist i szkoły średniej Haitian-Canadian College of the Brothers of the Sacred Heart. Ukończył studia na Wydziale Medycyny Państwowego Uniwersytetu Haiti. Specjalizował się w ginekologii i położnictwie. Następnie ukończył studia magisterskie, na kierunku administracja polityczna i zdrowotna, na Uniwersytecie Karoliny Północnej w Chapel Hill (w Stanach Zjednoczonych), gdzie był stypendystą Fundacji Fulbrighta.
W latach 1994–1998 wchodził w skład Stowarzyszenia Rozwoju Narodowego Haiti, zajmując się sprawami rozwoju podstawowej opieki zdrowotnej na terenach wiejskich. W sierpniu 1999 został konsultantem w szpitalu Hôpital Albert Schweitze. Od października 1999 do kwietnia 2001 był odpowiedzialny za działalność na Haiti Funduszu Ludnościowego Narodów Zjednoczonych (UNFPA). Od października 2002 do maja 2004 był doradcą Population Services International, organizacji pozarządowej zajmującej się opieką zdrowotną. W latach 2000–2004 pracował również jako prezenter radiowy w haitańskiej rozgłośni Radio Vision 2000, prowadząc audycje na tematy zdrowia reprodukcyjnego.
Od maja 2004 do stycznia 2006 pracował jako doradca w Wydziale ds. Afryki UNFPA z siedzibą w Etiopii. Od stycznia do grudnia 2006 był natomiast doradcą przy projekcie ONZ – Milenijne Cele Rozwoju. Od stycznia 2007 do września 2008 pełnił funkcję szefa doradców dla regionu Afryki oraz koordynatora Programu Światowego ds. zdrowia reprodukcyjnego, funkcjonującego w ramach UNFPA. Od września 2008 do marca 2010 pracował w Biurze ds. Polityki Rozwoju UNDP.
Od marca 2010 do czerwca 2011 zajmował stanowisko szefa Biura Specjalnego Wysłannika na Haiti byłego prezydenta Billa Clintona. W tym czasie brał udział w odbudowie kraju po zniszczeniach powstałych na skutek trzęsienia ziemi w styczniu 2010. Był jednym z współtwórców Haitańskiej Komisji Odbudowy. W czerwcu 2011 został mianowany rezydentem i koordynatorem UNDP w Nigrze.
5 września 2011 został desygnowany przez prezydenta Michela Martelly'ego na urząd szefa rządu. Była to trzecia próba sformowania gabinetu przez prezydenta po tym, jak dwóch wcześniejszych kandydatów, Daniela-Gérarda Rouziera i Bernarda Gousse'a, odrzucił parlament. 16 września 2011 jego kandydaturę zaakceptowała Izba Deputowanych, a 4 października 2011 Senat.
13 października 2011 Conille przedstawił skład swojego gabinetu. Następnego dnia rząd uzyskał akceptację ze strony Senatu, a 15 października 2011 ze strony Izby Deputowanych. 18 października 2011 nowy rząd został oficjalnie zaprzysiężony.
24 lutego 2012, po niespełna pięciu miesiącach urzędowania, podał się do dymisji w wyniku sporów z prezydentem, utrudniających pracę rządu. Spór dotyczył uprawnień kompetencyjnych w zakresie kierowania pracami rządu. Odnosił się także do kwestii rozpoczęcia dochodzenia w sprawie zbadania prawidłowości przy zawieraniu kontraktów na odbudowę kraju po trzęsieniu ziemi wartych 300 mln USD oraz kwestii zbadania przez parlament zarzutów o posiadaniu podwójnego obywatelstwa przez niektórych członków rządu (zakazanego przez prawo), o co postulował premier, a czemu przeciwny był prezydent. 1 marca 2012 prezydent Martelly na stanowisko nowego szefa rządu desygnował ministra spraw zagranicznych, Laurenta Lamothe'a, który objął urząd 16 maja 2012 po zatwierdzeniu nowego gabinetu przez obie izby parlamentu.

</doc>
<doc id="2408565" url="https://pl.wikipedia.org/wiki?curid=2408565" title="Stare Dolistowo">
Stare Dolistowo



</doc>
<doc id="2408567" url="https://pl.wikipedia.org/wiki?curid=2408567" title="Daher Gadid Omar">
Daher Gadid Omar

Omar Daher Gadid (ur. 1 stycznia 1966 w Dżibuti) – dżibutyjski lekkoatleta, dwukrotny olimpijczyk.
Wystąpił na Letnich Igrzyskach Olimpijskich 1992 w Barcelonie. Wystartował tam w biegu na 10 000 m, gdzie zajął 25. miejsce w drugim półfinale, przebiegając ten dystans w czasie 30:32.89. Osiem lat później na Olimpiadzie w Sydney wziął udział w maratonie, którego nie ukończył.

</doc>
<doc id="2408568" url="https://pl.wikipedia.org/wiki?curid=2408568" title="Mistrzostwa Świata w Kolarstwie Szosowym 1998">
Mistrzostwa Świata w Kolarstwie Szosowym 1998

71. Mistrzostwa świata w kolarstwie szosowym – zawody kolarskie, które odbyły się w dniach 6–11 października 1998 w holenderskim mieście Valkenburg aan de Geul. Były to siódme zorganizowane w tym kraju mistrzostwa świata (poprzednio w: 1925, 1938, 1948, 1959, 1967 i 1979). Nikomu nie udało się obronić tytułu mistrza świata. Wśród multimedalistów najlepszą okazała się Holenderka Leontien van Moorsel, która zdobyła dwa medale (złoty i srebrny). 
W 2012 ogłoszono, że wszystkie wyniki Amerykanina Lance Armstronga od 1 sierpnia 1998 zostały anulowane, a zawodnik za stosowanie środków dopingujących dożywotnio zdyskwalifikowany przez Amerykańską Agencję Antydopingową. W tej sytuacji zostały anulowane zajęte przez niego 4. miejsca w wyścigu z startu wspólnego i jeździe indywidualnej na czas.
Reprezentacja Polski nie zdobyła żadnego medalu, a najlepszym osiągnięciem było zajęcie 5. miejsca przez Dorotę Czynszak w jeździe indywidualnej na czas juniorek.
Lista uczestniczących reprezentacji.
W mistrzostwach świata w kolarstwie szosowym brało udział 770 osób (195 kobiet i 575 mężczyzn) z 58 reprezentacji. Najliczniejsze reprezentacje wystawiły: Hiszpania (39 osób), Włochy (39) i Francja (38). 
Reprezentacja Polski.
Do mistrzostw świata Polski Związek Kolarski zgłosił 27 osób (20 zawodników i 7 zawodniczek) we wszystkich konkurencjach. 

</doc>
<doc id="2408570" url="https://pl.wikipedia.org/wiki?curid=2408570" title="Łękosza">
Łękosza

Łękosza – struga, prawobrzeżny dopływ Pliszki.

</doc>
