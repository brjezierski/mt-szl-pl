<doc id="2431823" url="https://pl.wikipedia.org/wiki?curid=2431823" title="Panini (przedsiębiorstwo)">
Panini (przedsiębiorstwo)

Panini – włoskie przedsiębiorstwo sprzedające naklejki, karty, komiksy i czasopisma. Przedsiębiorstwo powstało w 1961 roku wraz z wydaniem swojej pierwszej kolekcji „Calciatori/Zawodników piłkarskich”. Założyciele, bracia Panini, od 1945 roku mieli otwarte stoisko z prasą na Corso Duomo w Modenie, a w roku 1954 otworzyli Biuro dystrybucji prasy braci Panini.
Przedsiębiorstwo pozostawało pod kontrolą rodziny Panini i rosło aż do osiągnięcia rocznego obrotu wynoszącego ponad 100 miliardów lirów.
W 1988 spółka została sprzedana Maxwell Group, która dokonała szeregu zmian w zarządzie wprowadzając menadżerów z innych krajów. Po latach trudności finansowych Panini zostało w 1992 roku kupione przez Bain Gallo Cuneo i De Agostini. Wystarczyły dwa lata skrupulatnego zarządzania, by przedsiębiorstwo odzyskało swój dawny blask. Panini dołączyło następnie do Marvel Entertainment Group. Kierownictwo, na którego czele stał Aldo H. Sallustro, nie zostało jednak zmienione, podobnie jak centrala przedsiębiorstwa, która pozostała we Włoszech.
8 października 1999 roku Panini zostało kupione przez kierownictwo spółki oraz należące do Vittorio Merloni przedsiębiorstwo Fineldo SpA, włoski konglomerat wytwarzający produkty na rynek masowy i finansujący różne przedsięwzięcia biznesowe.
Niedawno Panini nabyło przedsiębiorstwo World Foot Center, które zajmuje się dystrybucją i promocją towarów związanych z piłką nożną zarówno dla klubów, jak i narodowej reprezentacji Francji. Kupiło także większościowy pakiet akcji w DigitalSoccer Project, spółce rozwijającej rewolucyjne oprogramowanie dla sektora sportowego. Podjęło też decyzję o sprzedaży produkcji papieru samoprzylepnego, za którą odpowiadał dział Adespan, przedsiębiorstwu Avery Dennison, światowemu liderowi tej branży.
Panini Group jest mającym siedzibę w Modenie (Włochy) oraz przedstawicielstwa na wszystkich najważniejszych rynkach Europy oraz Chile i Brazylii światowym liderem na rynku naklejek, czwartym pod względem wielkości wydawcą dla dzieci w Europie, najważniejszym dostawcą komiksów dla księgarń we Włoszech oraz szybko rozwijającym się wydawcą na rynku multimediów. W 2007 roku skonsolidowany obrót spółki wyniósł 543 miliony euro, a swoje towary sprzedała ona w ponad 100 krajach.

</doc>
<doc id="2431824" url="https://pl.wikipedia.org/wiki?curid=2431824" title="Ransbach">
Ransbach

Niemcy:
Zobacz też:

</doc>
<doc id="2431825" url="https://pl.wikipedia.org/wiki?curid=2431825" title="Iran na Letnich Igrzyskach Olimpijskich 1948">
Iran na Letnich Igrzyskach Olimpijskich 1948

Iran na Letnich Igrzyskach Olimpijskich 1948 reprezentowało 36 zawodników, tylko mężczyzn. Był to pierwszy oficjalny start reprezentacji Iranu na letnich igrzyskach olimpijskich (w 1900 roku miał miejsce start nieoficjalny – jeden irański szermierz startował na igrzyskach w Paryżu).
Pierwszy medal dla tego kraju wywalczył sztangista Dżafar Salmasi, który zdobył brązowy medal w wadze do 60 kg mężczyzn. Chorążym podczas ceremonii otwarcia igrzysk był Mostafa Baharmast.
W kadrze znaleźli się m.in.: koszykarz Ferejdun Esfandijari, który został później znanym futurologiem (znany jako FM-2030), oraz Emanoul Aghasi, późniejszy ojciec tenisisty Andre Agassiego.

</doc>
<doc id="2431826" url="https://pl.wikipedia.org/wiki?curid=2431826" title="Zhouhai Lu">
Zhouhai Lu

Zhouhai Lu () – stacja początkowa metra w Szanghaju, na linii 6. Zlokalizowana jest pomiędzy stacjami Waigaoqiao Baoshuiqu Nan i Wuzhou Dadao. Została otwarta 29 grudnia 2007.

</doc>
<doc id="2431828" url="https://pl.wikipedia.org/wiki?curid=2431828" title="Tokaj (region winiarski)">
Tokaj (region winiarski)



</doc>
<doc id="2431830" url="https://pl.wikipedia.org/wiki?curid=2431830" title="Deesen">
Deesen

Deesen – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Ransbach-Baumbach.

</doc>
<doc id="2431831" url="https://pl.wikipedia.org/wiki?curid=2431831" title="Wuzhou Dadao">
Wuzhou Dadao

Wuzhou Dadao () – stacja początkowa metra w Szanghaju, na linii 6. Zlokalizowana jest pomiędzy stacjami Zhouhai Lu i Dongjing Lu. Została otwarta 29 grudnia 2007.

</doc>
<doc id="2431832" url="https://pl.wikipedia.org/wiki?curid=2431832" title="Nauort">
Nauort

Nauort – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Ransbach-Baumbach.

</doc>
<doc id="2431833" url="https://pl.wikipedia.org/wiki?curid=2431833" title="Leon Uszkiewicz">
Leon Uszkiewicz

Leon Uszkiewicz (ur. 18 lutego 1905 w Pogorendzie w powiecie grodzieńskim, zm. 30 kwietnia 1953) – polski lekarz psychiatra, dyrektor Departamentu Medycyny Społecznej w Ministerstwie Zdrowia (od 1945), dyrektor Państwowego Zakładu Wydawnictw Lekarskich, redaktor naczelny tygodnika „Służba Zdrowia”.
Syn Floriana Uszkiewicza i Józefy z Teżyków. Studiował medycynę na Uniwersytecie Stefana Batorego w Wilnie, podczas studiów należał do korporacji Śniadecja. W roku 1929 pełnił w Korporacji funkcję Bakałarza (wychowawcy najmłodszych członków). Studia ukończył w 1934 roku. Od 1935 do 1937 pracował w szpitalu psychiatrycznym w Chełmie. Od 1937 do 1941 w szpitalu psychiatrycznym w Tworkach, najpierw na oddziale Józefa Handelsmana, potem u Edwarda Steffena. Podczas okupacji usunięty ze szpitala tworkowskiego, podjął pracę lekarza w prywatnym sanatorium dla chorych psychicznie we Wrzesinie. Uczestniczył w powstaniu warszawskim, był lekarzem w Szpitalu Jana Bożego. Członek PPR od 1945 roku. Popełnił samobójstwo.
Mąż Lidii Sembratowicz (1908–1981), lekarki psychiatry.

</doc>
<doc id="2431835" url="https://pl.wikipedia.org/wiki?curid=2431835" title="Sessenbach">
Sessenbach

Sessenbach – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Ransbach-Baumbach.

</doc>
<doc id="2431838" url="https://pl.wikipedia.org/wiki?curid=2431838" title="Wirscheid">
Wirscheid

Wirscheid – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Ransbach-Baumbach.

</doc>
<doc id="2431839" url="https://pl.wikipedia.org/wiki?curid=2431839" title="Wittgert">
Wittgert

Wittgert – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Ransbach-Baumbach.

</doc>
<doc id="2431847" url="https://pl.wikipedia.org/wiki?curid=2431847" title="Cerambyx">
Cerambyx

Cerambyx – rodzaj dużych, ciemno ubarwionych chrząszczy z rodziny kózkowatych, w języku polskim określany zwyczajową nazwą kozioróg. Larwy koziorogów drążą korytarze w drewnie. W Palearktyce żyje 10 (11?) gatunków z tego rodzaju, głównie w Europie i Afryce Północnej. W Polsce występują 2 z nich; znajdują się one pod ochroną gatunkową.

</doc>
<doc id="2431850" url="https://pl.wikipedia.org/wiki?curid=2431850" title="Newry (stacja kolejowa)">
Newry (stacja kolejowa)

Newry (ang: "Newry railway station", irl: "Stáisiún Iúr Cinn Trá") – stacja kolejowa w Newry, w Hrabstwie Down i Armagh, w Irlandii Północnej, w Wielkiej Brytanii. Stacja jest w północno-zachodniej części miasta (w hrabstwie Armagh) na linii Dublin–Belfast obok 18 łukowego, 38 m wysokiego wiaduktu Craigmore.
Stacja została otwarta w 1855 jako "Newry Main Line", zmieniona na "Bessbrook &amp; Newry Main Line" w 1866 roku, zmieniono nazwę ponownie na "Bessbrook" w 1880 roku przed zamknięciem w 1942 roku. Została ponownie otwarta w 1984 roku jako stacja NIR Intercity, z podstawowymi obiektami takimi jak tymczasowe biuro rezerwacji. Obiekty te pozostał na miejscu przez ponad 20 lat od otwarcia stacji. W celu poprawy udogodnień dla pasażerów, nowoczesny nowy budynek dworca został wybudowany i otwarty 7 września 2009.

</doc>
<doc id="2431851" url="https://pl.wikipedia.org/wiki?curid=2431851" title="Seksizm językowy">
Seksizm językowy

Seksizm językowy, seksizm lingwistyczny – dyskryminacyjna odmiana seksizmu, polegająca na deprecjonowaniu za pomocą języka osób należących do jednej z płci.
Charakterystyka zjawiska.
Język jest podstawowym czynnikiem socjalizacji i internalizacji norm społecznych. Stanowi artefakt kulturowy o istotnym znaczeniu symbolicznym. Słowa i wypowiedzi, których celem jest komunikacja interpersonalna, są systemem korespondującym z systemem społecznym. „Słowa są symbolami zawierającymi znaczenia: definiują, opisują i wartościują”. Język, ewoluujący w toku historii władających nim społeczeństw, na którego kształtowanie i zmiany wpływają m.in. okoliczności ekonomiczne i polityczne, niesie ze sobą przekaz dotyczący statusu społecznego, ról płciowych i stereotypów dotyczących kobiet i mężczyzn.
Jak wskazuje Philip M. Smith określenia dotyczące kobiet przechodzą proces degradacji semantycznej, polegający na stopniowym deprecjonowaniu znaczeń lub konotacji. „Leksykografowie zauważyli, że słowa bądź określenia, które kojarzono z kobietami, posiadają często właściwości, które odpowiadają społecznym stereotypom i ocenom odnoszącym się do kobiet jako grupy”. Prof. Małgorzata Marcjanik, językoznawczyni, wskazuje na tradycję wiązania mniejszego prestiżu z nazwą stanowiska wyrażoną w formie żeńskiej, niż z nazwą wyrażoną w formie męskiej.
Seksizm w języku przejawia się nie tylko w degradacji semantycznej, ale również w określaniu tożsamości kobiet w zależności od ich związku z mężczyznami oraz wykluczaniu lub ignorowaniu kobiet.
Przykładem określania tożsamości kobiet z zależności od ich związku z mężczyznami jest różnicowanie zwrotów grzecznościowych wobec kobiet według tego czy są niezamężne czy zamężne. W języku polskim używano określeń "Panna" (ang.: "Miss") i "Pani" (ang.: "Mrs."). W ten sposób tożsamość kobiety definiowana była przez obecność mężczyzny – męża. W przypadku mężczyzn seksizm językowy w zwrotach grzecznościowych nie występuje, jako że niezależnie od tego, czy są żonaci czy nie, używany jest tylko zwrot "Pan" (ang.: Mr), nie stosuje się zwrotu "Kawaler". Obecnie w języku polskim nie stosuje się opisywanego rozróżnienia. W zwrotach grzecznościowych wobec kobiet – używa się słowa "Pani". W języku angielskim neutralnym określeniem nieuwzględniającym tego rozróżnienia jest "Ms."
W języku polskim wykluczanie lub ignorowanie kobiet polega m.in. na używaniu wobec kobiet męskich form nazw stanowisk – np. dyrektor zamiast dyrektorka, psycholog zamiast psycholożka. W języku angielskim przykładem jest "policeman" (policjant) – użycie tego terminu sugeruje, że osoba pracująca w policji jest mężczyzną (ang. "man"). Poza tym w języku polskim istnieje praktyka formułowania komunikatów skierowanych do anonimowej osoby, która może być kobietą lub mężczyzną, tak jakby ta osoba była mężczyzną, czyli z użyciem czasownika w 2 os. liczby pojedynczej w rodzaju męskim, np. "Czy skorzystałeś już z nowej promocji?".
Sposoby przeciwdziałania.
Obecnie seksistowski charakter języka i jego wpływ na psychologię jednostek i strukturę społeczną są przedmiotem intensywnych badań i debaty. Zdaniem części uczonych „otwarte stawianie kwestii seksistowskiego charakteru języka stanowi jeden ze wstępnych warunków rozwoju świadomości społecznej w zakresie seksizmu oraz podjęcia działań na rzecz jego zniesienia”. Przeciwdziałanie seksizmowi w języku obejmuje m.in. używanie żeńskich form nazw stanowisk wobec kobiet (w języku polskim) lub używanie form neutralnych płciowo dla ogólnego określenia nazw stanowisk (np. w języku angielskim: "chairperson" zamiast "chairman"). Seksizm językowy od 1987 roku jest kwestią, którą zajmuje się UNESCO. UNESCO przyjęło stanowisko, iż w trosce o precyzję wysławiania się oraz niestosowanie praktyk dyskryminacyjnych wobec kobiet, należy używać języka neutralnego płciowo. Eliminacja seksizmu z języka to od 1990 roku również zalecenie Rady Europy.

</doc>
<doc id="2431855" url="https://pl.wikipedia.org/wiki?curid=2431855" title="Port lotniczy Dandong">
Port lotniczy Dandong

Port lotniczy Dandong (IATA: DDG, ICAO: ZYDD) – port lotniczy położony w Dandong, w prowincji Liaoning, w Chińskiej Republice Ludowej.

</doc>
<doc id="2431866" url="https://pl.wikipedia.org/wiki?curid=2431866" title="Laurence Dermott">
Laurence Dermott

Laurence Dermott (ur. 1720, zm. czerwiec 1791) – irlandzki wolnomularz. Masonem został w 1740 roku. Pełnił liczne funkcje w lożach w Dublinie. Po czym wyemigrował do Londynu, gdzie był mistrzem malarskim i sprzedawcą win. Ożenił się tam z kobietą o imieniu Elżbieta, nie pozostawił po sobie potomstwa. Od 1752 roku do 1771 pełnił funkcję sekratarza Wielkiej Dawnej Loży Anglii (Ancient Grand Lodge of England). Napisał bardzo ważną dla masonerii "The Book of Constitutions of this Grand Lodge for the Ancient Grand Lodge of England", znaną także pod tytułem "The Ahiman Rezon".

</doc>
<doc id="2431867" url="https://pl.wikipedia.org/wiki?curid=2431867" title="Andżelika Możdżanowska">
Andżelika Możdżanowska

Andżelika Anna Możdżanowska (ur. 20 marca 1975 w Kępnie) – polska dziennikarka, ekonomistka i polityk.
Senator RP VIII kadencji (2011–2015), sekretarz Rady Naczelnej Polskiego Stronnictwa Ludowego (2012–2016), sekretarz stanu w Kancelarii Prezesa Rady Ministrów (2015), posłanka na Sejm RP VIII kadencji (2015–2019), sekretarz stanu w Ministerstwie Rozwoju (2017–2018), sekretarz stanu w Ministerstwie Inwestycji i Rozwoju (2018–2019), pełnomocnik rządu do spraw małych i średnich przedsiębiorstw (2017–2018, 2018–2019), posłanka do Parlamentu Europejskiego IX kadencji (od 2019).
Życiorys.
Jest absolwentką zarządzania na Akademii Ekonomicznej w Poznaniu (2004) oraz ochrony środowiska na Uniwersytecie Przyrodniczym we Wrocławiu. Odbywała także studia podyplomowe w zakresie przygotowywania i zarządzania projektami finansowanymi ze środków Unii Europejskiej w Instytucie Biznesu w Kaliszu (ukończone w 2003). Karierę zawodową rozpoczęła w 1997 w branży wydawniczo-reklamowej. Była związana z czasopismem „Kurier Lokalny”, ukazującym się w powiecie kępińskim, gdzie zajmowała stanowiska m.in. redaktora naczelnego i wydawcy. W latach 2002–2009 pracowała w Zespole Szkół Ponadgimnazjalnych w Wieruszowie jako nauczycielka przedmiotów ekonomicznych. Podjęła studia doktoranckie w Społecznej Wyższej Szkole Przedsiębiorczości i Zarządzania w Łodzi, a także została nauczycielką akademicką na tej uczelni (na Wydziale Zamiejscowym w Ostrowie Wielkopolskim). Była też prezesem Stowarzyszenia „Po prostu pomagam”, prowadzącego działalność charytatywną.
W wyborach parlamentarnych w 2011 była bezpartyjną kandydatką z ramienia Polskiego Stronnictwa Ludowego do Senatu w okręgu wyborczym nr 95. Uzyskała 36 566 głosów (30,02%), co dało jej zwycięstwo w okręgu i tym samym mandat senatorski. Potem wstąpiła do PSL, od grudnia 2012 przez cztery lata była sekretarzem rady naczelnej tej partii. Bezskutecznie kandydowała w wyborach do Parlamentu Europejskiego w 2014, zdobywając 15 791 głosów. W styczniu 2015 objęła stanowisko sekretarza stanu w Kancelarii Premiera. Pełniła tę funkcję do listopada 2015.
W wyborach do Sejmu z 2015 wystartowała z ramienia PSL w okręgu nr 36 (Kalisz). Została wybrana na posłankę, uzyskując 18 776 głosów wyborców, co stanowiło największą indywidualną liczbą głosów wśród wszystkich osób, które otrzymały mandaty poselskie z ramienia PSL. 22 lipca 2016 została członkinią komisji śledczej ds. Amber Gold. 19 lipca 2017 opuściła PSL, w związku z tym 15 września 2017 odeszła z tzw. komisji śledczej ds. Amber Gold (w której była reprezentantką PSL). 18 października 2017 została sekretarzem stanu w Ministerstwie Rozwoju oraz pełnomocnikiem rządu do spraw małych i średnich przedsiębiorstw; pełniła te funkcje do stycznia 2018, gdy doszło do przekształcenia resortu. 12 grudnia 2017 przystąpiła do klubu parlamentarnego Prawa i Sprawiedliwości. 8 lutego 2018 została sekretarzem stanu w Ministerstwie Inwestycji i Rozwoju oraz ponownie pełnomocnikiem rządu do spraw małych i średnich przedsiębiorstw.
W 2019 kandydowała w wyborach do Parlamentu Europejskiego z listy Prawa i Sprawiedliwości i uzyskała mandat europosłanki IX kadencji. W związku z tym wyborem w czerwcu 2019 zakończyła pełnienie funkcji rządowych.

</doc>
<doc id="2431868" url="https://pl.wikipedia.org/wiki?curid=2431868" title="3 Batalion Radiotechniczny">
3 Batalion Radiotechniczny



</doc>
<doc id="2431870" url="https://pl.wikipedia.org/wiki?curid=2431870" title="Campinas do Sul">
Campinas do Sul

Campinas do Sul – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Erechim.

</doc>
<doc id="2431873" url="https://pl.wikipedia.org/wiki?curid=2431873" title="Carlos Gomes">
Carlos Gomes

Carlos Gomes – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Erechim.

</doc>
<doc id="2431875" url="https://pl.wikipedia.org/wiki?curid=2431875" title="Centenário">
Centenário

Centenário – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Erechim.

</doc>
<doc id="2431876" url="https://pl.wikipedia.org/wiki?curid=2431876" title="Cruzaltense">
Cruzaltense

Cruzaltense – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Erechim.

</doc>
<doc id="2431877" url="https://pl.wikipedia.org/wiki?curid=2431877" title="Senatorowie VIII kadencji Senatu Rzeczypospolitej Polskiej">
Senatorowie VIII kadencji Senatu Rzeczypospolitej Polskiej

Senatorowie VIII kadencji Senatu Rzeczypospolitej Polskiej zostali wyłonieni podczas wyborów parlamentarnych 9 października 2011 i w wyborach uzupełniających. Senatorowie złożyli ślubowanie na pierwszym posiedzeniu Senatu VIII kadencji wyznaczonym na 8 listopada 2011, ich kadencja upłynęła w przeddzień pierwszego posiedzenia następnego Sejmu, tj. 11 listopada 2015.
Senatorów wyłoniono w pierwszych po reformie systemu wyborczego do Senatu wyborach – 40 dotychczasowych okręgów dwu-, trzy- i czteromandatowych zastąpiono 100 nowymi jednomandatowymi okręgami wyborczymi. Zastosowano system większości względnej.
W trakcie kadencji przeprowadzono w czterech terminach wybory uzupełniające – 21 kwietnia 2013, 8 września 2013, 7 września 2014 i 8 lutego 2015. W dwóch przypadkach przyczyną była śmierć senatorów wybranych w 2011, w dwóch kolejnych – wybór do Parlamentu Europejskiego w 2014, w jednym – wybór na urząd marszałka województwa, w dalszym – zrzeczenie się mandatu. Ponadto jeden wygasły mandat – przyczyną było mianowanie na ambasadora RP – pozostał nieobsadzony z powodu zbliżającego się końca kadencji parlamentu.
Dane zbiorcze o senatorach wybranych 9 października 2011.
Przynależność do partii politycznych deklarowało 78 senatorów: 52 – PO, 23 – PiS, po 1 – Ruch Odbudowy Polski, Socjaldemokracja Polska i Sojusz Lewicy Demokratycznej; 22 senatorów było bezpartyjnych.
W izbie zasiadło 13 kobiet i 87 mężczyzn. 72 senatorów posiadało już doświadczenie parlamentarne (w tym 44 było wcześniej senatorami, 13 – senatorami i posłami na Sejm RP, 1 – senatorem i posłem do Parlamentu Europejskiego, 11 – posłami na Sejm, 2 – posłami na Sejm i do PE, 1 – posłem do PE), 28 wybrano do parlamentu po raz pierwszy. 68 deputowanych pracowało wcześniej w organach samorządu terytorialnego.
Średnia wieku senatorów wynosiła 56 lat (4 senatorów w wieku poniżej 40 lat, 5 – powyżej 70 lat). 94 senatorów miało wykształcenie wyższe (w tym 14 profesorów oraz 7 doktorów i doktorów habilitowanych), a 6 – średnie.
Pierwsze posiedzenie.
1. posiedzenie Senatu VIII kadencji rozpoczęło się 8 listopada 2011. Funkcję marszałka seniora pełnił najstarszy wiekiem senator Kazimierz Kutz, sekretarzami posiedzenia byli najmłodsi spośród deputowanych do izby wyższej – Przemysław Błaszczyk, Andżelika Możdżanowska i Andrzej Szewiński.
Prezydium Senatu VIII kadencji.
Bogdan Borusewicz został wybrany na to stanowisko po raz trzeci.
Ponadto 9 listopada 2011 wybrano 8 sekretarzy: Annę Aksamit (PO), Przemysława Błaszczyka (PiS), Stanisława Gorczycę (PO), Beatę Gosiewską (PiS), Piotra Gruszczyńskiego (PO), Helenę Hatkę (PO), Tadeusza Kopcia (PO) i Marka Martynowskiego (PiS).
Senatorowie VIII kadencji.
"Kolorem szarym wyróżniono senatorów, których mandat wygasł w czasie trwania kadencji izby".
Przynależność klubowa.
Stan na koniec kadencji.
Senatorowie VIII kadencji zrzeszeni byli w następujących klubach i kole parlamentarnym:
Ponadto 3 senatorów było niezrzeszonych, a jeden mandat pozostał nieobsadzony do końca kadencji.
Od 8 listopada 2011 do 26 marca 2014 miał swoich przedstawicieli w Senacie także Klub Parlamentarny Solidarna Polska.
Przewodniczący komisji.
7 senatorów pełniło te same funkcje w Senacie VII kadencji: Mieczysław Augustyn, Jerzy Chróścikowski, Kazimierz Kleina, Andrzej Person, Kazimierz Wiatr, Edmund Wittbrodt i Piotr Zientarski.

</doc>
<doc id="2431878" url="https://pl.wikipedia.org/wiki?curid=2431878" title="Entre Rios do Sul">
Entre Rios do Sul

Entre Rios do Sul – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Erechim.

</doc>
<doc id="2431882" url="https://pl.wikipedia.org/wiki?curid=2431882" title="Erebango">
Erebango

Erebango – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Erechim.

</doc>
<doc id="2431883" url="https://pl.wikipedia.org/wiki?curid=2431883" title="Panama na Letnich Igrzyskach Olimpijskich 1948">
Panama na Letnich Igrzyskach Olimpijskich 1948

Panamę na Letnich Igrzyskach Olimpijskich 1948 w Londynie reprezentował jeden zawodnik.

</doc>
<doc id="2431885" url="https://pl.wikipedia.org/wiki?curid=2431885" title="Erval Grande">
Erval Grande

Erval Grande – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Erechim.

</doc>
<doc id="2431888" url="https://pl.wikipedia.org/wiki?curid=2431888" title="Estação">
Estação

Estação – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Erechim.

</doc>
<doc id="2431890" url="https://pl.wikipedia.org/wiki?curid=2431890" title="Faxinalzinho">
Faxinalzinho

Faxinalzinho – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Erechim.

</doc>
<doc id="2431891" url="https://pl.wikipedia.org/wiki?curid=2431891" title="Curlers Corner Autumn Gold Curling Classic 2011">
Curlers Corner Autumn Gold Curling Classic 2011

Curlers Corner Autumn Gold Curling Classic 2011 - 34. edycja kobiecego turnieju curlingowego zaliczanego do Wielkiego Szlema, turniej rozegrano między 7 a 10 października 2011 w Calgary, na ośmiotorowym lodowisku Calgary Curling Club.
W rywalizacji brały udział 32 drużyny, z czego 1 europejska. Łączna pula nagród wyniosła 54 000 dolarów, zwycięska drużyna zainkasowała 14 000. Obrończynią tytułu mistrzyń turnieju z 2010 był zespół Wang Bingyu.
Turniej wygrała drużyna Cathy Overton-Clapham pokonując w finale 7:2 zespół Shanon Kleibrink dowodzony pod nieobecność skipa przez Amy Nixon (wygrana 11 000 CAD).

</doc>
<doc id="2431892" url="https://pl.wikipedia.org/wiki?curid=2431892" title="Floriano Peixoto (Rio Grande do Sul)">
Floriano Peixoto (Rio Grande do Sul)

Floriano Peixoto – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Erechim.

</doc>
<doc id="2431894" url="https://pl.wikipedia.org/wiki?curid=2431894" title="Posłowie na Sejm Rzeczypospolitej Polskiej VII kadencji">
Posłowie na Sejm Rzeczypospolitej Polskiej VII kadencji

Posłowie na Sejm Rzeczypospolitej Polskiej VII kadencji – posłowie wybrani podczas wyborów parlamentarnych, które odbyły się w dniu 9 października 2011.
Pierwsze posiedzenie odbyło się 8 listopada 2011, a ostatnie, 102. – 8 i 9 października 2015. Kadencja Sejmu trwała od 8 listopada 2011 do 11 listopada 2015.
Kluby i koła na pierwszym posiedzeniu Sejmu VII kadencji i stan na koniec kadencji.
Przynależność klubowa.
Stan na koniec kadencji.
Posłowie VII kadencji zrzeszeni byli w następujących klubach i kołach:
Ponadto 25 posłów było niezrzeszonych.
W Sejmie VII kadencji istniały także:

</doc>
<doc id="2431899" url="https://pl.wikipedia.org/wiki?curid=2431899" title="Jagna Marczułajtis">
Jagna Marczułajtis



</doc>
<doc id="2431904" url="https://pl.wikipedia.org/wiki?curid=2431904" title="Derrington-Francis-ATS">
Derrington-Francis-ATS



</doc>
<doc id="2431908" url="https://pl.wikipedia.org/wiki?curid=2431908" title="8 Szczycieński Batalion Radiotechniczny">
8 Szczycieński Batalion Radiotechniczny



</doc>
<doc id="2431916" url="https://pl.wikipedia.org/wiki?curid=2431916" title="Igor Cheremetieff">
Igor Cheremetieff

Igor Cheremetieff (ur. 6 lipca 1982) – francuski wrotkarz, trener wrotkarstwa, zawodnik freestyle slalomu.
Swój najlepszy wynik w światowym rankingu World Slalom Series uzyskał w 2008 roku, kiedy to zajmował pierwsze miejsce.

</doc>
<doc id="2431928" url="https://pl.wikipedia.org/wiki?curid=2431928" title="Beata Gosiewska">
Beata Gosiewska

Beata Barbara Gosiewska z domu Jabłońska (ur. 6 marca 1971 w Wysokiem Mazowieckiem) – polska polityk, działaczka samorządowa, senator VIII kadencji, posłanka do Parlamentu Europejskiego VIII kadencji.
Życiorys.
Jest absolwentką Szkoły Głównej Gospodarstwa Wiejskiego w Warszawie, ukończyła również studia podyplomowe z zakresu audytu, kontroli finansowej i rachunkowości w Szkole Głównej Handlowej w Warszawie. Pracowała m.in. jako zastępca dyrektora w Agencji Restrukturyzacji i Modernizacji Rolnictwa w Warszawie.
W 2001 wstąpiła do Prawa i Sprawiedliwości. Była radną rady dzielnicy Wola m.st. Warszawy trzech kadencji (2002–2011). Została sekretarzem Stowarzyszenia Rodzin Katyń 2010. W wyborach parlamentarnych w 2011 uzyskała mandat senatora VIII kadencji z okręgu nr 82, otrzymując 52 972 głosy.
W wyborach w 2014 jako kandydatka PiS w okręgu małopolsko-świętokrzyskim, uzyskała mandat eurodeputowanej z wynikiem 50 332 głosy. W 2019 nie wystartowała w kolejnych wyborach europejskich.
Życie prywatne.
Była drugą żoną Przemysława Gosiewskiego. Ze związku tego urodziło się dwoje dzieci: Kinga i Miłosz.

</doc>
<doc id="2431929" url="https://pl.wikipedia.org/wiki?curid=2431929" title="Willem de Beer">
Willem de Beer

Willem de Beer (wym. []; ur. 14 marca 1988) – południowoafrykański lekkoatleta specjalizujący się w biegach sprinterskich.
W 2005 odpadł w półfinale biegu na 400 metrów podczas rozegranych w Marrakeszu mistrzostw świata juniorów młodszych. Brał udział w mistrzostwach świata juniorów w 2006 jako członek sztafet 4 x 100 i 4 x 400 metrów, które udział w tej imprezie kończyły w eliminacjach. Na uniwersjadzie w Bangkoku (2007) był czwarty w biegu indywidualnym na 400 metrów oraz sztafecie 4 x 400 metrów. W 2011 zdobył brązowy medal uniwersjady oraz srebrny mistrzostw świata w biegu rozstawnym 4 x 400 metrów. Medalista mistrzostw RPA.
Rekord życiowy w biegu na 400 metrów: 45,68 (26 marca 2011, Germiston).

</doc>
<doc id="2431939" url="https://pl.wikipedia.org/wiki?curid=2431939" title="Babos">
Babos

Babos, Baboș, Baboš:

</doc>
<doc id="2431945" url="https://pl.wikipedia.org/wiki?curid=2431945" title="Robert Teesdale">
Robert Teesdale

Robert Teesdale (ur. 1740, zm. 25 grudnia 1804) − brytyjski botanik i ogrodnik.
Przy podawaniu autorstwa łacińskich nazw gatunkowych roślin, nazwisko Robert Teesdale oznacza skrót Teesd.
Życiorys.
Teesdale był głównym ogrodnikiem Fredericka Howarda, 5. hrabiego Carlisle, w barokowym zamku Howard w Yorkshire. Jako pionier botaniki w Yorkshire został jednym z członków założycieli Towarzystwa Linneuszowskiego w Londynie. W 1792 roku opublikował katalog 197 rzadkich gatunków roślin z okolic Castle Howard: "Plantae Eboracenses, or, A Catalogue of the More Rare Plants which grow wild in the Neighbourhood of Castle Howard District" w czasopiśmie "Transactions of the Linnean Society". Aneks do tego dzieła ukazał się w piątym tomie tego wydawnictwa.
Nomenklatura botaniczna.
Brytyjski badacz Robert Brown, by uczcić prace Teesdale’a dotyczące flory Yorkshire, nazwał rodzaj roślin należących do rodziny kapustowatych jego imieniem – "Teesdalia" R. Br., syn. "Teesdalea" (L.) R. Br.

</doc>
<doc id="2431949" url="https://pl.wikipedia.org/wiki?curid=2431949" title="Nocna mara (obraz Johanna Füssliego)">
Nocna mara (obraz Johanna Füssliego)

Nocna mara lub "Koszmar nocny" () – obraz olejny szwajcarskiego malarza Johanna Heinricha Füssliego. Dzieło od 1955 roku jest własnością Detroit Institute of Arts i jest wystawiane pod nazwą "The Nightmare".
Opis obrazu.
Artysta przedstawił postać śpiącej kobiety o wyidealizowanych kształtach, spoczywającej na łożu w ciemnej sypialni. Jej ręce i głowa bezwładnie opadają z posłania, a ciało okrywa biała, półprzezroczysta, muślinowa koszula. Na piersi dziewczyny siedzi humanoidalny potworek wpatrujący się w oczy widza. Zza purpurowej zasłony wyłania się koszmarny łeb konia z wyłupiastymi oczami, nastrój grozy dopełnia ciemna kolorystyka, rozświetlona jedynie błękitnobiałym ciałem śpiącej. Nie można jednoznacznie określić, czy przedstawiona scena to wytwór wyobraźni artysty, czy też zapis doznań przedstawionej kobiety. Świat fantastyczny i świat realny współistnieją i przenikają się nawzajem.
Angielskie słowo "mare" oznacza zarówno koszmar, jak i konia (konkretnie klacz), tak więc obecność konia na obrazie ma swoje uzasadnienie w angielskim tytule. Niemiecki tytuł obrazu "Nachtmahr", to również imię konia Mefistofelesa.
Odbiór i interpretacje.
Obraz wystawiono po raz pierwszy w Royal Academy w 1783 roku. Ponieważ nie można było go przyporządkować żadnemu znanemu gatunkowi malarskiemu, został zawieszony obok tradycyjnych portretów przewodniczącego Królewskiej Akademii Sztuki J. Reynoldsa. Płótno wywołało szok u widzów, kobiety mdlały na jego widok, ale dzięki temu obraz stał się popularny. Dzieło było często reprodukowane, powstały m.in. akwaforty Thomasa Burke’a i liczne ryciny, a nawet polityczne karykatury, w których rolę demona przyjmowali politycy i władcy. Poeta i przyrodnik Erasmus Darwin poświęcił mu wiersz "Night-Mare". Johann Füssli, zachęcony sukcesem dzieła, powracał do tematu "Nocnej mary" i namalował jeszcze kilka wersji.
Zjawisko nocnych duszności było znane już w starożytności, wówczas odpowiedzialność za nie przypisywano demonom przywołującym koszmary. Dosiadające koni inkuby są znane również z legend saksońskich. Füssli miał dobre wykształcenie, znał zarówno literaturę powszechną, jak i mitologię germańską, od młodości obracał się w środowisku intelektualistów, którym nieobce były rozważania filozoficzne, przesycone zainteresowaniami zapowiadającymi romantyzm. Źródłem inspiracji malarza mogły być również dzieła Szekspira, do których często nawiązywał w innych pracach, oraz bliżej nieznane motywy zaczerpnięte ze sztuki antyku, renesansu i baroku. Podejrzewano, że powstanie obrazu miało związek z nieszczęśliwą miłością malarza do Anny Landholdt w Zurichu. Później, pod koniec XIX i na początku XX wieku, zwracano uwagę głównie na erotyczno-sadystyczną wymowę dzieła, tym bardziej że jego reprodukcję widziano w gabinecie Zygmunta Freuda.
Nawiązania.
Według współczesnych krytyków obraz "Nocna mara" miał wpływ m.in. na Mary Shelley, autorkę gotyckiej noweli Frankenstein; or, The Modern Prometheus. Również Edgar Allan Poe w noweli Zagłada domu Usherów jednoznacznie nawiązywał do obrazu Füssliego.
W filmie Kena Russella z 1986 roku Gothic, bohaterka grana przez Natashę Richardson, obserwuje przed zaśnięciem obraz Füssliego, a później scena z obrazu wraca do niej we śnie.
W 2006 roku w Tate Britain miała miejsce wystawa zatytułowana "Gothic Nightmares: Fuseli, Blake and the Romantic Imagination", poświęcona sztuce angielskiego gotyku. Tytułową ikoną i symbolem wystawy był obraz Johanna Heinricha Füssliego "Nocna mara".

</doc>
<doc id="2431951" url="https://pl.wikipedia.org/wiki?curid=2431951" title="William Donald Patrick">
William Donald Patrick

William Donald Patrick (ur. 24 grudnia 1890 w Dalry, zm. 17 lutego 1967 w Edynburgu) – kapitan Royal Flying Corps, as myśliwski No. 1 Squadron RAF. 
William Rooper urodził się w Dalry w hrabstwie Ayrshire w Szkocji. Studiował na Uniwersytecie w Glasgow. Do RFC został przeniesiony w lipcu 1916 roku, 18 września 1917 roku został przydzielony do No. 1 Squadron RAF. 
Pierwsze zwycięstwo powietrzne odniósł 24 października 1917 roku. Było to zwycięstwo nad samolotem typu C, które zostało także zaliczone czołowemu asowi jednostki Philipowi Fullardowi. W grudniu 1917 został mianowany dowódcą eskadry. Ostatnie zwycięstwo odniósł 15 marca 1918 roku. W okolicach Stadenberg zestrzelili niemiecki samolot Albatros D.V. 10 kwietnia jego samolot został zestrzelony w okolicach Messines, a Patric dostał się do niewoli.
Po wojnie powrócił na uniwersytet. W okresie międzywojennym oraz po II wojnie światowej pełnił różne funkcje na uniwersytecie, W 1950 roku został wybrany na Fellow of the Royal Society of Edinburgh. Zmarł 17 lutego 1967 roku.

</doc>
<doc id="2431956" url="https://pl.wikipedia.org/wiki?curid=2431956" title="Ofentse Mogawane">
Ofentse Mogawane

Ofentse Mogawane (ur. 20 lutego 1982) – południowoafrykański lekkoatleta specjalizujący się w biegach sprinterskich.
Największe sukcesy święci w biegu rozstawnym 4 x 400 metrów (jest na tym dystansie wielokrotnym rekordzistą kraju). W 2006 zdobył srebrne medale igrzysk Wspólnoty Narodów oraz mistrzostw Afryki. Podczas igrzysk olimpijskich w Pekinie sztafeta RPA z Mogawane w składzie odpadła w eliminacjach – sytuacja ta powtórzyła się rok później na mistrzostwach świata w Berlinie. W 2011 został wicemistrzem świata w biegu sztafetowym.
Największym indywidualnym osiągnięciem zawodnika jest szósta lokata w finale biegu na 400 metrów podczas mistrzostw Afryki w Bambousie w roku 2006.
Rekordy życiowe w biegu na 400 metrów: stadion – 45,11 (22 lipca 2006, Malles Venosta); hala – 47,58 (13 lutego 2009, Düsseldorf).

</doc>
<doc id="2431965" url="https://pl.wikipedia.org/wiki?curid=2431965" title="Koźlarz pomarańczowy">
Koźlarz pomarańczowy



</doc>
<doc id="2431978" url="https://pl.wikipedia.org/wiki?curid=2431978" title="Damaskin (arcybiskup Aten)">
Damaskin (arcybiskup Aten)

Damaskin, imię świeckie Dimitrios Papandreu (ur. 3 marca 1890 lub 1891 w Dorwicy, zm. 20 maja 1949 w Atenach) – grecki duchowny prawosławny, w latach 1941–1949 zwierzchnik Greckiego Kościoła Prawosławnego. Regent Grecji w latach 1944–1946 i premier tego kraju w 1945.
Życiorys.
Pochodził z ubogiej rodziny. Uzyskał wykształcenie teologiczne oraz prawnicze na uniwersytecie w Atenach, kończąc studia z wyróżnieniem. Walczył w armii greckiej w wojnach bałkańskich; zgłosił się na ochotnika.
Kariera duchowna.
W 1917 został wyświęcony na diakona, a następnie na kapłana. Przez pewien czas kierował kancelarią arcybiskupa Aten, a na polecenie rządu greckiego sporządził projekt regulaminu wewnętrznego Świętej Góry Athos.
W 1922, z rekomendacji arcybiskupa Aten Melecjusza, miała miejsce jego chirotonia na metropolitę Koryntu. W Koryncie zbudował nową rezydencję biskupią, podniósł miejscową szkołę duchowną do rangi seminarium, otworzył szpital i bractwo miłosierdzia. W 1928 organizował akcję pomocy dla ofiar trzęsienia ziemi, m.in. wyjeżdżając do Stanów Zjednoczonych, by zbierać datki dla poszkodowanych wśród greckiej diaspory. Biskup Damaskin pozostał w USA na stałe, przeszedł w jurysdykcję Patriarchatu Konstantynopola i został egzarchą patriarszym w Ameryce. Dzięki jego wysiłkom w USA powstała grecka archidiecezja grupująca wszystkie etnicznie greckie parafie prawosławne, dotąd podzielone między różne jurysdykcje.
W 1938, po śmierci arcybiskupa Chryzostoma I, został wybrany na jego następcę przez Synod Greckiego Kościoła Prawosławnego. W głosowaniu biskupów uzyskał 31 głosów, wyprzedzając o jeden głos faworyzowanego przez Joanisa Metaksasa i jawnie wspieranego przez oficjalną prasę metropolitę Chryzanta. Pod naciskiem władz decyzję synod Kościoła mianował jednak arcybiskupem Aten właśnie Chryzanta. Metropolita Koryntu został zesłany na Salaminę. Jawna interwencja władz Grecji wywołała konflikt wewnętrzny w Kościele. 32 biskupów (nieco ponad połowa episkopatu) odmówiła Chryzantowi swojego poparcia.
II wojna światowa.
W 1941, gdy arcybiskup Chryzant odmówił zaprzysiężenia kolaboracyjnego rządu Grecji, został pozbawiony urzędu, zaś jego miejsce zajął Damaskin. Grecki Kościół Prawosławny oficjalnie uznał poprzednie wybory arcybiskupa za bezprawne i niebyłe.
Arcybiskup nie zgadzał się z hitlerowską polityką wobec Grecji.
Damaskin polecił prawosławnemu duchowieństwu i klasztorom ukrywanie Żydów. Jeden z sygnatariuszy podpisanego przez ateńskie organizacje zawodowe listu do kolaboracyjnego premiera "Υπέρ της προστασίας των εν Ελλάδι Ισραηλιτών – O ochronę Izraelitów w Grecji". Swojej działalności nie zaprzestał nawet wówczas, gdy hitlerowskie władze zagroziły mu śmiercią.
30 grudnia 1944 przebywający na emigracji w Wielkiej Brytanii król Grecji Jerzy II mianował go regentem Grecji do czasu swego powrotu. Uczynił to za namową Winstona Churchilla, który poznał Damaskina w czasie swojej wizyty w Atenach w grudniu 1944 i był dlań pełen podziwu. Duchowny sprawował urząd regenta do ogłoszenia wyników plebiscytu rozstrzygającego kwestię przyszłego ustroju Grecji (na korzyść monarchii). W roku 1945 był ponadto krótko premierem Grecji.
Po II wojnie światowej.
Damaskin podpisywał wszystkie porozumienia zawarte między różnymi siłami politycznymi w pierwszych latach po II wojnie światowej. Dążył do uzyskania przez Kościół pozycji niezależnej od kolejnych rządów, jak również do wzmocnienia jego społecznej pozycji. Przyczynił się do odzyskania przez Kościół prawosławny autorytetu, jaki osłabł wskutek postawy duchowieństwa w okresie dyktatury Metaksasa.
W ocenie wywiadów brytyjskiego i niemieckiego
Będąc regentem Grecji, Damaskin zdawał sobie sprawę ze skali represji wymierzonych przez kolejne wspierane przez Brytyjczyków rządy w uczestników lewicowego ruchu oporu w okresie II wojny światowej (partyzantów ELAS). Kierowane do niego protesty w tej sprawie nie odnosiły jednak skutków. W czasie greckiej wojny domowej nawoływał walczące strony do pokoju.
Na czele Kościoła stał do śmierci w 1949.

</doc>
<doc id="2431979" url="https://pl.wikipedia.org/wiki?curid=2431979" title="Metele (wieś)">
Metele (wieś)

Metele (lit. "Meteliai", błr. "Мяцелі") – wieś o charakterze małomiasteczkowym na Litwie w okręgu olickim, w rejonie łoździejskim, w starostwie Sereje. Położona jest ok. 2 km od Serej i ok. 24 km od granicy z Polską. W 2001 r. liczba ludności wynosiła 252 osoby. Leży na wąskim przesmyku między jeziorami Duś i Metele.
Metele położone były w drugiej połowie XVI wieku w powiecie trockim województwa trockiego. W XIX w. należały do Królestwa Kongresowego, gdzie były siedzibą gminy Metele w powiecie sejneńskim (gubernia suwalska). Do 1832 roku Metele posiadały prawa miejskie.

</doc>
<doc id="2431980" url="https://pl.wikipedia.org/wiki?curid=2431980" title="Metele">
Metele



</doc>
<doc id="2431983" url="https://pl.wikipedia.org/wiki?curid=2431983" title="Freelancing">
Freelancing



</doc>
<doc id="2431984" url="https://pl.wikipedia.org/wiki?curid=2431984" title="Friedrich Kasimir Medikus">
Friedrich Kasimir Medikus

Friedrich Kasimir Medikus, także Friedrich Casimir Medicus (ur. 6 stycznia 1738 w Grumbach, zm. 8 lipca 1808 w Mannheim) − niemiecki lekarz, botanik i ogrodnik.
Przy podawaniu autorstwa łacińskich nazw gatunkowych roślin, nazwisko Friedrich Medikus oznacza skrót Medik..
Życiorys.
Medikus urodził się w Grumbach w Nadrenii-Palatynacie. Studiował w Tybindze, Strasburgu i Heidelbergu. Następnie pracował jako lekarz w Mannheim. Christian książę Pfalz-Zweibrücken w 1764 powierzył mu obowiązki radcy i lekarza miejskiego. W 1766 Medikus był zaangażowany przy zakładaniu ogrodów botanicznych. W 1769 został lekarzem garnizonowym w Mannheim. W swej karierze naukowej był dyrektorem Uniwersytetu w Heidelbergu. Był też kuratorem ogrodu botanicznego w Mannheim.
Przyczynił się do upowszechneinia uprawy grochodrzewu w Europie.
Nomenklatura botaniczna.
Niemiecki botanik Conrad Moench nazwał na jego cześć rodzaj "Medicusia", obecnie uznawany za synonim "Picris", polskie goryczel.

</doc>
<doc id="2431985" url="https://pl.wikipedia.org/wiki?curid=2431985" title="IV Brygada Jazdy (II RP)">
IV Brygada Jazdy (II RP)



</doc>
<doc id="2431986" url="https://pl.wikipedia.org/wiki?curid=2431986" title="Freyhold">
Freyhold

Freyhold ("Freyhold-Ustarbowski, Ustarbowski") – kaszubski herb szlachecki.
Opis herbu.
Herb znany przynajmniej w czterech wariantach. Opisy z wykorzystaniem zasad blazonowania, zaproponowanych przez Alfreda Znamierowskiego:
Freyhold I (Freyhold-Ustarbowski): "W polu srebrnym skos lewy czerwony, obarczony trzema gwiazdami złotymi. Klejnot: nad hełmem w koronie trzy pióra strusie, czerwone między srebrnymi. Labry: czerwone, podbite srebrem."
Freyhold I a (Freyhold-Ustarbowski, Ustarbowski): Barwy skosu i pola oraz piór są zamienione.
Freyhold II (Freyhold-Ustarbowski): Inny klejnot: nad hełmem bez korony, ramię zbrojne z mieczem, wzniesione do cięcia. Labry czerwone, podbite złotem.
Freyhold II a (Freyhold-Ustarbowski): Inny klejnot: nad hełmem bez korony, ramię zbrojne z mieczem, wsparte na łokciu, pomiędzy dwoma skrzydłami orlimi, srebrnymi.
Najwcześniejsze wzmianki.
Wariant I wymieniany przez Wincklera ("Die nationalitaten Pomerellens") oraz "Nowego Siebmachera", kolejne tylko u "Siebmachera". Wariant I a znany był od XVII wieku. Dwa ostatnie używane były w XVIII-XIX wieku.
Rodzina Freyhold-Ustarbowskich.
Rodzina szlachecka wywodząca się Ustarbowa, gdzie najwcześniej notowani byli z przydomkiem Pięta. 
Jeden Ustarbowski osiadł przed 1658 na części wsi Siemirowice i dał początek gałęzi mieszkającej tutaj do początku XIX wieku. Z niej w 1804 wymieniani są synowie Antona: Johann Jakob, Ernst Heinrich, Michael August, wojskowi i Friedrich Wilhelm. To prawdopodobnie ci Ustarbowscy nosili przydomek Freyhold, który mogli przyjąć służąc w pruskiej armii, jako wyraz odcięcia się od polskich korzeni. Nie ma jednak pewności, czy Freyholdowie byli oddzielną rodziną (na co wskazywałby zupełnie odmienny herb), pochodzenia inflanckiego, jak piszą niektórzy heraldycy niemieccy, czy gałęzią Ustarbowskich, która przyjęła odmienny herb (podobny herb nosiła zachodniopruska rodzina von Usdau).
Herbowni.
Ustarbowski z przydomkiem Freyhold.
Ustarbowscy Piętowie używali herbu Ustarbowski, przypisywano im też herb Ostoja Pruska (zapewne błędnie). Jakichś Ustarbowskich odnotowano również w Galicji w XVIII wieku z herbem Leliwa.

</doc>
<doc id="2431988" url="https://pl.wikipedia.org/wiki?curid=2431988" title="Operacja Jo’aw">
Operacja Jo’aw

Operacja Jo’aw (hebr. מבצע יואב, "Miwca Jo’aw"; nazywana także Operacja Dziesięć Plag) – izraelska operacja wojskowa przeprowadzona podczas I wojny izraelsko-arabskiej w dniach między 15 a 22 października 1948 przeciwko egipskiej armii w północno-zachodniej części pustyni Negew. Celem operacji było wbicie klina między egipskie siły i otworzenie lądowego korytarza komunikacyjnego z żydowską enklawą izolowaną od początku wojny na pustyni Negew. Równocześnie zamierzano przeciąć strategiczną drogę Jerozolima – Hebron – Beer Szewa i opanowanie całej pustyni Negew. Operacja zakończyła się częściowym sukcesem Izraelczyków, którzy znieśli blokadę żydowskich osiedli na Negewie, jednak nie zdołali osiągnąć wszystkich zamierzonych celów.
Tło wydarzeń.
Na początku XX wieku Żydzi podjęli duży wysiłek przeprowadzając na dużą skalę rozbudowę osiedli rolniczych w Mandacie Palestyny. W 1941 i 1942 rozpoczęto penetrację północnej i zachodniej części pustyni Negew, w celu określenia możliwości rozwoju przyszłych osad na tym terenie. Po pozytywnie zakończonych pierwszych próbach, w 1943 założono trzy osady, które miały być pozycją wyjściową do dalszego osadnictwa. Powstały wówczas kibuce Gewulot, Rewiwim i Bet Eszel. Następnie w październiku 1946 zrealizowano plan budowy 11 osad obronnych na Negewie (hebr. 11 הנקודות, "11 HaNekudot"). Powstały wówczas kibuce Be’eri, Galon, Chacerim, Kedma, Kefar Darom, Miszmar ha-Negew, Newatim, Nirim, Szowal, Tekuma i Urim. Ich powstanie stworzyło dużą żydowską enklawę istniejącą pośrodku terytorium zamieszkałego w większości przez Arabów. Założenie tych ostatnich osiedli było żydowską odpowiedzią na Plan Morrison-Grady w sprawie podziału Palestyny i odegrało kluczową rolę przy podejmowaniu ostatecznej decyzji nad końcowym kształtem Rezolucji Zgromadzenia Ogólnego ONZ nr 181 (29 listopada 1947).
W maju 1948 w Palestynie rozpoczęła się I wojna izraelsko-arabska, która była kontynuacją wojny domowej w Mandacie Palestyny (1947-1948). W przeciwieństwie do wojny domowej, była to typowa wojna o charakterze konwencjonalnym, w którym zaangażowało się szereg państw arabskich. Na froncie południowym, część pustyni Negew, pas wybrzeża i większą część Judei zajęły wojska egipskie. Na Negewie w całkowitej izolacji pozostała żydowska enklawa. Dla izraelskiego dowództwa na froncie południowym priorytetem stało się dostarczenie zaopatrzenia dla tych osiedli, których utrzymanie było strategicznym interesem Izraela. W tym celu przeprowadzono szereg nieudanych operacji wojskowych: operacja An-Far (9-15 lipca) i operacja Mawet la-polesz (16-18 lipca). W dniu 18 lipca rozpoczął się drugi rozejm. W okresie tym przeprowadzono operację GJS 1 (27 lipca) i operację GJS 2 (30 lipca – 2 sierpnia). Zakończyły się one niepowodzeniem i nie udało się otworzyć korytarza komunikacyjnego. Podjęto wówczas decyzję o dostarczeniu zaopatrzenia drogą powietrzną i przeprowadzono operację Awak (23 sierpnia – 21 października).
W dniu 2 sierpnia zebrał się izraelski rząd. Dawid Ben Gurion uznał wówczas, że siła militarna Izraela jest większa od możliwości prowadzenia skutecznych działań politycznych: "„Obecnie nasze wojsko jest silniejsze niż nasza polityka, ponieważ nie wszystkie duże kraje uznają nas. Wobec tego wydaje mi się, że nie możemy polegać jedynie na walce politycznej, i musimy podjąć decydującą walkę zbrojną, wprowadzając zmiany na naszą korzyść ... Jest mało prawdopodobne, że ONZ podejmie decyzje zgodne z naszymi oczekiwaniami w odniesieniu do Galilei, drogi do Jerozolimy, Jerozolimy i Negewu ... jeśli nie podejmiemy działań w celu dokonania niezbędnych korekt terytorialnych, nigdy nie będziemy mieli tego, co chcemy osiągnąć na Negewie, na drodze do Jerozolimy i w Galilei.”"
Od tego momentu izraelskie dowództwo rozpoczęło pracę nad nowymi planami operacji wojskowych, uznając front południowy za najważniejszy strategicznie obszar wojny. Pokonanie egipskiej armii wyeliminowałoby pierwsze państwo arabskie z wojny, a tym samym mogło przechylić szalę zwycięstwa na stronę żydowską. Opracowywane plany taktyczne były liczone na około siedem dni walki, ponieważ spodziewano się, że w tym okresie zostanie narzucony stronom kolejny rozejm. Tymczasem prowadzono reorganizację, uzupełnienia i szkolenia brygad, który stopniowo zajmowały nowe pozycje na linii frontu. Na posiedzeniu rządu 6 października, Dawid Ben Gurion powiedział: "„Jeśli walki ograniczą się do południa, czyli jeśli Irakijczycy, Syryjczycy i Jordańczycy nie będą interweniowali, będziemy mogli przejąć kontrolę nad całym Negewem, Morzem Martwym, a następnie dojść na południe do Morza Czerwonego. Możemy również zająć Hebron i Betlejem.”"
W tym samym dniu zatwierdzono plan operacji Dziesięć Plag, której nazwa nawiązywała do biblijnych dziesięciu plag, którymi Bóg ukarał Egipcjan, zmuszając ich do wypuszczenia z niewoli Izraelczyków. Nazwę zmieniono jednak na operację Jo’aw, na cześć Jicchaka Dubno (pseudonim „"Jo’aw"”), który zginął 21 maja 1948 dowodząc obroną kibucu Negba. Wstępny zarys planu przygotowano w połowie sierpnia, natomiast uściślanie szczegółów zajęło cały wrzesień. Opracowany plan był niezwykle ambitny i zakładał całkowite usunięcie wojsk egipskich z Palestyny. Cel ten zamierzano osiągnąć na drodze kolejnych etapów. Rejon przyszłego pola bitwy podzielono na dwa obszary: (1) obszar decydującego starcia i przełamania egipskich linii obronnych, i (2) obszar prowadzonych działań dywersyjnych w celu zablokowania stacjonujących tam jednostek egipskich. Operację miało rozpocząć natarcie Brygady Giwati z zadaniem wbicia się klinem w egipskie linie pomiędzy wioskami Irak al-Manszija a Bajt Dżibrin. Uderzenie to miało przeciąć egipskie linie komunikacyjne przebiegające z zachodu na wschód. Tymczasem Brygada Jiftach otrzymała zadanie prowadzenia działań dywersyjnych w rejonie al-Majdal, gdzie znajdowało się główne egipskie dowództwo. Równocześnie Brygada Negew miała przeprowadzić szereg dywersyjnych ataków, celem przecięcia egipskich linii komunikacyjnych przebiegających przez obszar dzisiejszej Strefy Gazy. Szczególnie istotnym miało być wbicie klina w rejonie wioski Bajt Hanun, gdzie zamierzano powstrzymać lub spowolnić przybywające z południa egipskie kolumny z posiłkami i zaopatrzeniem. W ten sposób, pierwszy etap operacji miał zakończyć się przerwaniem wrogich linii komunikacyjnych, zakłóceniem systemu logistyki i dowodzenia armii egipskiej, która równocześnie zostałaby podzielona na trzy oddzielne zgrupowania. Zakładano, że egipskie oddziały będą zdezorientowane, co ułatwi prowadzenie dalszych działań ofensywnych. Główne natarcie miało być realizowane wzdłuż strategicznej drogi przebiegającej wzdłuż wiosek Kaukaba, Hulajkat i Burajr. Natarcie miało rozpocząć się od opanowania strategicznego Wzgórza 113 i skrzyżowania dróg niedaleko fortu Irak Suwajdan. Istniejąca w tym rejonie linia egipskiej obrony miała być przełamana i poczłonkowana na izolowane od siebie odcinki, których likwidacją Izraelczycy zajęliby się w dogodnym dla siebie momencie. Jednocześnie otworzono by drogę komunikacyjną łączącą żydowską enklawę na Negewie z pozostałą częścią kraju. U podstaw całego planu leżało przekonanie dowództwa o wyższości Sił Obronnych Izraela nad wojskami egipskimi. Jednak jego słabością był brak wystarczających informacji wywiadowczych o dyslokacji i sile jednostek egipskich. Plan operacyjny przewidywał przy tym, że marynarka i lotnictwo po raz pierwszy będą prowadzić szeroko zakrojone działania, aby wesprzeć w ten sposób ofensywę lądową. W ten sposób miała to być największa izraelska operacja od początku wojny.
Układ sił.
Siły arabskie.
Pod koniec drugiego zawieszenia broni egipski korpus ekspedycyjny w Palestynie składał się z dywizji piechoty dowodzonej przez generała Ahmeda Ali al-Mwawi. Główna kwatera dowództwa znajdowała się w wiosce al-Majdal. Dywizja dzieliła się na trzy brygady, które zostały podzielone na sześć głównych zgrupowań: (1) linię od aj-Majdal na północ do Isdud (włącznie ze zdobytym kibucem Niccanim obsadziła 2 Brygada (dwa bataliony piechoty) wsparta batalionem sudańskich ochotników. Trzeci batalion stanowił odwód i stacjonował w al-Majdal razem z baterią artylerii. Odcinkiem tym dowodził pułkownik Mahmoud Fahm. (2) linię od al-Majdal do Bajt Dżibrin obsadziła 4 Brygada (cztery bataliony piechoty) dowodzona przez Tawfiqa Mujahid Radwana. Odwód stanowiła kompania czołgów i kompania samochodów pancernych, które mogły być użyte na zagrożonym odcinku frontu. Ze względu na dużą długość tego odcinka, został on podzielony na pięć mniejszych obszarów: (a) pierwszy sektor rozciągał się od aj-Majdal na wschód do Hulajkat. Odcinka tego bronił batalion piechoty, wspierany przez batalion ochotników (cztery kompanie). Dowódcą odcinka był pułkownik Ali Osman Mohamed Grad; (b) drugi sektor obejmował obszar Irak Suwajdan, w którym pozycje obronne zajął batalion piechoty wzmocniony batalionem karabinów maszynowych. Dowódcą odcinka był Mohamed Kamel Rahmani; (c) trzeci sektor rozciągał się od Karatija na wschód do al-Faludża. Pozycje tutaj zajął batalion piechoty. Dowódcą odcinka był Ahmed Tawfiq; (d) czwarty sektor znajdował się w obszarze al-Faludża. Rozlokował się tutaj batalion piechoty. Dowódcą odcinka był Taha; (e) piąty sektor znajdował się pomiędzy Irak al-Manszija a Bajt Dżibrin. Rozlokował się tutaj rezerwowy batalion piechoty wspierany przez batalion ochotników z Sudanu. Dowódcą był Husajn Kamel. (3) wschodnie skrzydło wojsk znajdowało się pomiędzy Bajt Dżibrin a Betlejem. Stacjonowały tutaj cztery bataliony ochotników (ok. 2 tys. ludzi), którymi dowodził Ibrahim Osman Shawkat; (4) w rejonie od Hebronu do Beer Szewy znajdowały się siły egipskiej żandarmerii wojskowej, a w samym mieście Beer Szewa stacjonował batalion ochotników; (5) w obszarze Strefy Gazy stacjonowała 3 Brygada składająca się z dwóch rezerwowych batalionów piechoty oraz batalionu ochotników z Arabii Saudyjskiej. W rejonie miasta Gaza stacjonowała bateria artylerii. Zadanie ochrony tutejszych linii komunikacyjnych otrzymał Abdel Halim Degheid; (6) na linii Rafah – el-Arisz rozlokowano zaplecze administracyjne i techniczne wojsk, oraz magazyny i szpital. Obszaru Rafah bronił batalion ochotników wspierany przez baterię artylerii. Odcinkiem tym dowodził Abdul Hameed Badran. Siły te dysponowały około 20-30 działami artylerii, 30 czołgami i około 20 samochodami pancernymi. Dodatkowe wsparcie zapewniały moździerze, działa przeciwpancerne i ciężkie karabiny maszynowe. Egipskie Siły Powietrzne dysponowały w tym czasie 41 samolotami, z czego jedynie 31 było gotowych do walki. Atutem Egipcjan był fakt, że okres zawieszenia broni wykorzystano na budowę silnych fortyfikacji obronnych, w skład których wchodziły linie drutów kolczastych oraz umocnione workami z piaskiem punkty ogniowe połączone ze sobą okopami. Słabym punktem było ich rozmieszczenie w trzech długich, cienkich linii. Powodowało to mocne rozproszenie sił, które w ten sposób stawały się podatne na punktowe ataki żydowskie.
Głównodowodzący wojskami egipskimi, gen. Ahmad Ali al-Muwawi uważał, że sytuacja jego korpusu w Palestynie jest niepewna. Jego żołnierze zostali zepchnięci do defensywy, i istniało realne zagrożenie odcięcia części sił, które mogły z łatwością znaleźć się w okrążeniu. Otrzymał on posiłki w postaci ochotników z Arabii Saudyjskiej, jednak wciąż odczuwał brak broni pancernej (używane czołgi były starej konstrukcji i nadawały się bardziej do zadań rekonesansu niż wspierania natarcia piechoty). Artyleria cierpiała na poważne braki amunicji. Brakowało także sił rezerwowych, które mogłyby być użyte w sytuacji krytycznej na którymś z odcinków frontu. Wszystkie siły wykorzystały czas rozejmu na budowę umocnień obronnych.
Siły żydowskie.
Siły Obronne Izraela przygotowały do przeprowadzenia operacji Jo’aw bardzo duże zgrupowanie wojsk, w skład którego wchodziły: Brygada Negew, Brygada Jiftach, część Brygady Giwati oraz batalion czołgów 8 Brygady Pancernej. W odwodzie od 18 października pozostawała Brygada Oded. W operacji planowano użyć największe jak do tej pory zgrupowanie artylerii, które składało się z czterech baterii dział kaliber 75 mm, czterech baterii dział kaliber 65 mm, dwóch armat 6-funtowych kaliber 57 mm, dwóch armat 17-funtowych kaliber 76,2 mm oraz osiem moździerzy. Siły Powietrzne Izraela do wsparcia operacji przeznaczyły całość swoich sił, w tym 25 samolotów myśliwskich (Avia S-199, Supermarine Spitfire i P-51 Mustang), 7 samolotów bombowych (De Havilland Mosquito, Bristol Beaufighter i Boeing B-17 Flying Fortress) oraz samoloty transportowe i rozpoznawcze. Izraelski Korpus Morski wyznaczył cztery okręty, które miały pełnić misje patrolowe przy wybrzeżu Strefy Gazy, uniemożliwiając dostarczenie posiłków drogą morską. Dowódcą całej operacji został Jigal Allon.
Zerwanie zawieszenia broni.
Wraz z kończącym się okresem zawieszenia broni, Izraelczycy zaczęli poszukiwać pretekstu do rozpoczęcia operacji. W dniu 14 października 1948 wysłali na pustynię Negew konwój 16 samochodów ciężarowych, licząc, że zostaną one ostrzelane przez Egipcjan. Ruch konwoju był wcześniej uzgodniony z międzynarodowymi obserwatorami sił pokojowych UNTSO i nie spotkał się z oczekiwaną reakcję egipskich żołnierzy. Członkowie konwoju podpalili wówczas zbiornik paliwa, którego wybuch wywołał otworzenie ognia przez stronę egipską. Incydent ten stał się pretekstem dla rozpoczęcia nowej izraelskiej ofensywy.
Przebieg operacji.
Operacja Jo’aw rozpoczęła się wieczorem 15 października 1948, od nalotu czterech myśliwców Spitfire i dwóch bombowców Beaufighter na bazę lotniczą al-Arisz, niszcząc cztery egipskie Spitfire na ziemi, hangar na samoloty oraz uszkadzając pas startowy. W ten sposób zostało wyeliminowane egipskie lotnictwo. Równocześnie cztery myśliwce Avia S-199, cztery samoloty transportowe Curtiss C-46 Commando i trzy Douglas C-47 Dakota zbombardowały egipskie pozycje w Gazie. Natomiast trzy bombowce B-17 przeprowadziły nalot na aj-Majdal. W nocy z 15 na 16 października planowano przeprowadzić kolejne bombardowania egipskich pozycji pomiędzy al-Arisz a Gazą, oraz miasta Beer Szewy, jednak w ciemnościach samoloty nie odnalazły większości celów. Zbombardowano między innymi wioski Bajt Hanun i Rafah. Tymczasem izraelska marynarka nałożyła blokadę na wybrzeże w rejonie Strefy Gazy.
Działania dywersyjne.
Wieczorem 15 października z kibucu Nir Am wyruszył 3 Batalion z Brygady Jiftach wspierany przez dwie kompanie 8 Batalionu Brygady Negew, oraz artylerię. Rozpoczął on natarcie od wschodu na arabską wioskę Bajt Hanun, starając się wbić klinem w egipskie pozycje obronne i przeciąć biegnącą wzdłuż wybrzeża drogę, pełniącą funkcję najważniejszego szlaku zaopatrzenia egipskiego korpusu ekspedycyjnego. Walki przyjęły postać bitwy o Bajt Hanun. Następnego dnia Izraelczycy podjęli nieudaną próbę zajęcia położonej bardziej na północy wioski Dimra. Równocześnie małe mobilne jednostki z Brygady Negew przeprowadziły serię działań sabotażowych na nadmorskich liniach komunikacyjnych. Między innymi wysadzono tory na linii kolejowej z Rafah do al-Arisz oraz mosty drogowe pomiędzy Rafah a Chan Junus.
Przed świtem 16 października, 53 Batalion Brygady Giwati rozpoczął natarcie na południowy wschód od wioski Irak al-Manszija, przecinając strategiczną drogę pomiędzy al-Faludża i Bajt Dżibrin. Pomimo osiągnięcia sukcesu, nie zdołano jednak przeciąć egipskich linii komunikacyjnych, ponieważ wcześniej Egipcjanie wybudowali nową alternatywną drogę przebiegającą przez al-Kubajba. Korzystając z tej drogi mogli oni w następnych dniach przerzucać posiłki i zaopatrzenie dla swoich oddziałów. Następne walki prowadzone w tym regionie zostały nazwane bitwą o korytarz separacyjny. Rankiem 16 października Jigal Allon rozkazał przyśpieszenie kolejnych ataków, które były obliczone na odcięcie wschodniego skrzydła wojsk egipskich i okrążenie ich w rejonie wiosek Irak al-Manszija oraz al-Faludża. Do wykonania tego zadania przystąpił 82 Batalion zmechanizowany z 8 Brygady Pancernej, wspierany przez 7 Batalion piechoty z Brygady Negew. Atak na wioskę Karatija został poprzedzony intensywnym ostrzałem artyleryjskim, podczas którego wykorzystano prawie wszystkie pociski. Ostrzał okazał się jednak mało skuteczny, ponieważ Egipcjanie byli ukryci w dobrze przygotowanych fortyfikacjach obronnych. W wyniku tego izraelskie natarcie utknęło, a podczas wycofywania znalazło się pod ciężkim ostrzałem egipskiej artylerii. W rezultacie stracono 100 żołnierzy oraz cztery czołgi Hotchkiss H-35. Ta druzgocąca porażka bardzo mocno wpłynęła na morale żołnierzy. Dodatkowo niepowodzenie natarcia w rejonie Irak al-Manszija stawiało pod znakiem zapytania powodzenie całej operacji, ponieważ nie zdołano osiągnąć rozdzielenia sił egipskich na część wschodnią i zachodnią. Nie przerwane były także tutejsze linie komunikacyjne.
Przez cały dzień 16 października, ciężkie izraelskie bombowce B-17 Flying Fortress bombardowały al-Arisz (o godz. 9:00), al-Majdal (godz. 13:30) oraz al-Faludża (godz. 16:00). Podczas powrotu z misji bojowej jeden z izraelskich myśliwców rozbił się w bazie lotniczej Herclijja.
Główne natarcie.
Pomimo niepowodzenia ataków pod Irak al-Manszija, generał Jigal Allon podjął decyzję o kontynuowaniu operacji i rozpoczęciu głównego natarcia. Zanim jednak izraelskie oddziały wyszły na pozycje wyjściowe do ataku, wydzielona grupa 31 żołnierzy z 54 Batalionu Brygady Giwati załadowała się w Jafie na pokład łodzi patrolowej INS "Sa’ar" i wypłynęła w kierunku egipskiego wybrzeża Strefy Gazy z zadaniem wylądowania na plaży i wyeliminowania baterii artylerii. Wielu z żołnierzy po raz pierwszy podróżowało statkiem na morzu, i zachorowało na chorobę morską. Dowódca musiał więc podjąć decyzję o zawróceniu do Jafy. W wyniku tego nie zdołano wyeliminować egipskiej artylerii.
Główne natarcie rozpoczęło się w nocy z 16 na 17 października. 51 Batalion Brygady Giwati wyruszył z wioski Dżulis zajmując po ciężkiej walce wręcz strategiczne Wzgórze 113 i Wzgórze 100, kontrolujące skrzyżowanie dróg na zachód od fortu Irak Suwajdan. Wywołało to bardzo duże zaniepokojenie w egipskim dowództwie, ponieważ groziło odcięciem wschodniego skrzydła wojsk i przerwaniem linii zaopatrzeniowych. Kontratak w tym obszarze miał przeprowadzić rankiem 17 października batalion rezerwowy z rejonu al-Faludża, zdecydowano jednak o jego pozostawieniu, ponieważ wcześniejsze żydowskie działania dywersyjne wywołały wrażenie, że właśnie w tamtym miejscu należy spodziewać się głównego natarcia wroga. Widząc zagrożenie własnych pozycji, dowództwo zaczęło pośpiesznie podciągać posiłki z południa. Musiały one jechać drogą z Rafah poprzez rejon walk przy Bajt Hanun, aby następnie dotrzeć do aj-Majdal. Izraelczycy starali się przy tym powstrzymać egipski konwój, jednak żydowskie pozycje były zbyt bardzo oddalone na wschód od drogi i większość pojazdów zdołała uniknąć ognia karabinów, docierając na północ. W międzyczasie do kontrataku wysłano jednostki pomocnicze z rejonu al-Majdal. Działały one ze słabą determinacją, i po napotkaniu zdecydowanego oporu na Wzgórzu 113, wycofały się. W trakcie tych działań zostały ostrzelane przez artylerię i zbombardowane przez izraelskie samoloty. Sytuację wykorzystali Izraelczycy i zajęli północny posterunek przy skrzyżowaniu. W trakcie tych starć Egipcjanie stracili lekki transporter opancerzony Universal Carrier.
W nocy z 17 na 18 października, żołnierze 3 Batalionu Brygady Jiftach postanowili zająć bardziej dogodne pozycje, aby w ten sposób powstrzymać kolejne egipskie konwoje z posiłkami i zaopatrzeniem. W tym celu zajęli oni położone bliżej drogi Wzgórze 81. Podczas tej samej nocy izraelskie samoloty transportowe kontynuowały działania w ramach operacji Awak, dowożąc zaopatrzenie i ewakuując rannych z kibucu Ruchama. Natomiast pięć samolotów Dakota i cztery Commando zbombardowały Gazę. Tymczasem na głównym odcinku walk rozpoczęła się ostatnia faza natarcia. Wieczorem 17 października 51 Batalion ruszył wzdłuż drogi na południe. Około północy zajęto wioski Kaukaba, Bajt Tima oraz strategiczne Wzgórze 138. Następnie na pole bitwy wkroczył 52 Batalion, który podjął próbę wydłużenia natarcia celem opanowania wioski Hulajkat. Nacierający natrafili jednak na dobrze umocnioną linię obronną obsadzoną przez trzy kompanie egipskiej piechoty, które wspierali uciekinierzy z wcześniej zajętych pozycji.
W ciągu dnia podciągnięto w ten rejon kolejny 54 Batalion, który natychmiast włączył się do walki. Pomimo tych wszystkich wysiłków nie udawało się im przełamać egipskich linii obronnych. Tymczasem Egipcjanie przez cały dzień 18 października skoncentrowali swoje działania w rejonie Bajt Hanun, starając się przywrócić normalną komunikację i zapewnić swobodę dostaw zaopatrzenia. Przeciągające się walki pod Hulajkat groziły udaremnieniem całego planu operacji Jo’aw. Izraelskie dowództwo stało w obliczu możliwości narzucenia przez Radę Bezpieczeństwa ONZ w krótkim czasie kolejnego zawieszenia broni. Rozpoczęto więc wyścig z czasem, decydując się na wprowadzenie do walki Brygady Oded. Decyzja ta miała poważną wadę, ponieważ brygada ta działała wcześniej na północy w Galilei i nie posiadała żadnego doświadczenia w walce w warunkach pustynnych. W nocy z 18 na 19 października Izraelczycy przeprowadzili atak na alternatywną egipską drogę pomiędzy al-Faludża i Bajt Dżibrin, przebiegającą przez al-Kubajba. Natarcie wyprowadzono z wioski Karatija bez wsparcia artylerii i czołgów. Atakujący utknęli pod egipskim ostrzałem i musieli wycofać się. Jednak Egipcjanie również zdawali sobie sprawę ze swojego trudnego położenia i w dniu 19 października przeprowadzili ewakuację sztabu głównego z al-Majdal na południe. Pod osłoną zasłony dymnej sztab wycofał się na południe drogą przez Bajt Hanun. Tego samego dnia izraelskie lotnictwo zauważyło egipski statek rozładowujący zaopatrzenie w Gazie. W celu jego przechwycenia skierowano trzy statki: INS "Wedgwood", INS "Hagana" i INS "Noga". W ten sposób doszło do bitwy morskiej pod al-Majdal. Po zbliżeniu się do Strefy Gazy okazało się, że statkiem tym jest egipska korweta, która ostrzeliwując się zaczęła płynąć w kierunku al-Arisz. W trakcie wymiany ognia zanotowano jedno trafienie w korwetę. Izraelskie okręty zostały także zbombardowane przez trzy egipskie Spitfire.
Tymczasem Izraelczycy przegrupowali część sił przygotowując się do ostatecznego natarcia na korytarz separacyjny. Wieczorem 19 października zgromadzona artyleria i moździerze rozpoczęły ostrzał egipskich pozycji w rejonie wioski Hulajkat. Następnie 52 i 54 Batalion Brygady Giwati rozpoczął natarcie na okoliczne wzgórza. Przez całą noc trwały ciężkie walki, a pozycje przechodziły kilkakrotnie z rąk do rąk. Na Wzgórzu 120 Izraelczycy zdobyli porzuconą przez Saudyjczyków liczną broń, w tym 34 karabiny maszynowe Vickers. Przydały się one w dalszych walkach, gdy zajęto wioskę Hulajkat i odpierano kolejne egipskie kontrataki. Do rana korytarz drogi Kaukaba – Hulajkat znajdował się pod izraelską kontrolą. Droga do żydowskich osiedli stanęła otworem. W walce Brygada Giwati straciła 28 zabitych i 70 rannych. Tej samej nocy 51 Batalion przeprowadził natarcie na fort policji Irak Suwajdan. Zakładano, że fort jest broniony przez zdemoralizowany pluton piechoty, w rzeczywistości jednak Egipcjanie podczas rozejmu wybudowali wokół trzy pasy zasieków z drutu kolczastego oraz mocno ufortyfikowane pozycje obronne. Nacierający na nie izraelscy żołnierze utknęli i musieli wycofać się, ponosząc przy tym duże straty. Również w tę noc, siły Brygady Jiftach otoczyły Bajt Hanun od zachodu, zajmując ufortyfikowane pozycje na tamtejszym wzgórzu.
Droga przez korytarz separacyjny rozdzieliła wschodnie skrzydło wojsk egipskich od skrzydła zachodniego. Generał Ahmad Ali al-Muwawi wysłał kilka raportów do Szefa Sztabu Generalnego w Kairze, wskazując na pogarszającą się sytuację na froncie i proponując wycofanie wojsk z Irak Suwajdan i Bajt Dżibrin, aby wzmocnić nimi obronę Beer Szewy. Proponował także wycofanie arabskich ochotników do Hebronu, i wojsk z rejonu al-Majdal w stronę Rafah. Przegrupowanie wojsk umożliwiłoby stworzenie nowej linii obronnej pomiędzy Hebronem, Beer Szewą i Strefą Gazy. Odpowiedź przyszła dopiero wieczorem. Sztab Generalny nalegał, aby utrzymać w rękach egipskich Hebron, al-Majdal i Strefę Gazy bez wycofywania się.
Operacja Mosze.
Otworzenie drogi przez korytarz separacyjny umożliwiło siłom izraelskim rozpoczęcie 20 października operacji Mosze, nazywanej także bitwą o Beer Szewę. Drogą prowadzącą przez wioski Kaukaba i Hulajkat od samego rana przerzucano uzupełnienia i zaopatrzenie dla Brygady Negew i Brygady Jiftach walczących w żydowskiej enklawie na Negewie. Następnie przerzucono tędy 82 Batalion 8 Brygady Pancernej i 7 Batalion Brygady Negew. W kibucu Szowal odbyła się ostateczna odprawa oddziałów. W ciągu tego dnia lotnictwo izraelskie straciło w rejonie Irak Suwajdan dwa samoloty. W nocy z 20 na 21 października oddziały spotkały się w kibucu Miszmar ha-Negew. Atak na Beer Szewę rozpoczął się przed świtem, przy wsparciu ognia artylerii. O godzinie 9:45 rano zameldowali o zdobyciu miasta.
Walki o Irak Suwajdan.
Po otworzeniu korytarza komunikacyjnego i szybkim opanowaniu Beer Szewy, do realizacji zamierzeń operacji Jo’aw pozostało jeszcze doprowadzenie do okrążenia sił egipskich w rejonie al-Faludża. W tym celu musiano zdobyć fort Irak Suwajdan. Do wykonania tego zadania wyznaczono Brygadę Giwati, która rozpoczęła pośpiesznie przegrupowywać swoje siły. Tymczasem Egipcjanie wybudowali w dniu 21 października na zachód od Bajt Hanun alternatywną drogę, która omijała pozycje żydowskie i zapewniała dostawy zaopatrzenia na północ. Budowa drogi wymagała dużo pracy inżynieryjnej, gdyż na piaszczystych wydmach ułożono konstrukcję z drewnianych desek wzmocnionych metalową siatką. Po takiej prowizorycznej drodze mogły przejeżdżać samochody ciężarowe i pojazdy pancerne. Izraelczycy usiłowali przerwać tę drogę i zajęli położoną bardziej na północ wioskę Dajr Sunajd, Egipcjanie utrzymali jednak drogę przejezdną. Pomimo to, izraelski klin w Bajt Hanun nadal spełniał swoje taktyczne zadanie, gdyż wiązał znaczne siły wroga i uniemożliwiał swobodne poruszanie się egipskich kolumn pojazdów. Spowolnienie posiłków ułatwiło przeprowadzenie działań operacji Jo’aw i okazało się decydujące dla losów całej operacji. W tym samym dniu dwa izraelskie Spitfire pilotowane przez Rudy Augartena i Jacka Doyle’a przechwyciły nad pustynią Negew grupę czterech egipskich Spitfire, zestrzeliwując dwa z nich. Trzeci został uszkodzony, zdołał jednak uciec do al-Arisz.
Wieczorem 21 października 51 Batalion przeprowadził natarcie na fort Irak Suwajdan. Atak został poprzedzony bombardowaniem z powietrza i ciężkim ostrzałem artyleryjskim. Podczas natarcia z użyciem gazu łzawiącego czterem izraelskim żołnierzom udało się wedrzeć na teren fortu, zostali jednak przygnieceni ogniem karabinów maszynowych i wycofali się. Popołudniem 22 października izraelskie lotnictwo wykryło w pobliżu Strefy Gazy okręt flagowy egipskiej marynarki Emir Farouk i trałowiec klasy BYMS. Wieczorem zbliżyła się do nich grupa izraelskich komandosów dowodzonych przez Jochaja Ben-Nuna. Atakowali oni dwoma łodziami z ładunkiem 250 kg materiałów wybuchowych każda. Operacja osiągnęła element zaskoczenia i Emir Farouk zatonął w 5 minut po uderzeniu przez łódź. Trałowiec został ciężko uszkodzony, zdołał jednak dopłynąć do Aleksandrii, gdzie później go złomowano. Wszyscy izraelscy komandosi szczęśliwie powrócili do bazy.
Uszczelnianie „worka al-Faludża”.
W wyniku dotychczasowych działań trzy egipskie bataliony piechoty z 4 Brygady znalazły się w okrążeniu w tzw. „worku al-Faludża”. Pod koniec operacji Jo’aw izraelskie dowództwo podjęło działania mające na celu uszczelnienie pierścienia okrążenia. W tym celu, w nocy z 21 na 22 października 53 Batalion przeprowadził kolejną nieudaną próbę ataku na alternatywną egipską drogę pomiędzy al-Faludża i Bajt Dżibrin. Widząc nieskuteczność tych działań, zdecydowano się na wzmocnienie zajmowanych pozycji od strony północnej, zachodniej i południowej. Chciano w ten sposób uniknąć eskalacji starć natychmiast po ogłoszeniu zawieszenia broni. W ukryciu przygotowano jednak niewielką akcję ofensywną na wschodniej linii okrążenia. Odcinek ten był najbardziej narażony na przebicie wojsk egipskich, które mogłyby uciec w kierunku Hebronu. Teren ten był zamieszkały przez ludność arabską, a w obszarze Hebronu znajdowały się nieliczne siły arabskich ochotników. Z tego powodu, Jigal Allon pozwolił Brygadzie Giwati rozwinąć natarcie w kierunku na Hebron.
Początkowo w kierunku tym natarł 52 Batalion, który 22 października zajął wioski Zikrin i Ra’na, a w nocy z 22 na 23 października wioskę Kudna. Dalsze działania kontynuowano pomimo obowiązującego już zawieszenia broni. W dniu 23 października zajęto wioskę Ajjur, a następnego dnia wioskę Deir al-Dubban. Następnie 52 Batalion przeprowadził dwie nieudane próby zajęcia wioski Bajt Dżibrin. Dla jego wzmocnienia przybył 89 Batalion z 8 Brygady Pancernej. W dniu 27 października zajął on Bajt Dżibrin, której mieszkańcy już wcześniej uciekli ze swoich domów. Następnie 52 Batalion zajął się oczyszczaniem terenu pomiędzy Bajt Dżibrin a moszawem Har-Tuw, natomiast 89 Batalion kontynuował natarcie. 28 października zajęte zostały wioski Umm Burdż i al-Kubajba, a 29 października Dajr Nakhkhas i al-Dawajima. Podczas ataku na tę ostatnią wioskę doszło do jednej z najbardziej brutalnych masakr całej wojny. Izraelscy żołnierze mieli rozkaz wysiedlenia cywilnych mieszkańców, a następnie wysadzenia domów. Wykazali się jednak niezwykłą brutalnością i w wyniku masakry zginęło około 100 cywili, w tym kobiety i dzieci.
Reakcje i następstwa.
Izraelska operacja zakończyła się sukcesem, i to pomimo że nie zdołano osiągnąć wszystkich zamierzonych celów. Najważniejszym osiągnięciem było przywrócenie lądowej komunikacji z żydowską enklawą na pustyni Negew. Droga biegnąca z północy do żydowskich osiedli, rozdzieliła wschodnie skrzydło wojsk egipskich od zachodniego. Dodatkowo klin wbity w rejonie Bajt Hanun podzielił skrzydło zachodnie na dwie części. Wojska egipskie nadal zajmowały pozycje, jednak front rozpadł się na trzy odrębne obszary: (1) region nadmorski; (2) region centralny wokół al-Faludża i (3) region wschodni wokół Hebronu i Betlejem. Siły te były mocno zdezorientowane w sytuacji panującej na froncie, i pozbawione regularnych dostaw zaopatrzenia. Poniesione straty praktycznie wyeliminowały je z możliwości prowadzenia działań ofensywnych, zmuszając do zajęcia pozycji obronnych na całej linii frontu. Dowództwo egipskie, obawiając się okrążenia, postanowiło skrócić swoje linie i 28 października ewakuowało swoich żołnierzy z rejonu wioski Isdud. Opuszczone tereny natychmiast zajęli izraelscy żołnierze. 6 listopada Egipcjanie wycofali się z al-Majdal i zniszczonego kibucu Jad Mordechaj. Doszukując się przyczyn porażki egipskiej armii należy bezsprzecznie wskazać na całkowitą bezczynność sojuszników Egiptu. Pomimo próśb egipskiego rządu, żadne z biorących udział w wojnie arabskich państw, nie podjęło decyzji o wznowieniu walk. Straty poniesione przez armię egipską były nie do odbudowania i były decydujące dla przyszłych losów walk na froncie południowym. Izraelczycy wyraźnie zobaczyli, że arabski front nie stanowi jednolitej struktury, i w razie zagrożenia każde z arabskich państw jest pozostawione same sobie. Unaoczniło to słabości Arabów i ułatwiło to planowanie następnych operacji militarnych. Z politycznego punktu widzenia niezwykle ważnym okazało się zajęcie Beer Szewy, którą nazywano „stolicą Negewu”. Pustynia Negew stanęła otworem przed Izraelczykami, którzy jeszcze nie wykorzystali nadarzającej się sytuacji.
Nacierające izraelskie oddziały wysiedlały i niszczyły zajęte arabskie wioski. W rezultacie bardzo wzrosła liczba palestyńskich uchodźców. UNRWA szacuje, że w wyniku operacji Jo’aw liczba uchodźców w Strefie Gazy wzrosła ze 100 000 do 230 000. Liczba ta nie obejmuje uchodźców, którzy uciekli do Judei.

</doc>
<doc id="2431990" url="https://pl.wikipedia.org/wiki?curid=2431990" title="John Leslie Mackie">
John Leslie Mackie

John Leslie Mackie (ur. 25 sierpnia 1917, zm. 12 grudnia 1981) – australijski filozof z Sydney. Jego prace w istotny sposób wpłynęły na filozofię religii, metafizykę i filozofię języka. Najbardziej znany jest ze swoich poglądów na meta-etykę, zwłaszcza z obrony sceptycyzmu moralnego. Jest autorem sześciu książek. Najbardziej znaną z nich, ‘Ethics: Inventing Right and Wrong’ (1977) otwiera odważne twierdzenie, że „Nie ma czegoś takiego, jak obiektywne wartości”. W książce tej autor dowodzi, że wartości etyczne nie są odkrywane przez ludzi – są przez nich tworzone.
Życiorys.
John Leslie Mackie urodził się 25 sierpnia 1917 roku w Sydney. Jego matka, Annie Burnett Duncan, była nauczycielką, a ojciec, Alexander Mackie, profesorem edukacji na Uniwersytecie w Sydney, a także dyrektorem Sydney Teachers College, który silnie wpłynął na system edukacyjny Nowej Południowej Walii. John L. Mackie w 1938 roku ukończył studia na Uniwersytecie w Sydney, gdzie jego wykładowcą był John Anderson. Kontynuował studia w Oriel College w Oksfordzie; studia te ukończył z najwyższą notą w 1940 roku.
Podczas II wojny światowej John L. Mackie służył w Royal Electrical and Mechanical Engineers na Środkowym Wschodzie i we Włoszech. Od 1955 do 1959 wykładał filozofię na Uniwersytecie w Otago w Nowej Zelandii, a od 1959 do 1963 na Uniwersytecie w Sydney. W 1963 przeprowadził się do Wielkiej Brytanii, gdzie wykładał filozofię na University of York. Zajmował to stanowisko do 1967 roku, kiedy to został wybrany towarzyszem w University College w Oxfordzie. W 1974 roku został członkiem British Academy.
John L. Mackie zmarł na raka 12 grudnia 1981 roku w Oksfordzie.

</doc>
<doc id="2431991" url="https://pl.wikipedia.org/wiki?curid=2431991" title="Patricia Shaw">
Patricia Shaw

Patricia Shaw (urodzona 1 stycznia 1929 roku w Melbourne) – znana jako australijska powieściopisarka.
Życiorys.
Przez wiele lat pracowała jako nauczycielka i publicystka. Asystowała gubernatorowi Queensland zajmując się początkami osadnictwa w Australii. Na podstawie zdobytej wiedzy napisała dwie książki zaliczane do literatury faktu. Jednak dopiero w wieku 52 lat zaczęła pisać powieści. Wiele z nich zostało przetłumaczone na język polski. Akcję swoich książek umieściła w Australii w drugiej połowie XIX wieku w okresie tzw. "gorączki złota". Kilka z nich doczekało się kontynuacji. Do najbardziej znanych zalicza się "Rzekę Słońca" (1991) oraz "Poszukiwaczy marzeń" (2002). Szacuje się, że na całym świecie sprzedano około 4,5 mln książek jej autorstwa.

</doc>
<doc id="2431995" url="https://pl.wikipedia.org/wiki?curid=2431995" title="Christoph Sieber">
Christoph Sieber

Christoph Sieber (ur. 9 stycznia 1971), austriacki żeglarz sportowy. Złoty medalista olimpijski z Sydney.
Złoto wywalczył w windsurfingowej klasie Mistral. Były to jego drugie igrzyska, startował również w 1992 w Barcelonie. Zajął piąte miejsce w rozgrywanej wówczas konkurencji Lechner. W 1994 był brązowym medalistą mistrzostw Europy.

</doc>
<doc id="2431996" url="https://pl.wikipedia.org/wiki?curid=2431996" title="Małgorzata Sekuła-Szmajdzińska">
Małgorzata Sekuła-Szmajdzińska

Małgorzata Helena Sekuła-Szmajdzińska (ur. 19 kwietnia 1956 w Warszawie) – polska prawniczka i działaczka polityczna, posłanka na Sejm VII i IX kadencji.
Życiorys.
Urodziła się na warszawskiej Pradze. Gdy miała kilka lat, przeprowadziła się wraz z rodzicami do Wrocławia, gdzie ukończyła kolejno Szkołę Podstawową nr 83 i X Liceum Ogólnokształcące. Następnie ukończyła studia na Wydziale Prawa i Administracji Uniwersytetu Wrocławskiego. W 1990 zdała egzamin adwokacki.
Została członkinią Sojuszu Lewicy Demokratycznej. W wyborach samorządowych w 2006 bez powodzenia kandydowała do Rady m.st. Warszawy. W wyborach w 2010 uzyskała mandat radnej Warszawy z okręgu nr 8 (Ursynów i Wilanów).
W wyborach parlamentarnych w 2011 została wybrana do Sejmu z okręgu legnickiego, startując z 3. miejsca na liście Sojuszu Lewicy Demokratycznej. W 2014 tygodnik „Polityka” na podstawie rankingu przeprowadzonego wśród polskich dziennikarzy parlamentarnych wymienił ją wśród 10 najlepszych posłów, podkreślając wiedzę i wkład pracy w problematykę prawniczą.
W wyborach parlamentarnych w 2015, startując z listy Zjednoczonej Lewicy, nie uzyskała poselskiej reelekcji, zdobywając 17 800 głosów (4,99% głosów w okręgu wyborczym, 3. indywidualny wynik wśród kandydatów z tego okręgu). W wyborach samorządowych w 2018 bezskutecznie kandydowała do sejmiku mazowieckiego z listy SLD Lewicy Razem. W wyborach w 2019 do Parlamentu Europejskiego startowała w okręgu nr 12 z listy Koalicji Europejskiej. Zdobyła wówczas 63 029 głosów, czyli 4,81% głosów w okręgu wyborczym, nie uzyskując mandatu.
W wyborach krajowych w 2019 uzyskała natomiast ponownie mandat posłanki, kandydując z ramienia SLD w okręgu legnickim i otrzymując 41 480 głosów. W Sejmie została członkinią Komisji Odpowiedzialności Konstytucyjnej oraz Komisji Łączności z Polakami za Granicą.
Życie prywatne.
Jest wdową po Jerzym Szmajdzińskim, z którym ma dwoje dzieci.

</doc>
<doc id="2432000" url="https://pl.wikipedia.org/wiki?curid=2432000" title="Caan (gmina)">
Caan (gmina)

Caan – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Ransbach-Baumbach.

</doc>
<doc id="2432002" url="https://pl.wikipedia.org/wiki?curid=2432002" title="Greg Nixon">
Greg Nixon

Greg Nixon (ur. 12 września 1981) – amerykański lekkoatleta, specjalizujący się w biegach sprinterskich.
Sukcesy międzynarodowe osiąga w biegu sztafetowym 4 x 400 metrów. Srebrny medalista igrzyskach panamerykańskich w Rio de Janeiro (2007). W 2008 i 2010 zdobywał halowe mistrzostwo świata, a w 2011 został mistrzem świata na stadionie. Medalista mistrzostw USA.
Rekordy życiowe w biegu na 400 metrów: stadion – 44,61 (26 czerwca 2010, Des Moines); hala – 45,77 (28 lutego 2010, Albuquerque).

</doc>
<doc id="2432004" url="https://pl.wikipedia.org/wiki?curid=2432004" title="Procesy wodnolodowcowe">
Procesy wodnolodowcowe



</doc>
<doc id="2432006" url="https://pl.wikipedia.org/wiki?curid=2432006" title="Liborio Sánchez">
Liborio Sánchez

Liborio Vicente Sánchez Ledezma (ur. 9 października 1989 w Guadalajarze) – meksykański piłkarz występujący na pozycji bramkarza, obecnie zawodnik Chiapas.
Kariera klubowa.
Sánchez pochodzi z Guadalajary i jest wychowankiem akademii juniorskiej tamtejszego klubu Chivas de Guadalajara, w której zaczął trenować jako trzynastolatek. W wieku osiemnastu lat został włączony do treningów pierwszego zespołu przez szkoleniowca José Manuela de la Torre w roli trzeciego bramkarza drużyny, jednak początkowo występował wyłącznie w drugoligowych rezerwach drużyny – CD Tapatío. Szansę występów otrzymał dopiero w kwietniu 2010, z powodu niedyspozycji konkurentów – Luis Michel udał się na zgrupowanie reprezentacji, natomiast Víctor Hugo Hernández doznał kontuzji. W meksykańskiej Primera División zadebiutował za kadencji trenera José Luisa Reala, 17 kwietnia 2010 w przegranym 0:2 spotkaniu derbowym z Atlasem. W tym samym roku, już jednak jako rezerwowy dla Michela, dotarł z Chivas do finału najbardziej prestiżowych rozgrywek południowoamerykańskiego kontynentu – Copa Libertadores.
Latem 2010 Sánchez, bezskutecznie walcząc o miejsce między słupkami Chivas, udał się na roczne wypożyczenie do drugoligowego Tiburones Rojos de Veracruz. Tam od razu został podstawowym golkiperem zespołu i podczas jesiennych rozgrywek Apertura 2010 znacząco pomógł swojemu klubowi w dotarciu do dwumeczu finałowego rozgrywek Liga de Ascenso. W lipcu 2011 został wypożyczony po raz kolejny, tym razem do występującego w najwyższej klasie rozgrywkowej Querétaro FC, którego barwy również reprezentował przez dwanaście miesięcy, będąc pierwszym bramkarzem i pewnym punktem swojej ekipy. Po powrocie do Chivas jego sytuacja jako zmiennika Michela nie uległa jednak zmianie, wobec czego w styczniu 2013, już na zasadzie transferu definitywnego, powrócił do Querétaro. Tym razem był jednak wyłącznie drugim bramkarzem, przegrywając rywalizację najpierw z Sergio Garcíą, a następnie z Edgarem Hernándezem.
W styczniu 2014 Sánchez na zasadzie wypożyczenia zasilił drugoligowy Delfines del Carmen z miasta Ciudad del Carmen, gdzie spędził pół roku jako podstawowy golkiper, po czym klub ten został rozwiązany, a on sam został wypożyczony do grającego w pierwszej lidze Deportivo Toluca. Tam występował z kolei dwa lata, nie odnosząc większych sukcesów i wyłącznie jako rezerwowy dla reprezentanta kraju Alfredo Talavery, po czym udał się na wypożyczenie do ekipy Chiapas FC z miasta Tuxtla Gutiérrez.
Kariera reprezentacyjna.
W 2009 roku Sánchez został powołany przez szkoleniowca Juana Carlosa Cháveza do reprezentacji Meksyku U-20 na Mistrzostwa Ameryki Północnej U-20. Na turnieju rozgrywanym na Trynidadzie i Tobago rozegrał jeden z trzech możliwych meczów, zaś jego kadra spisała się znacząco poniżej oczekiwań – z bilansem remisu i dwóch porażek zajęła ostatnie miejsce w grupie i nie zdołała się zakwalifikować na organizowane kilka miesięcy później Mistrzostwa Świata U-20 w Egipcie.
W 2012 roku Sánchez znalazł się w ogłoszonym przez Luisa Fernando Tenę składzie reprezentacji Meksyku U-23 na północnoamerykański turniej kwalifikacyjny do Igrzysk Olimpijskich w Londynie. Tam wystąpił w czterech z pięciu spotkań (przepuszczając w nich dwa gole) jako podstawowym golkiperem drużyny, natomiast Meksykanie wygrali turniej, pokonując w finale po dogrywce Honduras (2:1). Miesiąc później wziął udział w prestiżowym towarzyskim Turniej w Tulonie, gdzie początkowo był podstawowym zawodnikiem, lecz po jego dwóch nieudanych występach w bramce drużyny zastąpił go José Antonio Rodríguez i bronił w trzech decydujących spotkaniach, w tym w finale z Turcją (3:0), po którym Meksykanie triumfowali w rozgrywkach.
W 2011 roku Sánchez został powołany przez Luisa Fernando Tenę do rezerwowej reprezentacji startującej pod szyldem dorosłej kadry w turnieju Copa América. Pozostawał wówczas rezerwowym dla Luisa Michela i ani razu nie pojawił się na argentyńskich boiskach, natomiast Meksykanie z kompletem trzech porażek zakończyli swój udział w rozgrywkach już w fazie grupowej.

</doc>
<doc id="2432009" url="https://pl.wikipedia.org/wiki?curid=2432009" title="Seria GP3 – sezon 2012">
Seria GP3 – sezon 2012

Seria GP3 – sezon 2012 – był trzecim sezonem w historii serii. Tytułu w klasyfikacji kierowców zdobył Nowozelandczyk Mitch Evans, a w klasyfikacji zespołów francuski Lotus GP.
Kalendarz wyścigów.
Kalendarz serii GP3 liczył tyle samo eliminacji, co w zeszłym sezonie. Tym razem jednak zamiast rundy na tureckim torze Istanbul Park, który wypadł z kalendarza Formuły 1, zawodników rywalizowali na krętych ulicach toru w Monte Carlo. Zgodnie z rotacją w F1, wyścig w Niemczech odbył się na Hockenheimringu. Organizatorzy przewidzieli również cztery sesje testowe w trakcie sezonu. Jedna z nich odbyła się tydzień przed wyścigami na hiszpańskim torze w Walencji. Pozostałe rozegrane zostały w lutym, marcu i kwietniu, odpowiednio na torze w Estoril, Montmelo oraz Silverstone.

</doc>
<doc id="2432018" url="https://pl.wikipedia.org/wiki?curid=2432018" title="Góra Skałki">
Góra Skałki

Góra Skałki – zalesione wzgórze na Wyżynie Olkuskiej o wysokości 362 m n.p.m., położone w miejscowości Młoszowa, ok. 200 m. na północ od drogi krajowej nr 79 i ok. 400 m na północ od linii kolejowej nr 133.

</doc>
<doc id="2432020" url="https://pl.wikipedia.org/wiki?curid=2432020" title="Amr ibn Kulsum">
Amr ibn Kulsum

Amr ibn Kulsum, arab. عمرو بن كلثوم, (VI w.) – poeta arabski okresu dżahilijji i wódz plemienia Taghlibitów.
Należał do szczepu Dżuszam, będącego częścią plemienia Taghlibitów, które koczowało w Mezopotamii i Syrii. W wieku 15 lat miał zostać jego wodzem, uchodził bowiem za niezwykle walecznego i dzielnego wojownika. Amr ibn Kulsum jest autorem kasydy, która przez późniejszych arabskich filologów została zaliczona do mu'allak, czyli najwyżej cenionych staroarabskich kasyd (z reguły wyróżniano siedem mu'allak, chociaż niekiedy przyjmowano także, że jest ich dziewięć lub dziesięć). Swoją mu'allakę Amr ibn Kulsum poświęcił walce Taghlibitów z Bakrytami. Według legendy poeta wygłosił ją podczas spotkania z Al-Harisem – wodzem Bakrytów, na dworze Amra Ibn Hinda – króla Lachmidów, który miał pogodzić zwaśnione plemiona. Al-Haris także wygłosił swoją kasydę (później również zaliczoną do mu'allak), odwołującą się do licznych zasług Bakrytów wobec króla i jego dynastii. Po wysłuchaniu obu kasyd Amr Ibn Hind przyznał rację Bakrytom. Porywczy Amr ibn Kulsum nie zaakceptował wyroku króla Lachmidów i zaczął go traktować jak największego wroga, by ostatecznie go zabić.

</doc>
<doc id="2432022" url="https://pl.wikipedia.org/wiki?curid=2432022" title="Kowalikowa Góra">
Kowalikowa Góra

Kowalikowa Góra – wzgórze o wysokości 420,5 m n.p.m., położona na Wyżynie Olkuskiej na zachód od miejscowości Karniowice w powiecie chrzanowskim.

</doc>
<doc id="2432026" url="https://pl.wikipedia.org/wiki?curid=2432026" title="Aleksander Domaszewicz (lekarz)">
Aleksander Domaszewicz (lekarz)

Aleksander Domaszewicz (ur. 26 lutego 1887 we Lwowie, zm. 3 października 1948 w Krakowie) – polski lekarz neurolog i neurochirurg, pułkownik Wojska Polskiego, działacz niepodległościowy i społeczny, poseł na Sejm i senator w II RP.
Życiorys.
Urodził się 26 lutego 1887 roku we Lwowie, w rodzinie Aleksandra (1841–1906), uczestnika powstania styczniowego, inżyniera komunikacji, budowniczego linii kolejowych w Grecji i Serbii, przemysłowca w Galicji, i Tekli z Jankowskich. Miał dwie siostry i dwóch braci. Ożenił się z Gabrielą z Montwiłłów (1882–1966), z którą miał 2 synów i 2 córki (bliźniaczki): Aleksandra (1914–1962), Romana (1918–2005), profesora Akademii Ekonomicznej w Krakowie, Wandę z męża Siekierską i Ewę (ur. 1922).
Zmarł 3 października 1948 roku w Krakowie. Pochowany na Cmentarzu Rakowickim (kwatera XXIIB-3-12).
Wykształcenie.
Od 1898 roku kształcił się w C. K. Gimnazjum im. Franciszka Józefa we Lwowie, gdzie w roku 1906 ukończył VIII klasę i zdał egzamin dojrzałości (w jego klasie był Stanisław Srokowski). Ukończył studia medyczne na Uniwersytecie we Lwowie (w 1912 roku obronił doktorat z wszechnauk lekarskich), w latach 1927–1928 odbył studia uzupełniające w Wiedniu, Paryżu i Sztokholmie. Habilitował się w 1937 roku na Wydziale Lekarskim Uniwersytetu Jana Kazimierza we Lwowie.
Działalność niepodległościowa i służba wojskowa.
Od 1907 roku należał do Drużyn Bartoszowych i Polskich Drużyn Sokolich, w latach 1911–1914 do Drużyn Strzeleckich we Lwowie. Podczas I wojny światowej od sierpnia 1914 roku służył w 30 pułku piechoty armii austriackiej (był lekarzem batalionu), od 1915 roku był komendantem szpitala polowego I Brygady Legionów Polskich, po kryzysie przysięgowym w 1917 roku znalazł się ponownie w armii austriackiej (był lekarzem szpitala wojskowego we Lwowie), w lutym 1918 roku został wyreklamowany. Od listopada 1918 roku mianowany na stopień podpułkownika Wojska Polskiego: uczestniczył w obronie Lwowa (był wtedy komendantem szpitala „Technika”, a także udzielał pomocy rannym z narażeniem własnego życia), od stycznia 1919 roku był kolejno referentem spraw personalnych Szefa Sanitarnego Dowództwa Wschód, szefem sanitarnym 5 Dywizji Piechoty (do października 1919), nadzwyczajnym komisarzem do walki z tyfusem plamistym we Lwowie (do maja 1920), szefem sanitarnym Grupy gen. Władysława Jędrzejewskiego (do sierpnia 1920), następnie dowódcą I batalionu 240 pułku piechoty Armii Ochotniczej. W marcu 1921 roku został bezterminowo urlopowany, a następnie awansowany do stopnia pułkownika lekarza rezerwy ze starszeństwem z dniem 1 czerwca 1919 roku. Jako oficer rezerwowy był przydzielony w 1923, 1924 do 6 batalionu sanitarnego we Lwowie.
Praca zawodowa.
Pod koniec studiów w latach 1910–1912 był asystentem w Katedrze Farmakologii, następnie, w latach 1913–1919 pracował jako asystent w Klinice Chorób Nerwowych i Umysłowych na Uniwersytecie Jana Kazimierza we Lwowie. W 1922 roku wygrał konkurs na ordynatora oddziału chorób nerwowych i umysłowych Państwowego Szpitala we Lwowie. Poza tym prowadził praktykę lekarską w tym mieście.
W kadencji 1930–1935 był posłem na Sejm III kadencji z listy nr 1 BBWR. Pracował w komisjach: opieki społecznej i inwalidzkiej, wojskowej (był w niej zastępcą członka, a od 1934 roku – członkiem) i zdrowia publicznego. W 1935 roku został senatorem IV kadencji (1935–1938), wybranym z województwa lwowskiego. Pracował w komisjach: opieki społecznej, oświatowej, regulaminowej i skarbu. Został członkiem założycielem powołanego w 1938 Stowarzyszenia „Towarzystwo Budowy Panoramy Plastycznej Dawnego Lwowa”.
Po wybuchu II wojny światowej, kampanii wrześniowej i agresji ZSRR na Polskę z 17 września 1939 roku wszedł w skład konspiracyjnej Rady Narodowej we Lwowie, podległej rządowi RP na uchodźstwie (innymi członkami byli Artur Hausner, ks. Józef Panaś, ks. Adam Bogdanowicz, płk dr Jan Szczyrek, Stanisław Wasylewski).
Od 1941 roku pracował w Warszawie, w 1943 roku został ordynatorem oddziału neurologicznego Szpitala Przemienienia Pańskiego. Po wojnie był profesorem neurochirurgii Uniwersytetu Warszawskiego.

</doc>
<doc id="2432028" url="https://pl.wikipedia.org/wiki?curid=2432028" title="New Politics">
New Politics

New Politics – duński zespół grający rock alternatywny. Założony w 2009 roku w Kopenhadze. Ich najbardziej znany singel „Yeah Yeah Yeah” został w 2010 roku wykorzystany w ścieżce dźwiękowej do gry .
Historia.
13 lipca 2010 ukazał się ich pierwszy album, zatytułowany nazwą New Politics. Płyta zawierała dziesięć kawałków, w tym ich największy hit „Yeah Yeah Yeah”. Teledysk do tego utworu został nakręcony w Nowym Jorku. 8 października 2010 roku umieścili na Myspace.com swój drugi teledysk do utworu „Dignity”, który podobnie jak pierwszy został nakręcony w Nowym Jorku. Na jesień 2010 roku, perkusista Poul Amaliel opuścił zespół, aby wrócić do Danii.

</doc>
<doc id="2432029" url="https://pl.wikipedia.org/wiki?curid=2432029" title="Pawieł Mialeszka">
Pawieł Mialeszka

Pawieł Alehawicz Mialeszka (biał. Павел Алегавіч Мялешка; ur. 24 listopada 1992) – białoruski lekkoatleta specjalizujący się w rzucie oszczepem.
W 2011 został brązowym medalistą mistrzostw Europy juniorów. W 2021 zajął 10. miejsce podczas igrzysk olimpijskich w Tokio.
Złoty medalista mistrzostw Białorusi oraz reprezentant kraju na drużynowych mistrzostwach Europy i w pucharze Europy w rzutach.
Rekord życiowy: 85,06 (7 czerwca 2021, Praga).

</doc>
<doc id="2432033" url="https://pl.wikipedia.org/wiki?curid=2432033" title="Alczewsk">
Alczewsk



</doc>
<doc id="2432034" url="https://pl.wikipedia.org/wiki?curid=2432034" title="Venus Bukareszt">
Venus Bukareszt

Venus București – rumuński klub piłkarski z siedzibą w Bukareszcie. Klub działał w latach 1914-1949 i reaktywowany został w 2014 roku.
Historia.
A.S.C. Venus București został założony w 1914 roku a do federacji dołączył 15 lipca 1915 r. W 1919 zadebiutował w rozgrywkach Pucharów Wołoszczyzny i już w debiutanckim sezonie wygrał te rozgrywki, które wówczas były odpowiednikiem Mistrzostw Rumunii. Rok później Venus powtórzył ten sukces. W rozgrywanych później "Mistrzostwach Rumunii" Venus tryumfował dwukrotnie w 1929 i 1932. 
W 1932 została utworzona liga piłkarska "Divizia A" i Venus był wśród jej założycieli. Venus czterokrotnie wygrywał rozgrywki Divizii A w 1934, 1937, 1939 i 1940. Podczas wojny Venus uczestniczył nieoficjalnych mistrzostwach – Campionatul de Rasboiu. W 1944 w tych rozgrywkach zajął ostatnie, 12. miejsce i opuścił ekstraklasę. 
W 1948 władze komunistyczne zmieniły nazwę trzecioligowego wówczas klubu na "Venus-UCB". W 1949 klub wycofał się z rozgrywek i został zlikwidowany. W 2014 roku klub reaktywowano.

</doc>
<doc id="2432035" url="https://pl.wikipedia.org/wiki?curid=2432035" title="Jacek Najder">
Jacek Najder



</doc>
<doc id="2432037" url="https://pl.wikipedia.org/wiki?curid=2432037" title="Caan">
Caan

Niemcy:
Osoby:
Zobacz też:

</doc>
<doc id="2432038" url="https://pl.wikipedia.org/wiki?curid=2432038" title="Venus București">
Venus București



</doc>
<doc id="2432039" url="https://pl.wikipedia.org/wiki?curid=2432039" title="A.S.C. Venus București">
A.S.C. Venus București



</doc>
<doc id="2432042" url="https://pl.wikipedia.org/wiki?curid=2432042" title="Laura Henkel">
Laura Henkel

Laura Henkel (ur. 29 lutego 1992) – niemiecka lekkoatletka specjalizująca się w rzucie oszczepem.
W 2009 została brązową medalistką mistrzostw świata juniorów młodszych, a rok później nie udało jej się awansować do finału podczas mistrzostw świata juniorów. Na rozegranych latem 2011 w Tallinnie mistrzostwach Europy juniorów stanęła na najniższym stopniu podium. Medalistka juniorskich mistrzostw Niemiec oraz reprezentantka kraju w meczach międzypaństwowych. 
Rekord życiowy: 55,52 (6 sierpnia 2011, Jena). 

</doc>
<doc id="2432044" url="https://pl.wikipedia.org/wiki?curid=2432044" title="All In the Family">
All In the Family



</doc>
<doc id="2432046" url="https://pl.wikipedia.org/wiki?curid=2432046" title="Alsbach (Nadrenia-Palatynat)">
Alsbach (Nadrenia-Palatynat)

Alsbach – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Ransbach-Baumbach.

</doc>
<doc id="2432047" url="https://pl.wikipedia.org/wiki?curid=2432047" title="Katastrofa lotu British Airtours 28M">
Katastrofa lotu British Airtours 28M

Katastrofa lotu British Airtours 28M – był to niedoszły pasażerski lot zaplanowany na 22 sierpnia 1985 roku z lotniska Manchester International Airport w Manchesterze w Wielkiej Brytanii do Corfu International Airport na wyspie Korfu. W samolocie znajdowało się wówczas 131 pasażerów oraz 6 członków załogi. Większość pasażerów stanowili wczasowicze udający się na wakacje do Grecji.
Przebieg katastrofy.
W czasie startu, gdy samolot rozpędzał się na pasie startowym, załoga i pasażerowie usłyszeli głośny huk dobiegający z lewej strony samolotu. Sądząc, że to awaria opony, kapitan zdecydował się na zatrzymanie maszyny i opuszczenie pasa startowego. W momencie zjazdu z pasa, załoga zorientowała się, że płonął silnik nr 1 z lewej strony. 
Niefortunne ustawienie samolotu pod wiatr spowodowało podsycenie ognia, który ogarnął tylną część samolotu. Do wnętrza wdarł się gryzący dym zawierający m.in. cyjanowodór i tlenek węgla oraz płomienie.
W wyniku pożaru, toksycznego dymu oraz paniki, spowodowanej zablokowaniem się jednych z drzwi ewakuacyjnych, śmierć poniosło 55 osób, w tym 53 pasażerów i 2 członków załogi. 48 osób zmarło z powodu zatrucia dymem, a 7 osób zmarło w wyniku rozległych poparzeń ciała.
Przyczyny.
Śledztwo wskazało, że główną przyczyną wypadku była usterka części komory spalania w silniku. Oderwana część osłony uderzyła w zbiornik paliwa, z którego paliwo wylało się bezpośrednio na rozgrzane elementy silnika i zapaliło silnik. Dokumenty wykazały również, że feralna część była już wcześniej naprawiana poprzez zaspawanie pęknięć na jej powierzchni i powtórnie uległa awarii. 
Skutki dla lotnictwa.
Po katastrofie zainteresowano się również dużą liczbą ofiar spowodowaną pośrednio przez panikę. Dowiedziono w serii eksperymentów, że wyjścia ewakuacyjne były zbyt wąskie, co powodowało blokowanie się ludzi uciekających z płonącego samolotu. Doświadczenia pokazały, że poszerzenie wyjścia o 15 cm (do 75 cm) powoduje znaczne usprawnienie ewakuacji pasażerów. Były to zalecenia dla producentów samolotów, które zostały wprowadzone.

</doc>
<doc id="2432052" url="https://pl.wikipedia.org/wiki?curid=2432052" title="Breitenau (Nadrenia-Palatynat)">
Breitenau (Nadrenia-Palatynat)

Breitenau – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Ransbach-Baumbach.

</doc>
<doc id="2432053" url="https://pl.wikipedia.org/wiki?curid=2432053" title="New Politics (album)">
New Politics (album)

New Politics – pierwszy album duńskiego zespołu New Politics wydany 13 lipca 2010 roku.
Pierwszym singlem promującym płytę był utwór „Yeah Yeah Yeah”, natomiast drugim „Dignity”.

</doc>
<doc id="2432054" url="https://pl.wikipedia.org/wiki?curid=2432054" title="Breitenau">
Breitenau



</doc>
<doc id="2432056" url="https://pl.wikipedia.org/wiki?curid=2432056" title="Koke (ur. 1992)">
Koke (ur. 1992)

Koke, właśc. Jorge Resurrección Merodio (ur. 8 stycznia 1992 w Madrycie) – hiszpański piłkarz występujący na pozycji pomocnika w hiszpańskim klubie Atlético Madryt, którego jest kapitanem oraz w reprezentacji Hiszpanii. Uczestnik Mistrzostw Świata 2014, 2018 i 2022, a także Mistrzostw Europy 2016 i 2020. 
Kariera.
Początki.
Koke urodził się w Madrycie. Do szkółki Atletico Madryt zapisał się w wieku 8 lat.
Sezon 2009/2010.
W Primera División zadebiutował 19 września 2009 roku w meczu z Barceloną (2:5). W tym sezonie zagrał jeszcze tylko jeden mecz, z Almerią (2-2).
W Mistrzostwach świata U-17, które odbyły się po sezonie Koke razem z Hiszpanią zajął 3. miejsce.
Sezon 2010/2011.
Pierwszą bramkę (zdobytą głową po dośrodkowaniu Diego Forlana) w Primera Division strzelił 26 lutego 2011 roku w meczu przeciwko Sevilli, w którym padł remis 2-2. W swoim pierwszym pełnym sezonie zagrał 17 meczów i strzelił 2 gole, a jego klub zajął 7. miejsce w lidze i zakwalifikował się do Ligi Europy.
Sezon 2011/2012.
W tym sezonie Koke stał się jednym z najważniejszych graczy Atletico, na którego Diego Simeone często stawiał. W sezonie zagrał w 40 meczów i strzelił 2 bramki. 9 maja razem z klubem wygrał finał Ligi Europy 2011/2012 z Athletic Bilbao (3:0).
Sezon 2012/2013.
Przed sezonem zagrał w reprezentacji Hiszpanii podczas Igrzysk Olimpijskich 2012, gdzie zagrał wszystkie 3 mecze, ale jego drużyna odpadła już po fazie grupowej. Na początku sezonu zdobył Superpuchar Europy z Atletico Madryt pokonując Chelsea F.C..
W tym sezonie młody Hiszpan zagrał w 48 meczach i zdobył 3 bramki. Na koniec sezonu wygrał razem z Atletico Puchar Króla pokonując po dogrywce Real Madryt.
Po sezonie zagrał w Mistrzostwach Europy U-21, które razem z Hiszpanią wygrał.
Sezon 2013/2014.
14 sierpnia 2013 roku zadebiutował w dorosłej reprezentacji Hiszpanii zmieniając Santi Cazorlę na ostatnie 12 minut meczu towarzyskiego z Ekwadorem (2:0). Pierwszy pełny mecz w reprezentacji zagrał w Eliminacjach do MŚ 2014 z Finlandią.
W tym sezonie Koke był już kluczowym piłkarzem drużyny Diego Simeone. 9 kwietnia 2014 roku, w ćwierćfinałowym meczu z FC Barceloną strzelił swoją pierwszą bramkę w Lidze Mistrzów, dzięki której klub awansował do finału tych prestiżowych rozgrywek pierwszy raz od 1974 roku. Koke sezon zakończył zdobywając Mistrzostwo Hiszpanii i finał Ligi Mistrzów. Zagrał 57 spotkań i zdobył 7 bramek. Został drugim najlepszym asystentem ligi hiszpańskiej (13 asyst) i zdobył nagrodę dla gracza października w lidze hiszpańskiej. 25 czerwca podpisał nowy pięcioletni kontrakt z Atletico.
Po sezonie został powołany do reprezentacji Hiszpanii na Mistrzostwa Świata 2014, w których zagrał 134 minuty w 2 meczach, ale Hiszpania odpadła już po fazie grupowej.
Sezon 2014/2015.
Na początku sezonu Atletico wygrało Superpuchar Hiszpanii po dwumeczu z Realem Madryt. Pierwszą bramkę w sezonie 2014/2015 Primera Division strzelił w meczu z Sevillą (4:0).
Statystyki.
Klub.
"Stan na 3 maja 2020 r"
Reprezentacja.
"Stan na 24 października 2019 roku."

</doc>
<doc id="2432061" url="https://pl.wikipedia.org/wiki?curid=2432061" title="María Mello">
María Mello

María Mello (ur. 2 czerwca 1994) – urugwajska lekkoatletka specjalizująca się w rzucie oszczepem.
W 2010 zdobyła złoty medal mistrzostw Ameryki Południowej juniorów młodszych poprawiając wynikiem 42,42 rekord Urugwaju seniorów. Zajęła dziewiąte miejsce podczas mistrzostw świata juniorów młodszych w 2011. W 2012 wywalczyła brąz młodzieżowych mistrzostw Ameryki Południowej. 
Rekord życiowy: 51,68 (27 lutego 2014, Santa Fe) – rezultat ten jest rekordem Urugwaju w kategorii seniorów oraz rekordem Ameryki Południowej w gronie młodzieżowców.

</doc>
<doc id="2432063" url="https://pl.wikipedia.org/wiki?curid=2432063" title="Maria Mello">
Maria Mello



</doc>
<doc id="2432066" url="https://pl.wikipedia.org/wiki?curid=2432066" title="Kamienica Instytutu Plastyki AJD">
Kamienica Instytutu Plastyki AJD

Kamienica Instytutu Plastyki AJD – klasycystyczny budynek położony w Częstochowie przy ul. Dąbrowskiego 14.
Zbudowany w 1907 roku przez Czesława Bagieńskiego, wówczas pod adresem ul. Szkolnej 14. Zlokalizowano w nim pierwotnie prywatne gimnazjum handlowe. W okresie międzywojennym należał do Zarządu Miasta, działała w nim Szkoła Powszechna nr 2, a od 1939 roku także Biblioteka Miejska im. Biegańskiego. Od 1940 roku w budynku funkcjonowały Polskie Szkoły Powszechne nr 2 i nr 14, a po wojnie ponownie szkoła podstawowa nr 2. W późniejszym okresie umieszczono w budynku także Państwową Szkołę Muzyczną, a od lat 70. XX wieku wykorzystywany był przez Wyższą Szkołę Pedagogiczną, późniejszą Akademię im. Jana Długosza, która w 2010 roku przejęła budynek na własność i przeprowadziła jego remont.

</doc>
<doc id="2432069" url="https://pl.wikipedia.org/wiki?curid=2432069" title="Stanisław Chomętowski (lekarz)">
Stanisław Chomętowski (lekarz)

Stanisław Chomętowski (ur. 14 maja 1838 w Gortatowicach, zm. 26 stycznia 1881) – polski lekarz psychiatra i neurolog, ordynator Szpitala św. Jana Bożego, właściciel prywatnego zakładu dla chorych nerwowo i umysłowo, autor około 40 prac naukowych.
Życiorys.
Po ukończeniu gimnazjum realnego w Warszawie w 1856 roku wstąpił na Akademię Medyko-Chirurgiczną i 22 grudnia 1862 roku otrzymał dyplom lekarski. Studia medyczne uzupełniał w Wiedniu, gdzie uczęszczał na wykłady psychiatrii Leidesdorfa i Schlagera. W Warszawie praktykował na oddziale psychiatrycznym Ildefonsa Krysińskiego, a potem jako asystent prywatny u Romualda Pląskowskiego w Szpitalu św. Jana Bożego. W 1865 roku mianowany ordynatorem nadetatowym, od 1866 zatrudniony jako ordynator etatowy.
W 1874 roku otworzył prywatny zakład dla chorych nerwowo i umysłowo; mieścił się początkowo przy ul. Twardej 6, potem przy Marszałkowskiej 7 (później 27). Zakład działał przez dwadzieścia lat, do 1913 roku. Po śmierci Chomętowskiego kierował nim Bronisław Taczanowski, a potem Stanisław Orłowski.
Należał do Towarzystwa Lekarskiego Warszawskiego. Współredagował tygodnik „Kronika Rodzinna”, współpracował z „Tygodnikiem Ilustrowanym”, „Gazetą Warszawską” i „Echem”. Część artykułów publikował pod pseudonimami (St.Ch., Dr Bonifacyusz Nemo). Zwalczał darwinizm i przełożył na język polski pracę "Homo versus Darwin".
Syn Franciszka Chomętowskiego i Konstancji z Orłowskich. Pochodził z rodziny szlacheckiej; jego przodkiem był Stanisław Chomętowski, hetman polny koronny. Miał siostrę Aleksandrę (1828–1898), zamężną Dunin-Borkowską, i brata Władysława. Był zięciem filarety Antoniego Odyńca – ożenił się z jego córką Teresą (zm. 1909). Małżeństwo miało cztery córki: Marię, Celinę, Antoninę i Jadwigę.
Zmarł 26 stycznia 1881 roku. Pochowany został na cmentarzu Powązkowskim (kwatera 29, rząd 2, miejsce 10/11).

</doc>
<doc id="2432071" url="https://pl.wikipedia.org/wiki?curid=2432071" title="Liceum Ogólnokształcące im. Filomatów Chojnickich w Chojnicach">
Liceum Ogólnokształcące im. Filomatów Chojnickich w Chojnicach

Liceum Ogólnokształcące im. Filomatów Chojnickich w Chojnicach – najstarsze liceum w Chojnicach. . Razem z Technikum im. Stefana Bieszka tworzy Zespół Szkół w Chojnicach.
Hymn szkoły.
Hymn śpiewany podczas uroczystości szkolnych. Melodia zaczerpnięta z Hymnu studenckiego - Gaudeamus igitur.

</doc>
<doc id="2432072" url="https://pl.wikipedia.org/wiki?curid=2432072" title="Vizelj Park">
Vizelj Park

Vizelj Park, serb. Визељ парк − stadion piłkarski mieszczący się na przedmieściach Belgradzie, w dzielnicy Borča, na którym swoje domowe mecze rozgrywa miejscowy klub, BSK Borča. Pojemność stadionu wynosi 3000 miejsc.

</doc>
<doc id="2432073" url="https://pl.wikipedia.org/wiki?curid=2432073" title="Blohm und Voss AG">
Blohm und Voss AG



</doc>
<doc id="2432074" url="https://pl.wikipedia.org/wiki?curid=2432074" title="Arabella (opera)">
Arabella (opera)

Arabella – opera komiczna z muzyką Richarda Straussa i librettem Hugo von Hofmannsthala.
Treść.
Akcja opery rozgrywa się w Wiedniu w 1860 roku.
Akt I.
Hrabia Waldner z żoną Adelajdą i dwiema córkami, Arabellą i Zdenką, przybył do Wiednia w nadziei wydania starszej córki za mąż, co poprawiłoby fatalną kondycję finansową rodziny. Młodszą Zdenkę przebrano za chłopca, by oszczędzić na kreacjach niezbędnych pannie w karnawale. Arabella odrzuca jednak zaloty wielbicieli – podstarzałych arystokratów Elemera, Dominika i Lamorala, a także zakochanego w niej młodego oficera Mattea. Zdenka kocha Mattea; obawiając się jego samobójczych zamiarów doręcza mu sfałszowane przez siebie rzekome listy od Arabelli.
Waldner próbował zachęcić do poślubienia Arabelli swojego starego znajomego, bogatego Mandrykę; wraz z listem wysłał mu portret córki, lecz nie otrzymał odpowiedzi. Niespodzianie w hotelu, w którym mieszkają Waldnerowie, pojawia się przystojny młody człowiek o nazwisku Mandryka, który okazuje się bratankiem i spadkobiercą zmarłego niedawno adresata listu. Portret Arabelli zrobił na nim tak wielkie wrażenie, że czym prędzej przyjechał do Wiednia, by ją poznać. Waldner uzyskuje wymarzone wsparcie finansowe, a Mandryka czeka na możliwość spotkania pięknej panny.
Akt II.
Arabella i Mandryka poznają się na balu i wyznają sobie miłość. Młodzieniec opowiada pannie o zwyczaju zaręczynowym panującym w jego ojczystych stronach: narzeczona podaje kawalerowi szklankę wody, którą on wypija. Arabella prosi Mandrykę o zgodę na ostatni wolny wieczór, na co on niechętnie przystaje. Arabella oddaje się zabawie i zostaje obwołana królową balu, tymczasem Zdenka daje Matteo kolejny liścik pochodzący rzekomo od Arabelli i klucz od jej pokoju. Mandryka słyszy ich rozmowę i pełen podejrzeń udaje się do hotelu, w którym mieszkają Waldnerowie.
Akt III.
W hotelu dochodzi do schadzki Zdenki z Matteo, który jest przekonany, że gościł w pokoju Arabelli. Kiedy ta wraca z balu, młodzieniec nie rozumie jej obojętności, za to jego zachowanie wywołuje furię Mandryki. Kiedy pojedynek zazdrosnych rywali wisi na włosku, Zdenka przyznaje się do intrygi. Uczucia Mattea zwracają się ku Zdence, tymczasem Arabella nie chce się dać przebłagać Mandryce, dotknięta jego podejrzeniami. Kiedy zrozpaczony Mandryka jest już niemal gotów wycofać się, Arabella wkracza na scenę ze szklanką wody, którą podaje ukochanemu na znak zaręczyn. Narzeczony wypija wodę i tłucze szklankę by nikt z niej już nie pił.
Historia utworu.
Hofmannsthal stworzył libretto "Arabelli" w latach 1927-1929, a Strauss – już po śmierci librecisty – skomponował muzykę w latach 1930-1933. W premierowej obsadzie w drezdeńskiej Semperoper w partii tytułowej wystąpiła Viorica Ursuleac, partię Zdenki śpiewała Margit Bokor, Mandryką był Alfred Jerger, a całość prowadził Clemens Krauss. Utwór odniósł sukces i szybko dostał się na inne sceny operowe – w Berlinie, Wiedniu, Hamburgu, Sztokholmie (1933), Zurychu, Bazylei, Monte Carlo, Londynie, Buenos Aires i Amsterdamie (1934). Wybitnymi wykonawczyniami partii Arabelli były m.in. Lotte Lehmann, Maria Reining, Eleanor Steber, Lisa Della Casa, Gundula Janowitz, Anna Tomowa-Sintow, Kiri Te Kanawa, Felicity Lott, Lucia Popp, Julia Varady, Renée Fleming. Partię Mandryki wykonywali m.in. Hans Hotter, Hermann Uhde, Dietrich Fischer-Dieskau, George London. Efektowną drugoplanową partię koloraturową Fiakermilli śpiewała m.in. Edita Gruberová.

</doc>
<doc id="2432078" url="https://pl.wikipedia.org/wiki?curid=2432078" title="Kościół Zwiastowania Marii Panny w Ołomuńcu">
Kościół Zwiastowania Marii Panny w Ołomuńcu

Kościół Zwiastowania Marii Panny – kościół klasztorny zakonu kapucynów w Ołomuńcu na Morawach. Znajduje się w południowo-wschodnim narożniku ołomunieckiego Dolnego Rynku (czes. "Dolní náměstí").
Kapucynów sprowadził do Ołomuńca już w 1615 r. tutejszy biskup, kardynał Franciszek z Dietrichsteinu (czes. "František z Dietrichštejnu"), jednak do wzniesienia kościoła doszło dopiero po zakończeniu Wojny trzydziestoletniej. Kościół, zbudowany w latach 1655-1661 jako prosta, bezwieżowa, jednonawowa świątynia z prostopadle zamkniętym prezbiterium i dwoma bocznymi kaplicami, był jedną z pierwszych budowli sakralnych, wzniesionych na terenie miasta po zakończeniu szwedzkiej okupacji z lat 1642-1650.

</doc>
<doc id="2432080" url="https://pl.wikipedia.org/wiki?curid=2432080" title="Biłotyn">
Biłotyn

Biłotyn (ukr. Білотин) – wieś na Ukrainie w rejonie zasławskim obwodu chmielnickiego, nad rzeką Hnyłyj Rig.
Historia.
Miejscowość założona w 1523 roku.

</doc>
<doc id="2432082" url="https://pl.wikipedia.org/wiki?curid=2432082" title="Emylyr da Conceição">
Emylyr da Conceição

Emylyr da Conceição (ur. 1 grudnia 1993) – brazylijska lekkoatletka specjalizująca się w rzucie oszczepem.
W 2011 zdobyła złoty medal mistrzostw Ameryki Południowej juniorów.
Rekord życiowy: 46,54 (24 września 2011, Medellín). 

</doc>
<doc id="2432084" url="https://pl.wikipedia.org/wiki?curid=2432084" title="Emylyr Conceicao">
Emylyr Conceicao



</doc>
<doc id="2432087" url="https://pl.wikipedia.org/wiki?curid=2432087" title="Reprezentacja Bośni i Hercegowiny U-19 w piłce nożnej mężczyzn">
Reprezentacja Bośni i Hercegowiny U-19 w piłce nożnej mężczyzn

Reprezentacja Bośni i Hercegowiny U-19 w piłce nożnej − zespół piłkarski do lat 19, reprezentujący Bośnię i Hercegowinę, powoływany przez selekcjonera, w którym występować mogą wyłącznie zawodnicy posiadający obywatelstwo bośniackie i którzy w momencie przeprowadzania finałów Mistrzostw Europy rocznikowo nie przekroczyli 19 roku życia. Za jego funkcjonowanie odpowiedzialny jest Bośniacki Związek Piłki Nożnej.

</doc>
<doc id="2432088" url="https://pl.wikipedia.org/wiki?curid=2432088" title="Grupy pochodne OUN">
Grupy pochodne OUN



</doc>
<doc id="2432090" url="https://pl.wikipedia.org/wiki?curid=2432090" title="Tramwaje w Celaya">
Tramwaje w Celaya

Tramwaje w Celaya − zlikwidowany system komunikacji tramwajowej w meksykańskim mieście Celaya. 
Historia.
Pierwsze tramwaje w Celaya uruchomiono w latach 80. XIX w. były to tramwaje konne, które kursowały po torach o rozstawie 914 mm. Linia łącząca dwa dworce kolejowe była obsługiwana przez spółkę "Ferrocarril Urbano de Celaya". W 1893 nowa spółka "Ferrocarril de Celaya a Santa Cruz" otworzyła pierwszą swoją trasę tramwaju konnego o rozstawie szyn 600 mm. Linia ta o długości 28 km połączyła Celaya z Santa Cruz. Spółka "Ferrocarril Urbano de Celaya" w 1925 dysponowała 6 wagonami pasażerskimi i 14 wagonami towarowymi, które kursowały po trasach o długości 5,2 km. W 1926 spółka "Ferrocarril de Celaya a Santa Cruz" dysponowała 13 wagonami doczepnymi, 8 wagonami spalinowymi, 3 wagonami pasażerskimi doczepnymi i 4 wagonami towarowymi, które kursowały po trasach o długości 30 km. W 1940 zlikwidowano sieć tramwajową należącą do spółki "Ferrocarril de Celaya a Santa Cruz". W latach 40. XX w. zlikwidowano linie tramwajowe do starego dworca centralnego położonego w zachodniej części miasta oraz do dworca kolejowego położonego na wschodzie miasta. Od tego czasu w mieście była tylko jedna linia tramwaju konnego, która łączyła przystanek Plaza z dworcem kolejowym położonym w północnej części miasta. Ostatnią linię tramwajową zlikwidowano w maju 1954.

</doc>
<doc id="2432091" url="https://pl.wikipedia.org/wiki?curid=2432091" title="Trolejbusy w Alczewsku">
Trolejbusy w Alczewsku



</doc>
<doc id="2432092" url="https://pl.wikipedia.org/wiki?curid=2432092" title="Getto w Kostopolu">
Getto w Kostopolu

Getto w Kostopolu – getto dla ludności żydowskiej zorganizowane przez okupacyjne władze hitlerowskie w czasach II wojny światowej w mieście Kostopol na Wołyniu. 
Od początku okupacji niemieckiej w 1941 roku Żydzi zostali poddani różnym represjom – nakazano im nosić opaski z Gwiazdą Dawida, zmuszano do nieodpłatnego wykonywania ciężkich prac. Nie mogli opuszczać miejscowości, byli bici i okradani przez policjantów ukraińskich z miejscowego posterunku. Jeszcze przed założeniem getta w mieście miał miejsce pogrom, w którym zabito 2 (lub 6) ludzi. 15 lipca 1941 roku grupa marszowa OUN-B wraz z Niemcami zamordowała około 150 osób z miejscowej inteligencji, w tym około 100 Żydów i 50 Polaków. Ofiary pochowano w okolicy stadionu sportowego. 16 sierpnia 1941 roku oddział SD z Równego rozstrzelał 480 Żydów, głównie mężczyzn.
Getto w Kostopolu powstało 5 października 1941 roku na ulicy Lenina. Zamieszkało w nim 4 tys. Żydów z Kostopola i ok. 500 z okolicznych wsi. Gettem administrował Judenrat. Żydzi uznani przez Niemców za "pożytecznych", członkowie Judenratu i żydowskiej policji mieszkali w miejscu getta, które dawało możliwość kontaktu z ludnością nieżydowską i uzyskiwania od niej pożywienia. 
10 listopada 1941 roku SD z Równego z pomocą ukraińskiej policji i 1. kompanii 320 batalionu policyjnego z Sarn rozstrzelało rodziny osób zabitych w sierpniu – około 1500 Żydów.
Getto w Kostopolu zlikwidowano 26 sierpnia 1942 roku. 2,5 tys. Żydów z Kostopola rozstrzelano wspólnie z ok. 1,5 tys. Żydów z Antonówki i Nowego Siedliszcza w lesie położonym ok. 6 km od Kostopola. Ofiary zakopywano w dwóch długich dołach. W tej okolicy w tym czasie Niemcy dokonywali także eksterminacji Żydów z Równego, Derażnego, Stepania i Osowej. Egzekucje były przeprowadzane przez SD z Równego z pomocą niemieckiej i ukraińskiej policji (13-14 Niemców i ok. 50 Ukraińców).
W Kostopolu pozostał jeszcze obóz pracy dla Żydów liczący ok. 700 osób, który był stopniowo "likwidowany" do stycznia-lutego 1944 roku.
Po II wojnie światowej w miejscu masakr (koło wsi Korczewie) postawiono pomnik. Drugi pomnik w kształcie pamiątkowej płyty postawiono na stadionie miejskim. Napis na płycie wspomina tylko o ofiarach żydowskich.

</doc>
<doc id="2432093" url="https://pl.wikipedia.org/wiki?curid=2432093" title="2,6-Diizopropylofenol">
2,6-Diizopropylofenol



</doc>
<doc id="2432095" url="https://pl.wikipedia.org/wiki?curid=2432095" title="Stal Alczewsk">
Stal Alczewsk



</doc>
<doc id="2432096" url="https://pl.wikipedia.org/wiki?curid=2432096" title="Serafin (arcybiskup Aten)">
Serafin (arcybiskup Aten)

Serafin, imię świeckie Wissarion Tikas (ur. 1913 w Artesianon, zm. 10 kwietnia 1998 w Atenach) – grecki biskup prawosławny, zwierzchnik Greckiego Kościoła Prawosławnego w latach 1974–1998.
Życiorys.
Wieczyste śluby mnisze złożył w monasterze Korona. Ukończył studia teologiczne na uniwersytecie w Atenach. Na diakona został wyświęcony w 1938, zaś na kapłana w 1942. W czasie II wojny światowej uczestniczył w antyhitlerowskim ruchu oporu. W 1949 miała miejsce jego chirotonia na biskupa Arty, zaś w 1958 mianowano go metropolitą Janiny. 
Urząd arcybiskupa Aten objął 12 stycznia 1974 po rezygnacji arcybiskupa Hieronima I. Odmówił on pobłogosławienia nowego rządu, powstałego po dojściu do władzy radykalnie prawicowego skrzydła rządzącej junty. Nowe władze pobłogosławił metropolita Serafin, po czym, uzyskując 20 spośród 29 głosów uprawnionych do głosowania członków tzw. rozszerzonego Synodu, objął po Hieronimie najwyższy urząd w Greckim Kościele Prawosławnym.
Protestował przeciwko skierowaniu do Grecji nowego biskupa rzymskokatolickiego. W okresie sprawowania przezeń urzędu stosunki między Kościołem katolickim a Greckim Kościołem Prawosławnym uległy pogorszeniu.
W 1986 jego rozmowy z premierem Andreasem Papandreu pozwoliły na zakończenie sporów wokół projektowanej ustawy o nacjonalizacji majątków kościelnych i klasztornych. Ostatecznie treść ustawy nie wprowadziła "de facto" zmian co do pozycji i stanu posiadania Kościoła.
W marcu 1992, razem z patriarchą moskiewskim i całej Rusi Aleksym II wygłosił oświadczenie potępiające działalność „grup rozłamowych” zagrażających prawom prawosławnych, w tym Kościoła katolickiego obrządku bizantyjsko-ukraińskiego na zachodniej Ukrainie.

</doc>
<doc id="2432097" url="https://pl.wikipedia.org/wiki?curid=2432097" title="Krzysztof Słoń">
Krzysztof Słoń

Krzysztof Marek Słoń (ur. 12 października 1964 w Kielcach) – polski urzędnik, samorządowiec, działacz społeczny i polityk, senator VIII, IX i X kadencji.
Życiorys.
Wykształcenie i działalność zawodowa.
Jest absolwentem Technikum Elektrycznego w Kielcach oraz Politechniki Świętokrzyskiej, magistrem inżynierem budownictwa lądowego. Ukończył także studia podyplomowe dla nauczycieli informatyki w szkołach oraz w zakresie organizacji pomocy społecznej. W latach 1991–2006 był pracownikiem Domu Pomocy Społecznej w Kielcach. W 2007 został dyrektorem Oddziału Świętokrzyskiego Państwowego Funduszu Rehabilitacji Osób Niepełnosprawnych.
Działalność społeczna i polityczna.
W latach 80. był animatorem Ruchu Światło-Życie, od 1985 jest również zaangażowany w działalność organizacji kościelnych oraz pozarządowych wyspecjalizowanych w pomocy osobom chorym i niepełnosprawnym.
W latach 1998–2010 przez trzy kadencje był członkiem rady miasta w Kielcach, w tym w latach 2006–2010 jej przewodniczącym. W wyborach w 2010 został wybrany do sejmiku świętokrzyskiego IV kadencji, gdzie został przewodniczącym Komisji Samorządu Terytorialnego.
W wyborach w 2011 był kandydatem Prawa i Sprawiedliwości do Senatu RP w okręgu wyborczym nr 83 w Kielcach. Uzyskał 39 802 głosy (25,08%), co było najlepszym wynikiem w okręgu, a tym samym dało mu mandat senatorski. W 2015 i 2019 był ponownie wybierany na senatora (dostał odpowiednio 76 529 głosów oraz 97 471 głosów).
Życie prywatne.
Krzysztof Słoń jest żonaty, ma czworo dzieci.

</doc>
<doc id="2432099" url="https://pl.wikipedia.org/wiki?curid=2432099" title="Emil Frey">
Emil Frey

Emil Frey (ur. 24 października 1838, zm. 24 grudnia 1922) - szwajcarski polityk, członek Rady Związkowej od 11 grudnia 1890 do 11 marca 1897. Kierował Departamentem Wojskowym (1891-1897).
Był członkiem Radykalno-Demokratycznej Partii Szwajcarii.
Przewodniczył Radzie Narodu (1875-1876). Od 1882 do 1888 zajmował stanowisko szwajcarskiego posła w Waszyngtonie. Pełnił też funkcję wiceprezydenta Konfederacji na rok 1893 i prezydenta na rok 1894. W latach 1897-1921 był sekretarzem generalnym Międzynarodowej Unii Telekomunikacyjnej.

</doc>
<doc id="2432100" url="https://pl.wikipedia.org/wiki?curid=2432100" title="Podkategoria">
Podkategoria

Kategoria formula_1 jest podkategorią kategorii formula_2 jeśli spełnione są następujące warunki:
ich złożenie formula_10 należy do formula_11
Podkategoria formula_1 kategorii formula_4 jest podkategorią pełną, jeśli dla dowolnych formula_16

</doc>
<doc id="2432105" url="https://pl.wikipedia.org/wiki?curid=2432105" title="Władysław Lasocki (1905–1943)">
Władysław Lasocki (1905–1943)

Władysław Lasocki "ps. Wołodyjowski" (ur. 10 września 1905 w Zaborowie, zm. 29 listopada 1943 w Pruszkowie-Gąsinie) – dowódca oddziału specjalnego Gwardii Ludowej w stopniu sierżanta.
Jest to postać niemal zapomniana, urodził się w rodzinie chłopskiej i jako nastolatek został robotnikiem w jednej z żyrardowskich fabryk. W drugiej połowie 1942 wstąpił do Polskiej Partii Robotniczej i Gwardii Ludowej, gdzie dowodził żyrardowskiemu zgrupowaniu "Burza", którego celem były działania dywersyjne w rejonie zwanym przez dowództwo GL "„Warszawa Lewa Podmiejska”". Był to obszar obejmujący Włochy, Czechowice, Piastów, Pruszków i Żyrardów. Do największych akcji organizowanych przez oddział Władysława Lasockiego należy zaliczyć napad na konwój i rabunek ok. miliona ówczesnych złotych (19 czerwca 1943), wykolejenie pociągu pod Radziwiłłowem (18 lipca 1943). Jesienią 1943 zamieszkał w wynajętym mieszkaniu w Pruszkowie i został dowódcą stworzonej tam grupy specjalnej "Węże". Awans na stopień sierżanta otrzymał 5 listopada 1943. Na skutek donosu hitlerowcy otoczyli dom przy ul. Robotniczej 50 w Pruszkowie i zgładzili zarówno ukrywającego się tam Władysława Lasockiego jak i wszystkich mieszkańców domu. Pośmiertnie otrzymał pochwałę bojową.

</doc>
<doc id="2432106" url="https://pl.wikipedia.org/wiki?curid=2432106" title="Koen van der Biezen">
Koen van der Biezen

Koen van der Biezen (wym. ; ur. 10 lipca 1985 w Nuland) – były holenderski piłkarz występujący na pozycji napastnika w Oss.

</doc>
<doc id="2432107" url="https://pl.wikipedia.org/wiki?curid=2432107" title="Szpalta (poligrafia)">
Szpalta (poligrafia)

Szpalta stosowana w krajarkach papieru (gilotynach) w drukarniach czy introligatorniach to listwa podnożowa, na której opiera się ostrze noża po przecięciu stosu papieru. Dzięki szpalcie nóż przecina wszystkie arkusze docierając do szpalty, w którą lekko się zagłębia, przez co szpalta ulega zużyciu i się ją wymienia. Szpalta wykonywana jest z drewna lub tworzywa sztucznego o różnej twardości. Jej wielkość i kształt jest zależny od rodzaju krajarki. 

</doc>
<doc id="2432110" url="https://pl.wikipedia.org/wiki?curid=2432110" title="Factotum (powieść)">
Factotum (powieść)



</doc>
<doc id="2432112" url="https://pl.wikipedia.org/wiki?curid=2432112" title="Paweł Czoska">
Paweł Czoska

Paweł Czoska (ur. 31 sierpnia 1990 roku w Wejherowie) – polski piłkarz grający na pozycji pomocnika.

</doc>
<doc id="2432113" url="https://pl.wikipedia.org/wiki?curid=2432113" title="Petr Šabach">
Petr Šabach

Petr Šabach (ur. 23 sierpnia 1951 w Pradze, zm. 16 września 2017 tamże) – czeski pisarz, znany ze swych humorystycznych powieści i opowiadań.
Życiorys.
Dzieciństwo spędził w praskich Dejvicach. Šabach w 1966 rozpoczął naukę w średniej szkole o profilu bibliotekarskim, skąd po roku przeszedł do liceum, z którego był relegowany w 1969 roku. Ostatecznie skończył eksternistycznie szkołę bibliotekarską, gdzie zdał w roku 1974 maturę. Studiował kulturoznawstwo na Wydziale Filozoficznym Uniwersytetu Karola. Studia ukończył w roku 1979.

</doc>
<doc id="2432118" url="https://pl.wikipedia.org/wiki?curid=2432118" title="Lidia Gądek">
Lidia Gądek

Lidia Stanisława Gądek z domu Gardeła (ur. 11 stycznia 1967 w Wolbromiu) – polska lekarka, działaczka samorządowa i polityk, posłanka na Sejm VII i VIII kadencji.
Życiorys.
Ukończyła w 1992 studia na Śląskiej Akademii Medycznej. Uzyskała specjalizacje zawodowe z zakresu chorób wewnętrznych, medycyny rodzinnej i medycyny pracy. Kształciła się także podyplomowo w Górnośląskiej Wyższej Szkole Handlowej w Katowicach w zakresie zarządzania placówkami ochrony zdrowia, kończąc ją w 2000. Podjęła pracę lekarza, została lekarzem rodzinnym w Dłużcu, objęła także obowiązki dyrektora Miejsko-Gminnego Centrum Medycznego WOL-MED.
Była radną i przewodniczącą rady miejskiej w Wolbromiu, następnie od 2006 radną i przewodniczącą rady powiatu olkuskiego (z ramienia lokalnych komitetów wyborczych). W wyborach w 2010 z powodzeniem startowała do sejmiku małopolskiego IV kadencji z ramienia Platformy Obywatelskiej. Działa w lokalnych klubach sportowych, Ochotniczej Straży Pożarnej i kole gospodyń wiejskich.
W wyborach parlamentarnych w 2011 uzyskała mandat poselski jako bezpartyjna kandydatka z listy PO, otrzymując 7191 głosów w okręgu krakowskim. Także z listy PO kandydowała bezskutecznie w wyborach do Parlamentu Europejskiego w 2014.
W 2015 z powodzeniem ubiegała się o poselską reelekcję (dostała 9082 głosy). W Sejmie VIII kadencji została członkinią Komisji Zdrowia oraz Komisji Ochrony Środowiska, Zasobów Naturalnych i Leśnictwa, pracowała też w Komisji Administracji i Spraw Wewnętrznych (2015–2017). W wyborach w 2019 nie została ponownie wybrana.

</doc>
<doc id="2432123" url="https://pl.wikipedia.org/wiki?curid=2432123" title="Elżbieta Gapińska">
Elżbieta Gapińska

Elżbieta Teresa Gapińska z domu Karowska (ur. 3 października 1960 w Płocku) – polska nauczycielka, pedagog, samorządowiec i polityk, posłanka na Sejm VII, VIII i IX kadencji.
Życiorys.
Absolwentka Liceum Ogólnokształcącego im. Marszałka Stanisława Małachowskiego w Płocku. Ukończyła następnie studia na Akademii Pedagogiki Specjalnej w Warszawie. Prowadziła zajęcia w płockim studium nauczycielskim oraz w lokalnej Wyższej Szkole Zawodowej, redagowała i opracowywała publikacje dydaktyczne dla nauczycieli. Została później pedagogiem szkolnym w jednym z gimnazjów w Płocku.
W 2001 organizowała lokalne struktury Platformy Obywatelskiej. Z listy tego ugrupowania była w 2006 i w 2010 wybierana na radną Płocka. W 2010 powołano ją na przewodniczącą rady miejskiej VI kadencji.
W wyborach parlamentarnych w 2011 uzyskała mandat poselski jako kandydatka z listy PO, otrzymując 10 794 głosy w okręgu płockim.
W 2015 z powodzeniem ubiegała się o poselską reelekcję (dostała 11 733 głosy). W Sejmie VIII kadencji została członkinią Komisji Edukacji, Nauki i Młodzieży oraz Komisji Kultury i Środków Przekazu. W wyborach w 2019 ponownie uzyskała mandat poselski, kandydując z ramienia Koalicji Obywatelskiej i otrzymując 10 905 głosów.
W 2001 otrzymała Brązowy Krzyż Zasługi.

</doc>
<doc id="2432127" url="https://pl.wikipedia.org/wiki?curid=2432127" title="Bieg na 10000 m">
Bieg na 10000 m



</doc>
<doc id="2432129" url="https://pl.wikipedia.org/wiki?curid=2432129" title="Trójtlen">
Trójtlen



</doc>
<doc id="2432145" url="https://pl.wikipedia.org/wiki?curid=2432145" title="Zagóźdź (Warszawa)">
Zagóźdź (Warszawa)

Zagóźdź – osiedle w Warszawie, w dzielnicy Wawer. 
Opis.
Dawniej wieś szlachecka, wzmiankowana w XV w. W XX w. istniała gmina Zagóźdź, na terenie której znajdowały się wsie między Saską Kępą a Świdrem. Jej części przyłączano do Warszawy sukcesywnie od lat 20. XX w.
Nazwa osiedla oznacza teren położony "za gozdem", czyli „za lasem" (od staropolskiego wyrazu "gozd" ‘młody, gęsty las’).

</doc>
<doc id="2432148" url="https://pl.wikipedia.org/wiki?curid=2432148" title="Godło II Rzeszy Niemieckiej">
Godło II Rzeszy Niemieckiej



</doc>
<doc id="2432179" url="https://pl.wikipedia.org/wiki?curid=2432179" title="Kodeks 089">
Kodeks 089

Kodeks 089 (Gregory-Aland no. 089), ε 28 (von Soden) – grecki kodeks uncjalny Nowego Testamentu na pergaminie, paleograficznie datowany na VI wiek. Rękopis przechowywany jest w Rosyjskiej Bibliotece Narodowej (Gr. 280) w Petersburgu. Fragment 089 należał do tego samego rękopisu co 092a i 0293.
Opis.
Do dnia dzisiejszego zachowały się jedynie fragmenty 1 karty kodeksu (36 na 28 cm) z tekstem Ewangelii Mateusza (26,2-4,7-9). Tekst pisany jest jedną kolumną na stronę, 17 linijek w kolumnie. Litery są wielkie, stosuje przydechy.
Grecki tekst kodeksu jest zgodny z aleksandryjską tradycją tekstualną. Kurt Aland zaklasyfikował go do kategorii II. Stoi w bliskiej relacji do kodeksów Sinaiticus, Vaticanus oraz Regius.
Gregory w 1908 roku dał mu siglum 089. Kodeks badał Kurt Treu oraz P. Ferreira. INTF datuje go na VI wiek.
Rendel Harris w 1890 roku odkrył kolejny fragment rękopisu. Został on w 1908 roku oznakowany przez Gregory'ego jako 092 (ε 32 – Soden). Później się okazało, że należał do tego samego rękopisu co 089, z kolei sam 092 został uznany za pochodzący od dwóch różnych rękopisów, noszą one symbole 092a i 092b. 092a należy do 089, natomiast 092b – do 087. 092a zawiera tekst Mt 26,4-7,10-12. Przechowywany jest w Klasztorze św. Katarzyny (Harris 11, 1 f.).
W 1975 roku odkryto dwie dalsze karty kodeksu, Aland nadał im siglum 0293. Są one przechowywane w Klasztorze św. Katarzyny (Sp. MG 10).

</doc>
<doc id="2432180" url="https://pl.wikipedia.org/wiki?curid=2432180" title="Mandora">
Mandora

Mandora (Mandore) – strunowy instrument muzyczny z rodziny lutni. Wykształciła się w czasach średniowiecza jako hiszpańska bandurria z greckiej (bizantyjskiej) pandory. Mandora jest poprzedniczką mandoli, mandolino, panduriny, neapolitańskiej mandoliny, mandory basowej.
Pierwsze publikacje opisujące mandorę jak na przykład "Szkoła gry" (fr. "L'Instruction pour la mandore") autorstwa Adriana Le Roy z 1585 roku – zaginęły. Pierwsze wydanie utworów dla mandory pojawiło się we Francji: było to "Tablature de mandore", autorstwa François de Chancy'ego, z roku 1629, dedykowane kardynałowi de Richelieu. W Hiszpanii i Francji od XII do XIV ten instrument nazywano – "mandurria", "bandurria", "mandoire" (tych nazw używali autorzy poematów: Juan Ruiz, Guiraut de Calanso, Guillaume de Machaut); w wieku XVI w Hiszpanii – "bandurrią", we Francji – "mandorą", w XVII-wiecznych Włoszech – "mandolą" (jest to również nazwa późniejszego instrumentu z rodziny mandolin), w Niemczech – "mandoraen"; w wieku XVIII w Hiszpanii znany jako "vandola", w Portugalii – "bandola", we Włoszech – "mandolino".
Juan Bermudo w swoim traktacie z 1555 roku "Declaración de instrumentos musicales", 5 Vols, opisuje, że bandurria ma formę rebeku, posiada trzy chóry strun strojonych w perfekcyjne kwinty a gra się na niej techniką palcową.
Budowa.
Mandora kształtem i budową przypomina lutnię renesansową, jest jednak od niej mniejsza. Tak jak inne rodzaje lutni posiada wypukłe pudło rezonansowe zbudowane z cienkich listewek, otwór rezonansowy przykryty ozdobną rozetą oraz szyjkę z wiązanymi progami jelitowymi, zakończoną główką z charakterystycznym zawinięciem. Mandora posiadała początkowo cztery pojedyncze struny, w połowie wieku XVII liczba ta wzrosła do pięciu i sześciu strun, a jeszcze później (na początku XVIII wieku) do sześciu chórów (par strun). Mandora posiadała menzurę o połowę krótszą niż klasyczna lutnia.
Strojenie.
Mandora strojona była: c' g' c" g" (f", e"), lub g d' g' d", lub a d' a' d" fis'', lub g c' e' a' d" g" albo g h e' a' d" g", albo a d e' a' d" g" w zależności od tonacji utworu, i grano na niej jak na klasycznej lutni (uderzając struny palcami, nie zaś piórkiem jak później mandolinie).
Ewolucja instrumentu.
Początki instrumentu sięgają greckiej pandory, poprzez powszechne zastosowanie u dawnych śpiewaków i poetów jako mandurria, mandoire, al maduri, bandurria (poezja oksytańska XII–XIV wieku) do francuskiego "mandore" – mandora (XVI wiek). W Hiszpanii wciąż nazywała się "bandurria" (nie mylić z XVIII-wieczną bandurrią). Początkowo była 3-strunowa (3-chórowa) strojona w kwintach i podobna do rebeku (opisana przez Juana Bermudo, "Declaración de instrumentos musicales", 5 t., 1555 rok), grano na niej gęsim piórem. W wieku XVII liczyła już 4 struny albo chóry w stroju kwintowo-kwartowym c1-g1-c2-e2(f2,g2), grano już techniką palcową jak na lutni. We Włoszech w wieku XVII nazywana "mandolą", tam pod koniec stulecia Antonio Stradivari w 1680 roku zaczął produkować instrumenty o mniejszym pudle, 4-5-6- strunowe albo chórowe, o stroju kwartowym (e1-a1-d2-g2, h-e1-a1-d2, g-h(c)-e1(f)-a1-d2-g2), nazwane przez niego "mandolino" (zdrobnienie od "mandoli"). W Rzymie ten instrument miał nazwę "pandurina". Grano na tych instrumentach w technice palcowej (nie kostką), struny były jelitowe. Powszechnie znana mandolina pojawiła się w połowie XVIII wieku, miała struny druciane jak cytra, grało się kostką jak na cytrze, pudło rezonansowe takie jak "mandolino", stroiła jak skrzypce g-d1-a1-e1.
Szybki rozwój instrumentu doprowadził do powstania w Niemczech i Austrii większej basowej wersji mandory zwanej gallichonem, na którą w latach 1765–1771 Johann Georg Albrechtsberger napisał koncert i drumli z orkiestrą.

</doc>
<doc id="2432185" url="https://pl.wikipedia.org/wiki?curid=2432185" title="Gran Concepción (Chile)">
Gran Concepción (Chile)

Gran Concepción, GC - obszar metropolitalny w Chile obejmujący Concepción i sąsiadujące z nim miasto Talcahuano oraz miasta San Pedro de la Paz, Penco, Chiguayante, Hualpén, Lota, Hualqui, Tomé, Dichato i Coronel.
Komunikacja.
Lotnictwo.
Port lotniczy Carriel Sur.

</doc>
<doc id="2432186" url="https://pl.wikipedia.org/wiki?curid=2432186" title="Hundsdorf (Nadrenia-Palatynat)">
Hundsdorf (Nadrenia-Palatynat)

Hundsdorf – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Ransbach-Baumbach.

</doc>
<doc id="2432188" url="https://pl.wikipedia.org/wiki?curid=2432188" title="Korea Południowa na Letnich Igrzyskach Olimpijskich 1948">
Korea Południowa na Letnich Igrzyskach Olimpijskich 1948

Koreę Południową na Letnich Igrzyskach Olimpijskich 1948 reprezentowało 46 zawodników, 45 mężczyzn i 1 kobieta.

</doc>
<doc id="2432189" url="https://pl.wikipedia.org/wiki?curid=2432189" title="Hundsdorf">
Hundsdorf

Niemcy:

</doc>
<doc id="2432190" url="https://pl.wikipedia.org/wiki?curid=2432190" title="Oberhaid (Nadrenia-Palatynat)">
Oberhaid (Nadrenia-Palatynat)

Oberhaid – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Ransbach-Baumbach.

</doc>
<doc id="2432191" url="https://pl.wikipedia.org/wiki?curid=2432191" title="Oberhaid">
Oberhaid

Niemcy:

</doc>
<doc id="2432192" url="https://pl.wikipedia.org/wiki?curid=2432192" title="Trynidad i Tobago na Letnich Igrzyskach Olimpijskich 1948">
Trynidad i Tobago na Letnich Igrzyskach Olimpijskich 1948

Trynidad i Tobago na Letnich Igrzyskach Olimpijskich 1948 reprezentowało 5 zawodników, tylko mężczyzn.

</doc>
<doc id="2432193" url="https://pl.wikipedia.org/wiki?curid=2432193" title="Rennerod">
Rennerod

Rennerod – miasto w Niemczech, w kraju związkowym Nadrenia-Palatynat, w powiecie Westerwald, siedziba gminy związkowej Rennerod.

</doc>
<doc id="2432194" url="https://pl.wikipedia.org/wiki?curid=2432194" title="Cejlon na Letnich Igrzyskach Olimpijskich 1948">
Cejlon na Letnich Igrzyskach Olimpijskich 1948

Cejlon na Letnich Igrzyskach Olimpijskich 1948 reprezentowało siedmiu zawodników.

</doc>
<doc id="2432195" url="https://pl.wikipedia.org/wiki?curid=2432195" title="Bretthausen">
Bretthausen

Bretthausen – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Rennerod.

</doc>
<doc id="2432197" url="https://pl.wikipedia.org/wiki?curid=2432197" title="Hüblingen">
Hüblingen

Hüblingen – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Rennerod.

</doc>
<doc id="2432198" url="https://pl.wikipedia.org/wiki?curid=2432198" title="Hueblingen">
Hueblingen



</doc>
<doc id="2432199" url="https://pl.wikipedia.org/wiki?curid=2432199" title="Kuba na Letnich Igrzyskach Olimpijskich 1948">
Kuba na Letnich Igrzyskach Olimpijskich 1948

Kubę na Letnich Igrzyskach Olimpijskich1948 reprezentowało 53 zawodników, tylko mężczyzn.

</doc>
<doc id="2432204" url="https://pl.wikipedia.org/wiki?curid=2432204" title="Irmtraut">
Irmtraut

Irmtraut – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Rennerod.

</doc>
<doc id="2432205" url="https://pl.wikipedia.org/wiki?curid=2432205" title="Liebenscheid">
Liebenscheid

Liebenscheid – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Rennerod.

</doc>
<doc id="2432206" url="https://pl.wikipedia.org/wiki?curid=2432206" title="Packau">
Packau

Packau (białorus. "Пацкаў", ros. "Пацков") – nieistniejący już chutor w małoźyńskiej radzie wiejskiej rejonu brahińskiego, obwodu homelskiego na Białorusi, położony nad rzeką Brahinka w odległości 1 km od Brahinia.
W 1998 roku folwark należał do malejkowskiej rady wiejskiej. Postanowieniem Homelskiego Obwodowego Komitetu Wykonawczego z 17 listopada 2005 roku Nr 793, Packau został wykreślony z rejestru miejsc zamieszkałych.

</doc>
<doc id="2432207" url="https://pl.wikipedia.org/wiki?curid=2432207" title="Waigandshain">
Waigandshain

Waigandshain – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Rennerod.

</doc>
<doc id="2432208" url="https://pl.wikipedia.org/wiki?curid=2432208" title="Waldmühlen">
Waldmühlen

Waldmühlen – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Rennerod.

</doc>
<doc id="2432209" url="https://pl.wikipedia.org/wiki?curid=2432209" title="Waldmuehlen">
Waldmuehlen



</doc>
<doc id="2432210" url="https://pl.wikipedia.org/wiki?curid=2432210" title="Westernohe">
Westernohe

Westernohe – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Rennerod.

</doc>
<doc id="2432215" url="https://pl.wikipedia.org/wiki?curid=2432215" title="Fary Faye">
Fary Faye

Fary Faye (ur. 24 grudnia 1974 w Dakarze) – piłkarz senegalski grający na pozycji napastnika.
Kariera klubowa.
Karierę piłkarską Faye rozpoczął w klubie ASC Diaraf z Dakaru. W sezonie 1993/1994 zadebiutował w jego barwach w pierwszej lidze senegalskiej. Grał w nim do 1996 roku. W sezonie 1994/1995 wywalczył z ASC Diaraf mistrzostwo Senegalu. Z klubem tym zdobył też Puchar Senegalu w 1994 i 1995 roku.
W 1996 roku Faye wyjechał do Portugalii, a jego pierwszym klubem w tym kraju był União Montemor z Segunda Divisão. W 1998 roku odszedł z niego do pierwszoligowego SC Beira-Mar. W portugalskiej ekstraklasie zadebiutował 21 sierpnia 1998 w przegranym 1:2 wyjazdowym meczu z Bragą. W sezonie 1998/1999 zdobył z Beirą-Mar Puchar Portugalii i jednocześnie spadł z tym klubem do drugiej ligi. W 2000 roku wrócił z Beirą-Mar do ekstraklasy. W sezonie 2002/2003 z 18 golami został współkrólem strzelców ligi wraz z Simão Sabrosą z Benfiki.
Latem 2003 roku Faye przeszedł do Boavisty Porto. W Boaviście zadebiutował 25 sierpnia 2003 w spotkaniu z Beirą-Mar (2:0). W Boaviście występował do końca sezonu 2007/2008, po którym Boavista została zdegradowana do drugiej ligi z powodu korupcji.
Latem 2008 Faye wrócił do Beiry-Mar, a w 2010 roku został zawodnikiem klubu CD Aves i grał w nim w sezonie 2010/2011. Latem 2011 ponownie został piłkarzem Boavisty. W 2015 zakończył w niej swoją karierę.
Kariera reprezentacyjna.
W reprezentacji Senegalu Faye zadebiutował w 2000 roku. W tym samym roku został powołany do kadry na Puchar Narodów Afryki 2000, na którym rozegrał 2 mecze: z Burkina Faso (3:1) i z Egiptem (0:1). W kadrze narodowej od 2000 do 2001 roku rozegrał 4 mecze.

</doc>
<doc id="2432216" url="https://pl.wikipedia.org/wiki?curid=2432216" title="Głębinówka ślepa">
Głębinówka ślepa

Głębinówka ślepa ("Bathynella natans") – gatunek reliktowego skorupiaka z podgromady raków jaskiniowych. Długość ciała 1-2 mm; odżywia się detrytusem. Zamieszkuje wody podziemne Europy Środkowej i Zachodniej; spotykana także w studniach i wodociągach z niechlorowaną wodą źródlaną. W Polsce została odnaleziona w Kotlinie Kłodzkiej i na Podhalu.

</doc>
<doc id="2432220" url="https://pl.wikipedia.org/wiki?curid=2432220" title="Operacja Joaf">
Operacja Joaf



</doc>
<doc id="2432225" url="https://pl.wikipedia.org/wiki?curid=2432225" title="Góry Wezerskie">
Góry Wezerskie



</doc>
<doc id="2432226" url="https://pl.wikipedia.org/wiki?curid=2432226" title="Zoltán Fodor">
Zoltán Fodor

Zoltán Fodor (ur. 29 lipca 1985 roku w Budapeszcie) – węgierski zapaśnik walczący w stylu klasycznym. Do jego największych sukcesów należą: srebrny medal olimpijski na igrzyskach w Pekinie w 2008 roku oraz mistrzostwo Europy kadetów zdobyte w 2002 roku. Zajął ósme miejsce na mistrzostwach świata seniorów w 2007 i na mistrzostwach Europy w 2009.
Trzeci w Pucharze Świata w 2009 i ósmy w 2006 roku.
Trzykrotny mistrz Węgier w latach: 2007, 2009 i 2010 roku.

</doc>
<doc id="2432230" url="https://pl.wikipedia.org/wiki?curid=2432230" title="Jicchak Dubno">
Jicchak Dubno

Jicchak Dubno (ur. 5 lutego 1913; zm. 21 maja 1948) – izraelski dowódca wojskowy w stopniu podpułkownika ("segan alluf"), oficer żydowskich sił paramilitarnych Hagana. Używał pseudonim „Jo’aw”.
Młodość.
Icchak urodził się we Włocławku w Imperium Rosyjskim (obecnie Polska). Od młodości był członkiem żydowskiej młodzieżowej organizacji syjonistycznej Ha-Szomer Ha-Cair.
W 1933 wyemigrował do Mandatu Palestyny.
Służba wojskowa.
W 1933 dołączył do żydowskiej organizacji paramilitarnej Hagana. Po przejściu szkolenia wojskowego bardzo szybko awansował i został oficerem dowodzącym batalionem młodzieżowym Gadna (1941–1942).
W 1941 wstąpił do kompanii szturmowych Palmach. Został szefem szkolenia i planowania Palmach. Na początku I wojny izraelsko-arabskiej w maju 1948 został dowódcą obrony kibucu Negba. Energicznie mobilizował mieszkańców do kopania okopów, budowy schronów i ufortyfikowanych pozycji obronnych. Jeszcze przed rozpoczęciem bitwy o kibuc Negba, w dniu 21 maja 1948 Egipcjanie ostrzelali i zbombardowali z powietrza kibuc. Jicchak Dubno zginął prowadząc ogień do samolotów wroga.

</doc>
<doc id="2432231" url="https://pl.wikipedia.org/wiki?curid=2432231" title="Mirko Englich">
Mirko Englich

Mirko Englich (ur. 28 sierpnia 1978 roku w Witten) – niemiecki zapaśnik walczący w stylu klasycznym. Do jego największych sukcesów należą: srebrny medal olimpijski na igrzyskach w Pekinie w 2008 roku, dwukrotne wicemistrzostwo Europy (2003, 2008) oraz mistrzostwo Europy juniorów (1998). Mistrz świata wojskowych w 2003 roku.

</doc>
<doc id="2432237" url="https://pl.wikipedia.org/wiki?curid=2432237" title="Salif Keïta (piłkarz senegalski)">
Salif Keïta (piłkarz senegalski)

Salif Keïta (ur. 19 października 1975 w Dakarze) – senegalski piłkarz grający na pozycji napastnika.
Kariera klubowa.
Karierę piłkarską Keïta rozpoczął w klubie US Goréeu. W sezonie 1991/1992 zadebiutował w jego barwach w pierwszej lidze senegalskiej. W debiutanckim sezonie zdobył z nim Puchar Senegalu.
W 1992 roku Keïta wyjechał do Belgii, a jego pierwszym klubem w tym kraju był pierwszoligowy Germinal Ekeren. Grał w nim do 1994 roku i wtedy też odszedł do drugoligowego Sint-Niklaas. Spędził w nim jeden sezon i w 1995 roku odszedł do Cappellen FC. W 1997 roku został zawodnikiem KRC Genk. W sezonie 1997/1998 wywalczył z Genkiem wicemistrzostwo Belgii oraz zdobył Puchar Belgii. W sezonie 1998/1999 grał w KV Kortrijk, z którym spadł do drugiej ligi.
W 1999 roku Keïta trafił do Niemiec. W latach 1999–2002 grał w drugoligowym Hannoverze. Następnie w latach 2002–2004 był piłkarzem Unionu Berlin, a w sezonie 2004/2005 występował w Rot-Weiß Oberhausen. W 2005 roku odszedł do TuS Koblenz. W 2006 roku awansował z nim z Regionalligi do 2. Bundesligi.
W 2007 roku Keïta został piłkarzem greckiego drugoligowca, Pierikosu. W sezonie 2008/2009 grał na Cyprze, najpierw w Olympiakosie Nikozja, a następnie w APEP Pitsilia. W 2009 roku wrócił do Senegalu i został zawodnikiem AS Douanes z Dakaru.
Kariera reprezentacyjna.
W reprezentacji Senegalu Keïta zadebiutował w 1998 roku. W 2000 roku został powołany do kadry na Puchar Narodów Afryki 2000, na którym rozegrał 2 mecze: z Burkina Faso (3:1 i gol), z Egiptem (0:1) i z Zambią (2:2). W kadrze narodowej od 1998 do 2000 roku rozegrał 10 meczów i strzelił 4 gole.

</doc>
<doc id="2432241" url="https://pl.wikipedia.org/wiki?curid=2432241" title="Cancion Nacional Chilena">
Cancion Nacional Chilena

Canción Nacional Chilena – hymn państwowy Chile używany w latach 1819-1847. Słowa napisał Bernardo de Vera y Pintado, a muzykę skomponował Manuel Robles.

</doc>
<doc id="2432242" url="https://pl.wikipedia.org/wiki?curid=2432242" title="Dendrodoa">
Dendrodoa

Dendrodoa ("Dendrodoa grossularia") – drobny gatunek żachwy. W wielu językach nosi nazwę "czerwonej jagody alg", którą zawdzięcza zbliżonemu do kulistego kształtowi, jaskrawoczerwonemu zabarwieniu (bywa też ono jednak brunatne lub brudnożółte), rozmiarom (0,5-1 cm) oraz występowaniu na dużych glonach morskich. Żyje w skupiskach, niejednokrotnie podobnych do kolonii, rzadziej pojedynczo. Wrażenie kolonijności zwiększają przypominające pączki osiedlające się czasem na okazach starszych osobniki młodociane. Zwierzę to przymocowuje się do podłoża szeroką płaszczyzną ciała. Syfony wpustowy i wyrzutowy krótkie i stożkowate, a ich otwory stosunkowo oddalone od siebie. 
Dendrodoa to jeden z 2 znanych – obok przejrzystki – gatunków żachw, występujących w Morzu Bałtyckim. Zamieszkuje niezbyt licznie dno głębszych rejonów południowego Bałtyku. Spotkać ją można przeważnie na kamieniach i muszlach omułków w basenach Arkońskim i Bornholmskim.

</doc>
<doc id="2432247" url="https://pl.wikipedia.org/wiki?curid=2432247" title="Kruchawica aksamitna">
Kruchawica aksamitna

Kruchawica aksamitna ("Lacrymaria lacrymabunda" (Bull.) Pat) – gatunek grzybów należący do rodziny kruchaweczkowatych ("Psathyrellaceae").
Systematyka i nazewnictwo.
Pozycja w klasyfikacji według Index Fungorum: "Lacrymaria, Psathyrellaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1785 r. Pierre Bulliard nadając mu nazwę "Agaricus lacrymabundus". Obecną, uznaną przez Index Fungorum nazwę nadał mu w 1887 r. Narcisse Théophile Patouillard, przenosząc go do rodzaju "Lacrymabunda".
Synonimów naukowych ma ponad 30. Niektóre z nich to:
Nazwę polską zaproponował Władysław Wojewoda w 2003 r. W polskim piśmiennictwie mykologicznym gatunek ten ma też inne nazwy: bedłka aksamitna, kruchaweczka omszona, maślanka aksamitna.
Morfologia.
Średnica 3–8 cm, u młodych okazów dzwonkowaty, potem szeroko rozpostarty, na starość całkiem płaski, ale niewgłębiony. Ma kolor od kremowoochrowego przez pomarańczowobrązowy do rdzawobrązowego. Jego powierzchnia jest pokryta włókienkami i łuseczkami, a u starszych okazów kosmkami. U młodych okazów na brzegu kapelusza zwisają resztki osłony.
U młodych okazów szarożółte, potem brązowoczarne. Często mają fioletowoszary kolor. Charakterystyczną cechą tego gatunku jest wydzielanie przez blaszki kropelek cieczy, na których gromadzą się czarnobrązowe zarodniki.
Wysokość 5–12 cm, grubość 5–8 mm. Jest cylindryczny, pusty, podłużnie włóknisty i pokryty kosmkami. Ma kolor od ochrowego do brązowego i słabo zaznaczoną włóknistą strefę pierścieniową. Powyżej tej strefy jest nagi.
Bladoszarobrązowy, bez wyraźnego zapachu.
Wysyp zarodników brązowoczarny. Zarodniki elipsoidalne, o rozmiarach 8–12 × 5–8 μm. Występują zgrubiałe pleurocystydy o rozmiarach 48–62 × 9–14 μm i workowatym kształcie, często skupione po trzy lub cztery razem. Licznie występują cheilocystydy. Mają rozmiar 90 × 12 μm, są bezbarwne w KOH, faliste, półcylindryczne z główkowatym wierzchołkiem.
"Lacrymaria pyrotricha". Ma jaśniejszy, czerwonopomarańczowy kapelusz i na jej trzonie często występuje pierścień. Występuje w górskich świerczynach. Może być pomylony również z mniejszą i pospolitą kruchaweczką zaroślową ("Psathyrella candolleana").
Występowanie i siedlisko.
Najliczniejsze stanowiska tego gatunku opisano w Ameryce Północnej i Europie, ale występuje także w Afryce, Japonii i na Nowej Zelandii. W Europie Środkowej jest częsty. W Polsce jest częsty.
Rośnie na poboczach dróg, w parkach, ogrodach, na miedzach i na drogach leśnych, głównie na żyznych glebach. Owocniki wytwarza od wczesnego lata do późnej jesieni.
Znaczenie.
Saprotrof rozwijający się na rozkładających się kawałkach kory i innej substancji organicznej. W Polsce uważany jest za grzyb niejadalny, a nawet podejrzany o własności trujące. Według innych źródeł jest grzybem jadalnym, ale nadającym się tylko jako domieszka do innych grzybów.

</doc>
<doc id="2432248" url="https://pl.wikipedia.org/wiki?curid=2432248" title="Lacrymaria lacrymabunda">
Lacrymaria lacrymabunda



</doc>
<doc id="2432253" url="https://pl.wikipedia.org/wiki?curid=2432253" title="Learjet 24">
Learjet 24

Learjet 24 – amerykański, dwusilnikowy samolot biznesowy. Produkowany przez wytwórnię Learjet, jest następcą samolotu Learjet 23.
Historia.
Learjet 24 został opracowany na bazie swojego poprzednika o Learjet 23. Konstruktorzy zaprojektowali model 24 tak, by był zdolny wzbić się w powietrze przy ciężarze 6100 kilogramów (o 400 kg więcej niż model 23), maksymalnym dozwolonym przez Federal Aviation Administration.
Pozostałe ulepszenia modelu 24 obejmują:
Pierwszy lot Learjet 24 odbył się 24 stycznia 1966 roku. Od 23 do 26 maja 1966 Learjet 24 okrążył ziemię celem prezentacji swoich możliwości. Trasę o długości 37 000 kilometrów pokonał w 50 godzin i 20 minut.

</doc>
<doc id="2432256" url="https://pl.wikipedia.org/wiki?curid=2432256" title="Iwan Nieczaj">
Iwan Nieczaj

Iwan Nieczaj al. "Neczaj" (zm. po 1673) – pułkownik kozacki białoruski, następnie pułkownik kozacki królewski. 
Działalność wojskowa i publiczna.
Pochodził z dawnej ruskiej rodziny ziemiańskiej herbu własnego. Brał udział w powstaniu Bohdana Chmielnickiego, odznaczając się walecznością. W 1648 r. oficer bracławskiego pułku dowodzonego przez jego brata, Daniła Nieczaja.
Z końcem 1655 nakaźny pułkownik kozacki białoruski. W 1656 pułkownik białoruski i czauski. W 1659-1660 dowodził powstaniem przeciwko moskiewskiej władzy. Długo i dzielnie bronił Starego Bychowa. Objęty amnestią, otrzymał od króla starostwo bobrujskie. Został mianowany pułkownikiem kozackim królewskim. Z powodu zdrady popadł w niewolę moskiewską i został zesłany do Tobolska. 
Po powrocie do kraju scedował starostwo bobrujskie na rzecz Aleksandra Hilarego Połubińskiego i w 1673 otrzymał od króla starostwo zahalskie w powiecie mozyrskim. 
Elektor z województwa mińskiego, 1669.
Życie prywatne.
Mąż córki Bohdana Chmielnickiego, Stefanidy. Prawdopodobnie jego drugą małżonką była Eufrozyna z Siliczów herbu Korczak VIII.

</doc>
<doc id="2432258" url="https://pl.wikipedia.org/wiki?curid=2432258" title="Chirurdzy (seria 8)">
Chirurdzy (seria 8)

Ósmy sezon amerykańskiego serialu medycznego" Grey’s Anatomy: Chirurdzy". Premiera w Stanach Zjednoczonych odbyła się 22 września 2011 na antenie ABC. Sezon wyprodukowany przez ABC Studios we współpracy z Shondaland oraz The Mark Gordon Company. W finale sezonu z serialu odchodzą Kim Raver i Chyler Leigh, natomiast Eric Dane w 2 odcinku następnego sezonu.
Odcinki.
&lt;onlyinclude&gt;&lt;/onlyinclude&gt;

</doc>
<doc id="2432259" url="https://pl.wikipedia.org/wiki?curid=2432259" title="Mathieu Traoré">
Mathieu Traoré

Mathieu Traoré (ur. 22 lutego 1972) – burkiński piłkarz grający na pozycji bramkarza. W swojej karierze rozegrał 1 mecz w reprezentacji Burkiny Faso.
Kariera klubowa.
W swojej karierze Traoré grał między innymi w klubie USFA Wagadugu.
Kariera reprezentacyjna.
Swoje jedyne spotkanie w reprezentacji Burkiny Faso Traoré rozegrał w 2000 roku. Był to mecz Pucharu Narodów Afryki 2000 z Senegalem (1:3).

</doc>
<doc id="2432260" url="https://pl.wikipedia.org/wiki?curid=2432260" title="Mathieu Traore">
Mathieu Traore



</doc>
<doc id="2432261" url="https://pl.wikipedia.org/wiki?curid=2432261" title="Maltańska Służba Medyczna">
Maltańska Służba Medyczna



</doc>
<doc id="2432263" url="https://pl.wikipedia.org/wiki?curid=2432263" title="Butlonos południowy">
Butlonos południowy



</doc>
<doc id="2432267" url="https://pl.wikipedia.org/wiki?curid=2432267" title="Stadion Borysa Paiczadze">
Stadion Borysa Paiczadze



</doc>
<doc id="2432269" url="https://pl.wikipedia.org/wiki?curid=2432269" title="Kruchaweczka omszona">
Kruchaweczka omszona



</doc>
<doc id="2432271" url="https://pl.wikipedia.org/wiki?curid=2432271" title="Piotr Olewiński (żeglarz)">
Piotr Olewiński (żeglarz)

Piotr Olewiński (ur. 16 sierpnia 1968 w Gdańsku) – polski żeglarz uprawiający windsurfing, olimpijczyk z Barcelony 1992.
Jako junior wywalczył w roku 1985 tytuł mistrza Polski w klasie Windglider.
Medalista mistrzostw Polski:
Uczestnik mistrzostw Europy w roku 1991 w klasie Lechner podczas których zajął 11. miejsce oraz mistrzostw świata w klasie Mistral w roku 1986, w których zajął 9. miejsce.
Na igrzyskach w Barcelonie wystartował w Windsurfingowej klasie Lechner zajmując 28. miejsce.
Zawodnik Sopockiego Klubu Żeglarskiego.

</doc>
<doc id="2432274" url="https://pl.wikipedia.org/wiki?curid=2432274" title="Art Clokey">
Art Clokey

Arthur „Art” Clokey (ur. 12 października 1921, zm. 8 stycznia 2010) – amerykański twórca filmowy, jeden z pionierów animacji poklatkowej przy wykorzystaniu plasteliny. Swój pierwszy krótkometrażowy film, "Gumbasia", stworzył w 1955 roku na Uniwersytecie Południowej Kalifornii, zainspirowany przez swojego profesora, Slavka Vorkapicia. Razem ze swoją żoną Ruth stworzył animowany serial "Gumby".

</doc>
<doc id="2432277" url="https://pl.wikipedia.org/wiki?curid=2432277" title="Wiesław Małyszko">
Wiesław Małyszko

Wiesław Małyszko (ur. 7 grudnia 1970 w Radziechowach) – polski bokser, olimpijczyk z Barcelony 1992.
Zawodnik walczący w wadze półśredniej. W trakcie kariery sportowej reprezentował kluby:
Indywidualny mistrz Polski w latach 1991–1994 oraz drużynowy w roku 1992.
Uczestnik mistrzostw świata w roku 1993 i mistrzostw Europy w 1991 roku.
Na igrzyskach w Barcelonie wystartował w wadze półśredniej odpadając w eliminacjach.

</doc>
<doc id="2432280" url="https://pl.wikipedia.org/wiki?curid=2432280" title="Walerian Kierzkowski">
Walerian Kierzkowski

Bp elekt Walerian Kierzkowski (ur. 7 grudnia 1905 w Papierni, zm. 19 maja 1979 roku we Wrocławiu) – biskup elekt Kościoła Polskokatolickiego w RP, w latach 1968-1979 administrator diecezji wrocławskiej Kościoła Polskokatolickiego w RP. 21 lipca 1971 roku wybrany na biskupa elekta, nie otrzymał nigdy święceń biskupich.
Życiorys.
Walerian Kierzkowski urodził się 7 grudnia 1905 roku w Papierni. W 1921 roku ukończył Szkołę Podstawową, a w 1926 roku Państwowe Seminarium Nauczycielskie w Solcu nad Wisłą. W latach 1926-1930 pracował w szkolnictwie. W tym czasie na Kielecczyźnie poznał organizujący się Polski Narodowy Kościół Katolicki (od 1951r. nosi w Polsce nazwę: Kościół Polskokatolicki w RP) i wstąpił do Seminarium Duchownego PNKK w Krakowie. W czasie studiów w seminarium w grudniu 1932 roku otrzymał święcenia niższe oraz subdiakonat, natomiast święcenia wyższe otrzymał 15 sierpnia 1933 roku w Krakowie. Ówczesny administrator PNKK skierował go do pracy na Lubelszczyźnie. II wojnę światową spędził w Tarnogórze, następnie posługiwał w parafiach na ziemiach odzyskanych.
Od 8 maja 1968 roku sprawował urząd kanclerza kurii biskupiej diecezji wrocławskiej. W związku z wakansem na stanowisko Ordynariusza Diecezji Wrocławskiej, Rada Kościoła na posiedzeniu w dniu 15 grudnia 1968 roku powierzyła ks. Kierzkowskiemu pełnienie obowiązków administratora diecezji wrocławskiej. 16 maja 1969 roku Rada Kościoła ustanowiła go administratorem diecezjalnym. Urząd ten piastował do dnia 21 lipca 1971 roku, tj. do czasu wyboru przez Pierwszy Synod Diecezji Wrocławskiej na stanowisko biskupa elekta. Kierował diecezją do końca 1977 roku, kiedy zastąpił go ks. mgr Antoni Pietrzyk.

</doc>
<doc id="2432281" url="https://pl.wikipedia.org/wiki?curid=2432281" title="Zbigniew Miązek">
Zbigniew Miązek

Zbigniew Miązek (ur. 9 stycznia 1966 w Drzewicy) – polski kajakarz górski, trener, pracownik naukowy, olimpijczyk z Barcelony 1992.
Mistrz Polski w konkurencji C-1 slalom w roku 1990.
Na igrzyskach w Barcelonie wystartował w konkurencji C-1 slalom górski zajmując 12. miejsce.
Po zakończeniu kariery sportowej został trenerem, Był m.in. trenerem kadry narodowej slalomistów (w latach 2001-2005).

</doc>
<doc id="2432284" url="https://pl.wikipedia.org/wiki?curid=2432284" title="Leszek Olszewski">
Leszek Olszewski

Leszek Olszewski (ur. 18 marca 1969 w Raciborzu) – polski bokser, olimpijczyk z Barcelony 1992.
W trakcie kariery sportowej reprezentował kluby:
Mistrz Polski w latach 1991 (w wadze papierowej), 1992-1993 (w wadze muszej). Drużynowy mistrz Polski w roku 1996.
Uczestnik mistrzostw świata w roku 1989 i mistrzostw Europy w roku 1991.
Zwycięzca Turnieju im Feliksa Stamma w latach 1989, 1994.
Na igrzyskach w Barcelonie wystartował w wadze muszej odpadając w eliminacjach.

</doc>
<doc id="2432287" url="https://pl.wikipedia.org/wiki?curid=2432287" title="Sławomir Nawrocki">
Sławomir Nawrocki

Sławomir Nawrocki (ur. 16 września 1969 w Zielonej Górze) – polski szermierz-szpadzista, olimpijczyk z Barcelony 1992.
Swoją karierę sportową rozpoczął od uprawiania pięcioboju nowoczesnego. Reprezentował kluby Legia Warszawa i Kolejarz Zielona Góra.
Medalista indywidualnych mistrzostw Polski:
Uczestnik mistrzostw świata w roku 1994 w turnieju drużynowym szpadzistów. Polska drużyna zajęła 8. miejsce.
Na igrzyskach w Barcelonie wystartował w turnieju indywidualnym zajmując 32. miejsce oraz w drużynowym szpadzistów (partnerami byli: Maciej Ciszewski, Witold Gadomski, Marek Stępień, Sławomir Zwierzyński). Polska drużyna zajęła 12. miejsce.

</doc>
<doc id="2432293" url="https://pl.wikipedia.org/wiki?curid=2432293" title="Dariusz Osuch">
Dariusz Osuch

Dariusz Osuch (ur. 20 lutego 1969 w Biłgoraju) – polski sztangista, medalista mistrzostw Europy, olimpijczyk z Barcelony 1992 i Atlanty 1996.
Życiorys.
Zawodnik klubów: Znicz Biłgoraj, Światowit Myszków. Mistrz świata juniorów i mistrz Europy juniorów w roku 1989 oraz wicemistrz świata juniorów i Europy juniorów w roku 1988.
Mistrz Polski w wadze ciężkiej II (do 110 kg) w latach 1992, 1993. Wicemistrz Polski z lat 1991, 1994, 1996.
Dwukrotny medalista mistrzostw Europy: srebrny z mistrzostw w Warszawie (1995) i brązowy z mistrzostw w Riesa (1998).
Na igrzyskach w Barcelonie zajął 5. miejsce w wadze ciężkiej II (do 110 kg).
Na igrzyskach w Atlancie zajął 8. miejsce w wadze ciężkiej II (do 108 kg).

</doc>
<doc id="2432298" url="https://pl.wikipedia.org/wiki?curid=2432298" title="Ewa Synowska">
Ewa Synowska

Ewa Synowska-Rabiasz (ur. 19 sierpnia 1974 w Krakowie) – polska pływaczka, medalistka mistrzostw Europy, olimpijka z Barcelony 1992.
Życiorys.
W trakcie kariery sportowej (lata 198-1995) reprezentowała klub Korona Kraków. Wszechstronna pływaczka. Wielokrotna mistrzyni Polski:
Wielokrotna rekordzistka Polski zarówno na basenie 25-metrowym i 50-metrowym
Brązowa medalistka mistrzostw Europy w 1991 roku w Atenach na 400 metrów stylem zmiennym. Zajęła również 6. miejsce w wyścigu na 200 metrów stylem zmiennym
Uczestniczka mistrzostw Europy w roku 1993 w Sheffield podczas których zajęła 8. miejsce w wyścigu na 400 metrów stylem zmiennym oraz 4. miejsce w wyścigu na 200 metrów stylem zmiennym
Na igrzyskach w Barcelonie wystartowała w wyścigach na:

</doc>
<doc id="2432304" url="https://pl.wikipedia.org/wiki?curid=2432304" title="Kodeks 0293">
Kodeks 0293



</doc>
<doc id="2432305" url="https://pl.wikipedia.org/wiki?curid=2432305" title="Stadion im. Micheila Meschiego">
Stadion im. Micheila Meschiego

Stadion im. Micheila Meschiego – stadion piłkarski w Tbilisi, stolicy Gruzji. Został otwarty w 2001 roku. Nosi imię gruzińskiego piłkarza, Micheila Meschiego. Może pomieścić 27 223 widzów. Swoje spotkania rozgrywa na nim drużyna Lokomotiwi Tbilisi.

</doc>
<doc id="2432309" url="https://pl.wikipedia.org/wiki?curid=2432309" title="Coyne Airways">
Coyne Airways

Coyne Airways – brytyjskie linie lotnicze cargo z siedzibą w Londynie. Zostały założone w 1994 roku. W skład floty linii wchodzą cztery samoloty, obsługujące planowe loty do Gruzji, Armenii, Azerbejdżanu, Kazachstanu, Afganistanu i Zjednoczonych Emiratów Arabskich. Główne bazy linii znajdują się na lotniskach: Londyn-Stansted, Kolonia-Bonn, Dubaj i Tbilisi.
Historia.
Coyne Airways zostały założone i rozpoczęły swoją działalność w 1994 roku Początkowo specjalizowały się w lotach czarterowych do Wspólnoty Niepodległych Państw (większość byłych republik Związku Radzieckiego). W 1997 roku zapoczątkowały planowe loty cargo w rejony Morza Kaspijskiego, do Baku, a później również do Tbilisi, Aktau, Atyrau i Uralska. Od grudnia ten rejon obsługiwany jest przez Boeinga 747-400F z londyńskiego Stansted i Kolonii do Tbilisi, skąd mniejsze samoloty rozwożą ładunki w regionie.
W lipcu 2002 zainaugurowano połączenie pomiędzy Seulem a Jużnosachalińskiem, które wyszło naprzeciw potrzebom przemysłu olejowego i gazowego na wyspie Sachalin w Rosji.
Coyne Airways należą do Coyne Aviation (właścicielem jest rodzina Coyne).
Flota.
Skład floty Coyne Airways (stan na październik 2011):

</doc>
<doc id="2432315" url="https://pl.wikipedia.org/wiki?curid=2432315" title="Dwudziestolecie międzywojenne na świecie">
Dwudziestolecie międzywojenne na świecie



</doc>
<doc id="2432318" url="https://pl.wikipedia.org/wiki?curid=2432318" title="Anna Uryniuk">
Anna Uryniuk

Anna Uryniuk (ur. 8 lutego 1974 we Włodawie) – polska pływaczka, olimpijka z Barcelony 1992, Atlanty 1996 i Sydney 2000.
Zawodniczka specjalizująca się w stylu motylkowym. Wielokrotna rekordzistka Polski zarówno na basenie 25 metrowym i 50 metrowym.
Uczestniczka mistrzostw świata w roku 1994 w Rzymie, podczas których zajęła 8. miejsce na 200 m stylem motylkowym.
Uczestniczka mistrzostw świata na krótkim basenie w:
Uczestniczka mistrzostw Europy w których startowała na 200 m stylem motylkowym : 
Złota medalistka Uniwersjady w 1997 roku w wyścigu na 200 metrów stylem motylkowym.
Na igrzyskach w Barcelonie wystartowała na dystansie 100 metrów stylem motylkowym zajmując 22. miejsce oraz 200 metrów stylem motylkowym zajmując 12. miejsce.
Na igrzyskach w Atlancie wystartowała na dystansie 100 metrów stylem motylkowym zajmując 21. miejsce oraz 200 metrów stylem motylkowym zajmując 12. miejsce.
Na igrzyskach w Sydney wystartowała na dystansie 200 metrów stylem motylkowym zajmując 26. miejsce oraz w sztafecie 4 x 100 metrów stylem zmiennym (partnerkami były Aleksandra Miciul, Alicja Pęczak Otylia Jędrzejczak). Polska sztafeta zajęła 12. miejsce.

</doc>
<doc id="2432322" url="https://pl.wikipedia.org/wiki?curid=2432322" title="Garbownikowate">
Garbownikowate

Garbownikowate, koriariowate ("Coriariaceae") – monotypowa rodzina klasyfikowana do rzędu dyniowców. Obejmuje jeden rodzaj garbownik, koriaria ("Coriaria") liczący w zależności od ujęcia od 12 do 16 gatunków. Rośliny te występują w obszarze śródziemnomorskim (tylko "C. myrtifolia"), w rejonie Himalajów i Chin (cztery gatunki), Japonii (tylko "C. japonica"), Nowej Zelandii (osiem gatunków). Na wyspach Pacyfiku oraz w Andach od Meksyku po Argentynę rośnie "C. ruscifolia". Zasiedlają różne siedliska zwykle w świetlistych lasach i zaroślach, często w miejscach wilgotnych i skalistych. Trzy gatunki nowozelandzkie występują w formacjach subalpejskich (są półkrzewami, o pędach zamierających co zimę do poziomu gruntu). Na korzeniach garbowników tworzą się brodawki korzeniowe, w których żyją promieniowce z rodzaju "Frankia", mające zdolność asymilowania wolnego (atmosferycznego) azotu. Kwiaty są wiatropylne. Nasiona rozprzestrzeniane są przez ptaki zjadające owoce.
Niektóre gatunki są silnie trujące (toksyny powodują porażenie mięśni), bywają też sadzone jako rośliny ozdobne. "C. myrtifolia" używana jest do trucia much, a "C. ruscifolia" do trucia szczurów. Ze względu na wysoką zawartość garbników wykorzystywane są (zwłaszcza "C. myrtifolia") w garbarstwie. Wszystkie są wrażliwe na mrozy, stąd w Polsce sporadycznie spotykane bywają w kolekcjach botanicznych. W lecznictwie wykorzystywany jest nowozelandzki "C. arborea", a z także z Nowej Zelandii pochodzący "C. ruscifolia" służy do wyrobu czarnej farby.
Systematyka.
Rodzaj "Coriaria" był od dawna wyodrębniany w randze własnej rodziny, ale bardzo różnie umieszczany w systematyce – w obrębie rutowców ("Rutales"), mydleńcowców ("Sapindales") i nawet jaskrowców ("Ranunculales"). Badania molekularne dość zaskakująco usytuowały tę rodzinę w obrębie rzędu dyniowców ("Cucurbitales"), jako siostrzaną dla pałężynowatych ("Corynocarpaceae"), z którymi łączy je i wyróżnia od innych rodzin rzędu: górny słupek, okazałe liścienie, całobrzegie liście, drobne kwiaty oraz szereg cech anatomicznych.
Rodzaj: "Coriaria" – garbownik, garbówka, garbowik, skąpia, koriaria

</doc>
<doc id="2432325" url="https://pl.wikipedia.org/wiki?curid=2432325" title="Kamienica Banku Polskiego w Częstochowie">
Kamienica Banku Polskiego w Częstochowie

Kamienica Banku Polskiego – zabytkowa, renesansowo-secesyjna kamienica w Częstochowie, w II Alei, zbudowana w latach 1903–1904.
Historia.
Kamienica została wzniesiona w stylu renesansowo-secesyjnym w obecnej II Alei dla Rosyjskiego Banku Państwa według projektu Tadeusza Fijałkowskiego. Gmach był dwukondygnacyjny, z obszernym holem kasowym na parterze. Od 1927 roku w kamienicy była zlokalizowana siedziba Banku Polskiego SA.
W 1930 roku do Banku Polskiego w Częstochowie usiłował włamać się Stanisław Cichocki ps. „Szpicbródka”, ale próbę udaremniono. Kolejna próba napadu na bank, nadal zlokalizowany w tym budynku, miała miejsce w dzień urodzin Adolfa Hitlera, 20 kwietnia 1943 roku, i ta była udana. Wówczas oddział Narodowych Sił Zbrojnych z Radomia, w godzinach urzędowania, sterroryzował obsługę i zrabował 3 mln zł w gotówce. Akcją dowodził ksiądz por. Feliks Kowalik ps. „Zagłoba”.
Po II wojnie światowej budynek stał się siedzibą NBP. Na początku lat 1990. budowla przypadła Bankowi Śląskiemu, później przemianowanemu na ING Bank Śląski. W 2011 roku ING sprzedał swą siedzibę nieznanemu nabywcy.

</doc>
<doc id="2432326" url="https://pl.wikipedia.org/wiki?curid=2432326" title="Napad na Bank Polski w Częstochowie">
Napad na Bank Polski w Częstochowie

Napad na Bank Polski w Częstochowie – udaremniony przez Policję Państwową napad na placówkę Banku Polskiego w II Alei 34 w Częstochowie.
Pierwsza próba napadu odbyła się w grudniu 1929 r., plany włamywaczy pod wodzą doświadczonego kasiarza Stanisława Cichockiego pokrzyżował jednak niespodziewanie syn nocnego stróża banku, który przyszedł do ojca z kolacją. Grupa Cichockiego postanowiła dostać się do kasy banku przez wykonanie otworu w ścianie. W tym celu kupili mieszkanie w oficynie sąsiedniej kamienicy, które od pomieszczeń bankowego archiwum dzieliła jedynie cienka ściana. Cichocki planował przebić się przez ścianę do archiwum, skąd mógłby swobodnie przedostać się do skarbca i otworzyć go za pomocą palnika acetylenowego. Dla sfinansowania przygotowań do tego napadu Cichocki obrabował warszawski zakład jubilerski Edwarda Jagodzińskiego przy ul. Nowy Świat 61, z którego ukradł 170 tysięcy ówczesnych złotych i biżuterię. Policja Państwowa, prowadząc śledztwo w sprawie napadu na jubilera, zdołała Cichockiego zatrzymać 25 stycznia 1930 roku, a znalezione wówczas plany urządzeń alarmowych i rachunek za nabicie butli tysiącem litrów acetylenu skierowały śledztwo w stronę przygotowań do napadu na bank. Jeden z projektantów systemów alarmowych rozpoznał w schematach Cichockiego instalacje częstochowskiego oddziału Banku Polskiego. Po odkryciu zakupu mieszkania w sąsiedniej kamienicy podjęto w niej poszukiwania i odnaleziono prawie ukończony otwór w ścianie prowadzącej do banku.
Gdyby doszło do napadu, łupem kasiarza mogłoby paść, według różnych źródeł, od 6 do 30 mln zł i wtedy byłby to największy napad na bank w Europie.

</doc>
<doc id="2432327" url="https://pl.wikipedia.org/wiki?curid=2432327" title="Coriariaceae">
Coriariaceae



</doc>
<doc id="2432328" url="https://pl.wikipedia.org/wiki?curid=2432328" title="Garbownik">
Garbownik



</doc>
<doc id="2432329" url="https://pl.wikipedia.org/wiki?curid=2432329" title="Coriaria">
Coriaria



</doc>
<doc id="2432331" url="https://pl.wikipedia.org/wiki?curid=2432331" title="Jakubowo (powiat świecki)">
Jakubowo (powiat świecki)

Jakubowo – wieś w Polsce położona w województwie kujawsko-pomorskim, w powiecie świeckim, w gminie Lniano. Wieś wchodzi w skład sołectwa Brzemiona.
W latach 1975–1998 miejscowość administracyjnie należała do województwa bydgoskiego.

</doc>
<doc id="2432332" url="https://pl.wikipedia.org/wiki?curid=2432332" title="Nurmagomied Szanawazow">
Nurmagomied Szanawazow

Nurmagomied Magomiedsandowicz Szanawazow (ros. Нурмагомед Магомедсандович Шанавазов; ur. 19 lutego 1965) − radziecki bokser narodowości dargijskiej. Mistrz Europy, medalista mistrzostw świata oraz igrzysk olimpijskich w wadze półciężkiej.
Kariera sportowa.
Boks amatorski.
W 1983 roku został mistrzem ZSRR juniorów w wadze średniej (75 kg). Jeszcze w tym samym roku przeszedł do wagi półciężkiej (81 kg) i zaczął startować wśród seniorów.
W lutym 1985 roku wziął udział w turnieju w Leningradzie, mającym wyselekcjonować skład radzieckiej kadry na majowe mistrzostwa Europy w Budapeszcie. Okazał się najlepszy w swojej kategorii wagowej i tym samym wywalczył miejsce w reprezentacji. W stolicy Węgier pokonał kolejno Stanisława Łakomca, Petre Bornescu, Pero Tadicia oraz Markusa Botta, zdobywając czempionat kontynentu.
W następnym roku tryumfował również podczas Igrzysk Dobrej Woli w Moskwie. Z mistrzostw świata w Reno powrócił jednak bez medalu, gdyż został wyeliminowany w ćwierćfinale przez mistrza USA, Lorena Rossa. Po turnieju okazało się, że Amerykanin walczył pod wpływem środków dopingujących, za co został zdyskwalifikowany.
Mimo że Szanawazow nigdy nie zdobył mistrzostwa kraju (w 1987 i 1988 był wicemistrzem), to on został powołany w 1988 roku do reprezentacji ZSRR na igrzyska olimpijskie w Seulu. Wywalczył tam srebrny medal, stoczywszy w turnieju wagi półciężkiej następujące pojedynki:
W 1989 roku w Moskwie po raz drugi wystąpił na mistrzostwach świata. Dotarł do półfinału, w którym przegrał z utytułowanym Henrym Maske. Niecałe dwa miesiące później obaj bokserzy zmierzyli się ponownie w finale międzynarodowego turnieju w Manili − również tym razem lepszy był Niemiec. Była to ostatnia walka Szanawazowa w amatorskiej karierze.
Boks zawodowy.
Wraz z nastaniem pieriestrojki radzieccy pięściarze otrzymali możliwość przechodzenia na zawodowstwo. Skorzystał z tego Szanawazow, który z początkiem 1990 roku rozpoczął profesjonalną karierę. W swoim debiucie, w kwietniu 1990 roku we Francji przegrał przez decyzję z innym olimpijczykiem z Seulu, Kongijczykiem Rundem Kaniką. Nie odniósł sukcesu również w swoich dwóch kolejnych walkach, w których został znokautowany przez Siergieja Koboziewa. W związku z tym postanowił zakończyć bokserską karierę.
Po zakończeniu sportowej kariery.
Został renerem boksu w Sportowej Szkole Rezerwy Olimpijskiej im. B. Ibragimowa w Machaczkale. Jest także aktywny politycznie. W marcu 2011 roku z listy partii Patrioci Rosji został wybrany na deputowanego V kadencji Zgromadzenia Narodowego Republiki Dagestanu. Zasiada w komisji ochrony zdrowia i polityki socjalnej. Jest również członkiem Izby Społecznej Republiki Dagestanu.

</doc>
<doc id="2432333" url="https://pl.wikipedia.org/wiki?curid=2432333" title="Eugeniusz Podlewski">
Eugeniusz Podlewski

Eugeniusz Podlewski pseud. "Panek", "Wicher" (ur. 30 grudnia 1903 w Moskwie, zm. w sierpniu 1944 w Oświęcimiu) – działacz komunistyczny.
Życiorys.
Syn hutnika Michała (uczestnika rewolucji październikowej) i Karoliny z Capów, brat Stanisława, również działacza komunistycznego. Ukończył 4 klasy gimnazjum w Nikopolu. Od 1918 w Polsce, w 1920 zamieszkał w Sosnowcu, gdzie pracował w "Hucie Bankowej". W drugiej połowie lat 20. wyjechał za ojcem do Francji, gdzie był odlewnikiem i członkiem miejscowej organizacji komunistycznej. Do Polski wrócił w 1933, pracując najpierw w kopalni, następnie w stalowni w Sosnowcu. Działał w KPP, współorganizował strajk, za co 1937/1938 został zwolniony. Pod koniec 1938, po zatrudnieniu się w kopalni "Sosnowiec", wstąpił do Związku Zawodowego Robotników Przemysłu Metalowego (ZRPM). W czasie okupacji utworzył wraz z Antonim Stolarskim komunistyczną grupę konspiracyjną, która następnie weszła w skład zagłębiowskiej filii Stowarzyszenia Przyjaciół ZSRR. W kwietniu 1942, gdy Stowarzyszenie włączyło się do PPR, "Wicher" wszedł w skład Komitetu Podokręgowego PPR w Sosnowcu. Członek Sztabu Okręgowego GL w Zagłębiu Dąbrowskim. Uczestniczył w powielaniu odezw PPR. Po masowych aresztowaniach działaczy PPR w lutym 1943 poświęcił się odbudowie struktur partyjnych i został członkiem odtworzonego Komitetu Okręgowego (KO) PPR w Zagłębiu. Pod koniec 1943 na polecenie Stefana Franciszoka "Roberta", został sekretarzem KO PPR. Zaktywizował działalność partii i GL i przyczynił się do wzmożenia działalności sabotażowej i dywersyjnej w Zagłębiu. Sprawował nadzór nad oddziałem GL/AL im. Jarosława Dąbrowskiego działającym w okolicach Chrzanowa. Organizował także przerzut czechosłowackich komunistów do Czechosłowacji. Od 15 marca 1944 był skarbnikiem nowo utworzonego Śląskiego Komitetu Obwodowego (V Obwodu) PPR. W nocy z 29 na 30 maja 1944 wraz z innymi działaczami PPR został aresztowany przez Niemców i osadzony w Auschwitz-Birkenau, gdzie kilka miesięcy później zginął. Pozostawił żonę i dwóch synów.

</doc>
<doc id="2432334" url="https://pl.wikipedia.org/wiki?curid=2432334" title="Nurmagomed Szanawazow">
Nurmagomed Szanawazow



</doc>
<doc id="2432338" url="https://pl.wikipedia.org/wiki?curid=2432338" title="Karolewo (powiat świecki)">
Karolewo (powiat świecki)

Karolewo – wieś w Polsce położona w województwie kujawsko-pomorskim, w powiecie świeckim, w gminie Lniano. Wchodzi w skład sołectwa Jeziorki.
W latach 1975–1998 miejscowość należała administracyjnie do województwa bydgoskiego.

</doc>
<doc id="2432340" url="https://pl.wikipedia.org/wiki?curid=2432340" title="Brahima Traoré">
Brahima Traoré

Brahima Traoré (ur. 24 lutego 1974) – burkiński piłkarz grający na pozycji pomocnika. W swojej karierze rozegrał 23 mecze w reprezentacji Burkiny Faso i strzelił w nich 1 gola.
Kariera klubowa.
W swojej karierze Traoré grał między innymi we francuskim amatorskim klubie FC Bressuire oraz saudyjskim Al Dhaid FC.
Kariera reprezentacyjna.
W reprezentacji Burkiny Faso Traoré zadebiutował w 1996 roku. W tym samym roku został po raz pierwszy w karierze został powołany na Puchar Narodów Afryki. Zagrał na nim w 2 meczach: ze Sierra Leone (1:2) i z Algierią (1:2).
W 1998 roku Traoré zajął z Burkina Faso 4. miejsce w Pucharze Narodów Afryki 1998. Na tym turnieju zagrał pięciokrotnie: z Kamerunem (0:1), z Gwineą (1:0), ćwierćfinale z Tunezją (1:1, k. 8:7), półfinale z Egiptem (0:2) i o 3. miejsce z Demokratyczną Republiką Konga (4:4, k. 1:4).
W 2000 roku Traoré zagrał we 2 meczach Pucharu Narodów Afryki 2000: z Zambią (1:1) i z Egiptem (2:4). W kadrze narodowej od 1996 do 2000 roku rozegrał 23 mecze i strzelił w nich 1 bramkę.

</doc>
<doc id="2432341" url="https://pl.wikipedia.org/wiki?curid=2432341" title="Brahima Traore">
Brahima Traore



</doc>
<doc id="2432348" url="https://pl.wikipedia.org/wiki?curid=2432348" title="Mamadou Koné (burkiński piłkarz)">
Mamadou Koné (burkiński piłkarz)

Mamadou Kone (ur. 6 maja 1974) – burkiński piłkarz grający na pozycji pomocnika. W swojej karierze rozegrał 22 mecze w reprezentacji Burkiny Faso i strzelił w nich 1 gola.
Kariera klubowa.
W swojej karierze Kone grał między innymi w takich klubach jak: USFA Wagadugu i Étoile Filante Wagadugu.
Kariera reprezentacyjna.
W reprezentacji Burkiny Faso Kone zadebiutował w 1995 roku. W 1996 roku został po raz pierwszy w karierze został powołany na Puchar Narodów Afryki. Zagrał na nim w jednym meczu, z Algierią (1:2).
W 2000 roku Kone rozegrał jedno spotkanie Pucharu Narodów Afryki 2000: z Egiptem (2:4). W kadrze narodowej od 1995 do 2000 roku rozegrał 20 meczów i strzelił w nich 1 bramkę.

</doc>
<doc id="2432349" url="https://pl.wikipedia.org/wiki?curid=2432349" title="Mistrzostwa Europy w pétanque">
Mistrzostwa Europy w pétanque

Mistrzostwa Europy w pétanque - turniej pod patronem Europejskiej Konfederacji Pétanque wyłaniający najlepszy zespół, reprezentujący swój kraj. Mistrzostwa organizowane są od roku 1997 w konkurencji klubowej. W 1998 r. po raz pierwszy odbyły się Mistrzostwa Europy Juniorów, w 2005 Mistrzostwa Europy Kobiet, a od 2009 Mistrzostwa Europy Seniorów. Mistrzostwa Europy seniorów, kobiet i juniorów rozgrywane są co 2 lata.
Dodatkowo od 2007 odbywają się Młodzieżowe Mistrzostwa Europy w kategorii kobiet i mężczyzn.
Historia.
CEP.
W latach 90. Karsten Köhler, będący w tamtym okresie prezesem Niemieckiej Federacji Pétanque (DPV), wraz z Flemmingem Jensinem prezesem Duńskiej Federacji Pétanque (DPF) jako pierwsi dostrzegli dotychczasowy system rozgrywek międzynarodowych jako problem do rozwiązania. Doszli do wniosku, iż niesprawiedliwością jest organizowanie turnieju rangi światowej kobiet i juniorów co dwa lata. Na bazie współpracy przy organizacji mistrzostw państw basenu Morza Północnego pojawił się pomysł i pierwsza możliwość zbudowania federacji europejskiej. Międzynarodowe zawody paneuropejskie miały odbywać się co dwa lata - naprzemiennie z Mistrzostwami świata. Wyjątkiem były (i miały pozostać) Klubowe Mistrzostwa Europy w pétanque, zwane Euro CUP. Ich celem było coroczne wyłanianie najlepszego klubu starego kontynentu. Zawody, te nie były z założenia przeznaczone dla reprezentacji narodowych, a jedynie dla pojedynczych klubów z państw europejskich. Karsten Köhler i Flemming Jensin z biegiem czasu zostali poprzez swoje zabiegi dostrzeżeni przez Francuską Federację, która chciała wspierać takie działania. W styczniu 1999 roku w Strasburgu powstała Europejska Konfederacja Pétanque(CEP), która miała na celu organizację Mistrzostw Europy. Utworzenie CEP-u było bardzo wielkim krokiem ku szerzeniu pétanque na starym kontynencie. W sezonie 2011 Konfederacja zrzeszała już 37 federacji narodowych.
Kluby.
W 1997 roku Jan Sjölander ze Szwecji i Flemming Jensin zapoczątkowali Euro-Cup dla drużyn klubowych. Finały tychże mistrzostw rozgrywane były już w 1998 roku w Danii
Juniorzy.
Ci sami Panowie rok później zaprosili zespoły do pewnego rodzaju Mistrzostw Europy Juniorów, które miały miejsce we Francji, w mieście Dijon. Jednak pierwsze oficjalne zawody dla tej kategorii odbyły się dwa lata później w Belgii, gdzie bardzo dużym wsparciem wykazała się Belgijska Federacja Pétanque.
Kobiety.
W 2001 w Strasburgu odbyły się pierwsze Mistrzostwa Europy Kobiet, których organizatorem była Francuska Federacja Petanque.
Młodzieżowcy.
W 2005 podczas Mistrzostw Europy kobiet w Danii, Zarząd CEP-u przedstawił plan organizacji nowego mistrzowskiego turnieju. Chodziło o turniej dla młodzieży w wieku 18-22 lat, którym miał zapewnić możliwość kontynuacji w grach o najwyższe cele. Gracz który skończył 18 lat, nie mógł brać już udziału w kategorii juniorskiej, niestety w tym wieku większość zawodników nie posiadała odpowiednio dużego doświadczenia, aby przejść do reprezentacji w kategorii seniorskiej. Pomysł zainteresował większość federacji i tak w 2007 zorganizowane zostały pierwsze Młodzieżowe Mistrzostwa Europy, za równo dla kobiet jak i mężczyzn - finały rozegrane zostały na początku 2008 we Francji.
Seniorzy.
W 2009 roku również po rozmowach członkowskich CEP-u, zarząd wprowadził Pierwsze Mistrzostwa Europy Seniorów, które odbyły się w Nicei, Francja (2009). Decyzja ta zbiegła się z decyzją FIPJP, która miała ograniczyć Mistrzostwa Świata do kwalifikacji Kontynentalnej. Europa ma możliwość wystawienia 24 państw i tak Mistrzostwa Europy Mężczyzn stały się kwalifikacją na Mistrzostwa Świata.
Strzał precyzyjny.
Po raz pierwszy konkurencja wprowadzona w 2000 roku podczas organizacji Mistrzostw Świata Seniorów w Portugalii. Konkurencja ta miała na celu sprawdzenie skuteczności strzelca, a także co ważniejsze przyciągnąć oko widza. W tej konkurencji może brać udział tylko jeden reprezentant z każdego kraju. W następnych trzech latach wprowadzono również tę konkurencje na Mistrzostwach Świata kobiet oraz juniorów, ale także na Mistrzostwach Europy. Po raz pierwszy konkurs strzału precyzyjnego na ME kobiet rozegrano w 2003, a juniorów w 2002. Od tamtego czasu konkurs ten stanowi jeden z głównych punktów zawodów, albowiem jest to bardzo prestiżowy konkurs, w którym startują najlepsi strzelcy/strzelczynie.
Zespół.
Mistrzostwa Europy rozgrywane są w kategorii tripletów, czyli gier potrójnych. Każdy z zawodników dysponuje po dwie kule i przypisany jest do odpowiedniej pozycji (dostawiający, środkowy lub strzelec).
W EuroCUP, prócz tripletów odbywają się pojedynki dubletów. Mecz składa się z 5 pojedynków w następującej kombinacji:
Konkurs strzału precyzyjnego reprezentowany jest wyłącznie przez jednego, wytypowanego gracza każdego kraju. Wyjątkiem jest zdobywca poprzedniego tytułu mistrza europy.

</doc>
<doc id="2432350" url="https://pl.wikipedia.org/wiki?curid=2432350" title="Stefan Franciszok">
Stefan Franciszok

Stefan Franciszok, pseud. "Robert" (ur. 20 listopada 1900 w Toruniu, zm. po 30 maja 1944 we Wrocławiu) – działacz komunistyczny i związkowy, uczestnik ruchu oporu we Francji, przedstawiciel Komitetu Centralnego PPR na Górnym Śląsku i w Zagłębiu Dąbrowskim.
Syn Józefa. Skończył 6 klas szkoły powszechnej, później był czeladnikiem piekarskim w Toruniu. W latach 1920–1922 odbywał służbę wojskową, po czym wyjechał w poszukiwaniu pracy do Francji, gdzie po krótkiej pracy w piekarni i cukierni został górnikiem w kopalni węgla "VI Lens" w Elen. Od 1924 działacz francuskich związków zawodowych, w których był przewodniczącym sekcji polskiej, oraz MOPR i polskich organizacji oświatowych. Członek FPK od 1934, sekretarz grupy partyjnej w kopalni. W 1936 współorganizował i kierował wielkim strajkiem okupacyjnym w sektorze Lens. Współzałożyciel "Dziennika Ludowego" i członek jego komisji redakcyjnej, oraz Komitetu Przyjaciół "Dziennika Ludowego" w Pas-de-Calais. Delegat na IX Kongres FPK w Arles w grudniu 1937. Uczestnik francuskiego komunistycznego ruchu oporu. Członek tzw. trójki okręgowej Polskich Grup Językowych przy FPK. Organizator strajków i walki zbrojnej, agitator. Współorganizator strajku górników w listopadzie 1940 i generalnego strajku górników w maju 1941. Pod koniec 1941 został członkiem trójki kierownictwa centralnego Polskich Grup Językowych i redaktorem ich pisma "Nasza Walka". Od grudnia 1942 kierownik trójki centralnej. Nawiązał kontakt z PPR i organizował przerzut polskich komunistów do kraju, a 14 kwietnia 1943 sam został przerzucony na czele 7-osobowej grupy. Najpierw przebywał w Warszawie, a od sierpnia 1943 działał w Zagłębiu i na Śląsku jako przedstawiciel KC PPR. W Bielskim Okręgu PPR na czoło komitetu wysunął najaktywniejszych i najbardziej zdecydowanych działaczy na miejsce działaczy przesadnie ostrożnych. Doprowadził do zorganizowania V (Śląskiego) Obwodu PPR powstałego formalnie 15 marca 1944 wraz ze Sztabem Obwodu AL. Zaplanował i dowodził kilkoma akcjami. 30 maja 1944 wraz z innymi działaczami został aresztowany i osadzony we wrocławskim więzieniu, gdzie został poddany brutalnemu śledztwu, a później zginął. W 1969 jego imieniem nazwano szkołę podstawową nr 19 w Katowicach.

</doc>
<doc id="2432353" url="https://pl.wikipedia.org/wiki?curid=2432353" title="Issa Sanogo">
Issa Sanogo

Issa Sanogo (ur. 30 listopada 1971) – burkiński piłkarz grający na pozycji obrońcy.
Kariera klubowa.
W swojej karierze Sanogo grał między innymi w klubie ASFA Yennega Wagadugu.
Kariera reprezentacyjna.
W 2000 roku Sanogo rozegrał trzy spotkania w Pucharze Narodów Afryki 2000: z Senegalem (1:3), z Zambią (1:1) i z Egiptem (2:4).

</doc>
<doc id="2432356" url="https://pl.wikipedia.org/wiki?curid=2432356" title="Praca i życie za granicą">
Praca i życie za granicą



</doc>
<doc id="2432357" url="https://pl.wikipedia.org/wiki?curid=2432357" title="Stal-2 Alczewsk">
Stal-2 Alczewsk



</doc>
<doc id="2432359" url="https://pl.wikipedia.org/wiki?curid=2432359" title="Psathyrella lacrymabunda">
Psathyrella lacrymabunda



</doc>
<doc id="2432360" url="https://pl.wikipedia.org/wiki?curid=2432360" title="Ismaël Koudou">
Ismaël Koudou

Ismaël Koudou (ur. 27 września 1975 w Wagadugu) – burkiński piłkarz grający na pozycji napastnika. W swojej karierze rozegrał 18 meczów w reprezentacji Burkiny Faso i strzelił w niej 2 gole.
Kariera klubowa.
Karierę piłkarską Koudou rozpoczął w klubie ASFA Yennenga ze stolicy kraju Wagadugu. W sezonie 1995/1996 zadebiutował w jego barwach w burkińskiej lidze. W latach 1999 i 2002 wywalczył mistrzostwo Burkiny Faso. Zdobył także Puchar Liderów Burkiny Faso (2000, 2001, 2002) i superpuchar kraju (2002).
W 2002 roku Koudou odszedł do algierskiego klubu WA Tlemcen. Grał w nim przez 2 lata, a w 2004 roku wrócił do ASFA Yennenga. Grał w nim do końca swojej kariery z małymi przerwami na wypożyczenie do kuwejckich Khaitan SC (2005) i Al-Jahra (2008). Z ASFA w 2006 został mistrzem kraju.
Kariera reprezentacyjna.
W reprezentacji Burkiny Faso Koudou zadebiutował w 1997 roku. W 1998 roku zajął z Burkina Faso 4. miejsce w Pucharze Narodów Afryki 1998. Na tym turnieju zagrał czterokrotnie: z Kamerunem (0:1), z Algierią (2:1), z Gwineą (1:0) i półfinale z Egiptem (0:2).
W 2000 roku Koudou wystąpił w 3 meczach Pucharu Narodów Afryki 2000: z Senegalem (1:3), z Zambią (1:1) i z Egiptem (2:4 i gol). W kadrze narodowej od 1997 do 2001 roku rozegrał 18 meczów i strzelił w nich 2 bramki.

</doc>
<doc id="2432361" url="https://pl.wikipedia.org/wiki?curid=2432361" title="Andrea Bruno Mazzocato">
Andrea Bruno Mazzocato

Andrea Bruno Mazzocato (ur. 1 września 1948 w San Trovaso) – włoski duchowny katolicki, arcybiskup Udine od 2009.
Życiorys.
Wstąpił do seminarium duchownego w Treviso i tam ukończył studia filozoficzno-teologiczne. Ponadto uzyskał tytuły licencjata w Instytucie Liturgiki w Santa Giustina (tytuł z liturgiki) oraz na Wydziale Teologicznym północnych Włoszech w Mediolanie (tytuł z teologii dogmatycznej).
Święcenia kapłańskie otrzymał 3 września 1972. Po święceniach przez pięć lat pracował w parafii w San Martino di Lupari. Od 1977 pracował w seminarium w Treviso jako wykładowca teologii dogmatycznej. Pełnił tam też funkcje ojca duchownego (1977-1986), prorektora niższego seminarium (1990-1994) oraz rektora wyższej uczelni (1994-2000). W latach 1987-1994 był delegatem biskupim ds. formacji młodych kapłanów.
Episkopat.
11 października 2000 papież Jan Paweł II mianował go ordynariuszem diecezji Adria-Rovigo. Sakry biskupiej udzielił mu ówczesny biskup Treviso - Paolo Magnani. 3 grudnia 2003 został prekonizowany biskupem Treviso.
20 sierpnia 2009 Benedykt XVI mianował go arcybiskupem Udine.

</doc>
<doc id="2432362" url="https://pl.wikipedia.org/wiki?curid=2432362" title="Ismael Koudou">
Ismael Koudou



</doc>
<doc id="2432363" url="https://pl.wikipedia.org/wiki?curid=2432363" title="Ministrowie obrony Danii">
Ministrowie obrony Danii



</doc>
<doc id="2432364" url="https://pl.wikipedia.org/wiki?curid=2432364" title="August Bukowiecki">
August Bukowiecki

August Bukowiecki ps. "Gustaw", "Gucio" (ur. 31 lipca 1911 w Cichowie, zm. 24 listopada 1940 w Auschwitz-Birkenau) – działacz komunistyczny.
Pochodził z zamożnej patriotycznej rodziny ziemiańskiej; syn generała Mieczysława, wnuk Juliana, redaktora pisma „Wielkopolanin”, prawnuk majora wojsk napoleońskich Augusta zaprzyjaźnionego z Juliuszem Słowackim. Uczył się w klasztornym gimnazjum w Montanie, a następnie we Fryburgu w Szwajcarii; naukę ukończył z oznaczeniem w 1931. Podczas pobytu w Szwajcarii studiował literaturę marksistowską, co ukształtowało jego poglądy. Po ukończeniu gimnazjum powrócił do Polski i 1931-1935 studiował prawo na Uniwersytecie Poznańskim, następnie na Uniwersytecie Warszawskim. Działacz OMS „Życie”. 1936-1939 prowadził na Żoliborzu aktywną działalność polityczno-społeczną wśród inteligencji, m.in. w Stowarzyszeniu Lokatorów WSM „Szklane Domy” i klubie esperantystów „Witraj domoj” Współpracownik wielu działaczy komunistycznych, m.in. Juliusza Rydygiera, Adama Próchnika i Antoniny Sokolicz. W 1937 podczas strajków chłopskich zwoływał wiece i zbierał materiały o przebiegu strajków i zachowaniu policji. W 1938 prowadził akcję protestacyjną przeciw aneksji Zaolzia We wrześniu 1939 brał udział w cywilnej obronie Warszawy, organizując obronę przeciwlotniczą i budowę umocnień obronnych. 1939-1940 organizował konspiracyjne grupy komunistyczne na terenie Warszawy, m.in. utworzoną pod koniec 1939 „piątkę żoliborską”, która później stała się trzonem Stowarzyszenia Przyjaciół ZSRR. W marcu 1940 zaczął redagować biuletyn informacyjny „Za wolność” (od lipca ukazujący się pod tytułem „Wieści ze Świata”) i prowadził nasłuch radiowy. We wrześniu 1940 aresztowany przez gestapo i osadzony na Pawiaku, a po śledztwie w al. Szucha przewieziony do Auschwitz-Birkenau, gdzie zginął.

</doc>
<doc id="2432367" url="https://pl.wikipedia.org/wiki?curid=2432367" title="Catapult aircraft merchant">
Catapult aircraft merchant

Catapult aircraft merchant (także catapult armed ship w wolnym tłumaczeniu „statek wyposażony w katapultę”) – używane w okresie 1941-43 statki handlowe wyposażone w katapultę lotniczą, następcy wcześniejszych okrętów klasy "fighter catapult ship", stanowiące tymczasowe rozwiązanie mające zapewnić przynajmniej minimalną ochronę lotniczą dla konwojów alianckich w okresie II wojny światowej.
Łącznie powstało 35 statków tego typu z których w czasie wojny 12 zostało zatopionych. Wystrzeliwane z katapulty myśliwce były bronią jednorazową, na CAM-ach nie było żadnych pokładów lotniczych, po wykonaniu misji pilot mógł starać się dolecieć do lądu lub wyskoczyć na spadochronie licząc na uratowanie go przez jeden ze statków konwoju.
Na statkach CAM używano samolotów Hawker Hurricane Mk I zmodyfikowanych do wersji znanej jako Sea Hurricane, popularnie znanych jako „Hurricat” i „Catafighter”.
CAM-y zostały wycofane z użytkowania po wejściu do służby lotniskowców eskortowych i statków lotniczych "merchant aircraft carrier".
Tło historyczne.
Po upadku Francji w 1940 gwałtownie wzrosło zagrożenie, jakim dla alianckich konwojów były niemieckie samoloty operujące poza zasięgiem bazujących w Wielkiej Brytanii samolotów RAF-u. Konwojom szczególnie dawały się we znaki samoloty patrolowe Fw 200 Condor o dalekim zasięgu, które – niezagrożone przez samoloty brytyjskie – odnajdowały konwoje na pełnym morzu i naprowadzały na nie niemieckie okręty podwodne, a także same atakowały je przenoszonymi na pokładzie bombami. W początkowym okresie, do świąt Bożego Narodzenia 1940 roku, Luftwaffe zatopiło łącznie 19 statków (ponad 100 tysięcy BRT) i uszkodziło 37 innych (180 tysięcy BRT) nie tracąc przy tym żadnego Fw 200. Po świątecznej przerwie, tylko w styczniu 1941 roku, Fw 200 zatopiły następnych 17 statków (65 tysięcy ton), tracąc przy tym tylko jeden samolot. Wszystkie statki zatopione przez Fw 200 stanowiły jedynie 3-5% alianckich strat, ale ich znaczenie psychologiczne było znacznie większe, szczególnie po zatopieniu przez nie RMS „Empress of Britain”. To wówczas Condory zostały nazwane przez Winstona Churchilla „plagą Atlantyku” ("the scourage of the Atlantic").
We wstępnej fazie bitwy o Atlantyk obronę przeciwlotniczą konwojów stanowiło najczęściej kilka pomocniczych okrętów uzbrojonych zazwyczaj w armaty przeciwlotnicze 4-calowe (101 mm) i czasami inne niewielkie okręty wojenne, zazwyczaj różnego typu przedwojenne slupy. Okręty i statki brytyjskie nie były wówczas jeszcze wystarczająco wyposażane w szybkostrzelne, niskokalibrowe działka typu (Oerlikon czy Bofors), stanowiące dobrą obronę przeciwko Condorom atakującym z małej wysokości przy użyciu techniki bombardowania znanej jako "Steckrübenverfahren" (dosłownie „brukiew”).
Najlepszą obroną przed śledzącymi konwoje i atakującymi je niemieckimi Fw 200 stanowiły samoloty myśliwskie, ale istniejące lotniskowce były zbyt cenne, a poza tym było ich zbyt mało, aby mogły być użyte w obronie konwojów. Jeszcze przed wojną proponowano produkcję tzw. "trade defence carriers" (dosłownie – „lotniskowców obrony handlu”) lub "auxiliary aircraft carriers" („lotniskowców pomocniczych”), przebudowanych ze statków handlowych, która to koncepcja w późniejszym czasie doprowadziła do powstania statków MAC i lotniskowców eskortowych, ale do wybuchu wojny w 1939 nie zdążono wybudować czy zaadaptować żadnego statku tego typu.
12 listopada 1940 roku, w czasie konferencji wysokich dowódców Royal Air Force i Royal Navy, Pierwszy Lord Admiralicji Dudley Pound i Air Chief Marshal (marszałek RAF-u) Charles Portal rozmawiali na temat tymczasowego rozwiązania mającego zapewnić jakiś sposób obrony przed dającym się we znaki Fw 200. Między innymi zaproponowano użycie myśliwców jednorazowego użytku wystrzeliwanych w powietrze z pokładów statków towarowych. Kapitan Matthew S. Slattery, kierownik należącej do Admiralicji sekcji Air Materiel Department, zaproponował dwa rozwiązania – zainstalowanie na pokładach odpowiednich statków handlowych katapult lotniczych, a także pokrycie wystarczająco dużych statków pokładem lotniczym i stworzenie w taki sposób namiastki małych lotniskowców. Pound zdecydował się na wdrożenie obydwu projektów i nakazał Royal Navy znalezienie nadających się do tego statków, a Portal ze swojej strony zaoferował 60 Hurricane’ów w starszej wersji.
Podstawowym problemem był brak odpowiedniej katapulty, istniejące wówczas katapulty z napędem kordytowym służące do wystrzeliwania wodnosamolotów miały maksymalną prędkość 95km/h, tymczasem minimalna wymagana prędkość dla startu Hurricane’ów wynosiła 125km/h. Początkowo Royal Navy obeszła częściowo ten problem decydując się na użycie kordytowych katapult i starszych samolotów Fairey Fulmar na pierwszych okrętach "fighter catapult ship". Okręty tego typu były przebudowanymi do tej roli starymi jednostkami RN i były w całości obsadzone załogami Royal Navy. Łącznie do tej roli przystosowano pięć okrętów. Problemem Royal Navy było obsadzenie wystarczającej ilości tego typu jednostek swoimi marynarzami, którzy byli potrzebni gdzie indziej.
W poszukiwaniu lepszego rozwiązania, Admiralicja wystąpiła do zakładów lotniczych Royal Aircraft Establishment o opracowanie nowego typu katapulty. Inżynierowie RAE zaproponowali nowatorskie choć improwizowane rozwiązanie, jakim była katapulta napędzana rakietowo, do jej napędu służyło 13 elektrycznie odpalanych trzy-calowych rakiet (zmodyfikowane rakiety powietrze-ziemia typy RP-3). Rozwiązanie to okazało się niezbyt bezpieczne i po zbudowaniu pierwszego prototypu chciano poświęcić więcej czasu na jego udoskonalenie, ale osobista interwencja Churchilla 6 marca 1941 spowodowała szybkie wprowadzenie do służby tej katapulty. Początkowo uważano, że zamontowanie katapulty wpłynęłoby negatywnie na ilość towaru przewożonego przez taki statek blokując przy tym dostęp do przedniej ładowni, ale w praktyce okazało się, że katapulta nie wpływała znacząco na dostęp do niej.
Początkowo planowano zaadaptowanie do roli CAM-ów 250 różnych statków (200 z nich miało znajdować się pod opieką RAF-u, a 50 – Royal Navy), ale ostatecznie ustalono bardziej realistyczną liczbę 50 statków tego typu. RAF miał zapewnić pilotów, mechaników i samoloty, RN miała dostarczyć radary, radiostacje i ich obsługę.
Organizacja.
Samoloty i ich obsługę dla wszystkich statków, z wyjątkiem SS „Michael E” obsadzonego wyłącznie przez Royal Navy, zapewniły dywizjony 9 Grupy Myśliwskiej RAF-u. Każdy dywizjon Grupy „adoptował” dwa lub trzy statki i zapewniał dla nich pilotów, obsługę samolotów i dodatkowe wyposażenie. Oprócz pilotów i mechaników RAF-u, na statki przydzielony był także porucznik marynarki ("sub lieutenant") Royal Navy w roli Fighter Direction Officer (oficer naprowadzania lotnictwa, w skrócie FDO) odpowiedzialny za obsługę radaru i radiostacji i podlegli mu marynarze. Dla celów administracyjnych stworzono jednostkę o nazwie Merchant Ship Fighter Unit stacjonująca w bazie RAF Speke w pobliżu Liverpoolu, jednostka rozpoczęła działalność 5 maja 1941.
Do bazy Speke wysłano początkowo 60 samolotów typu Hurricane Mk I. Docelowo planowano użyć do 300 samolotów tego typu. 200 miało stacjonować w Speke, a 100 (jako zapasowe i rezerwowe) po drugiej stronie Atlantyku w bazie Royal Canadian Air Force w Dartmouth. Stacjonujące w Speke samoloty były transportowane drogą lądowa do Liverpoolu, gdzie ładowano je na statki. Po przybyciu do Halifaksu były one zdejmowane dźwigami ze statków i ponownie transportowane drogą lądową do Dartmouth, gdzie poddawano je serwisowi (lub zastępowano nowym samolotem). Po załadowaniu w Halifaksie i odbyciu przez statki powrotnej podróży do Wielkiej Brytanii, po przybyciu do portu przeznaczenia samoloty były katapultowane i leciały ponownie do Speke na przegląd techniczny.
Samoloty zostały przebudowane do wersji znanej jako Sea Hurricane Mk I, jedyną znaczącą różnicą było dodanie mechanizmów potrzebnych do ich użycia na katapulcie. Tak zmodyfikowane samoloty znane były jako „Hurricat” lub „Catafighter”. W późniejszym czasie powstały jeszcze wersje: Mk IA już specjalnie zbudowana do użycia na CAM-ach (50 samolotów) i Mk IB z innym silnikiem (300 nowych samolotów i 25 przebudowanych z wersji Mk IA).
Piloci przeznaczeni na CAM-y przechodzili dodatkowe szkolenie w bazach RAF-u Farnborough i Gosport. Szkolenie zazwyczaj ograniczone było do jednego lub dwóch próbnych katapultowań. Każdy pilot miał odbyć tylko dwie podróże tam i z powrotem. Dowództwo Royal Navy naciskało, aby piloci byli na stałe przypisani do swoich statków, czemu jednak sprzeciwił się RAF. Argumentowano, iż w czasie trwających do 19 tygodni dwóch transatlantyckich podróży, pozbawieni możliwości latania piloci będą tracili nabyte umiejętności. Na każdym CAM-ie płynęło do trzech pilotów. Jeżeli na statku był więcej niż jeden pilot, to w trakcie dnia każdy z nich siedział w kabinie samolotu w dwugodzinnych zmianach, czekając na ewentualne katapultowanie.
Dowódcą zaokrętowanego oddziału był pilot RAF-u, jego zastępcą był oficer Royal Navy. Początkowo obsługa i konserwacja katapulty była odpowiedzialnością pierwszego mechanika statku, w późniejszym czasie zajmował się tym FDO. Obsługa katapulty należała do obowiązków radiotelegrafisty statku. CAM-y zazwyczaj pływały na początku konwoju, co ułatwiało im manewrowania przed startem samolotu i ułatwiało pilotowi szybkie odejście znad statków konwoju, co było istotne ze względów bezpieczeństwa – niedoświadczeni zazwyczaj artylerzyści na statkach handlowych otwierali ogień do wszystkich dostrzeżonych samolotów bez względu na ich wygląd czy oznakowanie.
Decyzję o użyciu samolotu podejmował kapitan statku, a po starcie samolotu kontrolę nad nim przejmował FDO. Po ataku na samolot czy samoloty nieprzyjaciela, pilot miał wybór skierować się w kierunku najbliższego lądu (jeżeli był on niedaleko), mając nadzieję tam wylądować, lub skoczyć na spadochronie w pobliżu konwoju z nadzieją na wyratowanie go przez jeden z okrętów eskorty. Pilot mógł także wodować koło statku, co jednak w przypadku Hurricane'a było operacją niebezpieczną.
Należy zaznaczyć, że analogiczny schemat katapultowania samolotów istniał na okrętach klasy "fighter catapult ship" (FCS), na których doszło do pierwszego skutecznego użycia bojowego Hurricane'a z katapulty 2 sierpnia 1941, zakończonego zestrzeleniem Fw 200.
Służba.
Pierwszym CAM-em był obsadzony przez obsługę Royal Navy „Michael E”. Wyruszył on w pierwszy rejs 28 maja 1941 w konwoju OB 327. Pięć dni później, 2 czerwca, po rozproszeniu konwoju „Michael E” został zatopiony przez niemiecki okręt podwodny U-108. Pierwszym CAM-em z mieszaną obsługą RAF-u i Royal Navy był SS „Empire Rainbow”.
Początkowo CAM-y pływały tylko w atlantyckich konwojach do Ameryki Północnej, ale począwszy od września 1941 dołączyły także do konwojów płynących na Gibraltar, w późniejszym czasie brały też udział w konwojach płynących do Freetown. W styczniu i lutym 1942 w CAM-y pływające w konwojach atlantyckich nie brały na swoje pokłady samolotów, ponieważ doświadczenie pokazało, że trudne warunki pogodowe uniemożliwiały start samolotów przy dużej, zimowej fali, uniemożliwiały także konserwację znajdujących się na pokładzie samolotów. Samoloty powróciły na pokłady statków w konwojach atlantyckich 6 marca. W kwietniu 1942 CAM-y zaczęły także brać udział w konwojach płynących do Związku Radzieckiego, gdzie w Archangielsku zorganizowano małą bazę RAF-u dla serwisu samolotów. Baza RAF-u funkcjonowała do końca września tego roku kiedy została zlikwidowana i CAM-y zostały wycofane z tych tras konwojowych. Począwszy od konwoju PQ-18 osłona lotnicza była zapewniana konwojom przez lotniskowce eskortowe.
W sierpniu 1942 CAM-y zostały także wycofane z konwojów płynących do Ameryki Północnej z powodu zmniejszenia zagrożenia atakami niemieckimi. Niemieckie Fw 200 skoncentrowały swoje ataki w rejonie Zatoki Biskajskiej i na zachód od Półwyspu Iberyjskiego, CAM-y nadal brały udział w konwojach płynących do Gibraltaru i Freetown. W tym samym czasie do użytku zaczęły wchodzić pierwsze lotniskowce eskortowe, wyposażone nie tylko w myśliwce, ale także samoloty do walki z U-Bootami.
W tym czasie na służbie było jeszcze 26 CAM-ów, ich liczba została jednak zredukowana do 16, z niektórych statków zdjęto katapulty i powróciły one do służby jako normalne statki towarowe. Zamknięto także kanadyjską bazę naprawczą i znajdujące się tam samoloty przekazano do dywizjonów RCAF. Dowództwo RAF-u już od pewnego czasu domagało się zamknięcia całej operacji twierdząc, że utrzymanie bazy naprawczych oraz samolotów i ich obsługi na pokładach statków kosztowało dwa całe dywizjony w sile roboczej i uzbrojeniu, i w marcu 1943 zdecydowano ostatecznie zakończyć cały program z dniem 15 lipca 1943. W dniu oficjalnego zakończenia działalności programu na morzu znajdowały się jeszcze dwa statki CAM, powracające do Wielkiej Brytanii w konwoju SL 133 „Empire Darwin” i „Empire Dawn”. Dwa ostatnie starty bojowe samolotów miały miejsce właśnie z pokładów tych statków 27 lipca – dwa Hurricane’y z nich startujące rozbiły atak siedmiu Fw 200 (jeden samolot został zestrzelony i jeden uszkodzony).
Podsumowanie.
Łącznie wszystkie CAM-y odbyły 340 rejsów w różnych konwojach, w ich trakcie katapultowano łącznie osiem samolotów. Zestrzeliły one łącznie siedem samolotów nieprzyjaciela i uszkodziły trzy inne. Straty własne wyniosły jednego pilota – Flight Officer J. Kendal zabił się po opuszczeniu samolotu, kiedy jego spadochron nie otworzył się prawidłowo.
Biorąc pod uwagę znaczne środki poświęcone na ten program, jego bezpośrednia skuteczność wydaje się być raczej niska, jednak w wielu przypadkach już sama obecność CAM-u w konwoju działała odstraszająco na samoloty nieprzyjaciela, które w licznych przypadkach nie decydowały się na zaatakowanie takiego konwoju.

</doc>
<doc id="2432368" url="https://pl.wikipedia.org/wiki?curid=2432368" title="Catapult aircraft merchantman">
Catapult aircraft merchantman



</doc>
<doc id="2432374" url="https://pl.wikipedia.org/wiki?curid=2432374" title="Stefan Cencek">
Stefan Cencek

Stefan Cencek pseud. "Twardy" (ur. 10 sierpnia 1900 w Sosnowcu, zm. w styczniu 1945 w Mauthausen) – działacz komunistyczny.
Syn górnika Nikodema. Ukończył szkołę powszechną. W 1919 ochotniczo wstąpił do WP i walczył w wojnie polsko-sowieckiej. Dostał się do niewoli sowieckiej i tam zetknął się z ideologią marksistowską. Po zawarciu pokoju w Rydze w marcu 1921 został zwolniony i powrócił do Polski. Od 1924 pracował w elektrowni w Będzinie. W 1927 wstąpił do KPP. Przed II wojną światową był kilkakrotnie aresztowany za działalność komunistyczną. Po klęsce wrześniowej 1939 nawiązał kontakt z byłymi KPP-owcami. Działał w Stowarzyszeniu Przyjaciół ZSRR, a później w PPR. W jego mieszkaniu odbywały się posiedzenia zagłębiowskiego Komitetu Okręgowego (KO) PPR i okręgowego sztabu GL/AL, spotykali się m.in. Józef Wieczorek i Stefan Franciszok, drukowano odezwy, a następnie urządzono drukarnię, na której drukowano m.in. "Trybunę Zagłębia", zorganizowano punkt kontaktowy dla łączników z Częstochowy. Od grudnia 1942 do czerwca 1943 "Twardy" był sekretarzem Komitetu Dzielnicowego (KD) PPR, a później pracował w okręgowej technice partyjnej. Od września 1944 był członkiem Komitetu Podokręgowego PPR w Sosnowcu. 23 grudnia 1944 został aresztowany wraz z żoną i synami i wywieziony do obozu koncentracyjnego Mauthausen-Gusen, gdzie w styczniu 1945 został zamordowany.

</doc>
<doc id="2432377" url="https://pl.wikipedia.org/wiki?curid=2432377" title="Brahima Korbeogo">
Brahima Korbeogo

Brahima Korbeogo (ur. 23 stycznia 1975 w Wagadugu) – burkiński piłkarz grający na pozycji obrońcy.
Kariera klubowa.
Karierę piłkarską Korbeogo rozpoczął w gwinejskim klubie Satellite FC z Konakry. W latach 1995–1997 grał w nim w gwinejskiej ekstraklasie.
W 1998 roku Korbeogo grał już w Burkinie Faso. Został wówczas zawodnikiem klubu USFA Wagadugu. W 2000 roku odszedł do egipskiego El-Ittihad z Aleksandrii, a w sezonie 2001/2002 grał w Bani Yas Club ze Zjednoczonych Emiratów Arabskich.
W 2002 roku Korbeogo wrócił do Burkina Faso i podpisał kontrakt z ASFA Yennenga ze stolicy kraju Wagadugu. W latach 2004 i 2006 wywalczył mistrzostwo Burkiny Faso. Latem 2006 został piłkarzem Commune FC. W 2007 roku został z nim mistrzem kraju i zdobył Puchar Burkiny Faso.
Kariera reprezentacyjna.
W reprezentacji Burkiny Faso Korbeogo zadebiutował w 1997 roku. W 1998 roku zajął z Burkina Faso 4. miejsce w Pucharze Narodów Afryki 1998. Na tym turnieju zagrał czterokrotnie: z Kamerunem (0:1), z Algierią (2:1), z Gwineą (1:0) i półfinale z Egiptem (0:2).
W 2000 roku Korbeogo wystąpił w 3 meczach Pucharu Narodów Afryki 2000: z Senegalem (1:3), z Zambią (1:1) i z Egiptem (2:4 i gol). W kadrze narodowej od 1997 do 2001 roku rozegrał 28 meczów i strzelił w nich 1 bramkę.

</doc>
<doc id="2432378" url="https://pl.wikipedia.org/wiki?curid=2432378" title="Sonny Bill Williams">
Sonny Bill Williams

Sonny Bill Williams (ur. 3 sierpnia 1985 w Auckland) – nowozelandzki gracz rugby (w odbu odmianach) i bokser. Jest zaledwie drugim zawodnikiem, który reprezentował Nową Zelandię na poziomie międzynarodowym najpierw w rugby league, a następnie w rugby union. W rugby league występuje najczęściej na pozycji wspieracza młyna, zaś w rugby union przeważnie jako . Znany jest przede wszystkim z umiejętności oddawania piłki „na kontakcie” (w czasie bycia szarżowanym) oraz atakowania barkiem podczas swojej kariery w rugby league.
Rugby.
Profesjonalną karierę w rugby league rozpoczynał w 2004 roku w klubie australijskiej NRL, Canterbury-Bankstown Bulldogs. Po zaledwie pięciu meczach w pierwszym zespole otrzymał powołanie do reprezentacji Nowej Zelandii (został wówczas najmłodszym reprezentantem kraju wśród zawodników przedniej formacji ("forwards"). W swoim debiutanckim sezonie NRL z Buldogami wywalczył tytuł mistrzowski, choć w większości spotkań pojawiał się na boisku z ławki rezerwowych. Był wówczas najmłodszym zawodnikiem Canterbury, który podpisał profesjonalny kontrakt z klubem, jak również najmłodszym w historii zespołu, który zagrał w finale.
W 2008 roku w budzących kontrowersje okolicznościach przeniósł się do francuskiego klubu rugby union RC Toulonnais. W 2010 roku Williams podpisał umowę z New Zealand Rugby Union, na mocy której zagwarantowano mu miejsce w składzie "All Blacks" podczas Pucharu Świata w 2011 roku. W związku z tym zawodnik powrócił do Nowej Zelandii, by w sezonie 2010 rozpocząć grę w zespole Canterbury z National Provincial Championship. W 2011 roku został wybrany do Crusaders grających w elitarnych rozgrywkach Super Rugby. Dotarł z nimi do finału, gdzie jednak Crusaders ulegli Queensland Reds.
W barwach nowozelandzkiej drużyny narodowej w odmianie piętnastoosobowej zadebiutował 6 listopada 2010 roku w rozgrywanym na stadionie Twickenham pojedynku z reprezentacją Anglii. Rok później z zespołem "All Blacks" wywalczył złoty medal Pucharu Świata.
W 2012 roku w Super Rugby występował w drużynie Chiefs, z którą zajął pierwsze miejsce. Po zakończeniu sezonu podpisał obowiązujący do końca roku kontrakt z japońskim Panasonic Wild Knights.
Pod koniec 2012 roku Williams ponownie zmienił odmianę rugby, ogłaszając swój powrót do NRL, do Sydney Roosters. Również i tym razem w swoim pierwszym sezonie w nowej drużynie zdołał wywalczyć mistrzostwo ligi. Wobec zgłoszenia przez Williamsa chęci uczestniczenia w Pucharze Świata, został on włączony do 24-osobowego "Kiwis". Tam reprezentacja Nowej Zelandii dotarła do finału, w którym jednak wysoko uległa australijskim "Kangaroos". Tym samym nie zdołał wywalczyć tytułu mistrzowskiego w obu odmianach rugby, co byłoby pierwszym takim wyczynem w historii. Dwa dni przed meczem finałowym Rugby League International Federation uhonorowała "SBW" tytułem zawodnika roku 2013 ("2013 RLIF Player of the Year"). Był to pierwszy przypadek, kiedy tę ustanowioną w 2008 roku nagrodę otrzymał gracz spoza Australii. Niemniej w grudniu 2013 roku ogłosił, że od sezonu 2015 ponownie będzie występował w odmianie 15-osobowej. W czerwcu 2014 roku ogłoszono natomiast podpisanie porozumienia pomiędzy Counties Manukau Rugby Union a Williamsem w sprawie jego występów w sezonach 2015 i 2016
W sezonie 2014 Williams wraz z Roosters dotarł do przedostatniej rundy fazy pucharowej, gdzie odpadł w starciu z późniejszymi mistrzami, South Sydney Rabbitohs. W międzyczasie "SBW" zaliczył swój 100. mecz w NRL. W związku z przedwczesnym zakończeniem sezonu w "league", zawodnik już kilka dni po ostatnim meczu Roosters dołączył do nowozelandzkiego zespołu "union", Counties Manukau. Zadebiutował w rozgrywkach ITM Cup w przedostatniej kolejce sezonu, która odbyła się ledwie 12 dni po meczu Rabbitohs – Roosters. Jednocześnie nie wykluczył późniejszych występów w barwach "Kogutów" w odmianie 13-osobowej.
Sonny Bill znalazł się w składzie nowozelandzkich Chiefs na sezon 2015 Super Rugby.
Boks.
W 2009 roku rozpoczął także karierę bokserską w wadze ciężkiej – wszystkie sześć dotychczasowych pojedynków zakończyło się jego zwycięstwem (trzy przez nokaut).
W październiku 2013 roku "SBW" przyznał, że nie zamierza toczyć żadnych walk przez kolejne trzy lata.
31 stycznia 2015 pokonał jednogłośnie na punkty na gali w Sydney rodaka Chauncy'ego Wellivera (55-11-5). 

</doc>
<doc id="2432382" url="https://pl.wikipedia.org/wiki?curid=2432382" title="Wirus pryszczycy">
Wirus pryszczycy

Wirus pryszczycy, FMDV z ang. od nazwy choroby "Foot and mouth disease" - wirus z rodziny Picornaviridae, rodzaj Aphtovirus. Znane są następujące serotypy wirusa: O, A, C, SAT1, SAT2, SAT3, Asia1. W ich obrębie zidentyfikowano ponad 60 podtypów.
Budowa.
Wirus ma postać kulistą o średnicy około 25 nm. Dojrzały wirion nie posiada otoczki, ma
wskaźnik sedymentacji 140S i masę cząsteczkową około 8,08 × 106 Da. Kapsyd dwudziestościenny utworzony z 60 kopii każdego z czterech białek strukturalnych VP1(1D), VP2(1B), VP3(1C) i VP4 (1A), w którym zlokalizowana jest pojedyncza nić RNA o dodatniej polaryzacji (ss(+)RNA). Trzy białka VP1, VP2, VP3 są na powierzchni wirionu, natomiast białko VP4 jest białkiem wewnętrznym, które ukryte jest w kapsydzie.
Rozmieszczenie serotypów wirusa pryszczycy na świecie.
Obecność serotypów O, A, C stwierdzano w Afryce, Azji, Ameryce Południowej oraz w Europie. Serotypy SAT 1, SAT 2, SAT 3 występowały zwykle tylko w Afryce. Serotyp Asia 1 występował tylko w Azji.

</doc>
<doc id="2432383" url="https://pl.wikipedia.org/wiki?curid=2432383" title="Ballyjamesduff">
Ballyjamesduff

Ballyjamesduff (irl. "Baile Shéamais Dhuibh") – miasto w Irlandii w hrabstwie Cavan położone przy drodze R194. Populacja w 2011 roku wynosiła 3134 mieszkańców. W miejscowości jest organizowany corocznie Pork Festival (tłum. "Festiwal Wieprzowiny").

</doc>
<doc id="2432386" url="https://pl.wikipedia.org/wiki?curid=2432386" title="Eduard Kazura">
Eduard Kazura

Eduard Piatrowicz Kazura (, , "Eduard Piotrowicz Kazuro"; ur. 2 maja 1949 w Siergiejewiczach w rejonie postawskim) – białoruski inżynier, kołchoźnik i polityk, w latach 2008–2012 deputowany do Izby Reprezentantów Zgromadzenia Narodowego Republiki Białorusi IV kadencji.
Życiorys.
Urodził się 1 czerwca 1961 roku we wsi Siergiejewicze, w rejonie postawskim obwodu mołodeczańskiego Białoruskiej SRR, ZSRR. Ukończył Leningradzki Instytut Gospodarstwa Wiejskiego ze specjalnością „Mechanizacja gospodarki wiejskiej”, a także Akademię Zarządzania przy Prezydencie Republiki Białorusi ze specjalnością „Zarządzanie państwowe i miejscowe”. Pracę rozpoczął jako brygadier brygady ciągników. Odbył służbę wojskową w szeregach Armii Radzieckiej. Następnie pracował jako główny inżynier kołchozu „Rodina”, zastępca przewodniczącego kołchozu im. Miczurina w rejonie postawskim, instruktor wydziału organizacyjnego Postawskiego Komitetu Rejonowego Komunistycznej Partii Białorusi, przewodniczący kołchozu „Oktiabr′”, naczelnik mobilnej zmechanizowanej kolumny Postawskiej Rejonowej Techniki Rolno-Przemysłowej, dyrektor Postawskiego Zakładu Mleczarskiego, pierwszy zastępca przewodniczącego, kierownik Urzędu Gospodarki Wiejskiej i Żywności, przewodniczący Postawskiego Rejonowego Komitetu Wykonawczego.
27 października 2008 roku został deputowanym do Izby Reprezentantów Zgromadzenia Narodowego Republiki Białorusi IV kadencji z Postawskiego Okręgu Wyborczego Nr 29. Pełnił w niej funkcję członka Stałej Komisji ds. Budownictwa Państwowego, Samorządu Lokalnego i Przepisów. Od 13 listopada 2008 roku był członkiem Narodowej Grupy Republiki Białorusi w Unii Międzyparlamentarnej.
Życie prywatne.
Eduard Kazura jest żonaty, ma syna i córkę.

</doc>
<doc id="2432387" url="https://pl.wikipedia.org/wiki?curid=2432387" title="Wilfred Tomkinson">
Wilfred Tomkinson

Wilfred Tomkinson (ur. 15 listopada 1877, zm. 7 października 1971) – brytyjski wojskowy, wiceadmirał Royal Navy, uczestnik I wojny światowej, pierwszy dowódca krążownika liniowego „Hood”, we wrześniu 1931 roku pełniący obowiązki dowódcy Floty Atlantyckiej podczas buntu w Invergordon.
Życiorys.
Wilfred Tomkinson wstąpił do Royal Navy w 1891 roku. W 1900 roku uczestniczył w tłumieniu powstania bokserów w Chinach. W 1907 roku ożenił się z Edith Joan Bittleston, z którą mieli syna i cztery córki. Podczas I wojny światowej uczestniczył w rajdzie na Zeebrugge i Ostendę pod komendą Rogera Keyesa, z którym służył w Chinach i związał swą karierę w marynarce.
W latach 1920–1921 był pierwszym dowódcą największego ówcześnie okrętu wojennego świata, krążownika liniowego „Hood”. W 1926 roku został szefem sztabu admirała Keyesa, wówczas dowódcy Floty Śródziemnomorskiej. Awansowany w następnym roku do stopnia kontradmirała ("Rear Admiral"), pełnił funkcję asystenta szefa sztabu morskiego Admiralicji. W 1929 roku objął dowodzenie Eskadrą Krążowników Liniowych ("Battle Cruiser Squadron") Floty Atlantyckiej, powracając na „Hooda” jako admirał. We wrześniu 1931 roku objął obowiązki dowodzącego Flotą Atlantycką, w zastępstwie chorego admirała Michaela H. Hodgesa. W tym czasie wśród marynarzy brytyjskich wybuchł bunt na tle planowanych obniżek (nawet do 25%) żołdu. Tomkinson brał czynny udział w rozwiązaniu sporu a wykazywane przezeń zrozumienie dla żądań marynarzy spowodowało niechęć doń urzędników Admiralicji. W następnym roku został przeniesiony w stan spoczynku w stopniu wiceadmirała ("Vice Admiral").
Był odznaczony między innymi Orderem Łaźni, Królewskim Królewskim Orderem Wiktoriańskim, włoskim Orderem św. Maurycego i Łazarza, belgijskim Orderem Leopolda, francuskim Krzyżem Wojennym oraz złotym medalem Royal Humane Society. Ostatnie lata życia spędził w Devizes. Zmarł w 1971 roku.

</doc>
<doc id="2432395" url="https://pl.wikipedia.org/wiki?curid=2432395" title="Seydou Traoré">
Seydou Traoré

Seydou Traoré (ur. 17 września 1970 w Grand Lahou) – burkiński piłkarz grający na pozycji napastnika. W swojej karierze rozegrał 34 mecze w reprezentacji Burkina Faso i strzelił w niej 2 gole.
Kariera klubowa.
Karierę piłkarską Traoré rozpoczął w klubie Africa Sports z Abidżanu. Grał w nim w latach 1985-1993 w pierwszej lidze Wybrzeża Kości Słoniowej. Z Afriką Sports cztery razy był mistrzem kraju (1986, 1987, 1988, 1989), trzy razy zdobywał Puchar Wybrzeża Kości Słoniowej (1986, 1989, 1993) oraz jeden raz Puchar Zdobywców Pucharów (1992) i Superpuchar Afryki (1992).
W 1994 roku Traoré grał już w Burkina Faso. Został wówczas zawodnikiem klubu Rail Club du Kadiogo. Natomiast w latach 1995-1998 grał we francuskim amatorskim zespole FC Bressuire.
W 1998 roku Traoré przeszedł do Al-Ahli Dubaj ze Zjednoczonych Emiratów Arabskich. W sezonie 1999/2000 grał w Al-Ain FC (wywalczył mistrzostwo ZEA), a następnie w katarskim Qatar SC. W 2000 roku odszedł do Al Qadsia z Kuwejtu, gdzie grał do końca swojej kariery (2007 rok) z przerwą na wypożyczenie do Al-Ahli Doha w 2002 roku. W latach 2003, 2004 i 2005 wywalczył mistrzostwo Kuwejtu oraz zdobył Puchar Kuwejtu w latach 2003, 2004 i 2007.
Kariera reprezentacyjna.
W reprezentacji Burkina Faso Traoré zadebiutował w 1994 roku. W 1996 roku zagrał w Pucharze Narodów Afryki 1996, a jego dorobek na tym turnieju to 3 mecze: ze Sierra Leone (1:2), z Zambią (1:5) i z Algierią (1:2).
W 1998 roku Traoré zajął z Burkina Faso 4. miejsce w Pucharze Narodów Afryki 1998. Na tym turnieju zagrał sześciokrotnie: z Kamerunem (0:1), z Algierią (2:1 i gol), z Gwineą (1:0), ćwerćfinale z Tunezją (1:1, k. 8:7), półfinale z Egiptem (0:2) i o 3. miejsce z Demokratyczną Republiką Konga (4:4, k: 1:4).
W 2000 roku Traoré wystąpił we 2 meczach Pucharu Narodów Afryki 2000: z Senegalem (1:3) i z Egiptem (2:4). W kadrze narodowej od 1994 do 2001 roku rozegrał 34 meczów i strzelił w nich 2 bramki.

</doc>
<doc id="2432396" url="https://pl.wikipedia.org/wiki?curid=2432396" title="Seydou Traore">
Seydou Traore



</doc>
<doc id="2432397" url="https://pl.wikipedia.org/wiki?curid=2432397" title="Eduard Kazuro">
Eduard Kazuro



</doc>
<doc id="2432399" url="https://pl.wikipedia.org/wiki?curid=2432399" title="Kołysanie mocy">
Kołysanie mocy

Kołysanie mocy – zakłócenie w normalnej pracy systemu elektroenergetycznego, objawiające się zmianami wartości kątów fazowych między napięciami źródłowymi wytwarzanymi w generatorach synchronicznych współpracujących z sobą elektrowni. Jeżeli w trakcie kołysań mocy kąt fazowy między napięciami źródłowymi nie przekracza 180°, zachodzą "kołysania mocy synchroniczne", w przeciwnym natomiast przypadku "kołysania mocy asynchroniczne".
Przyczyną kołysań mocy są najczęściej zwarcia, zwłaszcza zwarcia niezbyt szybko wyłączane, występujące w pobliżu jednej z elektrowni. Kołysania mocy mogą powstawać również w wyniku nagłych zmian konfiguracji systemu elektroenergetycznego, na przykład wypadnięcia z pracy jednostki generatorowej albo jednej z linii przesyłowych wiążących z sobą dwie części tego systemu.

</doc>
<doc id="2432400" url="https://pl.wikipedia.org/wiki?curid=2432400" title="Sladana Perunović">
Sladana Perunović



</doc>
<doc id="2432403" url="https://pl.wikipedia.org/wiki?curid=2432403" title="Igor Karpienko">
Igor Karpienko



</doc>
<doc id="2432407" url="https://pl.wikipedia.org/wiki?curid=2432407" title="René Taelman">
René Taelman

René Taelman (ur. 5 maja 1946 w Auderghem, zm. 13 sierpnia 2019) – belgijski trener piłkarski. 
Kariera trenerska.
W swojej karierze trenerskiej Taelman pracował w takich klubach jak: Eendracht Aalst, RFC Seraing, zairski AS Kalamu, Cercle Brugge, marokański CO Casablanca, iworyjski Africa Sports, kuwejcki Al-Arabi, bahrański East Riffa Club, gwinejski CI Kamsar, egipski El-Ittihad, libijski Olympic Zawiya, algierski JS Kabylie oraz libijskie Al-Tahhadi Al-Akhdar. W 2000 roku był selekcjonerem reprezentacji Burkiny Faso (poprowadził ją w Pucharze Narodów Afryki 2000, a w latach 2001-2003 - Beninu.)
Z CO Casablanca wygrał Arabski Puchar Zdobywców Pucharów w 1990 roku. Z Africa Sports został wicemistrzem Wybrzeża Kości Słoniowej w 1994 roku oraz sięgnął z nim po Superpuchar Wybrzeża Kości Słoniowej. Z Al-Arabi Kuwejt zdobył Superpuchar Kuwejtu w 1995 roku, a z Olympic Zawiya wywalczył mistrzostwo Libii w 2004 roku.

</doc>
<doc id="2432409" url="https://pl.wikipedia.org/wiki?curid=2432409" title="Rene Taelman">
Rene Taelman



</doc>
<doc id="2432413" url="https://pl.wikipedia.org/wiki?curid=2432413" title="Psathyrella velutina">
Psathyrella velutina



</doc>
<doc id="2432414" url="https://pl.wikipedia.org/wiki?curid=2432414" title="Hiszpania na Letnich Igrzyskach Olimpijskich 1948">
Hiszpania na Letnich Igrzyskach Olimpijskich 1948

Hiszpanię na Letnich Igrzyskach Olimpijskich 1948 reprezentowało 65 zawodników, tylko mężczyzn.

</doc>
<doc id="2432415" url="https://pl.wikipedia.org/wiki?curid=2432415" title="Bitwa pod Tinchebray">
Bitwa pod Tinchebray

Bitwa pod Tinchebray – bitwa pomiędzy siłami króla angielskiego Henryka I a wojskami Roberta II, księcia Normandii, która odbyła się w 1106 roku.
W roku 1101 doszło do sporu o koronę angielską pomiędzy Henrykiem I a jego powracającym z krucjaty bratem Robertem II, wspieranym przez Normanów. Ostatecznie spór zakończyło porozumienie pomiędzy obiema stronami, w wyniku którego Robert II otrzymał kilka posiadłości w Normandii oraz roczną rentę. W roku 1105 Henryk udał się ze swoimi siłami do Normandii, zajmując miasta Caen oraz Bayeux i rozprawiając się z miejscowymi baronami, którzy poparli wcześniej Roberta. W roku następnym doszło do kolejnej wyprawy Henryka na Normandię, w wyniku której zajęto hrabstwo Évreux i rozpoczęto oblężenie zamku w Tinchebray. Na pomoc obleganym przybył wówczas na czele pięciu hufców rycerskich Robert II z wasalami; do bitwy doszło 28 września.
Armia Henryka zorganizowana była w trzy grupy (raczej niespotykane w tym okresie), w odwodzie miał dodatkową rezerwę umieszczoną na skrzydle, niewidoczną dla przeciwnika. Henryk rozkazał, aby większość jego rycerzy walczyła nie jak zazwyczaj konno, ale pieszo. Siły Roberta zaatakowały frontalnie centralną grupę wojsk Henryka i w czasie bitwy, która trwała tylko około godziny, decydujący stał się atak trzymanych w rezerwie rycerzy Henryka.
Bitwa zakończyła się zwycięstwem wojsk Henryka I. W bitwie poległo wielu rycerzy normandzkich, a 400 wraz z Robertem II, wzięto do niewoli. Po tym zwycięstwie Roberta umieszczono w areszcie, a Normandię Henryk przyłączył do Anglii.

</doc>
<doc id="2432423" url="https://pl.wikipedia.org/wiki?curid=2432423" title="Urugwaj na Letnich Igrzyskach Olimpijskich 1948">
Urugwaj na Letnich Igrzyskach Olimpijskich 1948

Urugwaj na Letnich Igrzyskach Olimpijskich 1948 reprezentowało 61 zawodników, 60 mężczyzn i 1 kobieta.

</doc>
<doc id="2432425" url="https://pl.wikipedia.org/wiki?curid=2432425" title="Jan Jerzy Ostermann">
Jan Jerzy Ostermann

Jan Jerzy Ostermann baron "de Ostermann"; niem. "Johann Georg von Ostermann"; węg. "Janus Gyórgy Ostermann" (ur. 9 września 1781 w Pressburgu, zm. 16 marca 1866 we Lwowie) – c. k. wojskowy i urzędnik.
Życiorys.
Był synem Georga von Ostermanna (ur. 1743 w Sternberg in der Neumark, zm. 1828 w Pressburgu) z matki Anny Christiny von Radkovics, urodzonej w Pressburgu. Służył w armii Arcyksięstwa Austriackiego w stopniu majora. Podczas wojny w 1897 (tzw. wyzwoleńczej) na obszarze Tyrolu został odznaczony Medalem Waleczności.
W pierwszej dekadzie XIX wieku został zatrudniony w C. K. Guberni Krajowej we Lwowie: do 1806 jako akcesista biurowy, a do około 1808 był tam koncypistą gubernialnym. Następnie pracował w urzędzie c. k. cyrkułu bukowińskiego z siedzibą w Czerniowcach: od około 1808 jako komisarz trzeciej kategorii, w tym charakterze od około 1812 do około 1815 był eksponowany do Suczawy, następnie nadal był w urzędzie cyrkułu jako komisarz trzeciej kategorii do około 1817, potem jako komisarz drugiej kategorii około 1817/1818.
Następnie był sekretarzem gubernialnym w C. K. Guberni Krajowej we Lwowie od około 1818 do około 1825.
Z tego stanowiska, "ze względu znakomitych zasług", został mianowany w styczniu 1826 na urząd naczelnika (starosty) c. k. cyrkułu sanockiego, który sprawował z tytułem radcy gubernialnego (niem. "Gubernial-Rath / Kreishauptmann") do grudnia 1846. W 1846 pełnił urząd starosty podczas rzezi galicyjskiej i powstania krakowskiego. 25 lutego 1846 przekazał do Gubernium Krajowego informację o upadku powstania na Sanocczyźnie. W tym roku kierowany przez niego cyrkuł sanocki przedstawił obszerną listę uczestników konspiracji, z których niektórzy byli następnie osądzeni i skazani na wyroki więzienia.
W marcu 1854 został mianowany zwierzchnikiem cyrkułu (niem. "Kreisvorosteher") w Stanisławowie. Uzyskał tytuł radcy namiestnictwa.
W 1807 ożenił się z Francuzką Karoliną Joanną von Godeffroy, córką Benjamina von Godeffroy (właściciel majątku Sieniczno i dzierżawca tzw. starostwa rabsztyńskiego). Miał trzy córki, dwóch synów: Maurycego (ur. 1809, określany także jako Moryc, a ze względu na urząd ojca mianowany starościcem) i Ernesta, którzy w 1831 walczyli w powstaniu listopadowym. Maurycy Ostermann, student czwartego roku na kierunku prawo, brał udział w powstaniu w szeregach 2 pułku ułanów, 5 pułku ułanów i zginął w bitwie pod Rogoźnicą 29 sierpnia 1831. Namówił on do udział w powstaniu swojego przyjaciela, Jana Granatowskiego, późniejszego autora pamiętnika.
Jan Jerzy Ostermann zmarł 16 marca 1866 we Lwowie "na wycieńczenie". Został pochowany na cmentarzu Łyczakowskim we Lwowie. Na nagrobku została umieszczona inskrypcja w języku węgierskim.

</doc>
<doc id="2432429" url="https://pl.wikipedia.org/wiki?curid=2432429" title="Uładzimir Karpiak">
Uładzimir Karpiak

Uładzimir Walancinawicz Karpiak (, , "Władimir Walentinowicz Karpiak"; ur. 22 lipca 1967 w Nowych Okmianach) – białoruski inżynier i polityk, w latach 2008–2012 deputowany do Izby Reprezentantów Zgromadzenia Narodowego Republiki Białorusi IV kadencji.
Życiorys.
Urodził się 1 czerwca 1961 roku w mieście Nowe Okmiany, w Litewskiej SRR, ZSRR. Ukończył Ryski Instytut Politechniczny, uzyskując wykształcenie inżyniera elektryka automatyzacji, a także Akademię Zarządzania przy Prezydencie Republiki Białorusi, uzyskując wykształcenie menedżera ekonomisty. Pracę rozpoczął jako inżynier obsługi przekazu Chmielnickiego Północnego Przedsiębiorstwa Sieci Elektrycznych w Szepetówce w Ukraińskiej SRR. Następnie pracował jako energetyk Cechu Wulkanizacji Nr 2, starszy mistrz ds. remontu wyposażenia elektrycznego Cechu Wulkanizacji Nr 1, inżynier ds. organizacji, eksploatacji i remontu pierwszej kategorii wydziału głównego energetyka, główny energetyk, zastępca głównego inżyniera ds. rozwoju technicznego, główny inżynier – pierwszy zastępca dyrektora Zakładu Opon Masowych Spółki „Biełszyna” w Bobrujsku.
27 października 2008 roku został deputowanym do Izby Reprezentantów Zgromadzenia Narodowego Republiki Białorusi IV kadencji z Bobrujskiego-Pierszamajskiego Okręgu Wyborczego Nr 79. Pełnił w niej funkcję członka Stałej Komisji ds. Przemysłu, Kompleksu Paliwowo-Energetycznego, Transportu, Łączności i Przedsiębiorczości. Od 13 listopada 2008 roku był członkiem Narodowej Grupy Republiki Białorusi w Unii Międzyparlamentarnej.
Życie prywatne.
Uładzimir Karpiak jest żonaty, ma córkę i syna.

</doc>
<doc id="2432430" url="https://pl.wikipedia.org/wiki?curid=2432430" title="Uładzimier Karpiak">
Uładzimier Karpiak



</doc>
<doc id="2432431" url="https://pl.wikipedia.org/wiki?curid=2432431" title="Władimir Karpiak">
Władimir Karpiak



</doc>
<doc id="2432435" url="https://pl.wikipedia.org/wiki?curid=2432435" title="Portugalia na Letnich Igrzyskach Olimpijskich 1948">
Portugalia na Letnich Igrzyskach Olimpijskich 1948

Portugalię na Letnich Igrzyskach Olimpijskich 1948 reprezentowało 48 zawodników.

</doc>
<doc id="2432438" url="https://pl.wikipedia.org/wiki?curid=2432438" title="Przemysław Wipler">
Przemysław Wipler

Przemysław Janusz Wipler (ur. 15 lipca 1978 w Piekarach Śląskich) – polski polityk, nauczyciel akademicki, urzędnik państwowy, były prezes Stowarzyszenia KoLiber i Fundacji Republikańskiej, w latach 2013–2015 prezes Stowarzyszenia „Republikanie”, poseł na Sejm VII kadencji.
Życiorys.
Wykształcenie i praca zawodowa.
Urodził się na Górnym Śląsku, gdzie jego ojciec pracował jako górnik dołowy. Po rozwodzie rodziców Przemysław Wipler wraz z matką wyjechał do Gdyni. Ukończył tam III Liceum Ogólnokształcące im. Marynarki Wojennej RP.
W 2002 ukończył studia na Wydziale Prawa i Administracji Uniwersytetu Warszawskiego, uzyskując magisterium na podstawie pracy zatytułowanej "Libertariańskie podejście do państwa". Od 1999 do 2001 był redaktorem „Najwyższego Czasu!”. Następnie podjął pracę w Centrum im. Adama Smitha i Fundacji Akcji Gospodarczej. Pracował również w firmach zajmujących się doradztwem podatkowym m.in. Ernst &amp; Young. Był członkiem rad nadzorczych m.in. Przedsiębiorstwa Eksploatacji Rurociągów Naftowych Przyjaźń i Przedsiębiorstwa Przeładunku Paliw Płynnych Naftoport. Od 2005 do 2008 pełnił funkcję dyrektora Departamentu Dywersyfikacji Dostaw Nośników Energii w Ministerstwie Gospodarki. W latach 2009–2011 był wiceprezesem zarządu spółki Bio-Alians. W listopadzie 2015 został członkiem rady nadzorczej NFI Magna Polonia. Prowadził także działalność gospodarczą. Wykładał bezpieczeństwo energetyczne w Collegium Civitas.
Działalność publiczna.
W 1999 współtworzył Stowarzyszenie KoLiber. Pełnił funkcję prezesa oddziału warszawskiego, a następnie prezesa zarządu głównego tego stowarzyszenia. Należał do Unii Polityki Realnej (do 2000) i pełnił funkcję rzecznika tej partii. Od 2002 do 2005 był prezesem Fundacji Odpowiedzialność Obywatelska. W 2009 został fundatorem, a następnie również prezesem Fundacji Republikańskiej (ustąpił z tej funkcji w 2011). Jest publicystą kwartalnika „Rzeczy Wspólne”.
W wyborach samorządowych w 2002 bez powodzenia kandydował do Rady m.st. Warszawy z listy Komitetu Wyborczego Wyborców Julii Pitery (otrzymał 1641 głosów). W wyborach parlamentarnych w 2005 bez powodzenia kandydował do Sejmu z listy Prawa i Sprawiedliwości (otrzymał 999 głosów). W 2010 został prezesem Ruchu 10 Kwietnia. W wyborach parlamentarnych w 2011 liczbą 4615 głosów w okręgu warszawskim zdobył mandat posła z listy PiS. W listopadzie tego samego roku wstąpił do tej partii. Odszedł z niej w czerwcu 2013, występując również z klubu parlamentarnego PiS i zakładając Stowarzyszenie „Republikanie” o profilu republikańskim i konserwatywno-liberalnym (mające charakter polityczny), w którym objął funkcję prezesa. W październiku tego samego roku organizacja ta podpisała porozumienie z trzema posłami niezrzeszonymi, którzy opuścili PO, angażując się w projekt „Godzina dla Polski” Jarosława Gowina. Wraz z końcem października Przemysław Wipler ustąpił z funkcji prezesa „Republikanów” (na rzecz Anny Streżyńskiej), jednak po niespełna miesiącu ponownie został na nią wybrany. Jego stowarzyszenie wzięło następnie udział w utworzeniu partii Polska Razem. Przemysław Wipler został członkiem prezydium zarządu tego ugrupowania, jednak już w lutym 2014 wraz z częścią „Republikanów” opuścił Polskę Razem. W marcu podjął współpracę z Kongresem Nowej Prawicy, a w maju tegoż roku został członkiem tej partii.
Na konwencie KNP w październiku 2014 Przemysław Wipler został wybrany na pierwszego wiceprezesa ugrupowania, jednak decyzje konwentu zostały wkrótce unieważnione przez sąd partyjny (przy czym sąd powszechny wpisał nowe władze do ewidencji). Był kandydatem KNP na prezydenta Warszawy, zajmując 4. miejsce spośród 11 kandydatów (otrzymał 4,21% głosów). W styczniu 2015 wraz z Januszem Korwin-Mikkem ogłosił powstanie nowej partii pod nazwą KORWiN: Koalicja Odnowy Rzeczypospolitej Wolność i Nadzieja.
W latach 2014 i 2015 był dwukrotnie karany naganami przez Komisję Etyki Poselskiej za naruszenie art. 5 (zasada rzetelności), art. 6 (zasada dbałości o dobre imię Sejmu) oraz art. 7 (zasada odpowiedzialności) Zasad Etyki Poselskiej.
W sierpniu 2015 został powołany na jednego z wiceprezesów partii KORWiN. W wyborach w październiku tegoż roku KW KORWiN nie przekroczył wyborczego progu, Przemysław Wipler otrzymał 17 424 głosy i nie uzyskał poselskiej reelekcji. W następnym miesiącu został zastąpiony na funkcji prezesa „Republikanów” przez Karola Rabendę. W październiku 2016 partia KORWiN przyjęła nową nazwę Wolność. W kwietniu 2017 Przemysław Wipler ogłosił zakończenie aktywności w tym ugrupowaniu i wycofanie się z życia politycznego. Zajął się prowadzeniem działalności w branży PR.
Postępowanie karne.
W czerwcu 2014 prokurator Prokuratury Rejonowej Warszawa Śródmieście-Północ skierował przeciwko Przemysławowi Wiplerowi akt oskarżenia, zarzucając mu zmuszanie przemocą funkcjonariuszy policji do zaniechania prawnej czynności służbowej przy naruszeniu ich nietykalności cielesnej, a także ich znieważenie. Miało do tego dojść w czasie nocnej interwencji przed jednym ze stołecznych klubów w październiku 2013 z udziałem mającego się znajdować w stanie nietrzeźwości posła. Przemysław Wipler zrzekł się immunitetu, nie przyznał się do popełnienia zarzucanych mu czynów, twierdząc, że to on miał zostać pobity przez policjantów.
W czerwcu 2016 został w pierwszej instancji nieprawomocnie uznany za winnego popełnienia zarzucanych mu czynów i skazany na karę sześciu miesięcy pozbawienia wolności z warunkowym zawieszeniem jej wykonania na okres dwóch lat próby oraz na karę grzywny. Wyrok uprawomocnił się wobec niezłożenia przez którąkolwiek ze stron apelacji.
Życie prywatne.
Jest żonaty, ma pięcioro dzieci: trzy córki i dwóch synów.

</doc>
<doc id="2432439" url="https://pl.wikipedia.org/wiki?curid=2432439" title="Jan (Pawlichin)">
Jan (Pawlichin)

Jan, imię świeckie Aleksandr Władimirowicz Pawlichin (ur. 30 sierpnia 1974 w Moskwie) – rosyjski biskup prawosławny.
Życiorys.
Edukację na poziomie podstawowym i średnim uzyskał w Moskwie. W latach 1991–1993 uczył się w moskiewskim seminarium duchownym. Następnie w latach 1994–1998 studiował w Moskiewskiej Akademii Duchownej, uzyskując w 1998 tytuł kandydata nauk teologicznych. W czasie studiów, 31 marca 1995, złożył wieczyste śluby mnisze przed biskupem dmitrowskim Filaretem, przyjmując imię Jan na cześć św. Jana Klimaka. 18 kwietnia tego samego roku został wyświęcony na hierodiakona przez arcybiskupa wieriejskiego Eugeniusza. W latach 1998–2001 służył w różnych cerkwiach Moskwy.
W 2001 wyjechał do Równego i podjął pracę duszpasterską w miejscowym soborze Zmartwychwstania Pańskiego. 31 marca 2001 arcybiskup rówieński Bartłomiej wyświęcił go na hieromnicha. W tym samym roku otrzymał godność igumena, zaś w 2003 – archimandryty.
W 2004 na własną prośbę wszedł w skład duchowieństwa eparchii kostromskiej. Został przełożonym monasteru Ipatiewskiego w Kostromie. Kierował również cerkiewnym muzeum historycznym w Kostromie.
5 października 2011 otrzymał nominację na biskupa magadańskiego i siniegorskiego. Jego chirotonia biskupia odbyła się 12 października 2011 w soborze św. Aleksandra Newskiego w Bałtyjsku z udziałem konsekratorów: patriarchy moskiewskiego i całej Rusi Cyryla, metropolitów sarańskiego Warsonofiusza, krasnojarskiego i aczyńskiego Pantelejmona, rostowskiego i nowoczerkaskiego Merkuriusza, arcybiskupa wileńskiego i litewskiego Innocentego, biskupów bałtijskiego Serafina i sołniecznogorskiego Sergiusza.
W 2016 otrzymał godność arcybiskupią.

</doc>
<doc id="2432440" url="https://pl.wikipedia.org/wiki?curid=2432440" title="Potęga sztuki">
Potęga sztuki

Potęga sztuki" – brytyjski serial telewizyjny z 2006 roku w reżyserii Clare Beavan i Carla Hindmarcha. Serial opowiada historię sztuki europejskiej na wybranych przykładach mistrzów i ich dzieł.
Prezenterem jest brytyjski historyk sztuki Simon Schama. Serial zrealizowany przez BBC był emitowany w październiku i listopadzie 2006 na kanale BBC Two. W Polsce emitowano go w TVP2 w lutym i marcu 2008. W Stanach Zjednoczonych był emitowany przez PBS HD Channel. Wyświetlały go również: TVOntario w Kanadzie, ABC1 w Australii, Australia Network w Azji Pacyficznej, TV One w Nowej Zelandii, ET1 w Grecji oraz BBC Farsi w Iranie. Każdy z odcinków dotyczy innego artysty i zwraca szczególną uwagę na jego konkretne, ważne zdaniem autorów cyklu dzieło:

</doc>
<doc id="2432442" url="https://pl.wikipedia.org/wiki?curid=2432442" title="Tamara Kleban">
Tamara Kleban

Tamara Michajłauna Kleban (, , "Tamara Michajłowna Kleban"; ur. 14 stycznia 1964 w Szestyłach w rejonie szczuczyńskim) – białoruska polityk, w latach 2008–2012 deputowana do Izby Reprezentantów Zgromadzenia Narodowego Republiki Białorusi IV kadencji.
Życiorys.
Urodziła się 1 czerwca 1961 roku we wsi Szestyły, w rejonie szczuczyńskim obwodu grodzieńskiego Białoruskiej SRR, ZSRR. Ukończyła Białoruski Państwowy Instytut Politechniczny, uzyskując wykształcenie inżyniera ekonomisty, a także Instytut Służby Państwowej Akademii Zarządzania przy Prezydencie Republiki Białorusi ze specjalnoścą „Stosunki międzynarodowe”. Pracę zaczęła w produkcyjno-ekonomicznych służbach organizacji budowlanych w Lidzie. Następnie pracowała jako zarządzająca sektorem ds. pracy, zastępca kierownika, kierownik Urzędu ds. Gospodarki i Stosunków Pracy, kierownik Urzędu Gospodarki Lidzkiego Miejskiego Komitetu Wykonawczego.
27 października 2008 roku została deputowaną do Izby Reprezentantów Zgromadzenia Narodowego Republiki Białorusi IV kadencji z Lidzkiego Okręgu Wyborczego Nr 54. Pełniła w niej funkcję zastępczyni przewodniczącego Stałej Komisji ds. Polityki Pieniężno-Kredytowej i Działalności Bankowej. Od 13 listopada 2008 roku była członkinią Narodowej Grupy Republiki Białorusi w Unii Międzyparlamentarnej.
Życie prywatne.
Tamara Kleban jest mężatką, ma syna.

</doc>
<doc id="2432443" url="https://pl.wikipedia.org/wiki?curid=2432443" title="Karol Oskar Bernadotte">
Karol Oskar Bernadotte

Karol Oskar Bernadotte, właśc. "Karol Oskar Wilhelm Fryderyk", (ur. 14 grudnia 1852 w Sztokholmie, 13 marca 1854 tamże) – książę szwedzki i duński z dynastii Bernadotte.
Życiorys.
Urodził się na Zamku Królewskim w Sztokholmie w 1852 roku jako syn Karola XV Bernadotte, następcy tronu Szwecji i Norwegii oraz jego żony Ludwiki Orańskiej. Po narodzinach Karol Oskar otrzymał od ojca tytuł księcia Sudermanii.
W lutym 1854 roku młody książę cierpiał z powodu odry, na którą lekarze zaradzili, aby brał zimne kąpiele. Doprowadziły one w efekcie do zapalenia płuc na które Karol Oskar niedługo potem zmarł. Został pochowany w kościele Riddarholmen. 

</doc>
<doc id="2432445" url="https://pl.wikipedia.org/wiki?curid=2432445" title="Jacek Świat">
Jacek Świat

Jacek Świat (ur. 16 grudnia 1955 we Wrocławiu) − polski polityk, filolog i dziennikarz, poseł na Sejm VII, VIII i IX kadencji.
Życiorys.
W 1980 ukończył studia polonistyczne na Uniwersytecie Wrocławskim. Pracował w Poczcie Polskiej, gdzie zajmował się m.in. marketingiem. Był rzecznikiem prasowym okręgu dolnośląskiego tej instytucji. Był redaktorem m.in. „Nowego Świata” i „Herolda Dolnośląskiego”.
Od 1980 działał w NSZZ „Solidarność”, był członkiem redakcji „Solidarności Dolnośląskiej”. W czasie stanu wojennego został na około pół roku internowany. Uczestniczył w wydawaniu podziemnej prasy, m.in. „Solidarności Dolnośląskiej” wydawanej przez Solidarność Walczącą, a także sam publikował w drugim obiegu. W 1989 działał w lokalnym Komitecie Obywatelskim.
W 1990 był współzałożycielem Porozumienia Centrum. Zasiadał w zarządzie wojewódzkim i naczelnym sądzie partyjnym tego ugrupowania. W połowie lat 90. zrezygnował z aktywności politycznej. W wyborach parlamentarnych w 2011 został liczbą 14 904 głosów wybrany na posła z listy Prawa i Sprawiedliwości w okręgu wrocławskim. W wyborach w 2015 z powodzeniem ubiegał się o reelekcję z wynikiem 17 281 głosów. W wyborach w 2019 został wybrany na kolejną kadencję Sejmu, otrzymując 15 537 głosów.
Był mężem Aleksandry Natalli-Świat, która zginęła 10 kwietnia 2010 w katastrofie polskiego samolotu Tu-154M w Smoleńsku. Udzielił wypowiedzi do filmu dokumentalnego "Pogarda".

</doc>
<doc id="2432446" url="https://pl.wikipedia.org/wiki?curid=2432446" title="Reprezentacja Danii w piłce nożnej kobiet">
Reprezentacja Danii w piłce nożnej kobiet

Reprezentacja Danii w piłce nożnej kobiet – oficjalna drużyna reprezentująca Danię w rozgrywkach piłki nożnej kobiet.

</doc>
<doc id="2432451" url="https://pl.wikipedia.org/wiki?curid=2432451" title="Cluster (zespół muzyczny)">
Cluster (zespół muzyczny)

Cluster – niemiecka grupa krautrockowa, aktywna od 1971 roku (w latach 1969–1971 funkcjonowała jako "Kluster"). Stałymi członkami byli Hans-Joachim Roedelius oraz Dieter Moebius. Z grupą przez dłuższy czas współpracowali Conrad Schnitzler, Conny Plank oraz Brian Eno.
Grupa poruszała się w bardzo szerokim gronie zainteresowań, czerpiąc inspiracje z twórców muzyki minimalistycznej. Początkowo tworzyła syntezatorowe utwory w mniej przystępnych gatunkach industrialu i drone’u, oparte jednak na ambiencie. Później zespół poruszał się w kręgach rocka progresywnego i krautrocka, by pod koniec lat 70. współpraca z Eno zaowocowała formułą New Age’ową. Albumy z lat 80. kojarzone są najczęściej z awangardą.
Cluster wywarł spory wpływ na muzykę elektroniczną i ambientową, zwłaszcza na Mouse on Mars, The Orb, Oval, Coil, Roberta Richa.

</doc>
<doc id="2432455" url="https://pl.wikipedia.org/wiki?curid=2432455" title="IV Brygada Jazdy">
IV Brygada Jazdy

IV Brygada Jazdy (IV BJ) – wielka jednostka kawalerii Wojska Polskiego II RP.
IV Brygada Jazdy została sformowana w Okręgu Korpusu Nr III w maju 1921 roku z wojennej 7 Brygady Jazdy. Dowództwo stacjonowało w Grodnie, a od grudnia 1921 roku w Suwałkach.

</doc>
<doc id="2432457" url="https://pl.wikipedia.org/wiki?curid=2432457" title="Bartosz Kownacki">
Bartosz Kownacki

Bartosz Józef Kownacki (ur. 11 sierpnia 1979 w Warszawie) – polski polityk i prawnik. Poseł na Sejm VII, VIII i IX kadencji, w latach 2015–2018 sekretarz stanu w Ministerstwie Obrony Narodowej.
Życiorys.
Ukończył Katolickie Liceum Ogólnokształcące pw. św. Augustyna w Warszawie, a w 2003 studia prawnicze na Wydziale Prawa i Administracji Uniwersytetu Warszawskiego. W latach 2003–2006 odbywał aplikację prokuratorską. W 2007 został wpisany na listę radców prawnych, a w 2009 otworzył własną kancelarię adwokacką. Był pełnomocnikiem części rodzin ofiar katastrofy lotniczej w Smoleńsku w 2010.
Przystąpił do Ruchu Odbudowy Polski. Od 2002 do 2006 przewodniczył Federacji Młodych ROP, był asystentem Jana Olszewskiego. W latach 2006–2007 pracował w Służbie Kontrwywiadu Wojskowego jako dyrektor jej biura prawnego. Był także członkiem Komisji Likwidacyjnej do spraw WSI. Do 2009 był zatrudniony w Kancelarii Prezydenta RP.
Bez powodzenia kandydował na radnego Warszawy w 2006 i do Sejmu w 2007 (startując z 18. miejsca, dostał 604 głosy). W wyborach parlamentarnych w 2011 został liczbą 7735 głosów wybrany na posła z listy Prawa i Sprawiedliwości w okręgu bydgoskim. Został członkiem, a później wiceprzewodniczącym Komisji Obrony Narodowej. Po kilku dniach od rozpoczęcia kadencji przeszedł z klubu parlamentarnego PiS do klubu Solidarna Polska. Zaangażował się w budowę bydgoskich struktur powstałej w 2012 partii o tej nazwie. W lipcu 2012 został zawieszony w prawach członka tego ugrupowania; doszło do tego po kilku wypowiedziach publicznych, w których zapowiadał możliwość opuszczenia klubu parlamentarnego wraz z grupą posłów, co według liderów partii stanowiło działanie na szkodę Solidarnej Polski. Bartosz Kownacki w tym samym miesiącu wystąpił z klubu SP i powrócił do klubu PiS.
W 2015 z powodzeniem ubiegał się o poselską reelekcję, otrzymując 9044 głosy. 16 listopada 2015 został sekretarzem stanu w Ministerstwie Obrony Narodowej. W styczniu 2018 został odwołany z tego stanowiska. W czerwcu 2018 wybrano go w skład tzw. komisji śledczej ds. Amber Gold.
W wyborach w 2019 został wybrany na posła IX kadencji, otrzymując 12 414 głosów. Sejm w tym samym roku wybrał go w skład Krajowej Rady Sądownictwa. W IX kadencji został wiceprzewodniczącym Komisji Obrony Narodowej, zasiadł też w Komisji Sprawiedliwości i Praw Człowieka. Został także członkiem Delegacji Sejmu i Senatu RP do Zgromadzenia Parlamentarnego NATO, przewodniczącym Parlamentarnego Zespołu ds. Upowszechniania w Życiu Publicznym Idei Politycznych Premiera RP Jana Olszewskiego, członkiem Parlamentarnego Zespołu Tradycji i Pamięci Żołnierzy Wyklętych oraz Parlamentarnego Zespołu Sportowego. Otworzył biura poselskie w Bydgoszczy, Janowcu Wielkopolskim i Sępólnie Krajeńskim.
W 2021 powołany przez premiera Mateusza Morawieckiego w skład Rady Doradców Politycznych.
Odznaczenia.
Odznaczony przez prezydenta RP Lecha Kaczyńskiego Złotym Krzyżem Zasługi.

</doc>
<doc id="2432458" url="https://pl.wikipedia.org/wiki?curid=2432458" title="Jarosław Obremski">
Jarosław Obremski

Jarosław Wojciech Obremski (ur. 14 czerwca 1962 we Wrocławiu) – polski samorządowiec i polityk, senator VIII i IX kadencji, od 2019 wojewoda dolnośląski.
Życiorys.
Okres PRL.
Od 1982 zaangażowany we wrocławskie inicjatywy niezależne, m.in. był kolporterem wydawnictw podziemnych. W połowie lat 80. brał udział w dominikańskim Duszpasterstwie Akademickim „Dominik”, które prowadził ojciec Ludwik Wiśniewski, przewodniczył radzie tego duszpasterstwa. W 1986 był jednym z twórców i działaczy niezależnego samorządu studenckiego na Uniwersytecie Wrocławskim, tzw. Dwunastki.
W 1988 ukończył studia z zakresu chemii na Wydziale Matematyki, Fizyki i Chemii Uniwersytetu Wrocławskiego. Pracował następnie w Katedrze Chemii Nieorganicznej Akademii Ekonomicznej we Wrocławiu (1987–1989), a równocześnie był przewodniczącym Ruchu Młodych Katolików „U siebie”. W 1989 został członkiem wrocławskiego Komitetu Obywatelskiego. We własnych wspomnieniach podał, że w ramach WKO rozważano wystawienie jego kandydatury na posła w wyborach w 1989, lecz sam nie zdecydował się na to z przyczyn osobistych.
III Rzeczpospolita.
Od 1990 do 2002 był radnym rady miejskiej Wrocławia, a w latach 1990–1998 równocześnie członkiem zarządu miasta Wrocławia. Odpowiadał w nim m.in. za gospodarkę mieszkaniową i współpracę z zagranicą (1990–1994), a następnie oświatę i promocję miasta (1994–2001). W latach 1998–2001 zajmował stanowisko przewodniczącego wrocławskiej rady miejskiej. W 2001 został też odznaczony Brązowym Krzyżem Zasługi. W latach 2001–2011 był wiceprezydentem Wrocławia. Jako samorządowiec działał na rzecz budowy nowego terminala na wrocławskim lotnisku. Wchodził w skład Rady Kuratorów Fundacji Ossolineum, zasiadł także w Radzie Kolegium Europy Wschodniej im. Jana Nowaka-Jeziorańskiego we Wrocławiu.
Należał kolejno do Partii Konserwatywnej, Stronnictwa Konserwatywno-Ludowego i Platformy Obywatelskiej. Tę ostatnią partię opuścił w styczniu 2009 w związku z konfliktem pomiędzy PO a prezydentem Wrocławia Rafałem Dutkiewiczem.
W wyborach w 2011 był kandydatem do Senatu w okręgu wyborczym nr 8, zgłoszonym przez Komitet Wyborczy Wyborców Rafał Dutkiewicz, wchodzący w skład ruchu Unia Prezydentów – Obywatele do Senatu. Uzyskał 63 717 głosów (41,89%), co dało mu pierwsze miejsce w okręgu i mandat senatorski. Jego kontrkandydatami byli Leon Kieres i Kornel Morawiecki. Jarosław Obremski w tych wyborach jako jedyny kandydat środowiska Obywateli do Senatu został wybrany do izby wyższej polskiego parlamentu. Przystąpił w niej do Koła Senatorów Niezależnych. Związał się ze stowarzyszeniem Obywatelski Dolny Śląsk. W eurowyborach w 2014 poparł listę Polski Razem.
W 2015 z powodzeniem ubiegał się o senacką reelekcję, otrzymując 89 699 głosów (60,55% głosów w okręgu)). Startował jako kandydat niezależny z poparciem prawicy (m.in. PiS i Polski Razem). W Senacie początkowo ponownie przystąpił do KSN, jednak 19 maja 2016 został członkiem klubu Prawa i Sprawiedliwości. W Senacie IX kadencji został wiceprzewodniczącym Komisji Spraw Zagranicznych i Unii Europejskiej. W 2019 nie został wybrany na kolejną kadencję.
29 listopada 2019 został rekomendowany przez władze regionalne PiS do objęcia funkcji wojewody województwa dolnośląskiego. Objął ten urząd 5 grudnia tego samego roku.

</doc>
<doc id="2432462" url="https://pl.wikipedia.org/wiki?curid=2432462" title="Reprezentacja Norwegii w piłce nożnej kobiet">
Reprezentacja Norwegii w piłce nożnej kobiet

Reprezentacja Norwegii w piłce nożnej kobiet – oficjalna drużyna reprezentująca Norwegię w rozgrywkach piłki nożnej kobiet.

</doc>
<doc id="2432464" url="https://pl.wikipedia.org/wiki?curid=2432464" title="Ralph Kerr">
Ralph Kerr

Ralph Kerr (ur. 16 sierpnia 1891 w Newnham on Severn, zm. 24 maja 1941 w Cieśninie Duńskiej) – brytyjski wojskowy, oficer Royal Navy, ostatni dowódca krążownika liniowego „Hood”, zginął wraz z okrętem podczas bitwy w Cieśninie Duńskiej.
Życiorys.
Ralph Kerr był najmłodszym synem podpułkownika Russella Kerra. Do Royal Navy wstąpił w 1904 roku. W 1914 roku został promowany do stopnia porucznika ("Lieutenant"). Podczas I wojny światowej służył między innymi na pokładzie pancernika „Benbow”, okrętu flagowego admirała Dovetona Sturdee w bitwie jutlandzkiej. W 1918 roku otrzymał swoje pierwsze dowództwo: na niszczycielu „Cossack”. W 1920 roku ożenił się z Margaret Augustą Kerr, mieli dwoje dzieci: syna Russela (zginął w 1945 roku na froncie birmańskim) oraz córkę Jane.
W 1927 roku otrzymał awans do stopnia komandora porucznika ("Commander"). W kolejnych latach dowodził niszczycielami „Windsor”, „Thruster” oraz „Decoy”. Awansowany w 1935 roku do stopnia komandora ("Captain"), został dowódcą 21. Flotylli Niszczycieli, następnie starszym oficerem Floty Rezerwowej i szefem sztabu dowódcy 10. Dywizjonu Krążowników. W 1937 roku został mianowany dowódcą 8. Flotyllą Niszczycieli, na liderze „Duncan”, lecz rozkaz został odwołany zanim objął funkcję. Po ukończeniu kursów, powrócił do służby na niszczycielach, w 2. i 15. Flotylli. W pierwszych miesiącach wojny pełnił funkcję sztabową w Rosyth.
15 lutego 1941 roku objął dowodzenie krążownikiem liniowym „Hood”, przebywającym wówczas w stoczni remontowej. Od marca prowadził na okręcie patrole na północnym Atlantyku i odbywał ćwiczenia artyleryjskie. Podczas operacji przeciwko niemieckiemu pancernikowi „Bismarck” dowodził „Hoodem” jako okrętem flagowym admirała Lancelota E. Hollanda. 24 maja 1941 roku, w Cieśninie Duńskiej, jego okręt zatonął po eksplozji komór amunicyjnych, wraz z 1415 osobami z załogi, w tym admirałem Hollandem i komandorem Kerrem. Uratowano jedynie trzech marynarzy.
W 1940 roku Ralph Kerr został komandorem Orderu Imperium Brytyjskiego. Pośmiertnie był wymieniony w sprawozdaniu. Jego nazwisko znajduje się na Portsmouth Naval Memorial.

</doc>
<doc id="2432466" url="https://pl.wikipedia.org/wiki?curid=2432466" title="Dongjing Lu">
Dongjing Lu

Dongjing Lu () – stacja początkowa metra w Szanghaju, na linii 6. Zlokalizowana jest pomiędzy stacjami Wuzhou Dadao i Jufeng Lu. Została otwarta 29 grudnia 2007.

</doc>
<doc id="2432467" url="https://pl.wikipedia.org/wiki?curid=2432467" title="Jufeng Lu">
Jufeng Lu

Jufeng Lu () – stacja początkowa metra w Szanghaju, na linii 6. Zlokalizowana jest pomiędzy stacjami Dongjing Lu i Wulian Lu. Została otwarta 29 grudnia 2007.

</doc>
<doc id="2432474" url="https://pl.wikipedia.org/wiki?curid=2432474" title="Reprezentacja Szwecji w piłce nożnej kobiet">
Reprezentacja Szwecji w piłce nożnej kobiet

Reprezentacja Szwecji w piłce nożnej kobiet – zespół piłkarski, biorący udział w imieniu Szwecji w meczach i międzynarodowych turniejach sportowych, powoływany przez selekcjonerkę. Szwedki są jedną z najbardziej utytułowanych drużyn na świecie, chociaż jedyne zwycięstwo jakie odniosły to Mistrzostwo Europy 1984. Finał Mistrzostw Świata 2003 był drugim najbardziej oglądanym wydarzeniem w Szwecji tamtego roku.

</doc>
<doc id="2432476" url="https://pl.wikipedia.org/wiki?curid=2432476" title="Reprezentacja Cypru w piłce nożnej kobiet">
Reprezentacja Cypru w piłce nożnej kobiet

Reprezentacja Cypru w piłce nożnej kobiet – oficjalna drużyna reprezentująca Cypr w rozgrywkach piłki nożnej kobiet.

</doc>
<doc id="2432477" url="https://pl.wikipedia.org/wiki?curid=2432477" title="Augusta (stacja kolejowa)">
Augusta (stacja kolejowa)

Augusta (włoski: "Stazione di Augusta") – stacja kolejowa w Augusta, w prowincji Syrakuzy, w regionie Sycylia, we Włoszech.
Historia.
Stacja została wybudowana w czasie budowy linii kolejowej między Katanią i Syrakuzami. Stacja została wybudowana na płaskiej powierzchni na północnych obrzeżach miasta Augusta, w pobliżu starego basenu solankowego, u podnóża gór Tauro. Została otwarta 19 stycznia 1871 w tym samym czasie, kiedy otwarto dla ruchu ostatni odcinek 57,8 km linii między Lentini i Syrakuzami. Aby dotrzeć do miasta kolei musiał przejść przez pętlę kilka kilometrów, które znacznie zwiększają odległość między dwoma miastami. Stacja wkrótce miał dobry przepływ ruchu pasażerskiego i sprawiedliwy przepływ towarów związanych z działalności rolniczą, solą i portem wojennym. W przeddzień Operacji Husky, poniosła znaczne szkody w bombardowaniu zarówno lotniczym i marynarki wojennej, ale została częściowo reaktywowana w 1944 roku.
Po II wojnie światowej rozpoczęła się na obszarze na południe od stacji, rozwój portu i budowa pierwszych zakładów petrochemicznych, rafinerii ropy naftowej grupy Rasiom Moratti, założonej w 1949 roku. Później stacja przeszła reorganizację torów i elektryfikację. Wzrosła liczba pociągów podmiejskich do i z Syrakuz.

</doc>
<doc id="2432478" url="https://pl.wikipedia.org/wiki?curid=2432478" title="Dzień Pułaskiego">
Dzień Pułaskiego



</doc>
<doc id="2432481" url="https://pl.wikipedia.org/wiki?curid=2432481" title="Columbus Day">
Columbus Day

Columbus Day (pol. "Dzień Kolumba") – święto obchodzone w wielu państwach obu Ameryk i w Hiszpanii (), upamiętniające odkrycie Ameryki przez Krzysztofa Kolumba (12 października 1492). 
Jego nieoficjalne obchody sięgają XVIII wieku, a w większości krajów święto zostało oficjalnie uznane w XX wieku. Tradycyjnie obchodzone jest 12 października, natomiast w USA w 2. poniedziałek października.
W wielu miejscach święto było mocno związane z Kościołem katolickim (zwłaszcza z organizacją Rycerze Kolumba). Ten fakt, a także opozycja do kolonializmu, spowodowały, że Dzień Kolumba jest dla niektórych, np. dla działaczy tubylczych ludów obu Ameryk, świętem kontrowersyjnym.

</doc>
<doc id="2432482" url="https://pl.wikipedia.org/wiki?curid=2432482" title="Reprezentacja Turcji w piłce nożnej kobiet">
Reprezentacja Turcji w piłce nożnej kobiet

Reprezentacja Turcji w piłce nożnej kobiet – oficjalna drużyna reprezentująca Turcję w rozgrywkach piłki nożnej kobiet.

</doc>
<doc id="2432490" url="https://pl.wikipedia.org/wiki?curid=2432490" title="Reprezentacja Włoch w piłce nożnej kobiet">
Reprezentacja Włoch w piłce nożnej kobiet

Reprezentacja Włoch w piłce nożnej kobiet – zespół piłkarski, reprezentujący Włochy w meczach i sportowych imprezach międzynarodowych, powoływany przez selekcjonera, w którym mogą występować wyłącznie zawodniczki posiadające obywatelstwo włoskie. Za jej funkcjonowanie odpowiedzialny jest Włoski Związek Piłki Nożnej (FIGC).
Największymi sukcesami reprezentacji jest 2-krotne zdobycie wicemistrzostwa na mistrzostwach Europy (1993, 1997), a także osiągnięty ćwierćfinał na mistrzostwach świata (1991).
Historia.
Włoska reprezentacja kobiet zagrała swój pierwszy mecz w dniu 23 lutego 1968 roku w Viareggio, przeciwko Czechosłowacji, jednak drużyna nie była jeszcze częścią "Federazione Italiana Calcio Femminile", która powstała wkrótce 11 marca w Viareggio. Od początku reprezentacja brała udział w różnych kontynentalnych i międzynarodowych turniejach, zdobywając wiele sukcesów. W 1969 Włoszki zdobyły złoto nieoficjalnych mistrzostw Europy dla kobiet (Coppa Europa per Nazioni), a w 1979 srebro. Od 1984 prowadzono "Europejskie rozgrywki dla drużyn kobiecych" organizowane przez UEFA, w trzech edycjach Włoszki zostały zatrzymane w półfinale. W 1991 turniej przyjął obecną nazwę Mistrzostwa Europy. Również w 1991 zostały po raz pierwszy zorganizowane przez FIFA Mistrzostwa świata. W 1993 reprezentacja Włoch zdobyła swój największy sukces - wicemistrzostwo Europy. W 1997 powtórzyła ten sukces.
Udział w turniejach międzynarodowych.
Mistrzostwa Europy.
Włoskiej drużynie 16 razy udało się zakwalifikować do finałów ME. 4-krotnie zdobywała tytuł mistrza. 
Mistrzostwa świata.
Dotychczas kobiecej reprezentacji Włoch trzy razy udało się awansować do finałów mistrzostw świata. W 1991 i 2019 osiągnęła ćwierćfinał. Eliminacje do tego turnieju w strefie europejskiej odbywają się poprzez mistrzostwa Europy. 
Igrzyska olimpijskie.
Dotychczas reprezentacji Włoch w piłce nożnej kobiet ani razu nie udało się awansować do finałów igrzysk olimpijskich. 

</doc>
<doc id="2432491" url="https://pl.wikipedia.org/wiki?curid=2432491" title="Port lotniczy Ganzhou-Huangjin">
Port lotniczy Ganzhou-Huangjin

Port lotniczy Ganzhou-Huangjin (IATA: KOW, ICAO: ZSGZ) – port lotniczy położony 16 km na zachód od Ganzhou, w prowincji Jiangxi, w Chińskiej Republice Ludowej.

</doc>
<doc id="2432497" url="https://pl.wikipedia.org/wiki?curid=2432497" title="Ustawa o substancjach chemicznych i ich mieszaninach">
Ustawa o substancjach chemicznych i ich mieszaninach

Ustawa z dnia 25 lutego 2011 r. o substancjach chemicznych i ich mieszaninach – polska ustawa uchwalona przez Sejm, regulująca kwestie prawne związane z klasyfikacją substancji chemicznych, ich produkcją i dystrybucją oraz określająca zasady działania i kompetencje Prezesa Biura do spraw Substancji Chemicznych.
Nowelizacje.
Ustawę znowelizowano 10 razy. Zmiana weszła w życie w 2022 roku.

</doc>
<doc id="2432498" url="https://pl.wikipedia.org/wiki?curid=2432498" title="Shenyang J-15">
Shenyang J-15

Shenyang J-15 – chiński myśliwiec pokładowy, będący zmodyfikowaną nielicencyjną kopią rosyjskiego samolotu Su-33, wywodzący się z konstrukcji myśliwca J-11 (chińskiej odmiany licencyjnej rosyjskiego Su-27).
Historia.
Geneza.
Wraz ze wzrostem morskich ambicji w Chinach, pojawiła się potrzeba posiadania lotniskowca będącego doskonałym narzędziem projekcji siły, jak również podnoszącym międzynarodowy prestiż Państwa Środka. Pierwszy plan zakładający wprowadzenie do służby tego typu jednostek pojawił się w 1987 roku. Nie mając doświadczenia w budowie takich okrętów, Chińczycy podjęli decyzje o zakupie wycofanych z innych flot lotniskowców. Pierwszym z nich był HMAS "Melbourne" (R21) (zwodowany w 1945 roku), lotniskowiec typu Majestic, zakupiony w 1985 roku. Pierwotnie okręt został zakupiony w celu zezłomowania, ale najpierw został poddany gruntownym badaniom, podczas których z jego konstrukcją zapoznali się chińscy specjaliści. Kolejnymi okrętami były eks -radzieckie lekkie lotniskowce projektu 1143: "Mińsk", zakupiony w 1998 roku oraz "Kijew", zakupiony w 2000 roku. Jednak obydwie jednostki miały dość ograniczone możliwości pełnienia funkcji typowych lotniskowców i jako nieperspektywniczne zakończyły swój żywot jako centra rozrywki w chińskich portach. Kolejną jednostką był zwodowany w Związku Radzieckim ciężki krążownik lotniczy typu Admirał Kuzniecow, niedokończony "Wariag". Jednostkę w 1998 roku zakupiło chińskie przedsiębiorstwo z zamiarem przebudowy na centrum hotelarsko-rozrywkowe. W 2002 roku okręt przybył do portu Dalian. Przez kilka lat lotniskowiec był jedynie konserwowany; jednak przekazanie go w 2004 roku chińskiej marynarce wojennej sprawiło, iż rozpoczęto prace mające na celu przywrócenie go do wypełniania zadań militarnych. Próby morskie lotniskowca rozpoczęły się 10 sierpnia 2011 roku a rok później, 25 września 2012 roku okręt uroczyście został przyjęty do służby, tym samym Chiny pozyskały sprawny lotniskowiec jeszcze przed ukończeniem budowy własnych jednostek tego typu, lotniskowców projektu 085.
Projekt.
Nowy okręt oraz przyszłe chińskie lotniskowce potrzebowały odpowiednich samolotów zdolnych do operowania z ich pokładów. Chińczycy nie mając doświadczenia w budowie tego typu maszyn, podjęli negocjacje z Rosją w celu pozyskania samolotów Su-33, będących zmodyfikowanymi pod kątem działań z pokładów lotniskowców samolotami Su-27. Początkowo rozmowy dotyczyły zakupu około 50 maszyn. W miarę trwania negocjacji Chiny redukowały swoje potrzeby do kilkunastu samolotów i dokumentacji technicznej, aż wreszcie do pojedynczych sztuk wraz z licencją na ich budowę. Takie zachowanie było podyktowane dwoma czynnikami. Pierwszym z nich było uruchomienie w Chinach budowy samolotu Shenyang J-11, będącego chińską kopią Su-27SK. Drugim było pozyskanie na Ukrainie samolotu T-10K-7 (według niektórych źródeł był to T-10K-3), wersji przedprodukcyjnej Su-33, który pozostał na Krymie po rozpadzie ZSRR. Obydwie maszyny stacjonowały w poradzieckiej bazie NITKA (Наземный Испытательный Tренажер Kорабельной Aвиации – НИТКА), Naziemnym Kompleksie Badawczym i Treningowym Lotnictwa, poligonie, na którym testowano samoloty pokładowe. Posiadając samolot oraz opanowawszy technologię produkcji Su-27SK, Chiny zdecydowały się samodzielnie podjąć próbę zbudowania samolotu będącego odpowiednikiem Su-33. Ukraińska maszyna znalazła się w Shenyang w 2001 roku, ale według oficjalnych źródeł, prace nad nowym samolotem, specjaliści z Shenyang Aircraft Corporation oraz instytutu określanego kryptonimiem "601" rozpoczęli dopiero w styczniu 2007 roku. Według dostępnych informacji prototyp został ukończony w 2008 roku, a 31 sierpnia 2009 roku wzniósł się w swój dziewiczy lot. Samolot zewnętrznie w niewielkim stopniu różni się od Su-33 (według niepotwierdzonych doniesień może być to zmodernizowany przez Chińczyków egzemplarz zakupiony na Ukrainie). Z samolotu J-11 przejęto rozmieszczenie czujników systemów ostrzegawczych. W porównaniu do J-11, jego pokładowy odpowiednik posiada wzmocnione podwozie, zdwojone koła przedniej goleni i większe amortyzatory podwozia głównego. Skrócono również tylną belkę ogonową, charakterystyczne "żądło" znajdujące się pomiędzy dyszami silników. Umożliwia to realizowanie lądowania z dużymi kątami natarcia. Pod żądłem umieszczono hak do lądowania na pokładzie okrętu. Tuż za kabiną pilota, a przed krawędzią natarcia skrzydła, znajdują się dodatkowe powierzchnie sterujące, usterzenie poziome (charakterystyczne dla Su-33). Konstruktorzy zwiększyli powierzchnie składanych (w celu umożliwienia hangarowania) skrzydeł i klap. Na samolocie zastosowano rosyjskie silniki AL-31. Prawdopodobnie docelowo będą to jednak chińskie silniki WS-10H. Informacje i szczegóły dotyczące zastosowanych w maszynie systemów są niepewne i bardzo skąpe. Podobne wątpliwości i przypuszczenia dotyczą uzbrojenia, jakie będzie przenosił J-15.
Pierwsze zdjęcia J-15 zostały upublicznione w maju 2010 roku. Do dnia dzisiejszego potwierdzone jest zbudowanie sześciu samolotów prototypowych o numerach burtowych od 551 do 556. Do operowania J-15 z pokładu lotniczego przystąpiono wykorzystując instalacje lądowe. W ośrodku badawczym znanym pod angielsko – języcznym tłumaczeniem China Flight Test Establishment (CFTE) w Xi’an wybudowano pełnowymiarową makietę pokładu lotniczego z trampoliną startową. Według oficjalnych informacji, J-15 po raz pierwszy wystartował w CFTE, z wykorzystaniem trampoliny 6 maja 2010 roku. Pierwsze lądowanie na pokładzie prawdziwego lotniskowca "Liaoning" odbyło się 20 listopada 2012 roku, za sterami maszyny siedział pilot doświadczalny Dai Mingmeng a 23 listopada 2012 roku dwa samoloty J-15 o numerach burtowych 552 i 553 lądowały na lotniskowcu, wydarzenie to zostało nagłośnione przez chińską propagandę. Dzień po zakończeniu prób na lotniskowcu, jeszcze na pokładzie okrętu (lub według innych źródeł kolejnego dnia, już na lądzie w hotelu), zmarł główny konstruktor J-15, a jednocześnie dyrektor zakładów w Shenyang – Luo Yanga. Przyczyną śmierci był zawał serca. Docelowo planowano, iż "Liaoning" będzie mógł zabierać na pokład 26 – 30 samolotów J-15.
Na początku listopada 2012 roku ujawniono zdjęcia dwumiejscowej odmiany J-15. Było to o tyle nieoczekiwane i sensacyjne wydarzenie, iż Chińczycy nie mieli wcześniej okazji do skopiowania tego typu wersji samolotu Su-27. Dwumiejscowy J-11BS (pojawia się również oznaczenie tej wersji J-16) konstruowany był równolegle z J-15. 3 listopada 2012 oblatano dwumiejscowy wariant oznaczony J-15S.
10 listopada 2014 roku, Departament Obrony Stanów Zjednoczonych ujawnił informacje pochodzącą z danych wywiadu o rozpoczęciu przez Chiny produkcji seryjnej samolotu J-15. Chińczycy przygotowując wejście maszyny do służby, przygotowali bazę dla pułku lotniczego w prowincji Liaoning. Na wyposażeniu bazy znajduje się makieta pokładu lotniskowca oraz skocznia startowa.
Według nieoficjalnych doniesień, produkcja seryjna maszyn J-15 zakończyła się po dostarczeniu pierwszej seryjnej partii tych samolotów. Wznowiono ją, również według nieoficjalnych doniesień wraz z pozyskaniem nowego chińskiego lotniskowca typu 001A. Nowa jednostka ma zabierać na pokład 36 samolotów typu J-15B. Na pokładzie pierwszego lotniskowca "Liaoning" mieściło się 24 J-15. J-15B to nowa wersja samolotu, wyposażona w stację radiolokacyjną z aktywnym skanowaniem elektronicznym. Opracowywana jest również nowa, dwumiejscowa wersja samolotu.
Według doniesień prasowych, trwają intensywne prace nad znalezieniem następcy dla J-15. Powodem tech starań ma być duża awaryjność samolotu, chińska armia potwierdziła dwie katastrofy z czterech, o jakich istnieją doniesienia oraz ograniczenia eksploatacyjne maszyny. Samolot, najcięższy z używanych na chińskim lotniskowcu myśliwców wielozadaniowych, startuje z pokładu lotniskowca bez użycia katapulty. Ogranicza to w sposób nieakceptowalny dla marynarki jego masę startową a tym samym zdolność do przenoszenia maksymalnej ilości uzbrojenia i paliwa, tym samym redukując jego zasięg.
Konstrukcja.
J-15 jest wolnonośnym średniopłatem o konstrukcji mieszanej, metalowo-kompozytowej. Składane skrzydło pasmowe z podwójnym usterzeniem pionowym i dodatkowymi powierzchniami sterującymi przed krawędzią natarcia skrzydła. Wzmocnione podwozie trójzespołowe, chowane, z przednim poparciem. Na lewej burcie samolotu wysuwana końcówka do tankowania paliwa w locie. Napęd stanowią dwa silniki turbowentylatorowe.
Uzbrojenie.
Na końcach skrzydeł samolotu, w odróżnieniu od oryginalnego Su-33, Chińczycy zainstalowali odstające od płata belki do podwieszania uzbrojenia. Sugeruje to zastosowanie w tych miejscach kierowanych pocisków rakietowych powietrze-powietrze PL-8, chińskich kopii, izraelskich Pythonów-3, które mają większą rozpiętość niż radzieckie R-73, dla których pierwotnie przeznaczone były belki na końcach skrzydeł. Drugim pociskiem przeciwlotniczym ma być PL-12, chińska kopia rosyjskich R-77 z aktywnymi głowicami radiolokacyjnymi. Upubliczniono fotografię J-15 z takimi rakietami. Używany do prób na lotniskowcu J-15 miał podwieszone makiety rakiet przeciwokrętowych YJ-83K. Niewykluczone jest zastosowanie niekierowanych pocisków rakietowych kalibru 90 – 122 mm, klasycznych bomb o wagomiarze 250 kg (standard w chińskim lotnictwie bojowym), jak również integracja z samolotem bomb kierowanych. Zasobniki do podświetlania celów w przypadku użycia bomb kierowanych laserowo, testowane są na samolotach Shenyang J-11.

</doc>
<doc id="2432503" url="https://pl.wikipedia.org/wiki?curid=2432503" title="Reprezentacja Wysp Owczych w piłce nożnej kobiet">
Reprezentacja Wysp Owczych w piłce nożnej kobiet

Reprezentacja Wysp Owczych w piłce nożnej kobiet – oficjalna drużyna reprezentująca Wyspy Owcze w rozgrywkach piłki nożnej kobiet.

</doc>
<doc id="2432504" url="https://pl.wikipedia.org/wiki?curid=2432504" title="Gaurama">
Gaurama

Gaurama – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Erechim.

</doc>
<doc id="2432506" url="https://pl.wikipedia.org/wiki?curid=2432506" title="Ośliczka jaskiniowa">
Ośliczka jaskiniowa

Ośliczka jaskiniowa ("Proasellus cavaticus") – gatunek skorupiaka z rzędu równonogów, zamieszkującego wody podziemne (stygobionta). Jest smuklejsza i jaśniej ubarwiona od ośliczki pospolitej. Nie ma oczu. Żyje również w Polsce.

</doc>
<doc id="2432507" url="https://pl.wikipedia.org/wiki?curid=2432507" title="Renan Luce">
Renan Luce

Renan Luce (ur. 5 marca 1980) – francuski piosenkarz.
Jego pierwszy album ("Repenti") w 2007 r. otrzymał platynową płytę, a drugi ("Le Clan des miros") w 2010 r. – podwójną platynę. Piosenka "On n'est pas à une bêtise près" z tej płyty znalazła się w filmie "Mikołajek". 
Ukończył Toulouse Business School.

</doc>
<doc id="2432508" url="https://pl.wikipedia.org/wiki?curid=2432508" title="Getúlio Vargas (Rio Grande do Sul)">
Getúlio Vargas (Rio Grande do Sul)

Getúlio Vargas – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Erechim.

</doc>
<doc id="2432510" url="https://pl.wikipedia.org/wiki?curid=2432510" title="Ipiranga do Sul">
Ipiranga do Sul

Ipiranga do Sul – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Erechim.

</doc>
<doc id="2432513" url="https://pl.wikipedia.org/wiki?curid=2432513" title="Hieronim I (arcybiskup Aten)">
Hieronim I (arcybiskup Aten)

Hieronim, imię świeckie Jeronimos Kotsonis (ur. 1905 na wyspie Tinos, zm. 15 listopada 1988) – grecki biskup prawosławny, zwierzchnik Greckiego Kościoła Prawosławnego w latach 1967–1973.
Życiorys.
Był wychowywany przez głęboko wierzącą matkę, jego ojciec zmarł jeszcze przed jego urodzeniem. W 1924 podjął studia teologiczne na uniwersytecie w Atenach; ukończył je z wyróżnieniem. Następnie kontynuował studia teologiczne w Monachium, Berlinie, Oksfordzie i Bonn, poznając teologię rzymskokatolicką, ewangelicko-reformowaną, starokatolicką i anglikańską. W 1940 obronił pracę doktorską w dziedzinie teologii. Rok wcześniej został wyświęcony na diakona, zaś w 1940 – na kapłana. Równocześnie został sekretarzem Świętego Synodu Kościoła i redaktorem naczelnym jego oficjalnego organu – pisma „Ekklisia”.
W czasie II wojny światowej angażował się w organizowaną przez Kościół pomoc najbiedniejszym. Po zakończeniu działań wojennych działał na rzecz odbudowy zniszczonych świątyń prawosławnych i powrotów greckich emigrantów do ojczyzny. W 1947 otrzymał godność protoprezbitera. Od tego samego roku przyjaźnił się z greckim królem Pawłem I.
Od 1959 wykładał prawo kanoniczne i teologię pasterską na uniwersytecie w Salonikach, będąc nadal kapelanem rodziny królewskiej. Od 1952 zasiadał w Komitecie Centralnym Światowej Rady Kościołów. Brał aktywny udział w ruchu ekumenicznym.
Wielokrotnie reprezentował Grecki Kościół Prawosławny na międzynarodowych konferencjach i spotkaniach.
11 maja 1967 Hieronim, będący archimandrytą, został wybrany na zwierzchnika Greckiego Kościoła Prawosławnego. Następnego dnia odbyła się chirotonia biskupia, zaś 17 maja – intronizacja na urząd arcybiskupa Aten. Jego wybór został zainspirowany przez juntę czarnych pułkowników, która objęła władzę w końcu kwietnia 1967 drogą zamachu stanu. Pułkownicy zmusili poprzednika Hieronima, Chryzostoma, do zrzeczenia się urzędu.
Hieronim popierał działalność junty i sam cieszył się poparciem wojskowych, systematycznie deklarujących bliski związek swojego rządu z Kościołem prawosławnym (hasło „Grecja prawosławnych Greków”). Wykorzystując sytuację, zdołał zwiększyć autonomię Kościoła w sferach edukacji i finansów. Relacje Kościoła z juntą w ostatecznym rozrachunku przyczyniły się jednak do spadku popularności prawosławnej hierarchii w społeczeństwie.
Jako arcybiskup Aten odbył oficjalne wizyty do Cypryjskiego Kościoła Prawosławnego (1967), Rumuńskiego Kościoła Prawosławnego (1968), Bułgarskiego Kościoła Prawosławnego (1969), Patriarchatu Aleksandryjskiego (1971) i Serbskiego Kościoła Prawosławnego.
Hieronim odszedł z urzędu w 1973, po wewnętrznym przewrocie w rządzie pułkowników i dojściu do władzy radykalnie prawicowego skrzydła wśród wojskowych. Nowy rząd pobłogosławił metropolita Janiny Serafin. Hieronim nie zgodził się z jego decyzją (jego pismo protestacyjne Synod Kościoła odrzucił), po czym ogłosił swoją rezygnację.
Autor szeregu publikacji z dziedziny teologii.

</doc>
<doc id="2432514" url="https://pl.wikipedia.org/wiki?curid=2432514" title="Reprezentacja Kazachstanu w piłce nożnej kobiet">
Reprezentacja Kazachstanu w piłce nożnej kobiet

Reprezentacja Kazachstanu w piłce nożnej kobiet – oficjalna drużyna reprezentująca Kazachstan w rozgrywkach piłki nożnej kobiet.

</doc>
<doc id="2432515" url="https://pl.wikipedia.org/wiki?curid=2432515" title="Itatiba do Sul">
Itatiba do Sul

Itatiba do Sul – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Erechim.

</doc>
<doc id="2432517" url="https://pl.wikipedia.org/wiki?curid=2432517" title="Jacutinga (Rio Grande do Sul)">
Jacutinga (Rio Grande do Sul)

Jacutinga – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Erechim.

</doc>
<doc id="2432520" url="https://pl.wikipedia.org/wiki?curid=2432520" title="Mariano Moro">
Mariano Moro

Mariano Moro – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Erechim.

</doc>
<doc id="2432521" url="https://pl.wikipedia.org/wiki?curid=2432521" title="Reprezentacja Armenii w piłce nożnej kobiet">
Reprezentacja Armenii w piłce nożnej kobiet

Reprezentacja Armenii w piłce nożnej kobiet – oficjalna drużyna reprezentująca Armenię w rozgrywkach piłki nożnej kobiet.

</doc>
<doc id="2432523" url="https://pl.wikipedia.org/wiki?curid=2432523" title="Paulo Bento (Rio Grande do Sul)">
Paulo Bento (Rio Grande do Sul)

Paulo Bento – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Erechim.

</doc>
<doc id="2432525" url="https://pl.wikipedia.org/wiki?curid=2432525" title="7th heaven">
7th heaven



</doc>
<doc id="2432529" url="https://pl.wikipedia.org/wiki?curid=2432529" title="Salomon Rondon">
Salomon Rondon



</doc>
<doc id="2432530" url="https://pl.wikipedia.org/wiki?curid=2432530" title="Ponte Preta">
Ponte Preta

Ponte Preta – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Erechim.

</doc>
<doc id="2432532" url="https://pl.wikipedia.org/wiki?curid=2432532" title="Quatro Irmãos">
Quatro Irmãos

Quatro Irmãos – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Erechim.

</doc>
<doc id="2432540" url="https://pl.wikipedia.org/wiki?curid=2432540" title="São Valentim">
São Valentim

São Valentim – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Erechim. 

</doc>
<doc id="2432541" url="https://pl.wikipedia.org/wiki?curid=2432541" title="Los Osos">
Los Osos

Los Osos - jednostka osadnicza w USA, w stanie Kalifornia w hrabstwie San Luis Obispo. Według danych z 2010 roku miasto miało 14 276 mieszkańców.

</doc>
<doc id="2432544" url="https://pl.wikipedia.org/wiki?curid=2432544" title="Hiwarowie">
Hiwarowie



</doc>
<doc id="2432549" url="https://pl.wikipedia.org/wiki?curid=2432549" title="Bartłomiej Niedziela">
Bartłomiej Niedziela

Bartłomiej Niedziela (ur. 7 maja 1985 roku w Grójcu) – polski piłkarz występujący na pozycji pomocnika.

</doc>
<doc id="2432550" url="https://pl.wikipedia.org/wiki?curid=2432550" title="Huckleberry Finn">
Huckleberry Finn



</doc>
<doc id="2432554" url="https://pl.wikipedia.org/wiki?curid=2432554" title="Mariusz Maślanka (łyżwiarz szybki)">
Mariusz Maślanka (łyżwiarz szybki)

Mariusz Maślanka (ur. 17 kwietnia 1964 w Elblągu) – polski panczenista. 
 |dyscyplina = łyżwiarstwo szybkie
Kluby sportowe: Orzeł Elbląg, Legia Warszawa, Olimpia Elbląg.
Trenerzy: Helena Pilejczyk, Andrzej Jabłoński, Eligiusz Grabowski, Wiesław Kmiecik.
Wielokrotny rekordzista Polski: w wieloboju 1989, na dystansie 3000 metrów 1989 oraz 1500 metrów 1989 i 1990.
W roku 1990 w Pucharze Świata w Innsbrucku był czternasty na dystansach 500 i 1500 metrów. Na ME w Sarajewie (1991) zajął 16. miejsce w wyścigu na 500 metrów, 21. na 1500 metrów oraz 28. na 5000 metrów.

</doc>
<doc id="2432556" url="https://pl.wikipedia.org/wiki?curid=2432556" title="Łukasz Bocian">
Łukasz Bocian

Łukasz Bocian (ur. 29 maja 1988 w Pabianicach) – polski piłkarz grający na pozycji pomocnika. Od 2019 zawodnik RKS Radomsko.
Życiorys.
Kariera klubowa.
Łukasz Bocian jest wychowankiem Włókniarza Pabianice. W latach 2007–2009 występował w młodzieżówce GKS Bełchatów, gdzie rozegrał 93 mecze i strzelił 3 gole. Następnie w latach 2010–2011 grał w seniorach GKS Bełchatów, w Ekstraklasie wystąpił 15 razy. Od 2012 do 2014 był piłkarzem I ligowego zespołu Kolejarz Stróże, gdzie wystąpił w 57 spotkaniach i trafił 3 razy do bramki przeciwnika. 
9 lipca 2014 podpisał kontrakt z I ligowym klubem GKS Tychy, zaliczył 14 spotkań. W lipcu 2015 Bocian przedłużył kontrakt na kolejny sezon, gdzie tyski zespół grał w II lidze. W latach 2017–2019 był zawodnikiem polskiego klubu Lechia Tomaszów Mazowiecki.
1 lutego 2019 podpisał kontrakt z polskim klubem RKS Radomsko, bez odstępnego.

</doc>
<doc id="2432559" url="https://pl.wikipedia.org/wiki?curid=2432559" title="Stanisław Zieliński (ornitolog)">
Stanisław Zieliński (ornitolog)

Stanisław Zieliński (ur. 18 sierpnia 1893 w Golianach koło Grójca, zm. 20 stycznia 1961 w Warszawie) – polski ornitolog amator, kustosz Muzeum Łowieckiego w Warszawie.
Życiorys.
Ukończył gimnazjum Rontalera w Warszawie, następnie kurs rolniczy przy Studium Rolniczym Uniwersytetu Jagiellońskiego. Zawodowo związany był z rolnictwem, a amatorsko – z łowiectwem i ornitologią. Od 1931 tworzył kolekcję ptaków krajowych, mając w zbiorach okazy z Lubelszczyzny, Pomorza, Karpat, Wołynia, Podola, Wileńszczyzny, w tym okaz niezmiernie rzadkiego w Polsce trznadla czarnogłowego. Od 1937 prowadził prywatne muzeum ornitologiczne w Turowicach koło Grójca. Współpracował ze Stacją Ornitologiczną Państwowego Muzeum Zoologicznego przy obrączkowaniu ptaków. Z jego zbiorów korzystali m.in. znani ornitolodzy Andrzej Dunajewski i Janusz Domaniewski.
Po II wojnie światowej Zieliński pracował jako kustosz w Muzeum Łowieckim w Warszawie. Do placówki tej trafiła część jego zbiorów, druga część znalazła się w posiadaniu Instytutu Zoologii Polskiej Akademii Nauk; w archiwum Instytutu pozostał także notatnik polowy Zielińskiego. Zieliński ogłosił kilka artykułów na łamach "Łowca Polskiego", m.in. "O preparowaniu ptaków" (1955). Zmarł 20 stycznia 1961 w Warszawie.

</doc>
<doc id="2432560" url="https://pl.wikipedia.org/wiki?curid=2432560" title="Tom Sawyer">
Tom Sawyer

Tom Sawyer – postać fikcyjna, tytułowy bohater powieści "Przygody Tomka Sawyera" autorstwa Marka Twaina, pojawiający się także w jej kontynuacji zatytułowanej "Przygody Hucka" jako bohater drugoplanowy.
Tomek Sawyer był bohaterem także dwóch innych, mniej znanych powieści Twaina: "Tomek Sawyer za granicą" ("Tom Sawyer Abroad") oraz "Tomek Sawyer detektywem" ("Tom Sawyer, Detective").
Imię postaci Twain mógł zaczerpnąć od prawdziwego Toma Sawyera, którego poznał w San Francisco, pracując jako dziennikarz. Osobowość bohatera autor stworzył na wzór trzech chłopców, których znał w dzieciństwie.
Charakterystyka postaci.
Tom jest około jedenastoletnim lub dwunastoletnim chłopcem, sierotą. Mieszka wraz ze swym młodszym, przyrodnim bratem Sidem, kuzynką Mary i ciotką Polly, która sprawuje nad nimi opiekę, w małym miasteczku St. Petersburg położonym nad rzeką Missisipi w stanie Missouri.
Jest sprytnym i inteligentnym chłopcem, jednak nauka w szkole nie idzie mu najlepiej. Nie lubi wykonywać poleconych mu przez ciotkę prac. Najlepszym przyjacielem Tomka jest biedny chłopak z marginesu społeczności, Huckleberry Finn. Tomek jest też zaprzyjaźniony z Joe Harperem.
W kulturze.
Powstało kilkadziesiąt filmów fabularnych oraz seriali telewizyjnych, w których Tom Sawyer jest postacią pierwszoplanową bądź drugoplanową, głównie jako ekranizacje prozy Marka Twaina. Pierwszym z nich był niemy obraz "Tom Sawyer" z 1917 roku. W 1930 roku wyprodukowano pierwszy film dźwiękowy o przygodach Tomka Sawyera, gdzie główną rolę odegrał Jackie Coogan, a reżyserował John Cromwell.
Kanadyjski zespół Rush nagrał utwór „Tom Sawyer”, częściowo zainspirowany postacią wymyśloną przez Twaina. „Tom Sawyer” stał się ich najbardziej znanym przebojem.

</doc>
<doc id="2432562" url="https://pl.wikipedia.org/wiki?curid=2432562" title="African Roots (album Lloyda Brevetta)">
African Roots (album Lloyda Brevetta)

African Roots – jedyny album studyjny jamajskiego kontrabasisty Lloyda Brevetta, współzałożyciela i wieloletniego członka grupy The Skatalites.
Nagrania materiału na płytę, zarejestrowane w roku 1975 przez Lee "Scratcha" Perry'ego w jego studiu Black Ark oraz przez Hermana Chin-Loya w jego Aquarius Studio, stały się okazją do pierwszej od niemal dekady wspólnej sesji dawnych członków założycieli The Skatalites. Spośród nich, oprócz Brevetta, udział w nagraniach wzięli Roland Alphonso, Tommy McCook, Lester "Ska" Sterling, Lloyd Knibb i Jackie Mittoo. Wsparli ich również inni znani instrumentaliści, tacy jak Ernest Ranglin czy też Oswald "Baba" Brooks. Produkcją nagrań zajął się sam Brevett we współpracy z Clive'em Huntem. Na skutek różnych nieporozumień dotyczących praw producenckich, krążek ukazał się najpierw w roku 1976 nakładem labelu Jam Sounds jako kompilacja "The Legendary Skatalites", a dopiero dwa lata później już pod nazwą "African Roots" został on wydany przez wytwórnię United Artists Records.
W roku 1995 nakładem niemieckiego labelu Grover Records ukazała się reedycja albumu na płycie CD, zawierająca także kilka dodatkowych utworów. Oprócz tego, w latach 1999-2001 brytyjska wytwórnia Motion Records wydała 3-częściową serię "The Skatalites Meet King Tubby", na której znalazły się utwory z "African Roots" w wersjach zdubowanych przez King Tubby'ego w jego King Tubby's Studio.

</doc>
<doc id="2432564" url="https://pl.wikipedia.org/wiki?curid=2432564" title="RCW 86">
RCW 86



</doc>
<doc id="2432567" url="https://pl.wikipedia.org/wiki?curid=2432567" title="Dawid Sołdecki">
Dawid Sołdecki

Dawid Sołdecki (ur. 29 kwietnia 1987 w Krasnymstawie) – polski piłkarz grający na pozycji pomocnika. Od 2016 zawodnik Arki Gdynia.

</doc>
<doc id="2432568" url="https://pl.wikipedia.org/wiki?curid=2432568" title="Kaplica św. Anny w Ołomuńcu">
Kaplica św. Anny w Ołomuńcu

Kaplica św. Anny – późnorenesansowa budowla sakralna, wznosząca się przy Placu Wacława (cz. "Václavské náměsti"), w centrum zabudowy wzgórza zamkowego w Ołomuńcu na Morawach. Kaplica św. Anny jest formalnie kościołem rektoralnym. 
Kaplica znajduje się w bezpośredniej bliskości północno-zachodniego narożnika katedry św. Wacława. Jądro kaplicy tworzy wczesnogotycka budowla sakralna, wzniesiona krótko po roku 1268 przez strzechę budowlaną związaną z katedrą i poświęcona pierwotnie św. Janowi Chrzcicielowi. Kaplica tego samego wezwania została później wybudowana w kompleksie sąsiedniego pałacu biskupiego.
Kaplica wzmiankowana była po raz pierwszy w roku 1349. Pierwotna kaplica została w okresie pomiędzy rokiem 1306 a 1349 przebudowana z przeznaczeniem na miejsce przechowywania cennego relikwiarza z ramieniem św. Anny. Relikwiarz ten ołomuniecka kapituła otrzymała po zamordowaniu tu (w areale sąsiedniej dziekanii) króla Wacława III. 
W 1617 r. została ukończona przebudowa kaplicy w duchu manierystycznym. Przebudowa związana była m.in. z Bractwem św. Anny, które odnowiło w 1581 r. swą działalność przy kościele jezuitów. Bractwo osobiście wspierał ołomuniecki biskup i inicjator budowy nowego prezbiterium katedry św. Wacława – kardynał Franciszek Dietrichstein. Prace budowlane finansował ówczesny proboszcz kapituły i wikary generalny Marcin Wacław z Greifenthal.
Od drugiej połowy XVII w. kaplica była miejscem wyborów ołomunieckich biskupów i arcybiskupów (prawo swobodnego wyboru biskupów uzyskała kapituła ołomuniecka od króla Przemysła Ottokara I już w 1207 r.).
Podczas regotyzacji katedry św. Wacława w latach 1883-1892 kaplica została skrócona o całe pierwsze (południowe) przęsło. Na nowy fronton został przeniesiony pierwotny manierystyczny portal z herbem biskupa Dietrichsteina oraz marmurowy relief przedstawiający św. Annę Samotrzeć.

</doc>
<doc id="2432569" url="https://pl.wikipedia.org/wiki?curid=2432569" title="Surjektywność">
Surjektywność



</doc>
<doc id="2432571" url="https://pl.wikipedia.org/wiki?curid=2432571" title="Krewetka zmienna">
Krewetka zmienna

Krewetka zmienna, krewetka wiślana, krewetka pływająca, palemonetka zmienna ("Palaemonetes varians") – europejski gatunek krewetki częściowo słodkowodnej. Wyrostek czołowy stosunkowo długi, przezroczysty i pozbawiony pigmentu; górna i dolna jego krawędź ząbkowana. Pierwsza para czułków zwieńczona przez 3 wici, z których 2 są zrośnięte u nasady. 2 przednie pary odnóży tułowiowych zaopatrzone w wysmukłe szczypce, mające dość krótką część chwytną. Krótszy palec odnóży tułowiowych II pary (30–40% zamiast 40–50% długości całych szczypiec) wraz z brakiem głaszczka na żuwaczce są cechami odróżniającymi krewetkę zmienną od podobnej krewetki bałtyckiej. .
Krewetka zmienna zasiedla płytkie, zarośnięte dna wód. Ma dwie formy ekologiczne:
Krewetka zmienna jest hodowana na żywy pokarm dla dużych ryb akwariowych.

</doc>
<doc id="2432573" url="https://pl.wikipedia.org/wiki?curid=2432573" title="VIII Brygada Jazdy">
VIII Brygada Jazdy

VIII Brygada Jazdy (VIII BJ) – wielka jednostka jazdy Wojska Polskiego II RP.
Brygada sformowana w Okręgu Korpusu Nr III w maju 1921 roku z wojennej 6 Brygady Jazdy. Dowództwo stacjonowało w Białymstoku.

</doc>
<doc id="2432576" url="https://pl.wikipedia.org/wiki?curid=2432576" title="Acanthurus lituratus">
Acanthurus lituratus



</doc>
<doc id="2432578" url="https://pl.wikipedia.org/wiki?curid=2432578" title="Callicanthus lituratus">
Callicanthus lituratus



</doc>
<doc id="2432579" url="https://pl.wikipedia.org/wiki?curid=2432579" title="Aspisurus carolinarum">
Aspisurus carolinarum



</doc>
<doc id="2432581" url="https://pl.wikipedia.org/wiki?curid=2432581" title="Reprezentacja Azerbejdżanu w piłce nożnej kobiet">
Reprezentacja Azerbejdżanu w piłce nożnej kobiet

Reprezentacja Azerbejdżanu w piłce nożnej kobiet – oficjalna drużyna reprezentująca Azerbejdżan w rozgrywkach piłki nożnej kobiet.

</doc>
<doc id="2432583" url="https://pl.wikipedia.org/wiki?curid=2432583" title="Mario Gotze">
Mario Gotze



</doc>
<doc id="2432584" url="https://pl.wikipedia.org/wiki?curid=2432584" title="Stadion Borca">
Stadion Borca

Stadion Borca, serb. Стадион Борца − stadion piłkarski mieszczący się w Čačaku, na którym swoje domowe mecze rozgrywa miejscowy klub, Borac. Pojemność stadionu wynosi 6000 miejsc.

</doc>
<doc id="2432586" url="https://pl.wikipedia.org/wiki?curid=2432586" title="Welcome to the Good Life">
Welcome to the Good Life

Welcome to the Good Life – czterdziesty siódmy album studyjny Sizzli, jamajskiego wykonawcy muzyki reggae i dancehall.
Płyta została wydana 19 lipca 2011 roku przez nowojorską wytwórnię VP Records. Produkcją nagrań zajął się Dre Knight.

</doc>
<doc id="2432587" url="https://pl.wikipedia.org/wiki?curid=2432587" title="Reprezentacja Gruzji w piłce nożnej kobiet">
Reprezentacja Gruzji w piłce nożnej kobiet

Reprezentacja Gruzji w piłce nożnej kobiet – oficjalna drużyna reprezentująca Gruzję w rozgrywkach piłki nożnej kobiet.

</doc>
<doc id="2432589" url="https://pl.wikipedia.org/wiki?curid=2432589" title="Stadion Hajduk">
Stadion Hajduk

Stadion Hajduk (serb. "Стадион Хајдук") − stadion piłkarski mieszczący się w Kuli, na którym swoje domowe mecze rozgrywa miejscowy klub, Hajduk. Pojemność stadionu wynosi 6500 miejsc.

</doc>
<doc id="2432593" url="https://pl.wikipedia.org/wiki?curid=2432593" title="Stadion FK Jagodina">
Stadion FK Jagodina

Stadion FK Jagodina, serb. Стадион ФК Јагодина − stadion piłkarski mieszczący się w Jagodinie, na którym swoje domowe mecze rozgrywa miejscowy klub, FK Jagodina. Pojemność stadionu wynosi 15000 miejsc.

</doc>
<doc id="2432595" url="https://pl.wikipedia.org/wiki?curid=2432595" title="Reprezentacja Estonii w piłce nożnej kobiet">
Reprezentacja Estonii w piłce nożnej kobiet

Reprezentacja Estonii w piłce nożnej kobiet – oficjalna drużyna reprezentująca Estonię w rozgrywkach piłki nożnej kobiet.

</doc>
<doc id="2432597" url="https://pl.wikipedia.org/wiki?curid=2432597" title="Islandia na Letnich Igrzyskach Olimpijskich 1972">
Islandia na Letnich Igrzyskach Olimpijskich 1972

Letnie Igrzyska Olimpijskie 1972 były dziesiątymi w historii Islandii igrzyskami olimpijskimi. Żadnemu zawodnikowi nie udało się zdobyć medalu.

</doc>
<doc id="2432598" url="https://pl.wikipedia.org/wiki?curid=2432598" title="Islandia na Letnich Igrzyskach Olimpijskich 1976">
Islandia na Letnich Igrzyskach Olimpijskich 1976

Letnie Igrzyska Olimpijskie 1976 były jedenastymi w historii Islandii igrzyskami olimpijskimi. Żadnemu zawodnikowi nie udało się zdobyć medalu.

</doc>
<doc id="2432599" url="https://pl.wikipedia.org/wiki?curid=2432599" title="Stadion Miejski w Užicach">
Stadion Miejski w Užicach

Stadion Miejski (serb. "Градски стадион", "Gradski stadion") − stadion piłkarski mieszczący się w Užicach, na którym swoje domowe mecze rozgrywa FK Sloboda Užice. Pojemność stadionu wynosi 12000 miejsc.

</doc>
<doc id="2432600" url="https://pl.wikipedia.org/wiki?curid=2432600" title="Reprezentacja Litwy w piłce nożnej kobiet">
Reprezentacja Litwy w piłce nożnej kobiet

Reprezentacja Litwy w piłce nożnej kobiet – oficjalna drużyna reprezentująca Litwę w rozgrywkach piłki nożnej kobiet.

</doc>
<doc id="2432602" url="https://pl.wikipedia.org/wiki?curid=2432602" title="Cerkiew św. Paraskiewy w Chełmie">
Cerkiew św. Paraskiewy w Chełmie

Cerkiew św. Paraskiewy – nieistniejąca cerkiew prawosławna w Chełmie.
Autorem projektu świątyni był Aleksandr Puring, architekt prawosławnej eparchii chełmskiej. Budynek reprezentował styl bizantyjsko-rosyjski. Inspiracją dla Puringa był wygląd soboru św. Aleksandra Newskiego w Warszawie. Architekt w swoim projekcie powielił zastosowany w tej budowli podział powierzchni elewacji na trzy pola, portale nawiązujące do stylu romańskiego i szeroki fryz u nasady okien.
Rozpoczęta w 1913 budowa cerkwi została przerwana dwa lata później, gdy Rosjanie i prawosławne duchowieństwo Chełma udali się na bieżeństwo. Do tego momentu nie wykonano wnętrza obiektu. W 1919 cerkiew została zaadaptowana na dom ludowy. W 1929 podjęto rozbiórkę obiektu, przerwaną po protestach ludności. Ostatecznie dawna cerkiew została zniszczona w 1931.

</doc>
<doc id="2432603" url="https://pl.wikipedia.org/wiki?curid=2432603" title="Arp 261">
Arp 261

Arp 261 (również PGC 52935) – para powiązanych ze sobą grawitacyjnie galaktyk znajdująca się we wczesnej fazie połączenia. Arp 261 znajduje się w konstelacji Wagi w odległości 70 milionów lat świetlnych. Chaotyczna struktura tej pary galaktyk jest skutkiem zderzenia dwóch galaktyk.
W galaktyce tej zaobserwowano jedną supernową: SN 1995N.

</doc>
<doc id="2432604" url="https://pl.wikipedia.org/wiki?curid=2432604" title="Stadion Stal w Alczewsku">
Stadion Stal w Alczewsku



</doc>
<doc id="2432607" url="https://pl.wikipedia.org/wiki?curid=2432607" title="Juventus Bukareszt">
Juventus Bukareszt



</doc>
<doc id="2432608" url="https://pl.wikipedia.org/wiki?curid=2432608" title="Mieczysław Łapa">
Mieczysław Łapa

Mieczysław Jan Łapa (ur. 30 marca 1907 w Wieliczce, zm. 23 grudnia 1981 w Leeds) – oficer lotnictwa, uczestnik kampanii wrześniowej i bitwy o Anglię, kawaler Orderem Virtuti Militari.
Życiorys.
Na stopień podporucznika został mianowany ze starszeństwem z 1 stycznia 1932 i 33. lokatą w korpusie oficerów rezerwy aeronautyki. Posiadał przydział w rezerwie do 2 pułku lotniczego w Krakowie. Wziął udział w kampanii wrześniowej jako obserwator 26 eskadry obserwacyjnej w składzie Armii „Kraków”. Po zakończeniu walk przedostał się do Wielkiej Brytanii, gdzie służył podczas bitwy o Anglię w 301 dywizjonie bombowym „Ziemi Pomorskiej” jako nawigator. Wojnę zakończył w stopniu kapitana lotnictwa.
Po zdemobilizowaniu pozostał w Wielkiej Brytanii i osiadł na stałe w Leeds. Był działaczem Stowarzyszenia Lotników Polskich. Zmarł i został pochowany w Leeds.

</doc>
<doc id="2432610" url="https://pl.wikipedia.org/wiki?curid=2432610" title="Reprezentacja Łotwy w piłce nożnej kobiet">
Reprezentacja Łotwy w piłce nożnej kobiet

Reprezentacja Łotwy w piłce nożnej kobiet – oficjalna drużyna reprezentująca Łotwę w rozgrywkach piłki nożnej kobiet.

</doc>
<doc id="2432611" url="https://pl.wikipedia.org/wiki?curid=2432611" title="Conrad Pflüger">
Conrad Pflüger

Conrad Pflüger lub Konrad Pflüger (ur. 1450 w Szwabii, zm. 1506 lub 1507 w Lipsku) – jeden z wiodących architektów i budowniczych późnego gotyku, architekt miasta Zgorzelca i faworyt książąt Saksonii, projektant kościoła Wszystkich Świętych w Wittenberdze oraz Świętego Grobu w Görlitz

</doc>
<doc id="2432613" url="https://pl.wikipedia.org/wiki?curid=2432613" title="Józef Jagielski">
Józef Jagielski

Józef Jagielski (ur. 22 lutego 1890 w Wieliczce, zm. 3 października 1951 tamże) – nauczyciel, działacz społeczny, burmistrz Wieliczki w latach 1934–1939, zesłaniec, organizator szkoły w obozie polskich uchodźców w Tengeru w Afryce Wschodniej.
Życiorys.
Józef Jagielski ukończył w 1909 roku Seminarium Nauczycielskie Męskie w Krakowie i rozpoczął pracę jako nauczyciel. Podczas I wojny światowej był żołnierzem armii austriackiej. W 1917 roku ożenił się ze Stanisławą Porębską (1889–1964), również nauczycielką. W dokumentach archiwalnych szkoły w Rozdzielu można znaleźć informację, że Stanisława od roku 1918 uczyła w tej placówce, a rok później została jej kierowniczką. Od roku szkolnego 1919/20 pracował tam również Józef Jagielski. W Rozdzielu urodził się ich syn Stanisław. Praca Jagielskich w tej wsi trwała krótko, bo w roku 1920 Józef powrócił do Wieliczki. Otrzymał posadę nauczyciela w Powszechnej Szkole Męskiej im. Jana Kantego (obecnie Szkoła Podstawowa nr 2). W latach 1929–1934 pełnił funkcję kierownika tej szkoły. Uczył także w Prywatnym Seminarium Żeńskim. Był prezesem miejscowego ogniska Związku Nauczycielstwa Polskiego.
W 1934 roku został wybrany do rady miejskiej, która jednogłośnie wybrała go burmistrzem Wieliczki. Pełnił tę funkcję do wybuchu II wojny światowej. W 1935 roku, podczas strajku górników w kopalni soli pośredniczył w rozmowach pomiędzy zarządem kopalni a strajkującymi. We wrześniu 1939 roku został ewakuowany do Lwowa. Po zajęciu miasta przez wojska radzieckie odmówił przyjęcia obywatelstwa ZSRR. W 1940 roku został zesłany wraz z żoną i trójką dzieci na Ural. Pracował między innymi przy wyrębie lasów. Na mocy układu Sikorski-Majski został zwolniony i przedostał się do miejsca formowania 5 Dywizji Piechoty. Ewakuowany wraz z nią do Iranu, przez Indie trafił do Afryki Wschodniej. Osadzony z rodziną w obozie uchodźców w Tengeru, zorganizował tam polską szkołę, pełniąc także funkcję inspektora szkolnego dla innych obozów uchodźców w Afryce.
Po likwidacji polskiego osiedla w 1947 roku zdecydował się na powrót do kraju. 
Został pochowany na miejscowym Cmentarzu Komunalnym w Wieliczce (sektor X-1-22).

</doc>
<doc id="2432614" url="https://pl.wikipedia.org/wiki?curid=2432614" title="Gradski stadion">
Gradski stadion



</doc>
<doc id="2432615" url="https://pl.wikipedia.org/wiki?curid=2432615" title="Lakya">
Lakya



</doc>
<doc id="2432616" url="https://pl.wikipedia.org/wiki?curid=2432616" title="Reprezentacja Czarnogóry w piłce nożnej kobiet">
Reprezentacja Czarnogóry w piłce nożnej kobiet

Reprezentacja Czarnogóry w piłce nożnej kobiet – oficjalna drużyna reprezentująca Czarnogórę w rozgrywkach piłki nożnej kobiet.

</doc>
<doc id="2432619" url="https://pl.wikipedia.org/wiki?curid=2432619" title="Jenny Gysi-Roth">
Jenny Gysi-Roth

Jenny Gysi-Roth (Johanna Josefa Antonia Roth von Bellach primo voto Onufrowicz secundo voto Gysi, ur. 24 czerwca 1863 w Solurze, zm. 29 września 1930 w Biberist) – szwajcarska malarka.
Córka profesora Petera Johannesa Rotha-Thomanna. Uczyła się w szkole rzemiosła artystycznego w Genewie i szkole artystycznej w Bazylei, uzupełniała studia w atelier Robert-Fleury’ego i Bouguereau. W latach 1891–1899 w Zurychu, dawała lekcje malarstwa i rysunku. W 1901 przeniosła się do Berna. Malowała obrazy olejne i akwarele, głównie martwe natury, pejzaże i portrety.
Z pierwszego małżeństwa z lekarzem Wladislausem Onufrowiczem miała córkę Marie Antoinette. Po śmierci pierwszego męża wyszła za mąż po raz drugi, za J. Oscara Gysi z Berna.

</doc>
<doc id="2432620" url="https://pl.wikipedia.org/wiki?curid=2432620" title="Alonso Berruguete">
Alonso Berruguete

Alonso González Berruguete – rzeźbiarz, malarz i architekt hiszpański, jeden z najwybitniejszych artystów hiszpańskich XVI wieku. Syn rzeźbiarza Pedra Berruguete.
Początkowo uczył się u swego ojca; reprezentował hiszpańska odmianę manieryzmu. Tworzył ołtarze, reliefy i posągi. Był jednym z mistrzów rzeźby polichromowanej. Rzeźbił głównie w drewnie.
Główne prace: malarskie – dekoracje kaplicy Królewskiej w Grenadzie, rzeźbiarskie – nastawa ołtarzowa kaplicy Collegium Maius w Salamance, stalle katedry oraz grobowiec kardynała Juana de Tavery w Toledo, "Nawiedzenie" w katedrze w Grenadzie. Czynny też w Valladolid, gdzie stworzył ołtarz San Benito w Valladolid 1523 oraz ołtarza Objawienia Pańskiego w kościele św. Jakuba w Valladolid 1537.

</doc>
<doc id="2432623" url="https://pl.wikipedia.org/wiki?curid=2432623" title="Zespół klasztorny w Marianowie">
Zespół klasztorny w Marianowie

Zespół klasztorny w Marianowie – zabudowania dawnego domu zakonnego cysterek w Marianowie, przekształconego następnie w dom pobytu dla pomorskich szlachcianek. W zakładzie tym przebywała przez ok. 15 lat (od 1604 do 1619), posądzana o czary, Sydonia von Borck.
Historia.
Dzieje klasztoru sięgają XIII wieku. W 1248 roku książę szczeciński Barnim I ufundował klasztor dla cysterek nad strumieniem św. Marii. Do powstania klasztoru i jego funkcjonowania przyczyniły się także pomorskie rody rycerskie: von Osten, von Borck, von Jerichow, von Regedanz i von Wedel, które przekazały na rzecz klasztoru liczne nadania ziemskie. Klasztor posiadał również wiele przywilejów nadanych przez książąt pomorskich i władze duchowne. Władztwo klasztorne obejmowało obszar ok. 1100 włók ziemi z wieloma wsiami (m.in. Marianowo, Biała, Brzeziny, Czarnkowo, Lutkowo, Słodkówko, Sulino, Dalewo i Gogolewo), rzekami, jeziorami i lasami.
Pierwotne zabudowania klasztorne były wykonane prawdopodobnie z drewna. Później zastąpiono je budowlami ceglanymi. Kompleks klasztorny składał się z orientowanego, pięcioprzęsłowego kościoła salowego, oraz dwóch dwukondygnacyjnych skrzydeł klasztornych. W skrzydle wschodnim (nieistniejącym obecnie) znajdowała się zakrystia, kapitularz i refektarz oraz cele mniszek. Pierwotnego przeznaczenia pomieszczeń w skrzydle zachodnim nie udało się ustalić. Wzdłuż skrzydeł klasztornych oraz południowej fasady kościoła biegł krużganek, który otaczał klasztorny wirydarz. Do szczytu skrzydła zachodniego przylegał (zachowany w niewielkim fragmencie) jednokondygnacyjny budynek gospodarczo-sanitarny. W pobliżu znajdowały się inne zabudowania pomocnicze: piekarnia, suszarnia, browar i wozownia. Cały kompleks klasztorny otoczony był murem.
Klasztor początkowo korzystał z immunitetu gospodarczego, z czasem musiał jednak przyjąć niektóre podatki na rzecz księcia i biskupa kamieńskiego. W razie najazdu zbrojnego wroga, ordynacja Bogusława X z 1523 roku zobowiązywała zakonnice do wystawienia sześciokonnego wozu z dziesięcioma mężczyznami uzbrojonymi w siekiery, pałki, łopaty i oskardy. Danina dla biskupa ograniczała się do przekazania 30 par rękawiczek nicianych oraz po dwie beczki piwa chociwelskiego i stargardzkiego. Funkcje przełożonych konwentu zakonnego pełniły zazwyczaj mniszki z rodów książęcych lub rycerskich. Przeciętnie w klasztorze przebywało ok. 20-30 mniszek. Po wprowadzeniu na Pomorzu protestantyzmu w 1534 klasztor uległ likwidacji, a w jego budynkach powstał zakład dla panien ze szlacheckich domów. Środki na utrzymanie zakładu pochodziły z zysków domeny marianowskiej w którą przekształcono część posiadłości zakonnych. Dodatkowy dochód dostarczał młyn, karczma, kuźnia i (najprawdopodobniej) warsztaty tkackie.
W klasztorze przebywała szlachcianka Sydonia von Borck jako pensjonariuszka zakładu dla panien z rodów szlacheckich. Była postacią kontrowersyjną, skrzywdzoną przez rodzinę, która pozbawiła ją prawa do majątku rodzinnego. Została posądzona o czary i rzucenie klątwy na ród Gryfitów. Po długim procesie została skazana na ścięcie, a potem spalona na stosie w 1620 roku.
W 1549 zabudowania klasztorne ucierpiały z powodu pożaru. Odbudowa trwała 2 lata. Ponowny pożar w 1637 spowodował zniszczenie skrzydła wschodniego klasztoru i krużganków wirydarza. Obiekty te nie zostały już odbudowane. W XIX w. przebudowano skrzydło zachodnie dawnego klasztoru, rozebrano także zachodnie przęsło nawy kościoła i wybudowano w tym miejscu wieżę.
Stan obecny zabudowań klasztornych.
Z zabudowań klasztornych zachowały się do naszych czasów:
Zabudowania klasztorne otacza, pochodzący sprzed XVIII w., mur o długości 91 m i wysokości od 1,5 do 2 m. W pobliżu rośnie dąb Sydonii – pomnik przyrody.
Zespół klasztorny w Marianowie składający się z kościoła, skrzydła klasztornego, budynku gospodarczego, cmentarza przykościelnego oraz ogrodzenia został w dniu 25.08.1993 wpisany do rejestru zabytków pod numerem A-1228.

</doc>
<doc id="2432628" url="https://pl.wikipedia.org/wiki?curid=2432628" title="Reprezentacja Anglii w piłce nożnej kobiet">
Reprezentacja Anglii w piłce nożnej kobiet

Reprezentacja Anglii w piłce nożnej kobiet – oficjalna żeńska drużyna reprezentująca Anglię w rozgrywkach piłki nożnej.

</doc>
<doc id="2432633" url="https://pl.wikipedia.org/wiki?curid=2432633" title="Kaori">
Kaori

 – żeńskie imię japońskie.
Możliwa pisownia.
Kaori można zapisać używając wielu różnych znaków kanji i może znaczyć m.in.:

</doc>
<doc id="2432634" url="https://pl.wikipedia.org/wiki?curid=2432634" title="Parki narodowe w Rosji">
Parki narodowe w Rosji

W Rosji znajdują się 64 parki narodowe (stan na 24 sierpnia 2021 roku), nie licząc Krymskiego Parku Narodowego (powstałego w 2018 roku) na zaanektowanym przez Rosję Półwyspie Krymskim. Wszystkie z nich posiadają status parku narodowego II kategorii według IUCN. Ostatni z parków narodowych, Teberdyński Park Narodowy, powstał 16 sierpnia 2021 roku.
Zgodnie z ustawą o obszarach chronionych w Rosji, parki narodowe to obszary ziemi i wody poświęcone ochronie przyrody, edukacji ekologicznej i badaniom naukowym. Zaliczają się do nich miejsca o szczególnej wartości ekologicznej, historycznej, estetycznej, jak i krajobrazowej.
Istniejące parki narodowe są nadzorowane przez federalne Ministerstwo Zasobów Naturalnych i Ekologii Federacji Rosyjskiej (), które poprzez odpowiednie ustawy reguluje np. możliwość uprawiania turystyki na terenie obszarów objętych ochroną. Spośród wszystkich rosyjskich parków narodowych dziesięć jest wpisanych na listę światowego dziedzictwa UNESCO (w tym cztery na wstępną), osiem otrzymało status rezerwatu biosfery UNESCO, jeden jest wpisany na listę konwencji ramsarskiej i jeden otrzymał certyfikat organizacji "PAN Parks", zrzeszające najbardziej spokojne i nie narażone na działalność człowieka, ale udostępnione turystyce parki narodowe na obszarze Europy.
Parki Narodowe w Rosji.
Zgodnie z poniższym zestawieniem najmniejszy z parków narodowych mieszczących się na terenie Rosji jest Kisłowodzki Park Narodowy o powierzchni 9,6 km², znajdujący się w Kisłowodzku. Największym natomiast parkiem narodowym w kraju i jednym z największych na świecie jest utworzony w 1994 roku Park Narodowy Jugyd wa znajdujący się w Republice Komi, mający około 18 917 km² powierzchni.
Poniższa tabela przedstawia rosyjskie parki narodowe:

</doc>
<doc id="2432636" url="https://pl.wikipedia.org/wiki?curid=2432636" title="Karolina Paluch">
Karolina Paluch

Karolina Irena Paluch (ur. 28 stycznia 1910 we Lwowie, zm. 16 września 1993 w Szczecinie) – polska chemiczka, nauczyciel akademicki i naukowiec, specjalistka w zakresie chemii organicznej, ze szczególnym uwzględnieniem reakcji związków organicznych z dwutlenkiem chloru (ClO2) i chlorynem sodu (NaClO2).
Życiorys.
Karolina Paluch pochodziła ze Lwowa, gdzie skończyła studia i rozpoczęła pracę zawodową w Uniwersytecie Jana Kazimierza. Wybuch II wojny światowej przerwał ten okres jej kariery zawodowej. Okres wojny i 4 lata powojenne spędziła we Lwowie i w Krakowie, a od 1948 roku była związana ze Szczecinem, a przede wszystkim Wydziałem Chemicznym Szkoły Inżynierskiej, przekształconej w 1955 roku w Politechnikę Szczecińską.
Okres lwowski i krakowski.
Karolina Paluch urodziła się we Lwowie w 1910 roku. Skończyła lwowskie gimnazjum (rok 1928), a następnie rozpoczęła studia na Wydziale Matematyczno-Przyrodniczym Uniwersytetu Jana Kazimierza (UJK). W 1935 roku obroniła pracę dyplomową na temat syntezy kwasu homotereftalowego (CAS: 501-89-3) i otrzymała dyplom magistra filozofii w zakresie chemii. Po studiach pracowała w UJK, początkowo (rok 1936) w Katedrze Chemii Organicznej prof. Romana Małachowskiego (stanowisko współpracownika naukowego), a następnie (1937–1941) – w Katedrze Krystalografii prof. Ludwika Chrobaka, jako asystentka.
W latach II wojny światowej Karolina Paluch pracowała w laboratorium chemicznym Kolei Wschodniej we Lwowie (1942–1944), a po wojnie – w Centralnym Laboratorium Przemysłu Spożywczego w Krakowie (1945–1949), gdzie zajmowała stanowisko kierownika działu fermentacji.
Okres szczeciński.
W 1949 roku K. Paluch przeniosła się do Szczecina, do nowej Szkoły Inżynierskiej (później – Politechnika Szczecińska, PS). Dziekan Wydziału Chemicznego tej szkoły, Jerzy Szmid, od 1947 roku poszukiwał kadrowej obsady stanowisk kierowników katedr. Od 1948 roku Katedrą Rentgenografii na tym Wydziale kierował prof. Ludwik Chrobak, dojeżdżający z Poznania. Jego byłej asystentce powierzono kierownictwo nowej Katedry Chemii Organicznej. W latach 1950–1952 prowadziła dodatkowo wykłady z analizy technicznej i technologii chemicznej organicznej oraz pełniła funkcję prodziekana Wydziału. Po zmianie przepisów dot. szkolnictwa wyższego w Polsce w 1954 roku otrzymała stanowisko zastępcy profesora, które w 1961 roku zostało przekształcone w stanowisko starszego wykładowcy w Katedrze Chemii Organicznej PS.
Od 1958 roku K. Paluch kierowała zespołem, prowadzącym badania reakcji związków organicznych z dwutlenkiem chloru i chlorynami. Zespół (początkowo 3 osoby, a później – 5 osób) opublikował wyniki tych prac w cyklu 35 publikacji naukowych. Były podstawą przyznania pięciu stopni doktorskich i jednej habilitacji. Własną, wykonaną w Szczecinie pracę doktorską, Karolina Paluch obroniła w Politechnice Wrocławskiej w 1961 roku, uzyskując stopień doktora nauk technicznych. Jest współautorką podręcznika „Technologia chloru i związków chloru” (1963). Habilitację w dziedzinie nauk chemicznych nadała jej Rada Wydziału Chemicznego Politechniki Śląskiej w Gliwicach w 1969 roku. Tytuł profesora nadzwyczajnego otrzymała w 1974 roku od Rady Państwa.
W 1962 roku nastąpiła zmiana organizacyjnej struktury Katedry Chemii Organicznej. Wyodrębniono dwa zakłady: Zakład Chemii Organicznej (kierownik: Karolina Paluch) i Zakład Syntezy Organicznej, którego kierownictwo objął dr hab. inż. Andrzej Fabrycy (do 1962 – pracownik Politechniki Śląskiej). W czasie kolejnej reorganizacji (1970) Zakład Chemii Organicznej włączono w strukturę nowo powstałego Instytutu Chemii Podstawowej. W 1980 roku, po odejściu prof. Karoliny Paluch na emeryturę, kierownikiem Zakładu został jej uczeń i współpracownik, doc. dr inż. Józef Jałowiczor, jeden z pierwszych absolwentów Wydziału Chemicznego Szkoły Inżynierskiej.
Działalność pozauczelniana.
Karolina Paluch była członkiem:
Wspomnienia, odznaczenia, upamiętnienie.
Karolinie Paluch otrzymała:
oraz 4 nagrody Ministra Szkolnictwa Wyższego i kilkanaście nagród rektora Politechniki. Jest matką chrzestną statku handlowego "Politechnika Szczecińska", na którym – na zaproszenie kapitana i załogi – odbyła podróż do Indii.
Pokolenia chemików – absolwentów Politechniki Szczecińskiej – wspominają Karolinę Paluch jako wspaniałego wykładowcę i wymagającego, ale sprawiedliwego egzaminatora. Cieszyła się dużą szacunkiem, a równocześnie sympatią studentów, czego wyrazem był m.in. wielki aplauz, jakim witano ją na kolejnych zjazdach absolwentów. Z materiałów, opublikowanych z okazji Jubileuszowego Zjazdu Absolwentów Wydziału (1947–1997), zamieszczono zdanie:
Pamięć o Karolinie Paluch utrwalają nauczyciele szczecińskich szkół, o czym świadczy zakres materiału z chemii, przekazany uczestnikom konkursu „Omnibus 2010” nt. Wybitni Polacy w dziejach powojennego Szczecina:

</doc>
<doc id="2432637" url="https://pl.wikipedia.org/wiki?curid=2432637" title="Reprezentacja Irlandii Północnej w piłce nożnej kobiet">
Reprezentacja Irlandii Północnej w piłce nożnej kobiet

Reprezentacja Irlandii Północnej w piłce nożnej kobiet – oficjalna drużyna reprezentująca Irlandię Północną w rozgrywkach piłki nożnej kobiet.

</doc>
<doc id="2432638" url="https://pl.wikipedia.org/wiki?curid=2432638" title="EU47">
EU47



</doc>
<doc id="2432640" url="https://pl.wikipedia.org/wiki?curid=2432640" title="Pierre Damien Habumuremyi">
Pierre Damien Habumuremyi

Pierre Damien Habumuremyi (ur. 21 lutego 1961 w Ruhondo) – rwandyjski polityk, minister edukacji w 2011, premier Rwandy od 7 października 2011 do 23 lipca 2014.
Życiorys.
Pierre Damien Habumuremyi urodził się w 1961 w Ruhondo, położonym w dystrykcie Musanze w Prowincji Północnej. W 1992 ukończył socjologię (licencjat) na Uniwersytecie Lubumbashi w Demokratycznej Republice Konga. W następnym roku ukończył studia podyplomowe na Université Paris II Panthéon-Assas w Paryżu. W 2003 zdobył stopień magistra nauk politycznych na Uniwersytecie Wagadugu w Burkina Faso. W 2006 podjął tam studia doktorskie w zakresie zarządzania kryzysowego. 
W latach 1993–1999 był asystentem profesora na Narodowym Uniwersytecie Rwandy oraz wykładowcą na Uniwersytecie Lubumbashi i Université libre de Kinshasa. Od 1995 do 1997 pracował w firmie GTZ-Kigali. W latach 1997-2000 był zaangażowany w działalność międzynarodowej organizacji humanitarnej Catholic Relief Services. 
Od 2000 do 2003 zajmował stanowisko zastępcy sekretarza wykonawczego Narodowej Komisji Wyborczej Rwandy, a następnie od 2003 do 2008 był jej sekretarzem wykonawczym. W latach 2008-2011 pełnił mandat deputowanego do Zgromadzenia Legislacyjnego Afryki Wschodniej. W 2011 objął funkcję ministra edukacji w rządzie premiera Bernarda Makuzy. 
6 października 2011, po mianowaniu Bernarda Makuzy przez prezydenta Paula Kagame na urząd senatora, został desygnowany na stanowisko nowego szefa rządu. 7 października 2011, wraz z gabinetem, został zaprzysiężony. 
Pierre Damien Habumuremyi uczestniczył w ponad 25 międzynarodowych konferencjach oraz w ponad 50 międzynarodowych wyborczych misjach obserwacyjnych w Afryce, Azji oraz Ameryce Łacińskiej. Jest żonaty, ma pięcioro dzieci.

</doc>
<doc id="2432647" url="https://pl.wikipedia.org/wiki?curid=2432647" title="Reprezentacja Szkocji w piłce nożnej kobiet">
Reprezentacja Szkocji w piłce nożnej kobiet

Reprezentacja Szkocji w piłce nożnej kobiet – oficjalna drużyna reprezentująca Szkocję w rozgrywkach piłki nożnej. Od 1998 jest zarządzana przez Scottish Football Association. Reprezentacji raz udało się zakwalifikować do mistrzostw świata (2019), oraz awansować na Mistrzostwa Europy 2017. Oba turnieje jednak Szkotki zakończyły już po fazie grupowej.

</doc>
<doc id="2432652" url="https://pl.wikipedia.org/wiki?curid=2432652" title="Reprezentacja Walii w piłce nożnej kobiet">
Reprezentacja Walii w piłce nożnej kobiet

Reprezentacja Walii w piłce nożnej kobiet – oficjalna drużyna reprezentująca Walię w rozgrywkach piłki nożnej kobiet.

</doc>
<doc id="2432653" url="https://pl.wikipedia.org/wiki?curid=2432653" title="Zbiór w sobie gęsty">
Zbiór w sobie gęsty



</doc>
<doc id="2432655" url="https://pl.wikipedia.org/wiki?curid=2432655" title="Amymone">
Amymone

Amymone (gr. "Ἀμυμώνη" 'niewinna') – postać w mitologii greckiej. Mieszkanka Lerny, córka Lyrkosa i nieznanej matki. W innej wersji miała być jedną z Danaid, która (jak Hypermnestra) nie brała udziału w zabójstwie. Bohaterka dramatu satyrowego Aischylosa.
Jako dziewczynka została wysłana przez matkę, by przyniosła wodę. Amymone poszukując wody na pustkowiu, usłyszała szelest w krzakach. Napięła łuk i wypuściła strzałę. Niestety strzała ugodziła śpiącego satyra, który zaczął ją gonić. Amymone wezwała na pomoc Posejdona. Zjawił się i przegonił satyra, a następnie rzucił trójzębem w skałę. Kiedy dziewczynka wyjęła trójząb wytrysnęło źródło wody, nazwane później jej imieniem.
Kiedy Amymone dorosła, uwiódł ją Posejdon, a ona urodziła mu syna Napliosa, przyszłego władcę Lerny.

</doc>
<doc id="2432657" url="https://pl.wikipedia.org/wiki?curid=2432657" title="Markarian 509">
Markarian 509

Markarian 509 (również PGC 65282) – galaktyka spiralna znajdująca się w gwiazdozbiorze Wodnika w odległości około 500 milionów lat świetlnych. Jest to galaktyka Seyferta typu 1.
W centrum galaktyki Markarian 509 znajduje się supermasywna czarna dziura o masie 300 milionów razy większej od masy Słońca. Jest ona widoczna poprzez pochłanianą świecącą materię. Jasność centrum galaktyki ulega zmianom co oznacza, że przepływ materii do czarnej dziury odbywa się w sposób turbulentny. Wnikliwe badania prowadzone w 2011 roku przez zespół pracujący pod kierownictwem Jelle Kaastry z Holenderskiego Instytutu Badań Kosmicznych SRON pozwoliły zaobserwować ogromne „pociski” gazu odpychane z prędkością milionów kilometrów na godzinę od znajdującej się w jądrze galaktyki czarnej dziury oraz koronę bardzo gorącego gazu otaczającą dysk akrecyjny, czyli wirującą materię opadającą w kierunku czarnej dziury.

</doc>
<doc id="2432659" url="https://pl.wikipedia.org/wiki?curid=2432659" title="Lekkoatletyka na Letnim Olimpijskim Festiwalu Młodzieży Europy 2011">
Lekkoatletyka na Letnim Olimpijskim Festiwalu Młodzieży Europy 2011

Lekkoatletyka na Letnim Olimpijskim Festiwalu Młodzieży Europy 2011 – zawody lekkoatletyczne podczas olimpijskiego festiwalu młodzieży odbyły się na Hüseyin Avni Aker Stadyumu w Trabzonie od 25 do 29 lipca. W imprezie startowali zawodnicy z roczników 1994 i 1995.
Wydarzeniem zawodów było ustanowienie wynikiem 84,41 nieoficjalnego rekordu świata juniorów młodszych w rzucie młotem o wadze 5 kilogramów przez Węgra Bence Pásztora.

</doc>
<doc id="2432662" url="https://pl.wikipedia.org/wiki?curid=2432662" title="Wyznania gwiazdki z Hollywood">
Wyznania gwiazdki z Hollywood

Wyznania gwiazdki z Hollywood (ang. "True Confessions of a Hollywood Starlet") – amerykański film obyczajowy z 2008 roku w reżyserii Tima Mathesona.
Opis fabuły.
Siedemnastoletnia Morgan Carter (Joanna Levesque) robi karierę w Hollywood. Oszołomiona sławą dziewczyna coraz częściej sięga po używki i staje się bohaterką tabloidów. Matka wysyła ją do mieszkającej na prowincji ciotki Trudy (Valerie Betinelli), która ma poskromić krnąbrną Morgan.
Obsada.
i inni

</doc>
<doc id="2432666" url="https://pl.wikipedia.org/wiki?curid=2432666" title="Dolina Rudna">
Dolina Rudna

Dolina Rudna – dolina na Wyżynie Krakowsko-Częstochowskiej, na Garbie Tenczyńskim w powiecie krakowskim, w gminie Krzeszowice i w gminie Czernichów. Jej górna cześć to dolina Wrzosy.
W dolinie znajduje się rezerwat przyrody Dolina Potoku Rudno – rezerwat przyrody leśno-krajobrazowy o powierzchni 95,94 ha, a wraz z otuliną 100,88 ha. Utworzony został w 2001. Jest fragmentem większego lasu, zwanego Lasem Orlej i wraz z nim wchodzi w skład Rudniańskiego Parku Krajobrazowego. Teren rezerwatu w najwyższym punkcie ma wysokość 318 m n.p.m. Rezerwat obejmuje fragment dobrze zachowanego łęgu olszowego oraz znajdujące się po zachodniej stronie stanowiska geologiczne dawnego kamieniołomu porfirów „Orlej”. Osobliwością są stanowiska skrzypu olbrzymiego. Przez teren rezerwatu przepływa potok Rudno. Miejscami wyciął on w stokach stromy jar o urwistych ścianach skalnych.

</doc>
<doc id="2432676" url="https://pl.wikipedia.org/wiki?curid=2432676" title="Kanada na Letnich Igrzyskach Olimpijskich 1948">
Kanada na Letnich Igrzyskach Olimpijskich 1948

Kanadę na Letnich Igrzyskach Olimpijskich 1948 reprezentowało 118 zawodników, 100 mężczyzn i 18 kobiet.

</doc>
<doc id="2432679" url="https://pl.wikipedia.org/wiki?curid=2432679" title="Nationalliga A w piłce siatkowej mężczyzn (2011/2012)">
Nationalliga A w piłce siatkowej mężczyzn (2011/2012)

Nationalliga A siatkarzy 2011/2012 – 56. sezon rozgrywek o mistrzostwo Szwajcarii w piłce siatkowej organizowany przez Swiss Volley. Zainaugurowany został 1 października 2011 roku i trwał do 28 kwietnia 2012 roku.
Liczbę drużyn biorących udział w rozgrywkach zwiększono do dziesięciu.
W sezonie 2011/2012 w Pucharze CEV Szwajcarię reprezentowały i , natomiast w Pucharze Challenge – i .
System rozgrywek.
System rozgrywek Nationalliga A w sezonie 2011/2012
Faza kwalifikacyjna.
Tabela wyników.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Faza play-off.
Tabela wyników.
 
 
 
 
 
 
 
 
 
 
Tabela.
Uwaga: Drużyny fazę play-out rozpoczynały z następującą liczbą punktów: – 3 pkt, – 2 pkt, – 1 pkt, – 0 pkt, – 0 pkt.
Faza play-out.
Tabela wyników.
 
 
 
 
 
 
 
 
 
 
Tabela.
Uwaga: Drużyny fazę play-out rozpoczynały z następującą liczbą punktów: - 3 pkt, - 2 pkt, - 1 pkt, - 0 pkt, - 0 pkt. 
Baraże.
Tabela wyników.
 
 
 
 
 
 
 
 

</doc>
<doc id="2432680" url="https://pl.wikipedia.org/wiki?curid=2432680" title="Płonnik jałowcowaty">
Płonnik jałowcowaty

Płonnik jałowcowaty ("Polytrichum juniperinum" Hedw.) – gatunek mchu z rodziny płonnikowatych ("Polytrichaceae" Schwägr.). Gatunek kosmopolityczny, pospolity w Polsce na niżu i w niższych położeniach górskich.
Biologia i ekologia.
Płonnik jałowcowaty preferuje suche i nasłonecznione miejsca oraz kwaśne i piaszczyste podłoże.
Systematyka i nazewnictwo.
Synonimy: "Pogonatum rubiginosum" (Müll. Hal.) Paris, "Polytrichum alpestre" Hoppe, "P. altisetum" Müll. Hal., "P. angusticaule" Müll. Hal. ex E. Britton, "P. apiculatum" Kindb., "P. aristiflorum" Mitt., "P. beccarii" Müll. Hal., "P. behringianum" Kindb., "P. chimborassi" Lorentz, "P. conforme" Mitt., "P. cypellomitrium" Müll. Hal., "P. equisetiforme" Müll. Hal., "P. ghiesbreghtii" Besch., "P. juniperifolium" Hoffm. ex Funck, "P. juniperiforme" Schimp. ex Mitt., "P. longipilum" Müll. Hal., "P. lycopodioides" Müll. Hal., "P. nodicoma" Müll. Hal., "P. patens" Müll. Hal., "P. prionotrichum" Müll. Hal., "P. prionotum" Müll. Hal., "P. rhynchomitrium" Müll. Hal., "P. rubiginosum" Müll. Hal., "P. ryparomitrium" Müll. Hal., "P. secundulum" Müll. Hal., "P. setifolium" Sw., "P. subpiliferum" Cardot, "P. substrictum" Hampe, "P. sullivanii" Hampe, "P. tasmaniae" Müll. Hal., "P. thysanomitrium" Müll. Hal., "P. tristani" Duby, "P. tumescens" Müll. Hal., "P. tysdalei" Müll. Hal.

</doc>
<doc id="2432682" url="https://pl.wikipedia.org/wiki?curid=2432682" title="Funkcja wyboru">
Funkcja wyboru



</doc>
<doc id="2432683" url="https://pl.wikipedia.org/wiki?curid=2432683" title="Selektor">
Selektor



</doc>
<doc id="2432684" url="https://pl.wikipedia.org/wiki?curid=2432684" title="Adam Kwiatkowski (polityk)">
Adam Kwiatkowski (polityk)

Adam Mariusz Kwiatkowski (ur. 7 grudnia 1972 w Warszawie) – polski samorządowiec, urzędnik państwowy, dyplomata i polityk. Poseł na Sejm VII kadencji, w latach 2015–2022 sekretarz stanu w Kancelarii Prezydenta RP, w latach 2015–2017 szef Gabinetu Prezydenta RP, od 2022 ambasador przy Stolicy Apostolskiej.
Życiorys.
Ukończył studia na Wydziale Zarządzania Uniwersytetu Warszawskiego. Od 1994 do 1998 wykonywał mandat radnego Pragi-Południe z rekomendacji Forum Mieszkańców Pragi-Południe, następnie do 2002 był radnym gminy Warszawa-Centrum z listy Unii Wolności, a w latach 2002–2006 radnym dzielnicowym z ramienia Prawa i Sprawiedliwości. W 2006 został radnym Rady m.st. Warszawy, w której stał na czele Komisji Ochrony Środowiska. W wyborach w 2010 uzyskał reelekcję na kolejną kadencję.
Sprawował funkcje dyrektora Departamentu Strategii, Rozwoju Regionalnego i Funduszy Strukturalnych w Urzędzie Marszałkowskim Województwa Mazowieckiego (2003) oraz wiceprezesa Wojewódzkiego Funduszu Ochrony Środowiska i Gospodarki Wodnej w Warszawie (2004–2006). Następnie był doradcą premiera Jarosława Kaczyńskiego ds. funduszy europejskich (2006–2007) oraz pracownikiem Kancelarii Prezydenta RP odpowiedzialnym za przygotowanie wizyt krajowych. W 2010 znalazł się wśród założycieli Ruchu Społecznego im. Prezydenta RP Lecha Kaczyńskiego, wszedł w skład jego władz. Wystąpił w filmie dokumentalnym o katastrofie smoleńskiej pt. "Mgła".
W wyborach w 2011 uzyskał mandat poselski do Sejmu VII kadencji z okręgu stołecznego, startując z 40. (ostatniej) pozycji na liście Prawa i Sprawiedliwości. Z ogólnej liczby 6284 zdobytych głosów, 3428 uzyskał w obwodach zagranicznych. 7 sierpnia 2015 prezydent Andrzej Duda powołał go na sekretarza stanu w Prezydenta RP oraz na szefa Gabinetu Prezydenta RP, w związku z czym doszło do wygaśnięcia jego mandatu poselskiego. 4 kwietnia 2017 został odwołany z drugiego z tych stanowisk (zastąpił go Krzysztof Szczerski).
11 kwietnia 2022 został mianowany ambasadorem przy Stolicy Apostolskiej, akredytowanym jednocześnie przy Zakonie Maltańskim. 30 czerwca 2022 został odwołany ze stanowiska sekretarza stanu w KPRP i jednocześnie od następnego dnia mianowany doradcą społecznym prezydenta. Stanowisko ambasadora objął w tym samym roku.
Żonaty, ojciec trójki dzieci. Deklaruje znajomość języków angielskiego, włoskiego i rosyjskiego.

</doc>
<doc id="2432685" url="https://pl.wikipedia.org/wiki?curid=2432685" title="Dżemal Cherchadze">
Dżemal Cherchadze

Dżemal Cherchadze, gruz. ჯემალ ხერხაძე, ros. Джемал Ноевич Херхадзе, ""Dżemał Nojewicz Cherchadze" (ur. 2 lutego 1945 w Kutaisi, Gruzińska SRR, zm. 11 marca 2019) – gruziński piłkarz, grający na pozycji napastnika, trener piłkarski.
Kariera piłkarska.
Kariera klubowa.
Urodził się w Kutaisi. W 1962 rozpoczął karierę piłkarską w miejscowym klubie Torpedo Kutaisi, w którym występował przez 15 lat do zakończenia swojej kariery w 1976. W drużynie pełnił funkcje kapitana. W 1969 razem z Osianinym i Proskurinym został najlepszym strzelcem mistrzostw ZSRR (choć uczciwość tego osiągnięcia przez niektórych badaczy kwestionowane).
Kariera trenerska.
Po zakończeniu kariery piłkarskiej rozpoczął pracę trenerską. Najpierw trenował dzieci w Szkole Piłkarskiej Torpedo Kutaisi. Od 1981 pomagał trenować pierwszą drużynę Torpeda Kutaisi. W latach 1985-1986 samodzielnie prowadził amatorski zespół Meszachte Tkibuli, po czym powrócił do sztabu szkoleniowego Torpeda Kutaisi. Od kwietnia do czerwca 1996 pracował na stanowisku głównego trenera Torpeda Kutaisi.

</doc>
<doc id="2432690" url="https://pl.wikipedia.org/wiki?curid=2432690" title="Flawian (Dmitrijuk)">
Flawian (Dmitrijuk)

Flawian, imię świeckie Fiodor Dmitrijuk (ur. 14 maja 1895 w Kijowcu, zm. 3 marca 1977 w Gorkim) – biskup Rosyjskiego Kościoła Prawosławnego.
Był synem cerkiewnego psalmisty. W 1915 ukończył prawosławne seminarium duchowne w Chełmie. 30 czerwca tego samego roku został, jako mężczyzna żonaty, wyświęcony na diakona, zaś 9 sierpnia - na hieromnicha, przyjmując święcenia z rąk biskupa chełmskiego Anastazego. Został wyznaczony na proboszcza parafii w Wereszczynie, jednak jeszcze w tym samym roku udał się na bieżeństwo razem z innymi duchownymi eparchii. Do 1918 służył w różnych cerkwiach Moskwy, Petersburga i Kotielnicza. W 1918 znalazł się na terytorium II Rzeczypospolitej, służył w Prużanach.
W 1938 został pozbawiony polskiego obywatelstwa z powodu głoszonych poglądów prorosyjskich. W czasie II wojny światowej pozostawał na ziemiach białoruskich, wspierając radziecką partyzantkę. Za okazywanie pomocy jej oddziałom rozstrzelana została jego żona Maria, córka Galina z mężem. Druga córka, Raisa, ciężko ranna, przeżyła. Od 1944 ks. Dmitrijuk służył w soborze w Kobryniu, zaś od 1946 - w Bobrujsku. W 1952 przeniósł się do Taganrogu, zaś w 1953 został proboszczem parafii przy soborze Narodzenia Matki Bożej w Rostowie nad Donem oraz dziekanem. 
6 kwietnia 1955 złożył wieczyste śluby mnisze w Ławrze Poczajowskiej, przyjmując imię Flawian. Pełnił obowiązki dziekana i sekretarza monasteru. W tym samym roku otrzymał godność archimandryty. W 1957 przeniesiony do Ławry Troicko-Siergijewskiej.
20 kwietnia 1958 miała miejsce jego chirotonia na biskupa swierdłowskiego i irbickiego, w której jako konsekratorzy udział wzięli patriarcha moskiewski i całej Rusi Aleksy I, biskup sergiopolski Bazyli, biskup Serafin (emerytowany biskup połtawski) oraz biskup dmitrowski Pimen. Od 1959 pełnił dodatkowo obowiązki "locum tenens" eparchii czelabińskiej oraz eparchii permskiej (do 1961). W 1966 przeniesiony na katedrę gorkowską i arzamaską. Cieszył się znaczną popularnością wśród wiernych. W 1968 otrzymał godność arcybiskupią, w 1977 zmarł i został pochowany w sąsiedztwie soboru Trójcy Świętej w Gorkim.

</doc>
<doc id="2432691" url="https://pl.wikipedia.org/wiki?curid=2432691" title="Maciej Małecki (polityk)">
Maciej Małecki (polityk)

Maciej Małecki (ur. 9 października 1974 w Warszawie) – polski samorządowiec i polityk. Poseł na Sejm VII, VIII i IX kadencji, w 2016 sekretarz stanu w Ministerstwie Skarbu Państwa, w latach 2017–2018 sekretarz stanu w Kancelarii Prezesa Rady Ministrów, od 2019 sekretarz stanu w Ministerstwie Aktywów Państwowych.
Życiorys.
Ukończył studia historyczne na Katolickim Uniwersytecie Lubelskim, następnie kształcił się podyplomowo w Studium Samorządowym KUL, na studiach z zakresu zarządzania w Szkole Głównej Handlowej w Warszawie oraz w Wyższej Szkole Kultury Społecznej i Medialnej w Toruniu.
W 1991 zaangażował się w działalność w Porozumieniu Centrum. W 2007 zakładał Prawo i Sprawiedliwość w powiecie sochaczewskim. Od 1998 do 2011 sprawował mandat radnego (m.in. z rekomendacji KWW Przymierze dla Miasta – Zamek, Przymierza oraz PiS). W okresie 2002–2006 kierował pracami rady miejskiej w Sochaczewie, następnie został jej wiceprzewodniczącym. Bez powodzenia ubiegał się o stanowisko burmistrza miasta w wyborach w 2010. Jest założycielem i prezesem sochaczewskiego Stowarzyszenia Zamek.
W wyborach w 2007 bezskutecznie kandydował do Sejmu RP. W wyborach w 2011 uzyskał mandat poselski w okręgu płockim z listy PiS, otrzymując 9757 głosów. W 2015 z powodzeniem ubiegał się o poselską reelekcję (dostał 18 671 głosów). 19 września 2016 został sekretarzem stanu w Ministerstwie Skarbu Państwa. Resort ten został zlikwidowany z dniem 31 grudnia 2016. W styczniu 2017 objął tożsame stanowisko w Kancelarii Prezesa Rady Ministrów. Został odwołany w marcu 2018. Bezskutecznie kandydował w wyborach do Parlamentu Europejskiego w 2019. W wyborach krajowych w tym samym roku ponownie został natomiast wybrany do Sejmu, otrzymując 34 086 głosów. W grudniu 2019 Maciej Małecki został sekretarzem stanu w Ministerstwie Aktywów Państwowych.

</doc>
<doc id="2432693" url="https://pl.wikipedia.org/wiki?curid=2432693" title="Tongsa">
Tongsa



</doc>
<doc id="2432694" url="https://pl.wikipedia.org/wiki?curid=2432694" title="Aleksander Pociej (prawnik)">
Aleksander Pociej (prawnik)

Aleksander August Pociej (ur. 7 lutego 1965 w Warszawie) – polski prawnik, adwokat, senator VIII, IX i X kadencji, prezenter telewizyjny, felietonista.
Życiorys.
Absolwent II Liceum Ogólnokształcące im. Stefana Batorego w Warszawie. W 1988 ukończył studia prawnicze na Wydziale Prawa i Administracji Uniwersytetu Warszawskiego, promotorem jego pracy magisterskiej był Lech Falandysz. Odbył studia podyplomowe z zakresu międzynarodowego prawa handlowego na Université de Paris X, a także praktyki zawodowe w jednej z paryskich kancelarii adwokackich i nowojorskich firm prawniczych. W 1995 uzyskał uprawnienia do wykonywania zawodu adwokata. Od 1996 do 2011, kiedy to objął mandat senatorski, praktykował jako wspólnik Kancelarii Adwokackiej Pociej, Dubois i Wspólnicy. Był m.in. obrońcą byłej posłanki Beaty Sawickiej oskarżonej o przestępstwa korupcyjne i ostatecznie uniewinnionej przez Sąd Apelacyjny w Warszawie.
Zajmuje się także działalnością felietonistyczną, publikował m.in. w „Gazecie Finansowej” i „Życiu Warszawy”. Jest autorem wydanej w 2006 przez Polski Instytut Wydawniczy książki "Ręce na biurku", będącej wyborem jego felietonów. Udzielał się jako komentator i ekspert w programach telewizyjnych (m.in. regularnie występował w "Rozmowach w toku"). Przez kilka lat był prowadzącym program sądowniczy "Werdykt" na antenie stacji telewizyjnej Tele 5.
W 2005 kierował kampanią wyborczą Zbigniewa Religi, ubiegającego się o urząd prezydenta. W wyborach parlamentarnych w 2011 wystartował do Senatu jako bezpartyjny kandydat z ramienia Platformy Obywatelskiej w okręgu nr 45 w Warszawie. Otrzymał 99 358 głosów (45,19% głosów w okręgu), uzyskując mandat senatora. W 2015 z powodzeniem ubiegał się o reelekcję, poparło go 100 455 osób. W październiku 2018 został wybrany na przewodniczącego frakcji Europejskiej Partii Ludowej w Zgromadzeniu Parlamentarnym Radu Europy. W 2019 (już jako członek PO, z ramienia Koalicji Obywatelskiej) ponownie uzyskał mandat senatora, otrzymując 175 660 głosów. W X kadencji objął funkcję przewodniczącego Komisji Praw Człowieka, Praworządności i Petycji.
Odznaczenia.
Kawaler francuskiej Legii Honorowej (2015).
Życie prywatne.
Ma czworo dzieci. Jako dziecko zagrał epizodyczne role w serialu telewizyjnym "Droga" (1973), filmach "Nie ma mocnych" (1974) oraz "Kochaj albo rzuć" (1977). Wystąpił także m.in. w "Ogniem i mieczem" (1999) oraz "Starej baśni" (2003).

</doc>
<doc id="2432695" url="https://pl.wikipedia.org/wiki?curid=2432695" title="Memory management unit">
Memory management unit



</doc>
<doc id="2432697" url="https://pl.wikipedia.org/wiki?curid=2432697" title="Xabier Fernández">
Xabier Fernández

Xabier Fernández Gaztañaga (ur. 19 października 1976) – hiszpański żeglarz sportowy, dwukrotny medalista olimpijski.
Startuje w klasie 49er. Brał udział w dwóch igrzyskach (IO 04, IO 08), na obu zdobywał medale. Triumfował w 2004, był drugi cztery lata później. Podczas obu startów partnerował mu Iker Martínez. W 2002, 2004 i 2010 byli mistrzami świata (srebro w 2001), trzy razy zostawali mistrzem Europy (2002, 2007, 2008), raz wicemistrzem (2001), a w 2003 zajęli trzecie miejsce.

</doc>
<doc id="2432698" url="https://pl.wikipedia.org/wiki?curid=2432698" title="Xavier Fernandez">
Xavier Fernandez



</doc>
<doc id="2432699" url="https://pl.wikipedia.org/wiki?curid=2432699" title="Xabier Fernandez">
Xabier Fernandez



</doc>
<doc id="2432701" url="https://pl.wikipedia.org/wiki?curid=2432701" title="Kodeks 088">
Kodeks 088

Kodeks 088 (Gregory-Aland no. 088), α 1021 (von Soden) – grecki kodeks uncjalny Nowego Testamentu na pergaminie, paleograficznie datowany na V lub VI wiek. Rękopis przechowywany jest w Rosyjskiej Bibliotece Narodowej (Gr. 6, fol. 5-6) w Petersburgu. Jest palimpsestem.
Opis.
Do dnia dzisiejszego zachowały się jedynie 2 karty kodeksu (23,5 na 20 cm) z tekstem 1 Koryntian (15,53-16,9) oraz Tytusa (1,1-13). Tekst pisany jest dwoma kolumnami na stronę, 24 linijek w kolumnie. Litery są bardzo wielkie.
Grecki tekst kodeksu jest zgodny z aleksandryjską tradycją tekstualną. Kurt Aland zaklasyfikował go do kategorii II.
W 1 Koryntian 15,52 przekazuje wariant εγερθησονται (jak formula_1, Sinaiticus, Vaticanus, C Ψ, 075 0121a 0243 Byz); inne rękopisy mają αναστησονται (as A, D, F, G, P).
W 1 Koryntian 15,53 przekazuje unikatowy wariant την αθανασιαν zamiast αθανασιαν.
W 1 Koryntian 15,54 brak frazy το φθαρτον τουτο ενδυσηται αφθαρσιαν και, w czym wspierany jest przez rękopisy 0121a, 0243, 1175, 1739.
W 1 Koryntian 16,2 przekazuje wariant σαββατου (A, B, C, D, F, G, P, Ψ, 33); większość rękopisów wspiera wariant σαββατων (075, 0121a, 0243, oraz rękopisy bizantyńskiej tradycji tekstualnej).
Historia.
INTF datuje rękopis na V albo VI wiek. Rękopis przywiózł Konstantin von Tischendorf.
Rękopis prawdopodobnie powstał w Egipcie. Jest palimpsestem, w X wieku jego tekst został nadpisany tekstem gruzińskim.
Tischendorf sporządził pierwszy opis rękopisu, wydał też jego tekst w 1860 roku. Gregory w 1908 roku dał mu siglum 088. Kodeks badał Kurt Treu.

</doc>
<doc id="2432702" url="https://pl.wikipedia.org/wiki?curid=2432702" title="Jurij Kuszniruk">
Jurij Kuszniruk

Jurij Kuszniruk (ur. 6 grudnia 1994) – ukraiński lekkoatleta specjalizujący się w rzucie oszczepem.
W 2010 zwyciężył w kwalifikacjach kontynentalnych i dzięki temu w sierpniu wystartował w igrzyskach olimpijskich młodzieży zajmując w tej imprezie drugie miejsce w finale B. Na czwartej pozycji zakończył udział w mistrzostwach świata juniorów młodszych (2011) – kilka tygodni po tej imprezie z wynikiem 83,42 zwyciężył na europejskim festiwalu młodzieży ustanawiając oszczepem o wadze 700 gram nowy rekord Europy w kategorii juniorów młodszych. Poprzedni rekord w tej kategorii wiekowej wynosił 83,02 i od 2009 należał do Rosjanina Walerija Iordana. Medalista mistrzostw Ukrainy oraz reprezentant kraju w meczach międzypaństwowych. 
Rekordy życiowe: oszczep o wadze 800 gram – 75,05 (14 czerwca 2012, Jałta); oszczep o wadze 700 gram – 83,42 (29 lipca 2011, Trabzon), jest to rekord Europy juniorów młodszych. 

</doc>
<doc id="2432704" url="https://pl.wikipedia.org/wiki?curid=2432704" title="Campeonato Nacional Republiki Zielonego Przylądka">
Campeonato Nacional Republiki Zielonego Przylądka

Campeonato Nacional jest najwyższą piłkarską klasą rozgrywkową w Republice Zielonego Przylądka. Liga powstała w 1976 roku.

</doc>
<doc id="2432705" url="https://pl.wikipedia.org/wiki?curid=2432705" title="Iker Martínez">
Iker Martínez

Iker Martínez de Lizarduy Lizárribar (ur. 16 czerwca 1977), hiszpański żeglarz sportowy, dwukrotny medalista olimpijski.
Startuje w klasie 49er. Brał udział w dwóch igrzyskach (IO 04, IO 08), na obu zdobywał medale. Triumfował w 2004, był drugi cztery lata później. Podczas obu startów partnerował mu Xabier Fernández. W 2002, 2004 i 2010 roku byli mistrzami świata (srebro w 2001), trzy razy zostawali mistrzem Europy (2002, 2007, 2008), raz wicemistrzem (2001), a w 2003 zajęli trzecie miejsce.
Iker Martínez był sternikiem Telefónica w edycji 2011-2012 Volvo Ocean Race, a jego załogant Xabier Fernández był również członkiem załogi. Zostali także wybrani Żeglarzami Roku ISAF 2011, o czym obaj dowiedzieli się kończąc pierwszy etap Volvo Ocean Race.
Był też sternikiem hiszpańskiego jachtu MAPFRE w edycji 2014-2015 Volvo Ocean Race, choć pominął kilka etapów ze względu na przygotowania do Igrzysk Olimpijskich w Rio 2016.

</doc>
<doc id="2432706" url="https://pl.wikipedia.org/wiki?curid=2432706" title="Iker Martinez">
Iker Martinez



</doc>
<doc id="2432709" url="https://pl.wikipedia.org/wiki?curid=2432709" title="Iker Martinez de Lizarduy">
Iker Martinez de Lizarduy



</doc>
<doc id="2432713" url="https://pl.wikipedia.org/wiki?curid=2432713" title="Servilio de Oliveira">
Servilio de Oliveira



</doc>
<doc id="2432715" url="https://pl.wikipedia.org/wiki?curid=2432715" title="Kościół Marii Panny na Przedzamczu w Ołomuńcu">
Kościół Marii Panny na Przedzamczu w Ołomuńcu

Kościół Marii Panny na Przedzamczu (cz. "kostel Panny Marie na Předhradí"; też: "farní kostel Matky Boží na Předhradí") – nieistniejący kościół parafialny wyznania rzymskokatolickiego w Ołomuńcu na Morawach w Czechach. Znajdował się w zachodniej pierzei dzisiejszego Placu Republiki (cz. "náměstí Republiky", dawniej zwanym "Mariánské náměstí", a w XIX w. "náměstí Františka Josefa").
Kościół pochodził z XIII w. Według legendy założył go w 1241 r. Jarosław ze Sternbergu (cz. "Jaroslav ze Šternberka") po zwycięskiej bitwie z Tatarami. Pierwsze wzmianki pisemne o kościele pochodzą z lat 1253 i 1258. W 1620 r. w kaplicy pod wezwaniem św. Hieronima został pochowany Jan Sarkander. W 1750 r. miała miejsce zmiana wystroju kościoła na barokowy. Jego wnętrze ozdobił freskami malarz barokowy Johann Christoph Handke, który sam został w nim pochowany w 1774 r.
W 1784 r. w trakcie reform józefińskich kościół został zlikwidowany. Szczątki Jana Sarkandra przeniesiono do kościoła św. Michała. W 1802 r. rozebrano kościelną wieżę, zaś sam kościół został zburzony w 1839 r.

</doc>
<doc id="2432717" url="https://pl.wikipedia.org/wiki?curid=2432717" title="Izrael (Nikulicki)">
Izrael (Nikulicki)

Izrael, imię świeckie: Iwan Jewgrafowicz Nikulnicki, inny wariant nazwiska: Mikulicki (ur. w 1832, zm. 23 kwietnia 1894) – rosyjski biskup prawosławny.
Był synem prawosławnego diakona. Ukończył seminarium duchowne w Riazaniu, zaś w 1856 także Moskiewską Akademię Duchowną, z tytułem kandydata nauk teologicznych. W 1857 został inspektorem szkoły duchownej w Kałudze. W tym samym roku, 22 grudnia, złożył wieczyste śluby mnisze z imieniem Izrael. W roku następnym przyjął święcenia kapłańskie.
Od 1863 do 1872 był inspektorem seminarium duchownego w Mohylewie, od 1866 jako ihumen, zaś od 1868 jako archimandryta. Od 1872 do 1879 był p.o. rektora seminarium duchownego w Witebsku.
8 lipca 1879 miała miejsce jego chirotonia na biskupa nowomyrhorodzkiego, wikariusza eparchii chersońskiej. Następnie od stycznia do października 1883 pełnił funkcję biskupa ostrogskiego, wikariusza eparchii wołyńskiej. W 1883 przeniesiony na katedrę wołogodzką.

</doc>
<doc id="2432718" url="https://pl.wikipedia.org/wiki?curid=2432718" title="Juventus Bukareszt (1924)">
Juventus Bukareszt (1924)

Juventus București – zlikwidowany rumuński klub piłkarski z siedzibą w Bukareszcie. Klub działał w latach 1924-1952.
Historia.
Fotbal Club Juventus Bucureşti powstał w 1924 w wyniku połączenia dwóch klubów: "Triumf Bucureşti" i "Romcomit Bucureşti". W 1925 zadebiutował w rozgrywkach Mistrzostw Rumunii i już w debiutanckim sezonie zajął drugie miejsce, przegrywając w finale z Chinezulem Timișoara 0-3. Po raz drugi w tych rozgrywkach uczestniczył w sezonie 1929/30. Juventus wygrał te rozrywki pokonując w finale Glorię CFR Arad 3-0 i zdobył jedyne w swej historii mistrzostwo Rumunii.
W 1934 Juventus awansował do "Divizia A" i zajął w debiutanckim sezonie 11. miejsce. W Divizia A Juventus uczestniczył przez 6 sezonów do 1940. Podczas wojny Juventus uczestniczył nieoficjalnych mistrzostwach – Campionatul de Rasboiu. W 1947 władze komunistyczne zmieniły nazwę klubu na "Distribuţia Bukareszt", 1948 na "Petrolul Bukareszt", w 1950 w "Partizanul Bukareszt", a w 1951 na "Flacăra Bukareszt". W 1952 klub rozwiązano, a piłkarze zasili klub Flacăra Ploeszti.
W 1992 utworzono nowy klub o tej samej nazwie, który ma nawiązywać do przedwojennego Juventusu.

</doc>
<doc id="2432719" url="https://pl.wikipedia.org/wiki?curid=2432719" title="Distribuţia Bukareszt">
Distribuţia Bukareszt



</doc>
<doc id="2432720" url="https://pl.wikipedia.org/wiki?curid=2432720" title="Katoliccy patroni Europy">
Katoliccy patroni Europy

Katoliccy patroni Europy – tytuł patrona nadany przez papieża i używany przez Kościół łaciński, odzwierciedlający szczególny kult i wstawiennictwo danego świętego oraz jego wkład w rozwój chrześcijańskiej Europy.
Pierwszym patronem Europy został ogłoszony w 1964 roku Benedykt z Nursji w trakcie soboru watykańskiego II przez Pawła VI, który podkreślił w ten sposób rolę jaką zakony oparte na jego regule odegrały w łączeniu tradycji Wschodu i Zachodu oraz cywilizowaniu Europy.

</doc>
<doc id="2432721" url="https://pl.wikipedia.org/wiki?curid=2432721" title="Petrolul Bukareszt">
Petrolul Bukareszt



</doc>
<doc id="2432722" url="https://pl.wikipedia.org/wiki?curid=2432722" title="Partizanul Bukareszt">
Partizanul Bukareszt



</doc>
<doc id="2432723" url="https://pl.wikipedia.org/wiki?curid=2432723" title="Flacăra Bukareszt">
Flacăra Bukareszt



</doc>
<doc id="2432724" url="https://pl.wikipedia.org/wiki?curid=2432724" title="Yuriy Kushniruk">
Yuriy Kushniruk



</doc>
<doc id="2432725" url="https://pl.wikipedia.org/wiki?curid=2432725" title="Nasz Dom Polska – Samoobrona Andrzeja Leppera">
Nasz Dom Polska – Samoobrona Andrzeja Leppera



</doc>
<doc id="2432726" url="https://pl.wikipedia.org/wiki?curid=2432726" title="Intermezzo (opera)">
Intermezzo (opera)

Intermezzo – opera komiczna z muzyką i librettem Richarda Straussa.
Treść.
Akt I.
Kompozytor Storch przygotowuje się do wyjazdu do Wiednia wysłuchując jednocześnie utyskiwań żony, która narzeka, że jest przez niego zaniedbywana. Kiedy mąż opuszcza dom, Christine z przyjaciółką wybiera się na ślizgawkę. Poznaje tam barona Lummera, który towarzyszy jej całe dnie w czasie nieobecności męża. Młody człowiek usiłuje wykorzystać znajomość prosząc o pożyczkę, co studzi sympatię okazywaną mu przez Christinę. Nadchodzi telegram adresowany do Storcha: "Kochanie, przyślij mi dwa bilety do opery na jutro. Później spotkamy się w barze, jak zwykle. Twoja Mieze Maier.". Christine odczytawszy dowód zdrady postanawia natychmiast opuścić męża, o czym zawiadamia go telegraficznie.
Akt II.
W wiedeńskim domu Radcy Handlowego gospodarz wraz z Radcą Prawnym, Śpiewakiem i dyrygentem Strohem grają w skata. Kiedy dołącza do nich Storch, poczta doręcza mu telegram żony. Storch wychodzi ochłonąć na Prater. W tym czasie Christine usiłuje namówić Notariusza do natychmiastowego sporządzenia dokumentów rozwodowych. Storch spotyka w parku Stroha, który wyjaśnia mu, że panna Maier jest jego kochanką, a kompromitujący telegram przesłano do domu Storchów omyłkowo. Stroh wyjaśnia nieporozumienie Christinie, która jednak nie jest przekonana o niewinności męża. Po powrocie kompozytora do domu przyjmuje go chłodno i nadal mówi o rozwodzie, do czasu, gdy na jaw wychodzi jej flirt z Baronem Lummerem. Małżonkowie godzą się ze sobą.
Historia utworu.
Libretto "Intermezza" oparł Strauss na autentycznej historii z własnego życia małżeńskiego. Nieporozumienie z liścikiem od wątpliwej reputacji kobiety miało miejsce w 1902 lub 1903 r. i wywołało małą burzę w domu Straussów. Znana z wybuchowego charakteru Paulina Strauss, żona kompozytora, została w "Intermezzu" sportretowana jako Christine, Storch to autokarykatura Straussa, pierwowzorem Barona Lummera był pewien młody wydrwigrosz, który swego czasu próbował wykorzystać znajomość z Pauliną, Mitze ["Kicia"] Maier to Mitze Mücke, dama znana Wiedniowi z nie najlepszego prowadzenia się.
Opera zaskoczyła publiczność wykorzystaniem osobistego życia artysty na scenie, lecz została przyjęta dobrze. Pierwszą wykonawczynią partii Christiny była Lotte Lehmann, pierwszym zaś Storchem - Joseph Correck. W krótkim czasie "Intermezzo" wystawiono na kolejnych scenach: w Berlinie (1925), Monachium (1926), Wiedniu (1927). Po przerwie wojennej opera trafiła również do Nowego Jorku (1963), Rzymu (1964), Glyndebourne (1974, 1983).
Sławnymi wykonawczyniami partii Christiny były m.in. Elisabeth Söderström, Lucia Popp, Felicity Lott i Hanny Steffek, a w roli jej męża występowali m.in. Dietrich Fischer-Dieskau, Hermann Prey i Renato Capecchi.

</doc>
<doc id="2432727" url="https://pl.wikipedia.org/wiki?curid=2432727" title="Stadion Miejski w Ivanjicy">
Stadion Miejski w Ivanjicy

Stadion Miejski (serb. "Градски стадион", "Gradski stadion") − stadion piłkarski mieszczący się w Ivanjicy, na którym swoje domowe mecze rozgrywa miejscowy klub Javor. Pojemność stadionu wynosi 4 000 miejsc.

</doc>
<doc id="2432730" url="https://pl.wikipedia.org/wiki?curid=2432730" title="Grzegorz Bierecki">
Grzegorz Bierecki

Grzegorz Michał Bierecki (ur. 28 września 1963 w Gdyni) – polski działacz spółdzielczy, przedsiębiorca i polityk, współtwórca spółdzielczych kas oszczędnościowo-kredytowych w Polsce, przewodniczący Światowej Rady Związków Kredytowych, senator VIII, IX i X kadencji.
Życiorys.
W czasie nauki w IV Liceum Ogólnokształcącym w Gdańsku w 1980 zaangażował się w działalność opozycyjnych organizacji młodzieżowych. W 1981 został przewodniczącym ogólnopolskiego komitetu założycielskiego Federacji Młodzieży Szkolnej, po wprowadzeniu stanu wojennego organizował niejawne struktury Solidarności Młodych. W kwietniu 1984 został tymczasowo aresztowany, zwolniono go na mocy amnestii po około trzech miesiącach. Od 1986 brał udział w reaktywacji lokalnego i wówczas podziemnego Niezależnego Zrzeszenia Studentów, brał udział w redagowaniu wydawnictw drugiego obiegu.
W 1989 ukończył filologię polską na Wydziale Humanistycznym Uniwersytetu Gdańskiego, zaś w 1996 studia podyplomowe z zakresu prawa handlowego na Wydziale Prawa i Administracji tej samej uczelni. Brał udział w obradach Okrągłego Stołu w 1989 (w podzespole ds. nauki i szkolnictwa wyższego), został też etatowym pracownikiem Komisji Krajowej „Solidarności”. W 1990 stanął na czele Fundacji na rzecz Polskich Związków Kredytowych (kierował nią do 2011, w którym to roku fundacja została postawiona w stan likwidacji). W wyborach w 1991 bezskutecznie kandydował do Sejmu z listy PC. W 1992 objął stanowisko prezesa Krajowej Spółdzielczej Kasy Oszczędnościowo-Kredytowej, które zajmował do października 2012 (później w tym samym miesiącu SKOK-i oraz Kasa Krajowa zostały objęte państwowym nadzorem sprawowanym przez Komisję Nadzoru Finansowego). W październiku 2012 został przewodniczącym rady nadzorczej Krajowej Spółdzielczej Kasy Oszczędnościowo-Kredytowej. W 2001 wszedł w skład rady dyrektorów Światowej Rady Związków Kredytowych (WOCCU), od 2005 pełnił funkcję jej sekretarza. W 2006 został członkiem Rady Rozwoju Rynku Finansowego przy Ministrze Finansów. W 2011 wybrano go na pierwszego wiceprzewodniczącego WOCCU, zaś od 15 lipca 2013 do 14 lipca 2015 był jej przewodniczącym.
W 2010 prezydent RP Lech Kaczyński powołał go na członka Narodowej Rady Rozwoju. W wyborach parlamentarnych w 2011 wystartował do Senatu jako bezpartyjny kandydat z ramienia Prawa i Sprawiedliwości w okręgu nr 17 (Biała Podlaska). Otrzymał 31 716 głosów (32,4% głosów w okręgu), uzyskując mandat senatora. W marcu 2015 na własną prośbę został zawieszony w prawach członka klubu parlamentarnego PiS w związku z publikacjami prasowymi na temat nieprawidłowości, do jakich miało dochodzić w systemie SKOK.
W 2015 został ponownie wybrany na senatora, kandydując jako niezależny (PiS nie wystawiło kontrkandydata w tym okręgu) i otrzymując 42 862 głosy. W Senacie przystąpił ponownie do klubu PiS, został przewodniczącym senackiej Komisji Budżetu i Finansów Publicznych. W 2019 został ponownie wybrany na senatora, kandydując z ramienia Prawa i Sprawiedliwości i otrzymując 68 666 głosów.
Kontrowersje.
Zarzuty dot. SKOK.
W przyjętym we wrześniu 2015 przez Sejm VII kadencji sprawozdaniu Podkomisji nadzwyczajnej do spraw realizacji ustaw o spółdzielczych kasach oszczędnościowo-kredytowych zarzuciła ona Grzegorzowi Biereckiemu wykorzystywanie kas do prywatnego bogacenia się oraz konflikt interesów. Miał on polegać m.in. na łączeniu funkcji prezesa Kasy Krajowej i prezesa zarządu Fundacji na rzecz Polskich Związków Kredytowych, któremu Kasa Krajowa i nadzorowane przez nią SKOK-i zlecały płatne usługi, byciu współwłaścicielem spółki, która wynajmowała lokale podległym Kasie Krajowej SKOK-om oraz udział we władzach kilkunastu spółek zarabiających na usługach dla kas nadzorowanych przez Kasę Krajową, której Grzegorz Bierecki był prezesem, i która nakazem lub zaleceniami miała nakłaniać je do korzystania z usług tych spółek. Majątek fundacji po jej likwidacji przekazano prywatnemu podmiotowi, której głównymi udziałowcami byli bracia Grzegorz i Jarosław Biereccy. Grzegorz Bierecki objął także stanowisko prezesa spółki SKOK Holding S.à.r.l. założonej w 2007 w Luksemburgu, która przejmowała większość zysków należnych Kasie Krajowej. Wnioski podkomisji kwestionowali posłowie Prawa i Sprawiedliwości oraz Kasa Krajowa, zarzucając m.in. „jednostronny przebieg prac”.
Prokuratura nie doszukała się żadnych przewinień w procesie likwidacji Fundacji na rzecz Polskich Związków Kredytowych. Gazety, które publikowały materiały godzące w wizerunek Grzegorza Biereckiego opublikowały sprostowania swoich informacji i przeprosiły za podane spekulacje. 
Pozwy przeciwko prasie.
Bierecki wielokrotnie pozywał dziennikarzy i wydawnictwa prasowe w Polsce w związku z publikacjami opisującymi nadużycia SKOK, jednak większość z nich zakończyła się wygraną mediów. W 2018 Bierecki zażądał usunięcia ze stron Gazety Wyborczej stenogramów z „afery KNF”, które sugerowały próbę ulokowania wielomilionowej kwoty w banku Leszka Czarneckiego. Jednocześnie, w 2019 roku sąd uznał za zasadne nakazanie publikowania sprostowań informacji szkalujących wizerunek Grzegorza Biereckiego oraz zamieszczenie w wydawnictwach przeprosin. 
Wypowiedzi nt. „oczyszczania Polski”.
Podczas obchodów rocznicy katastrofy smoleńskiej w kwietniu 2019, Bierecki wygłosił następującą wypowiedź:
Słowa te odbiły się echem zarówno w kraju jak i zagranicą, i były porównywane do retoryki NSDAP w Niemczech lat 30. XX w. Rzeczniczka PiS Beata Mazurek stwierdziła, że słowa Biereckiego były „wyrwane z kontekstu”, choć przyznała jednocześnie, że sama szerszej wypowiedzi nie zna.
Działalność społeczna.
Jest inicjatorem oraz głównym fundatorem Fundacji Sanitas, zarejestrowanej w 2010, zajmującej się statutowo ochroną zdrowia. Powołana przez niego fundacja doprowadziła do powstania, jak również administruje otwartym w 2012 Centrum Medycyny Specjalistycznej Sanitas w Gdańsku.
Jest również jednym z fundatorów i współzałożycieli zarejestrowanej w 2012 fundacji Polski Instytut Katolicki „Sursum Corda” w Gdańsku, której jednym z głównych celów statutowych jest tworzenie doktryny prawnej, mającej służyć obronie uczuć religijnych oraz dobrego imienia chrześcijan.
Odznaczenia.
Za zasługi na rzecz ruchu spółdzielczego w 1999 został odznaczony Srebrnym Krzyżem Zasługi. W 2007, za zasługi na rzecz przemian demokratycznych, odznaczony Krzyżem Kawalerskim Orderu Odrodzenia Polski, a w 2017 – Krzyżem Wolności i Solidarności.

</doc>
<doc id="2432731" url="https://pl.wikipedia.org/wiki?curid=2432731" title="Stadion kraj Despotovice">
Stadion kraj Despotovice

Stadion kraj Despotovice, serb. Стадион крај Деспотовице − wielofunkcyjny stadion mieszczący się w Gornjim Milanovacu, na którym swoje domowe mecze rozgrywa miejscowy klub, FK Takovo. Do 2009 roku na obiekcie występowali również piłkarze klubu Metalac Gornji Milanovac. W latach 2011−2012 tuż obok obiektu wybudowano nowy, typowo piłkarski stadion na którym swoje spotkania rozgrywa drużyna Metalac Gornji Milanovac.

</doc>
<doc id="2432732" url="https://pl.wikipedia.org/wiki?curid=2432732" title="Campeonato Santomense de Futebol">
Campeonato Santomense de Futebol

Campeonato Santomense de Futebol jest najwyższą piłkarską klasą rozgrywkową na Wyspach Świętego Tomasza i Książęcej. Liga powstała w 1977 roku.

</doc>
<doc id="2432733" url="https://pl.wikipedia.org/wiki?curid=2432733" title="Omladinski stadion">
Omladinski stadion

Omladinski stadion (serb. "Омладински стадион") − stadion piłkarski mieszczący się w Belgradzie, na którym swoje domowe mecze rozgrywa miejscowy klub, OFK. Pojemność stadionu wynosi 20 000 miejsc.

</doc>
<doc id="2432734" url="https://pl.wikipedia.org/wiki?curid=2432734" title="William Whitworth">
William Whitworth

William Jock Whitworth (ur. 29 czerwca 1884, zm. 25 października 1973) – brytyjski wojskowy, admirał Royal Navy, uczestnik obu wojen światowych, zwycięzca w drugiej bitwie morskiej pod Narvikiem, w latach 1941–1944 Drugi Lord Morski Admiralicji.
Życiorys.
William Jock Whitworth wstąpił do Royal Navy w 1899 roku. W 1910 roku poślubił Marguerite MacLean, z którą mieli czworo dzieci: dwóch synów i dwie córki. Podczas I wojny światowej został za swe zasługi odznaczony Distinguished Service Order oraz wymieniony w sprawozdaniu. Awansowany w 1925 roku do stopnia komandora ("Captain"), przez następne trzy lata służył na lądzie. Do linii powrócił w 1928 roku, obejmując dowództwo 2. Flotylli Niszczycieli i niszczyciela "Stuart" w składzie Floty Śródziemnomorskiej.
Po dwuletnim okresie służby sztabowej, powrócił w 1933 roku na morze, by dwa lata później objąć dowództwo okrętu flagowego Floty Śródziemnomorskiej, pancernika "Resolution". W 1936 roku dowodził pancernikiem "Rodney", w tym samym roku został awansowany do stopnia kontradmirała ("Rear-Admiral"). W 1937 roku objął funkcję sekretarza morskiego Admiralicji i pozostał na niej przez kolejne dwa lata. W tym czasie otrzymał Order Łaźni.
Tuż przed wybuchem II wojny światowej został mianowany dowódcą Eskadry Krążowników Liniowych w randze wiceadmirała ("Vice-Admiral"), z HMS "Hood" jako okrętem flagowym. Na jego pokładzie wziął udział w pierwszych akcjach bojowych wojny na Atlantyku. W 1940 roku, podczas kampanii norweskiej, dowodził eskadrą z pokładu krążownika liniowego "Renown" w starciu z niemieckimi pancernikami "Scharnhorst" i "Gneisenau", następnie z pokładu pancernika "Warspite" w bitwie z niemieckimi niszczycielami pod Narwikiem, zakończonej rozgromieniem zespołu przeciwnika. Za te akcje został powtórnie wymieniony w sprawozdaniu oraz odznaczony norweskim Orderem św. Olafa. W sierpniu 1940 roku ponownie podniósł swą flagę na „Hoodzie”, pozostając na stanowisku do maja następnego roku.
Odwołany do służby w Admiralicji, w latach 1941–1944 pełnił funkcję Drugiego Lorda Morskiego, Lorda Komisarza oraz szefa personelu. W lipcu 1941 roku został komandorem Orderu Łaźni, w grudniu 1943 roku awansował do stopnia pełnego admirała ("Admiral"). Po odejściu z Admiralicji w lutym 1944 roku pełnił funkcję komendanta portu w Rosyth. Przeszedł w stan spoczynku w lipcu 1946 roku, zmarł w październiku 1973 roku.

</doc>
<doc id="2432735" url="https://pl.wikipedia.org/wiki?curid=2432735" title="Stadion Kralj Petar I">
Stadion Kralj Petar I

Stadion Kralj Petar I, serb. Стадион Краљ Петар Први ("Stadion im. Króla Piotra I Karadziordziewicia") − stadion piłkarski mieszczący się w Belgradzie, na którym swoje domowe mecze rozgrywa miejscowy klub, FK Rad. Pojemność stadionu wynosi 6000 miejsc.

</doc>
<doc id="2432740" url="https://pl.wikipedia.org/wiki?curid=2432740" title="Stadion Čika Dača">
Stadion Čika Dača

Stadion Čika Dača (serb. "Стадион Чика Дача") – stadion piłkarski i lekkoatletyczny mieszczący się w Kragujevacu, na którym swoje domowe mecze rozgrywa miejscowy klub, Radnički 1923. Pojemność stadionu wynosi 22 100 miejsc. Został wybudowany w latach 1949–1957 i odnowiony w 2007. Stadion nosi nazwę po Danilo Stojanoviciu, który jest uważany za pioniera serbskiej piłki nożnej.

</doc>
<doc id="2432741" url="https://pl.wikipedia.org/wiki?curid=2432741" title="Dolina Mihulcza">
Dolina Mihulcza

Dolina Mihulcza ("Mihulčia dolina") – dolina na Słowacji oddzielająca Tatry Zachodnie od Skoruszyńskich Wierchów. Jest jedną z ciągu dolin tworzących zachodnią część Rowu Podtatrzańskiego. Rozpoczyna się na przełęczy Borek na wysokości 940 m, skąd opada we wschodnim, a potem północno-wschodnim kierunku i uchodzi na wysokości około 830 m do Kotliny Orawickiej. Ma długość około 2 km. Jej orograficznie prawe zbocza tworzy grupa Osobitej, w którą wcinają się dwa boczne odgałęzienia – Dolina Zadnia Krzemienna i Mihulczy Żleb. Zbocza lewe należą do Skoruszyńskich Wierchów. Dnem doliny płynie Mihulczy Potok. Doliną Mihulczą prowadzi też szosa łącząca Orawice z Habówką.
Dolina Mihulcza jest całkowicie zalesiona i niezabudowana. Jedynie poniżej zboczy przełęczy Borek znajduje się polana Mihulčie z leśniczówką.

</doc>
<doc id="2432744" url="https://pl.wikipedia.org/wiki?curid=2432744" title="Vincenzo Di Mauro">
Vincenzo Di Mauro

Vincenzo Di Mauro (ur. 1 grudnia 1951 w Monzy) – włoski duchowny katolicki, arcybiskup Vigevano w latach 2011-2012.
Życiorys.
Święcenia kapłańskie otrzymał 12 czerwca 1976 z rąk kardynała Giovanniego Colombo. Inkardynowany do archidiecezji mediolańskiej, pełnił w niej funkcje m.in. asystenta diecezjalnego Akcji Katolickiej oraz rektora sanktuarium św. Antoniego Opata. W latach 1994-1998 pracował w Papieskiej Radzie ds. Świeckich, zaś w latach 2004-2007 był urzędnikiem Administracji Dóbr Stolicy Apostolskiej.
3 września 2007 papież Benedykt XVI mianował go sekretarzem Prefektury Ekonomicznych Spraw Stolicy Apostolskiej oraz arcybiskupem tytularnym "Arpi". Sakry biskupiej udzielił mu 29 września 2007 sam papież.
22 listopada 2010 został koadiutorem Vigevano. Rządy w diecezji objął 12 marca 2011.
21 lipca 2012 papież przyjął jego rezygnację z urzędu.

</doc>
<doc id="2432745" url="https://pl.wikipedia.org/wiki?curid=2432745" title="Anna Aksamit">
Anna Aksamit

Anna Teresa Aksamit z domu Smosarska (ur. 24 lutego 1952 w Chmielewie) – polska urzędniczka samorządowa i polityk, senator VIII kadencji.
Życiorys.
Absolwentka Wydziału Humanistycznego Akademii Podlaskiej w Siedlcach. W 2008 ukończyła studia doktoranckie w warszawskim Instytucie Pracy i Spraw Socjalnych. Na początku lat 70. kierowała biblioteką w swojej rodzinnej miejscowości. Od 1982 do 1990 była inspektorem w urzędzie miasta w Legionowie. Od lat 90. zatrudniona w Rejonowym Urzędzie Pracy (następnie Powiatowym Urzędzie Pracy) w Legionowie. W 2000 objęła stanowisko dyrektora tej jednostki, funkcję tę pełniła do 2011.
W wyborach w 2011 wystartowała do Senatu jako bezpartyjna kandydatka z ramienia Platformy Obywatelskiej w okręgu wyborczym nr 40, obejmującym północne powiaty podwarszawskie. Otrzymała 95 003 głosy (44,41%), co dało jej pierwsze miejsce i mandat senatorski. Wśród pokonanych przez nią kontrkandydatów znaleźli się m.in. Piotr Andrzejewski i Zbigniew Witaszek. W 2015 nie uzyskała senackiej reelekcji.
Życie prywatne.
Jest mężatką, ma dwoje dzieci. Zamieszkała w Zielonce.

</doc>
<doc id="2432746" url="https://pl.wikipedia.org/wiki?curid=2432746" title="Stadion FK Smederevo">
Stadion FK Smederevo

Stadion FK Smederevo, serb. Стадион ФК Смедерево − stadion piłkarski mieszczący się w Smederevie, na którym swoje domowe mecze rozgrywa miejscowy klub, FK Smederevo. Pojemność stadionu wynosi 17200 miejsc.

</doc>
<doc id="2432747" url="https://pl.wikipedia.org/wiki?curid=2432747" title="Rezerwat przyrody Zielona Góra (śląskie)">
Rezerwat przyrody Zielona Góra (śląskie)



</doc>
<doc id="2432748" url="https://pl.wikipedia.org/wiki?curid=2432748" title="Rezerwat przyrody Zielona Góra (wielkopolskie)">
Rezerwat przyrody Zielona Góra (wielkopolskie)



</doc>
<doc id="2432749" url="https://pl.wikipedia.org/wiki?curid=2432749" title="Ostatni świadek">
Ostatni świadek

Ostatni świadek – polski film sensacyjny z 1969 roku w reżyserii Jana Batorego.
Premiera odbyła się w podwójnym pokazie z reportażem "Na srebrne gody" produkcji Wytwórni Filmowej „Czołówka” z 1969 roku
Zdjęcia plenerowe kręcono w Radkowie, w Górach Stołowych i Kudowie-Zdroju.
Treść.
Prolog: koniec II wojny światowej. Dwaj oficerowie SS – Dunger i Goltz, przy pomocy więźniów z niedużego obozu koncentracyjnego ukrywają w górach skrzynie z zagrabionymi kosztownościami. Uciekając polecają wymordować towarzyszących im więźniów. Z masakry jednak uchodzi z życiem Polak, doktor Olszak, tytułowy „ostatni świadek”. 
Po latach jest on lekarzem w ośrodku zdrowia w miasteczku położonym niedaleko miejsca, gdzie kiedyś znajdował się obóz. Od lat bezskutecznie poszukuje ukrytego wtedy przez hitlerowców skarbu. Po nieudanych próbach odkrycia dobrze zamaskowanego schowka, mieszkańcy miasteczka zaczynają go traktować jako upośledzonego po przejściach wojennych. Pewnego dnia jednak w miasteczku zjawia się czwórka austriackich obywateli, podających się za entomologów. W rzeczywistości przyjechali oni po schowane kosztowności. Dwóch z nich to Dunger i Goltz, którego Olszak przypadkiem rozpoznaje podczas zakupów w sklepie. Milicja zmuszona jest jednak uwolnić zatrzymanego dawnego esesmana, gdy jego aktualne dokumenty nie wzbudzają zarzutów. Doktor Olszak nie daje za wygraną, zaczynając śledzić pseudonaukowców i ostatecznie ich śladem dociera do starego bunkra, gdzie ukryto skarb. W finałowej scenie dochodzi do walki pomiędzy samotnym Olszakiem a byłymi esesmanami. W krytycznym momencie do akcji wkracza grupa „tajniaków” z MO, (podających się wcześniej za geologów), którzy mając od początku pod obserwacją przybyszów, wiedzieli kim są i czego szukają. 

</doc>
<doc id="2432750" url="https://pl.wikipedia.org/wiki?curid=2432750" title="Stadion Miejski w Suboticy">
Stadion Miejski w Suboticy

Stadion Miejski (serb. "Градски стадион", "Gradski stadion") − stadion piłkarski i lekkoatletyczny mieszczący się w Suboticy, na którym swoje domowe mecze rozgrywa miejscowy klub, Spartak Zlatibor Voda. Pojemność stadionu wynosi 13000 miejsc.

</doc>
<doc id="2432755" url="https://pl.wikipedia.org/wiki?curid=2432755" title="Stadion Čukarički">
Stadion Čukarički

Stadion Čukarički (serb. "Стадион Чукарички") − stadion piłkarski mieszczący się w Belgradzie, na którym swoje domowe mecze rozgrywa miejscowy klub FK Čukarički. Pojemność stadionu wynosi 4000 miejsc.

</doc>
<doc id="2432756" url="https://pl.wikipedia.org/wiki?curid=2432756" title="Kiirunavaara">
Kiirunavaara

Kiirunavaara (płn-lap. "Gironvárri" lub "Kierunavaara") - góra w mieście Kiruna w północnej Szwecji. Szczyt ma 733 m wysokości. Zawiera w sobie największe na świecie znane złoża rudy żelaza, eksploatowane od początku XX wieku przez szwedzką spółkę LKAB (Luossavaara-Kiirunavaara Aktiebolag).
Od czasu rozpoczęcia wydobycia, które początkowo odbywało się metodą odkrywkową, góra całkowicie zmieniła swój wygląd, a jej wysokość została obniżona.

</doc>
<doc id="2432759" url="https://pl.wikipedia.org/wiki?curid=2432759" title="Luossavaara">
Luossavaara

Luossavaara (płn-lap. "Luossavárri") - góra w mieście Kiruna w północnej Szwecji. Szczyt ma wysokość 724 m n.p.m. Dawniej wewnątrz góry odbywała się eksploatacja złóż rudy żelaza, prowadzona przez spółkę LKAB (Luossavaara-Kiirunavaara Aktiebolag). Obecnie na zboczach Luossavaary znajduje się stok narciarski oraz ścieżka turystyczna "Midnattsolstigan".

</doc>
<doc id="2432763" url="https://pl.wikipedia.org/wiki?curid=2432763" title="Prąd udarowy">
Prąd udarowy

Prąd udarowy - prąd jednokierunkowy o krótkotrwałym przebiegu, narastający bez żadnej oscylacji od zera do pewnej wartości szczytowej, a następnie znacznie wolniej opadający. Prąd udarowy charakteryzują następujące parametry: biegunowość, wartość szczytowa, czas czoła, czas do półszczytu. Źródłem prądu udarowego może być wyładowanie atmosferyczne.

</doc>
<doc id="2432766" url="https://pl.wikipedia.org/wiki?curid=2432766" title="Sarah Webb">
Sarah Webb

Sarah Kathleen Webb (Gosling) (ur. 13 stycznia 1977) – brytyjska żeglarka sportowa, dwukrotna mistrzyni olimpijska, dwukrotna mistrzyni świata.
Startuje w klasie Yngling. Brała udział w dwóch igrzyskach (IO 04, IO 08), na obu zdobyła złote medale. W 2004 załogę tworzyły również Shirley Robertson i Sarah Ayton. W 2008 Robertson została zastąpiona przez Pippę Wilson. W 2007 i 2008 zdobywała złoto na mistrzostwach świata, w 2008 zwyciężyła również na mistrzostwach Europy. Jako juniorka pływała w klasie Laser Radial.

</doc>
<doc id="2432767" url="https://pl.wikipedia.org/wiki?curid=2432767" title="Kategoria addytywna">
Kategoria addytywna

Kategoria formula_1 jest addytywna, jeśli:

</doc>
<doc id="2432770" url="https://pl.wikipedia.org/wiki?curid=2432770" title="SAQ">
SAQ



</doc>
<doc id="2432771" url="https://pl.wikipedia.org/wiki?curid=2432771" title="Bronisław Ślusarczyk">
Bronisław Ślusarczyk

Bronisław Ślusarczyk (ur. 1917 r., zm. w 1982 roku) – polski naukowiec, profesor, specjalizujący się w budownictwie i geodezji, pierwszy rektor Kielecko-Radomskiej Wyższej Szkoły Inżynierskiej w latach 1965-1970.
Życiorys.
Początki kariery naukowej.
Urodził się w 1917 roku. Po ukończeniu szkoły średniej i pomyślnie zdanym egzaminie dojrzałości rozpoczął studia na Akademii Górniczo-Hutniczej w Krakowie na Wydziale Inżynieryjnym, którą ukończył w 1949 roku, co spowodowane było trwająca w latach 1939-1945 II wojną światową. Na tej samej uczelni uzyskał w 1957 roku tytuł doktora na podstawie pracy dotyczącej zastosowań geometrii rzutowej w fotogrametrii. W międzyczasie prowadził działalność dydaktyczno-naukową otrzymując w 1963 roku tytuł doktora habilitowanego na podstawie teoretycznej rozprawy dotyczącej geometrii rzutowej. Od utworzenia Politechniki Krakowskiej aż do 1965 roku pracował w tej uczelni, a ostatnie lata spędził tam jako dziekan Wydziału Budownictwa Wodnego.
Rektor K-R WSI.
W 1965 roku zajął się organizatorem wyższej uczelni technicznej w Kielcach jaką była Kielecko-Radomska Wieczorowa Szkoła Inżynierska. Decyzją Rady Ministrów objął w niej funkcję rektora, którą pełnił do 1970 roku. Uczelnia ta składała się z następujących wydziałów: Ogólnotechniczny w Kielcach, Mechaniczny w Radomiu oraz w Kielcach, Elektryczny w Kielcach i zamiejscowy Wydział Garbarski z siedzibą w Radomiu. Ważnym wydarzeniem za rządów rektora Ślusarczyka było przekształcenie uczelni w 1967 roku w Kielecko-Radomską Wyższą Szkołę Inżynierską (K-R WSI), dzięki czemu można było prowadzić studia w trybie dziennym, zaocznym i wieczorowym. W tym samym roku przy pomocy Ministerstwa Komunikacji i Dyrekcji Okręgowej Kolei Państwowych w Lublinie uruchomione zostały w Radomiu studia na kierunku transport, a w maju 1969 roku utworzono kolejny wydział - Wydział Transportu.
Dalsze lata.
W 1974 roku otrzymał od Rady Państwa nominację profesorską. Następnie w latach 1976-1978 był kierownikiem Wydziału Geodezji w Instytucie Budownictwa Lądowego K-R WSI, a potem dziekanem Wydziału Mechanicznego K-R WSI.
W kolejnych latach swojego życia pełnił funkcję dyrektora Instytutu Budownictwa na tej samej uczelni. Zmarł w 1982 roku.
Publikacje.
Bronisław Ślusarczyk był autorem kilkunastu skryptów i książek dla studentów oraz kadry naukowo-dydaktycznej z zakresu geometrii i geodezji. Był także laureatem wielu nagród państwowych w tym nagrody państwowej III i II stopnia. Do jego ważniejszych publikacji zaliczyć należy:

</doc>
<doc id="2432775" url="https://pl.wikipedia.org/wiki?curid=2432775" title="Kwasy tłuszczowe omega-9">
Kwasy tłuszczowe omega-9

Kwasy tłuszczowe omega-9 (zwane też kwasami tłuszczowymi n-9 lub ω-9) – nienasycone kwasy tłuszczowe, których ostatnie wiązanie podwójne znajduje się przy dziewiątym od końca atomie węgla łańcucha węglowego. W postaci acylogliceroli wchodzą w skład tłuszczów. 
Kwestie zdrowotne.
W 2001 r. stwierdzono, że tłuszcze jednonienasycone omega-9 oraz niektóre wielonienasycone (omega-6) sprzyjają rozwojowi raka piersi po menopauzie, a tłuszcze wielonienasycone omega-3 - przeciwdziałają. Odkryto, że tłuszcze oleinowe (zawarte w oliwie z oliwek, oleju rzepakowym) i inne jednonienasycone (omega-9) sprzyjają rozwojowi raka, podobnie jak niektóre tłuszcze wielonienasycone omega-6 (np. 20:2 pochodna kwasu linolowego).

</doc>
<doc id="2432780" url="https://pl.wikipedia.org/wiki?curid=2432780" title="Omega-9">
Omega-9



</doc>
<doc id="2432781" url="https://pl.wikipedia.org/wiki?curid=2432781" title="Mani Menon">
Mani Menon

Mani Menon (ur. 9 lipca 1948) – amerykański urolog pochodzenia hinduskiego kierujący Instytutem Urologicznym Vattikuti w Detroit w USA. Uznaje się go za jednego z pionierów operacyjnego leczenia raka prostaty z użyciem robota Da Vinci. Menon jest autorem setek publikacji, artykułów i wykładów, licznych sympozjów szkoleniowych z dziedziny robotyki. Jest zdobywcą wielu prestiżowych nagród, w tym zdobywcą nagrody złotego cystoskopu w 1990.
Kariera naukowa.
Menon ukończył studia medyczne na Uniwersytecie Madras w Indiach. Po przyjeździe do USA specjalizował się z urologii na Johns Hopkins University w Baltimore. Jednym z jego nauczycieli był Patrick Walsh. W wieku 34 lat objął kierownictwo zakładu urologii na University of Massachusetts Medical Center w Worchester. Od roku 1997 kieruje zakładem urologii na terenie szpitala Henry Forda w Detroit.
Da Vinci oraz prostatektomia VIP.
W roku 2001 zakład urologii w szpitalu Henry Forda otrzymał 20 milionów dolarów od fundacji Vattikuti w celu utworzenia nowoczesnego ośrodka badań i leczenia nowotworów narządów moczowo-płciowych. Darowizna rozpoczęła nowy rozdział zakładu pod nazwą Instytutu Urologicznego Vattikuti i umożliwiła długofalowe finansowanie rozwoju. Zainwestowano w nowoczesne technologie operacyjne i rozpoczęto wdrażanie zabiegów z udziałem robota Da Vinci. Doprowadziło to do rozwinięcia przez Menona oraz jego zespół autorskiej metody operacji raka prostaty, nazwanej robotową prostatektomią instytutu Vattikuti (VIP 'Vattikuti Institute Prostatectomy’). Od tego czasu Instytut wykonał ponad cztery tysiące tego typu zabiegów oraz spopularyzował swoją metodę na całym świecie.

</doc>
<doc id="2432783" url="https://pl.wikipedia.org/wiki?curid=2432783" title="Twierdzenie Krulla">
Twierdzenie Krulla

Twierdzenie Krulla – twierdzenie teorii pierścieni mówiące o istnieniu ideałów maksymalnych w dowolnym nietrywialnym pierścieniu z jedynką lub równoważnie: każdy ideał właściwy jest zawarty w pewnym ideale maksymalnym danego nietrywialnego pierścienia z jedynką. Twierdzenie to zostało sformułowane w 1929 roku przez Wolfganga Krulla i jest równoważne z aksjomatem wyboru (gdyż wykorzystuje równoważny z nim lemat Kuratowskiego-Zorna).
Dowód.
Niech formula_1 oznacza rodzinę wszystkich ideałów właściwych pierścienia formula_2 zawierających ustalony ideał formula_3 częściowo uporządkowaną relacją zawierania. Należy wykazać, że w niepustej rodzinie formula_1 (należy do niej formula_5) istnieje element maksymalny – jest to szukany ideał maksymalny pierścienia formula_6 Niech formula_7 będzie łańcuchem w formula_8 wówczas jeśli formula_9 to formula_10 lub formula_11
Wystarczy więc dowieść, że formula_12 należy do formula_8 a ponieważ formula_14 to pozostaje sprawdzić, że formula_15 jest ideałem właściwym:
W ten sposób formula_43 a ponieważ suma każdego łańcucha w formula_1 należy do formula_8 to z wniosku do lematu Kuratowskiego-Zorna wynika, że w rodzinie formula_1 istnieje element (ideał) maksymalny.

</doc>
<doc id="2432784" url="https://pl.wikipedia.org/wiki?curid=2432784" title="Craig G. Rogers">
Craig G. Rogers

Craig G. Rogers (ur. 26 maja 1971) – amerykański urolog zatrudniony w Instytucie Urologicznym Vattikuti w Detroit, gdzie zajmuje stanowisko kierownika zakładu chirurgii nerek. Rogers zajmuje się badaniem i leczeniem raka nerki przy użyciu robota Da Vinci. Znany jest z wdrażania nowych technologii do zabiegów z użyciem robota. Jako pierwszy zastosował robotowa sondę ultrasonograficzną w robotowej operacji nerki, jako jeden z pierwszych zastosował technologię nanoknife w urologii oraz technikę robotowej operacji nerki z pojedynczego nacięcia. W 2009 roku zdawał relację na żywo z przebiegu wykonywanej operacji przy użyciu Twittera.
Kariera naukowa.
Rogers ukończył studia medyczne na Stanford University. Szkolenie specjalizacyjne odbywał w Johns Hopkins University w Baltimore. Po ukończeniu szkolenia z urologii onkologicznej w National Cancer Insititute w Bethesda został zatrudniony przez Mani Menona jako kierownik zakładu chirurgii nerki w Instytucie Vattikuti.
Jest autorem ponad 80 prac naukowych, licznych rozdziałów podręczników, prac wideo oraz prezentacji.

</doc>
<doc id="2432785" url="https://pl.wikipedia.org/wiki?curid=2432785" title="Vattikuti Urology Institute">
Vattikuti Urology Institute



</doc>
<doc id="2432786" url="https://pl.wikipedia.org/wiki?curid=2432786" title="Tlenki amin">
Tlenki amin

Tlenki amin (również N"-tlenki amin, N"-tlenki) – związki chemiczne zawierające atom tlenu przyłączony do trzeciorzędowej grupy aminowej. W szerszym znaczeniu są to również analogiczne pochodne amin pierwszo- i drugorzędowych.

</doc>
<doc id="2432788" url="https://pl.wikipedia.org/wiki?curid=2432788" title="Władimir Bajdo">
Władimir Bajdo

Władimir Zacharowicz Bajdo, ros. Владимир Захарович Байдо (ur. w 1918 r. w Mohylewie, zm. po 1977 r. w Doniecku) – radziecki pilot wojskowy (kapitan), oficer Luftwaffe, a następnie Wojsk lotniczych Sił Zbrojnych Komitetu Wyzwolenia Narodów Rosji podczas II wojny światowej.
Miał niepełne wyższe wykształcenie. Pracował jako inżynier-konstruktor w Centralnym Instytucie Aerohydrodynamicznym w Moskwie. W 1936 r. wstąpił do Armii Czerwonej. Służył w 7 Pułku Myśliwskim w rejonie Wyborga. Brał udział w wojnie zimowej z Finlandią na przełomie 1939/1940 r. W czasie wojny z Niemcami latał na Froncie Leningradzkim. Doszedł do stopnia kapitana. 31 sierpnia 1941 r. jako zastępca dowódcy 7 Pułku Myśliwskiego został zestrzelony przez niemieckie samoloty myśliwskie nad Finlandią. Przebywał w fińskim obozie jenieckim. Podczas pobytu w niewoli chwalił się, że był pierwszym Białorusinem, który otrzymał tytuł Bohatera Związku Radzieckiego i został odznaczony osobiście przez Józefa Stalina (czego brak jest potwierdzenia). We wrześniu 1943 r. Finowie przekazali go Niemcom. W grudniu tego roku został zwerbowany przez Abwehrę. Otrzymał pseudonim "Michajłow". Przeszedł szkolenie w szkole wywiadowczej. Według części źródeł wstąpił ochotniczo do Luftwaffe. Walczył na froncie zachodnim. W kwietniu 1945 r. przeszedł do wojsk lotniczych Sił Zbrojnych Komitetu Narodów Rosji. Służył w oddziale sztabowym. Po zakończeniu wojny Amerykanie wydali go Sowietom. 31 sierpnia 1945 r. został skazany na karę 10 lat łagrów. Przebywał w obozie pracy w Norylsku. W 1953 r. uczestniczył w powstaniu skazańców w tym obozie. W 1956 r. wyszedł na wolność. Pracował jako tokarz, potem inżynier-konstruktor, a następnie szef odcinka montażowego w jednym z zakładów Norylska. Od 1963 do 1977 r. był zatrudniony w laboratorium Górno-Metalurgicznego Centrum Badawczego.

</doc>
<doc id="2432791" url="https://pl.wikipedia.org/wiki?curid=2432791" title="Jan Kołodyński">
Jan Kołodyński



</doc>
<doc id="2432792" url="https://pl.wikipedia.org/wiki?curid=2432792" title="Jugosławia na Letnich Igrzyskach Olimpijskich 1948">
Jugosławia na Letnich Igrzyskach Olimpijskich 1948

Jugosławię na Letnich Igrzyskach Olimpijskich 1948 reprezentowało 90 zawodników.

</doc>
<doc id="2432793" url="https://pl.wikipedia.org/wiki?curid=2432793" title="Indie na Letnich Igrzyskach Olimpijskich 1948">
Indie na Letnich Igrzyskach Olimpijskich 1948

Indie na Letnich Igrzyskach Olimpijskich 1948 reprezentowało 79 zawodników, tylko mężczyzn.

</doc>
<doc id="2432796" url="https://pl.wikipedia.org/wiki?curid=2432796" title="Twierdzenie Steinitza">
Twierdzenie Steinitza

Twierdzenie Steinitza może oznaczać jeden z następujących wyników Ernsta Steinitza:

</doc>
<doc id="2432797" url="https://pl.wikipedia.org/wiki?curid=2432797" title="Abraham Loliga">
Abraham Loliga

Abraham Ghana Loliga (ur. 19 czerwca 1982 w Bondze) – burkiński piłkarz grający na pozycji pomocnika.
Kariera klubowa.
Karierę piłkarską rozpoczął we Planete Champion International z Wagadugu i potem w klubie ASFA Yennenga z Wagadugu. Zadebiutował w nim w 2000 roku w burkińskiej lidze. Z ASFA Yennenga trzykrotnie zdobył Puchar Burkiny Faso (2000, 2001, 2002), raz Superpuchar Burkiny Faso (2002) i raz mistrzostwo kraju (2002). W sezonie 2002/2003 grał w senegalskim AS Douanes, a następnie wrócił do ojczyzny. Grał w niej kolejno w: USFA Wagadugu, AS Sonabel i Santosie FC. Z kolei w 2005 roku był piłkarzem TP Mazembe z Demokratycznej Republiki Konga.
W 2006 roku wyjechał do Polski. Został piłkarzem Zawiszy Bydgoszcz i grał w niej do wiosny 2008 roku. Następnie w trakcie sezonu 2008/2009 odszedł do Polonii Nowy Tomyśl. W 2009 roku został wypożyczony do Warty Poznań, w której zadebiutował 16 września 2009 roku w meczu z Podbeskidziem Bielsko-Biała (4:1). W sierpniu 2010 roku wrócił do Polonii, a na początku w roku następnym przeszedł do Nielby Wągrowiec.
Kariera reprezentacyjna.
Grał w reprezentacji U-17, U-21 i U-23. W 2000 roku został powołany do reprezentacji Burkiny Faso na Puchar Narodów Afryki 2000, jednak nie wystąpił na nim w żadnym meczu.

</doc>
<doc id="2432800" url="https://pl.wikipedia.org/wiki?curid=2432800" title="Akt oskarżenia (film)">
Akt oskarżenia (film)

Akt oskarżenia (ang. "The Paradine Case") – amerykański dramat sądowy z 1947 roku w reżyserii Alfreda Hitchcocka, zrealizowany na podstawie powieści Roberta Hichensa. Był to ostatni film, jaki Hitchcock nakręcił dla amerykańskiego producenta filmowego Davida O. Selznicka.
Większość zdjęć powstała w wytwórni RKO Pictures w Hollywood. Sceny plenerowe kręcono jednakże w Anglii: w Londynie (m.in. Belgravia, sąd Old Bailey) oraz w hrabstwie Kumbria (Windermere).
Opis fabuły.
Młody adwokat, Anthony Keane, broni w sądzie piękną panią Paradine. Jego klientka jest oskarżona o otrucie męża, jednak Anthony od początku nie wierzy w jej winę. Coraz bardziej ulega urokowi pięknej kobiety, ryzykując swoim małżeństwem i karierą. Z czasem przekonuje się, że został zręcznie zmanipulowany przez panią Paradine i że nie jest jedynym mężczyzną, który dał się jej wykorzystać...

</doc>
<doc id="2432801" url="https://pl.wikipedia.org/wiki?curid=2432801" title="Elsoff (Westerwald)">
Elsoff (Westerwald)

Elsoff (Westerwald) – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Rennerod.

</doc>
<doc id="2432804" url="https://pl.wikipedia.org/wiki?curid=2432804" title="Elsoff">
Elsoff

Niemcy:

</doc>
<doc id="2432805" url="https://pl.wikipedia.org/wiki?curid=2432805" title="Neustadt/Westerwald">
Neustadt/Westerwald

Neustadt/Westerwald – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Rennerod.

</doc>
<doc id="2432806" url="https://pl.wikipedia.org/wiki?curid=2432806" title="Zehnhausen bei Rennerod">
Zehnhausen bei Rennerod

Zehnhausen bei Rennerod – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Rennerod.

</doc>
<doc id="2432807" url="https://pl.wikipedia.org/wiki?curid=2432807" title="Zehnhausen">
Zehnhausen

Niemcy:

</doc>
<doc id="2432808" url="https://pl.wikipedia.org/wiki?curid=2432808" title="Łódź ratunkowa (film)">
Łódź ratunkowa (film)

Łódź ratunkowa (ang. "Lifeboat") – amerykański film wojenny z 1944 roku w reżyserii Alfreda Hitchcocka, zrealizowany na podstawie opowiadania Johna Steinbecka. Film znany też w Polsce pod alternatywnym tytułem "Tratwa ratunkowa".
"Łódź ratunkowa" jest jedynym wojennym filmem Alfreda Hitchcocka. Bardziej jednak niż tło polityczne reżysera interesowała psychologia sytuacji konfliktowych między ludźmi zamkniętymi na ograniczonej przestrzeni. Sam twórca powiedział o filmie: "To mikrokosmos wojny".
Opis fabuły.
II wojna światowa. Aliancki statek tonie na morzu, zatopiony niemiecką torpedą. Na łodzi ratunkowej znajduje się dziewięć ocalonych osób: 3 kobiety i 6 mężczyzn. Jednym z rozbitków jest kapitan niemieckiego okrętu, który wystrzelił torpedę. Stopniowo Niemiec przejmuje dowodzenie i stara się skrycie kierować w kierunku okrętu niemieckiego. Jeden z mężczyzn dostrzega tę groźbę, jednak Niemiec wyrzuca go nocą za burtę. Pozostali rozbitkowie rozszyfrowują jednak zamiary kapitana i zabijają go na krótko przed dopłynięciem do niemieckiego statku. Ten zostaje zatopiony przez krążący w pobliżu okręt amerykański.
Główne role.
Alfred Hitchcock we wszystkich swoich filmach tradycyjnie pokazywał się na moment na ekranie. W filmie "Lifeboat" miał z tym kłopot, ponieważ cała akcja filmu toczy się na łodzi ratunkowej. Wymyślił więc scenę, w której rozbitkowie znajdują na dnie łodzi starą gazetę, a w niej reklamę środka odchudzającego ze zdjęciami dwóch ludzi, grubego (przed kuracją) i szczupłego (po kuracji). Obydwa zdjęcia przedstawiają samego reżysera, do wizerunku przed kuracją wykorzystano zdjęcie reżysera z 1943 roku, kiedy odchudzał się na ścisłej diecie.

</doc>
<doc id="2432809" url="https://pl.wikipedia.org/wiki?curid=2432809" title="Schellenberg (ujednoznacznienie)">
Schellenberg (ujednoznacznienie)

Liechtenstein:
Niemcy:
Osoby:
Zobacz też:

</doc>
<doc id="2432810" url="https://pl.wikipedia.org/wiki?curid=2432810" title="Kultura Berszewa">
Kultura Berszewa



</doc>
<doc id="2432811" url="https://pl.wikipedia.org/wiki?curid=2432811" title="Diacyclops languidoides">
Diacyclops languidoides

Diacyclops languidoides – gatunek widłonoga z rodziny oczlikowatych (Cyclopidae), zamieszkujący wody podziemne (stygobiont). W Polsce spotykany w jaskiniach tatrzańskich. Nazwa naukowa gatunku została po raz pierwszy opublikowana w 1901 roku przez szwedzkiego zoologa Vilhelma Lilljeborga.

</doc>
<doc id="2432813" url="https://pl.wikipedia.org/wiki?curid=2432813" title="Luigi De Magistris">
Luigi De Magistris

Luigi De Magistris (ur. 23 lutego 1926 w Cagliari, zm. 16 lutego 2022 tamże) – włoski duchowny rzymskokatolicki, Regens Penitencjarii Apostolskiej w latach 1979–2001, Pro-Penitencjariusz Większy w latach 2001–2003, kardynał.
Życiorys.
12 kwietnia 1952 otrzymał święcenia kapłańskie i został inkardynowany do archidiecezji Cagliari. 11 kwietnia 1979 został regensem Penitencjarii Apostolskiej.
6 marca 1996 został mianowany przez Jana Pawła II biskupem tytularnym diecezji "Nova". Sakry biskupiej udzielił mu kard. Giovanni Canestri.
22 listopada 2001 został podniesiony do rangi arcybiskupa i mianowany Pro-Penitencjariuszem Większym. 4 października 2003 przeszedł na emeryturę.
4 stycznia 2015 został ogłoszony kardynałem przez papieża Franciszka, a 14 lutego odebrał insygnia nowej godności i został kreowany kardynałem diakonem.
Ponieważ kard. De Magistris miał w chwili nominacji ukończone 80 lat, to nie był uprawniony do głosowania w żadnym przyszłym konklawe.

</doc>
<doc id="2432815" url="https://pl.wikipedia.org/wiki?curid=2432815" title="Hellenhahn-Schellenberg">
Hellenhahn-Schellenberg

Hellenhahn-Schellenberg – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Rennerod.

</doc>
<doc id="2432816" url="https://pl.wikipedia.org/wiki?curid=2432816" title="Mihulczy Potok">
Mihulczy Potok

Mihulczy Potok (słow. "Mihulčie") – potok na Słowacji spływający Doliną Mihulczą. Ma źródła pod przełęczą Borek na wysokości około 930 m n.p.m. Spływa we wschodnim, a potem północno-wschodnim kierunku dnem Doliny Mihulczej i powyżej Orawic w miejscu o współrzędnych na wysokości około 840 m łączy się z Bobrowieckim Potokiem, tworząc potok Bystra.
Mihulczy Potok spływa całkowicie zalesionym dnem doliny. Zasilany jest przez niewielkie potoki spływające z Skoruszyńskich Wierchów i potoki spływające z Tatr, z masywu Osobitej (największe to potok spływający Mihulczym Żlebem i potok spod Mihulczego Siodła i Mihulczej Czuby).

</doc>
<doc id="2432817" url="https://pl.wikipedia.org/wiki?curid=2432817" title="Nister-Möhrendorf">
Nister-Möhrendorf

Nister-Möhrendorf – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Rennerod.

</doc>
<doc id="2432819" url="https://pl.wikipedia.org/wiki?curid=2432819" title="Koksownia">
Koksownia

Koksownia – zakład przemysłowy produkujący koks oraz produkty uboczne koksowania węgla (gaz koksowniczy, smołę, benzol).
W koksowni koks i gaz surowy są wytwarzane z węgla koksującego za pomocą jego suchej destylacji. Substancje lotne w węglu są pirolizowane przez ogrzewanie do temperatury 900 °C i 1400 °C, oraz uwalniane.
Zazwyczaj koksownie są średnimi lub dużymi zakładami pracy i zatrudniają od kilkuset do kilku tysięcy pracowników. Powstają zazwyczaj w pobliżu regionów gdzie wydobywa się węgiel kamienny, który jest podstawowym surowcem do produkcji koksu.
Koksownie w Polsce.
W Polsce działa siedem koksowni. Do największych zakładów koksochemicznych pod względem produkcji koksu należą: Koksownia Zdzieszowice, Koksownia Przyjaźń i Koksownia Radlin.
Największą spółką koksowniczą jest należąca do Jastrzębskiej Spółki Węglowej – spółka JSW KOKS S.A. Spółka ta posiada cztery koksownie w dwóch oddziałach w Dąbrowie Górniczej i Radlinie.

</doc>
<doc id="2432820" url="https://pl.wikipedia.org/wiki?curid=2432820" title="Stein-Neukirch">
Stein-Neukirch

Stein-Neukirch – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Rennerod.

</doc>
<doc id="2432825" url="https://pl.wikipedia.org/wiki?curid=2432825" title="Homberg (powiat Westerwald)">
Homberg (powiat Westerwald)

Homberg – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Rennerod.

</doc>
<doc id="2432826" url="https://pl.wikipedia.org/wiki?curid=2432826" title="Finnachta I">
Finnachta I

Finnachta I lub Finnsnechta I, właśc. Elim – legendarny zwierzchni król Irlandii z dynastii Milezjan (linia Íra, syna Mileda) w latach 674-654 p.n.e. Starszy syn i następca Ollama Fodly, zwierzchniego króla Irlandii. Jego właściwym imieniem był Elim. Za jego panowania spadł śnieg ze smakiem wina, który poczernił trawę. Z tego powodu przylgnęło do niego imię "Finnachta", połączone z dwóch słów irlandzkich: "fion" („wino”) i "snechta" („śnieg”). Finnachta, po dwudziestu latach panowania, zmarł na plagę w Magh Inis, w Ulsterze. Pozostawił po sobie syna Fiachę Finnailchesa, przyszłego zwierzchniego króla Irlandii. Następcą Finnachty na tronie został jego młodszy brat, Slanoll.

</doc>
<doc id="2432828" url="https://pl.wikipedia.org/wiki?curid=2432828" title="Neunkirchen (powiat Westerwald)">
Neunkirchen (powiat Westerwald)

Neunkirchen – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Rennerod.

</doc>
<doc id="2432829" url="https://pl.wikipedia.org/wiki?curid=2432829" title="Slanoll">
Slanoll

Slanoll lub Slanuill – legendarny zwierzchni król Irlandii z dynastii Milezjan (linia Íra, syna Mileda) w latach 654-637 p.n.e. Drugi syn Ollama Fodly, zwierzchniego króla Irlandii.
Objął tron po śmierci Finnachty I, swego starszego brata. Są rozbieżności co do czasu rządów Slanolla. "Roczniki Czterech Mistrzów" podały siedemnaście, zaś "Lebor Gabála Érenn" („Księga najazdów Irlandii”) podała trzydzieści lat rządów. Slanolla znaleziono martwego w Midchuart House w Tarze. Nie wiadomo, na jaką zmarł chorobę, bowiem kolor jego ciała nie zmienił się. Po czterdziestu latach został odkopany z grobu przez swego syna Oiliolla. Ciało nie miało oznak rozkładu, pomimo upłynięcia tak długiego czasu. Było to wielkim zaskoczeniem dla mieszkańców Irlandii i zostało uznane za cud. Po zagadkowej śmierci Slanolla, władzę nad krajem objął młodszy brat Gede Ollgothach.

</doc>
<doc id="2432830" url="https://pl.wikipedia.org/wiki?curid=2432830" title="Atlantic Airlines (UK)">
Atlantic Airlines (UK)

Atlantic Airlines – brytyjskie linie lotnicze cargo z siedzibą w Coventry. Wykonują loty planowe i doraźne głównie na terenie Europy i przez Atlantyk. Specjalizują się w przewozie materiałów niebezpiecznych i radioaktywnych. 
Atlantic Airlines połączyły się ze szwedzkimi liniami West Air Europe, tworząc West Atlantic w 2008 roku.
Historia.
Atlantic Airways powstały w 1994 roku jako część Air Atlantique Group of Companies. Od roku 2001 linie działają niezależnie pod nazwą Atlantic Airlines Limited. W roku 2006 Atlantic złożyły pierwsze zamówienie na samoloty, było to 5 BAe ATP w wersji cargo. Rok później podpisały porozumienie z BAE Systems Regional Aircraft, na mocy którego wzięły w leasing kolejnych 6 BAe ATP, zwiększając ich liczbę we flocie do 11.
W październiku 2008 roku Atlantic Airways ogłosiły połączenie ze szwedzkimi West Air Europe, w wyniku czego powstały West Atlantic z siedzibą w Göteborgu.
8 grudnia 2009 główna baza Atlantic Airways na lotnisku w Coventry została zamknięta z powodów finansowych, co zmusiło linie do zawieszenia wszystkich lotów z i do bazy. Linie przeniosły wszystkie swoje połączenia do Birmingham.
W 2011 roku Atlantic Airways wróciły na lotnisko w Coventry, po jego ponownym otwarciu.
Flota.
Flota Atlantic Airways (stan na październik 2011):

</doc>
<doc id="2432831" url="https://pl.wikipedia.org/wiki?curid=2432831" title="Gede Ollgothach">
Gede Ollgothach

Gede Ollgothach lub Ghedhe Ollgothach („Gede z Wielkim Głosem”) – legendarny zwierzchni król Irlandii z dynastii Milezjan (linia Íra, syna Mileda) w latach 637-625 p.n.e. Trzeci syn Ollama Fodly, zwierzchniego króla Irlandii.
Objął tron po tajemniczej śmierci starszego brata Slanolla. Są rozbieżności, co do czasu jego rządów. "Roczniki Czterech Mistrzów" podały dwanaście, zaś "Lebor Gabála Érenn" („Księga najazdów Irlandii”) podała osiem lat rządów. Ta poinformowała, że każdy głos jego towarzysza był słodki, jak struny cytr. Gede został zabity i zastąpiony na tronie przez swego bratanka Fiachę Finnailchesa, syna Finnachty I. Pozostawił po sobie syna Berngala, przyszłego mściciela ojca oraz zwierzchniego króla Irlandii. 

</doc>
<doc id="2432833" url="https://pl.wikipedia.org/wiki?curid=2432833" title="Rehe (gmina)">
Rehe (gmina)

Rehe – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Rennerod.

</doc>
<doc id="2432834" url="https://pl.wikipedia.org/wiki?curid=2432834" title="Rehe">
Rehe



</doc>
<doc id="2432836" url="https://pl.wikipedia.org/wiki?curid=2432836" title="Grzegorz Piwowarski">
Grzegorz Piwowarski

Grzegorz Piwowarski (ur. 4 grudnia 1971 w Golubiu-Dobrzyniu) – polski kolarz, olimpijczyk z Barcelony 1992.
W trakcie kariery sportowej reprezentował kluby: Agromel Toruń, Legia Warszawa, EB Victoria Rybnik oraz grupę zawodową Mróz.
Mistrz Polski w wyścigu drużynowym na 100 km w roku 1991 i w wyścigu górskim w roku 1992.
Uczestnik mistrzostw świata w 1991 roku w wyścigu drużynowym na 100 km. Polska drużyna zajęła 4. miejsce.
W roku 1992 zajął 4. miejsce w klasyfikacji generalnej Tour de Pologne.
Zwycięzca wyścigu Szlakiem Grodów Piastowskich w roku 1995.
Na igrzyskach w Barcelonie wystartował w wyścigu drużynowym na 100 km na czas (partnerami byli: Dariusz Baranowski, Marek Leśniewski, Andrzej Sypytkowski). Polska drużyna zajęła 6. miejsce.
Uczestnik Wyścigu Pokoju w roku 1996.
Karierę sportową zakończył w 2001 roku w wyniku przebytej ciężkiej choroby.

</doc>
<doc id="2432837" url="https://pl.wikipedia.org/wiki?curid=2432837" title="Bystra (dopływ Orawicy)">
Bystra (dopływ Orawicy)

Bystra (słow. "Bystrá") – dolna część Bobrowieckiego Potoku na Słowacji, na odcinku od miejsca połączenia się go z Mihulczym Potokiem do miejsca, w którym uchodzi on do Orawicy. Ujście Bystrej do Orawicy znajduje się tuż przy kąpielisku termalnym w Orawicach, w miejscu o współrzędnych . Bystra to krótki potok – w prostej linii odległość między początkiem a ujściem Bystrej wynosi 1600 m.
Bystra spływa dnem Kotliny Orawickiej. Jej koryto, z wyjątkiem końcowego odcinka w Orawicach, jest całkowicie zalesione. Jedynymi jej dopływami są trzy niewielkie potoki spływające ze Skoruszyńskich Wierchów.
Dawniej Bystrą nazywano również dolny bieg Orawicy (w Dolinie Orawickiej), jednak nazwa Orawica jest starsza i obecnie nazwa Bystrej zachowała się tylko dla dolnej, wspólnej części Bobrowieckiego i Mihulczego Potoku.

</doc>
<doc id="2432839" url="https://pl.wikipedia.org/wiki?curid=2432839" title="Fiacha III Finnailches">
Fiacha III Finnailches

Fiacha III Finnailches lub Fiacha III Fionnailches („Fiacha z Pięknymi Manierami”) – legendarny zwierzchni król Irlandii z dynastii Milezjan (linia Íra, syna Mileda) w latach 625-617 p.n.e. Syn Finnachty I, zwierzchniego króla Irlandii.
Fiacha objął zwierchni tron irlandzki w wyniku zabójstwa Gede Ollgothacha, swego stryja. Są rozbieżności w źródłach, co do czasu jego rządów. "Roczniki Czterech Mistrzów" podały dwadzieścia, zaś "Lebor Gabála Érenn" („Księga najazdów Irlandii”) podała trzydzieści lat rządów. Za jego panowania całe bydło w Irlandii miało białe głowy. Domagał się podatku na siwowłosym bydle. Zbudował Dun Chuile Sibrinne, to jest Ceanannas. (ob. miasto Kells, w hrabstwie Meath). Gdziekolwiek lokował się, by zamieszkiwać, miejsce otrzymywało nazwę Ceanannas. W Irlandii zaczęto pierwszy raz wykopywać ziemię, celem uzyskania wody w studniach. Za jego panowania ziarna zbóż nie ostawały się na kłosach. Fiacha został pokonany i zabity w bitwie pod Breagh z ręki Berngala, brata stryjecznego, mszczącego się za śmierć swego ojca Gede Ollgothacha. Ten następnie objął po zabitym zwierzchnią władzę na krajem.

</doc>
<doc id="2432840" url="https://pl.wikipedia.org/wiki?curid=2432840" title="Wiesław Binienda">
Wiesław Binienda

Wiesław Kazimierz Binienda (ur. 20 sierpnia 1956 w Kole) – polski i amerykański naukowiec, doktor inżynierii mechanicznej, nauczyciel akademicki, profesor i dziekan Wydziału Inżynierii Cywilnej (Department of Civil Engineering) w Kolegium Inżynierii (College of Engineering) University of Akron w Akron w stanie Ohio w Stanach Zjednoczonych (od 2003).
Jest także redaktorem naczelnym kwartalnika naukowego „Journal of Aerospace Engineering” wydawanego przez American Society of Civil Engineers (ASCE), współdyrektorem Gas and Turbine Research and Testing Laboratory w University of Akron (od 2003). Jest autorem licznych publikacji naukowych (w 2012: 79 publikacji, indeks h wynoszący 8), specjalizuje się w inżynierii materiałowej, metodach obliczeniowych w fizyce ciała stałego i ich zastosowaniach w lotnictwie i astronautyce (mechanika pękania materiałów złożonych, analiza elementów skończonych, analiza dynamiczna problemów udarowych, analiza zmęczeniowa, analiza związana z płynięciem materiałów).
Jest laureatem wielu nagród, w tym przyznawanych przez NASA (m.in. NASA „Turning Goals Into Reality Award” w 2004 za udział w badaniach dotyczących poprawy bezpieczeństwa w konstrukcjach silników odrzutowych, w tym silnika GEnx) i przez ASCE (m.in. „Outstanding Technical Contribution Award” w 2011 za wybitny wkład w badania inżynieryjne związane z astronautyką). W 2008 American Polish Engineering Association (APEA) uznało go za jednego z najbardziej zasłużonych naukowców amerykańskich polskiego pochodzenia.
Od 2011 roku zajmuje się badaniem przyczyn rzekomego zamachu w Smoleńsku. Jest przekonany, że wystąpiła eksplozja na pokładzie samolotu Tu-154M.
Życiorys.
W 1980 ukończył studia na Wydziale Samochodów i Maszyn Roboczych Politechniki Warszawskiej, uzyskując tytuł zawodowy magistra inżyniera. W 1982 wyjechał z Polski do Stanów Zjednoczonych, gdzie początkowo pracował fizycznie. W 1985 uzyskał tytuł zawodowy magistra inżyniera w Drexel University w Filadelfii (specjalność: inżynieria mechaniczna), a w 1987 Drexel University nadał mu stopień naukowy doktora (Ph.D.) w zakresie inżynierii mechanicznej za rozprawę „Mixed-Mode Fracture in Fiber-Reinforced Composite Materials” napisaną pod kierunkiem Alberta Wanga. W latach 1986–1987 pracował jako adiunkt (Adjunct Assistant Professor) w Temple University w Filadelfii. Od 1988 pracuje na Wydziale Inżynierii Cywilnej University of Akron, w latach 1988–1993 jako adiunkt (Assistant Professor), w latach 1993–2000 jako docent (Associate Professor), a od 2000 na stanowisku profesora (Professor) z tzw. tenure. Jest promotorem licznych prac doktorskich i magisterskich. Od 2006 jest współorganizatorem konferencji naukowej "Earth and Space – Engineering for Extreme Environments", prowadzonej przez American Society of Civil Engineers, Aerospace Division (w 2008 jako przewodniczący komitetu organizacyjnego).
Współpracuje z NASA, prowadząc badania finansowane przez granty NASA. Kierowane przez niego Gas Turbine Testing Facility, zbudowane w latach 2005–2006, i prywatnego przemysłu (koncerny General Electric, Honeywell i Williams International). W 2008 w laboratorium tym zamontowano tzw. działo gazowe, w całości sfinansowane przez NASA Glenn Research Center, wykorzystywane przez zespół Wiesława Biniendy do testowania materiałów kompozytowych poddawanych zderzeniom z obiektami poruszającymi się z wielką prędkością. Według Miłosza Michaela Wnuka oraz informacji podawanych przez Polskie Radio współuczestniczył w badaniu katastrofy promu kosmicznego „Columbia”, mimo iż nie jest wymieniony wśród osób uczestniczących w badaniu w oficjalnym raporcie sporządzonym po katastrofie. .
W 2008 prowadził zajęcia seminaryjne na Politechnice Warszawskiej w ramach działalności Centrum Studiów Zaawansowanych Politechniki Warszawskiej, a w 2012 został członkiem komitetu naukowego "XX Francusko-Polskiego Seminarium Mechaniki" organizowanego przez Instytut Podstaw Budowy Maszyn Politechniki Warszawskiej.
Badania katastrofy polskiego Tu-154M w Smoleńsku.
Wiesław Binienda, obok Kazimierza Nowaczyka i Grzegorza Szuladzińskiego, współpracuje jako niezależny ekspert z Zespołem Parlamentarnym ds. Zbadania Przyczyn Katastrofy Tu-154 w Smoleńsku z 10 kwietnia 2010 działającym w Sejmie Rzeczypospolitej Polskiej.
8 września 2011 Binienda przedstawił na posiedzeniu Zespołu Parlamentarnym ds. Badania Katastrofy Smoleńskiej prezentacje dotyczącą eksperymentu wizualnego uderzenia skrzydła Tu154-M w brzozę w Smoleńsku, przygotowana na podstawie danych wejściowych zawartych w rosyjskim raporcie MAK oraz przy użyciu danych konstrukcji skrzydła Tu-154M dostępnych w literaturze. Zwrócił uwagę, że w oficjalnych raportach komisji na temat przyczyn katastrofy nie podano wyników analizy numerycznej uderzenia skrzydła samolotu w brzozę (tzw. brzoza smoleńska); stwierdził, że wyniki wykonanej przez niego symulacji komputerowej przy użyciu programu symulacyjnego LS-DYNA wskazują według niego, że skrzydło nie mogło odpaść. W wyniku kolizji ze skrzydłem pień drzewa musiałby zostać według niego przecięty. Ponieważ wyniki uzyskane przez Biniendę były sprzeczne z ustaleniami Komisji Badania Wypadków Lotniczych Lotnictwa Państwowego (KBWLLP); zaprosił on polskich naukowców do odniesienia się do jego analiz. W listopadzie 2011 Wiesław Binienda stwierdził, że fragment skrzydła samolotu Tu-154M nie mógł się według niego urwać na brzozie i zostać znaleziony 111 metrów dalej (jak to miało miejsce), gdyż według innej symulacji komputerowej urwany fragment skrzydła upadłby na ziemię w odległości od 10 do 12 metrów od brzozy. W grudniu 2011 dr inż. Maciej Lasek, zastępca przewodniczącego podkomisji lotniczej Komisji Badania Wypadków Lotniczych Lotnictwa Państwowego (KBWLLP), poinformował, że komisja ta nie prowadziła symulacji numerycznych przebiegu katastrofy, jako że nie jest to przyjętą praktyką w podobnych sytuacjach. W 2012 analiza Wiesława Biniendy została włączona do materiału dowodowego śledztwa w sprawie katastrofy prowadzonego przez polską prokuraturę wojskową. 28 czerwca 2013 Wojskowa Prokuratura Okręgowa w Warszawie przesłuchała Wiesława Biniendę w charakterze świadka. Zeznał on, że dane wejściowe do obliczeń symulacyjnych zawsze zawiera w swoich prezentacjach. Natomiast w celu udostępnienia 'materiałów wytworzonych i przetworzonych’ o które zapytał prokurator, Binienda zeznał, że wymagać to będzie „zezwolenia NASA i mojej uczelni, gdyż są tam pewne informacje, które mogą być tajne dla użytkowników poza USA.”.
Prezentacje wyników badań.
W 2011 wyniki uzyskane przez Wiesława Biniendę stały się przedmiotem seminarium naukowego Marka Czachora z Katedry Fizyki Teoretycznej i Informatyki Kwantowej Politechniki Gdańskiej. Jednak w 2015 Marek Czachor niemal w całości zakwestionował wyniki badań Biniendy 28 marca 2012 Wiesław Binienda brał udział w publicznym wysłuchaniu w sprawie śledztwa smoleńskiego w Parlamencie Europejskim w Brukseli, prezentując wyniki swoich badań przyczyn katastrofy, a 18 kwietnia 2012 symulacja dotycząca zderzenia skrzydła samolotu Tu-154M z brzozą została przez niego zaprezentowana podczas konferencji naukowej "Earth and Space 2012 – Engineering for Extreme Environments" w Pasadenie w Kalifornii.
W maju 2012 odwiedził Polskę i przedstawiał swoje ustalenia m.in. na spotkaniu klubu „Gazety Polskiej”, wykładzie dla studentów Uniwersytetu Kardynała Stefana Wyszyńskiego w Warszawie, podczas "Francusko-Polskiego Seminarium Mechaniki" w Instytucie Podstaw Budowy Maszyn Politechniki Warszawskiej i podczas seminarium zorganizowanego przez Zakład Teorii Względności i Astrofizyki Uniwersytetu Jagiellońskiego.
29 maja 2012 w Kazimierzu Dolnym odbyła się sesja naukowa "Mechanika w lotnictwie" zorganizowana przez Polskie Towarzystwo Mechaniki Teoretycznej i Stosowanej, podczas której dyskutowano m.in. o wynikach badań zderzenia skrzydła z brzozą uzyskanych przez Wiesława Biniendę, jednak nie został on zaproszony do uczestnictwa w sesji i nie poinformowano go o jej organizacji.
Został członkiem komitetu naukowego I, II i III Konferencji Smoleńskiej (z lat 2012, 2013, 2014), skupiającej badaczy metodami nauk ścisłych katastrofy samolotu Tu-154 w Smoleńsku z 10 kwietnia 2010.
Wraz z trzema innymi naukowcami badającymi przyczyny katastrofy smoleńskiej Wiesław Binienda jest bohaterem filmu dokumentalnego pt. "Polacy" autorstwa Marii Dłużewskiej z 2013.
Reakcje naukowców.
We wrześniu 2011 w portalu publicystycznym „Studio Opinii” ukazał się obszerny artykuł pt. "Skrzydło kontra brzoza" autorstwa prof. Pawła Artymowicza, polskiego astrofizyka z University of Toronto, w którym ostro skrytykował on prezentację sejmową Wiesława Biniendy, nazywając niektóre wyjaśnienia „całkowicie sprzecznymi z aerodynamiką” i podnosząc problem znikania elementów obliczeniowych w symulacji zderzenia z brzozą, na której tupolew stracił zgodnie z oficjalnymi raportami końcówkę lewego skrzydła. Paweł Artymowicz i Grzegorz Szuladziński omówili krytycznie m.in. ten problem w wywiadzie udzielonym przez Szuladzińskiego w październiku 2011 portalowi „Studio Opinii” i podkreślali, że LS-DYNA (program używany przez Wiesława Biniendę) może dać „20 różnych” wyników zależnie od parametrów wejściowych, stąd konieczna jest publikacja przez Biniendę informacji o jego danych wejściowych, umożliwiająca powtórzenie jego obliczeń. W lutym 2012 w „Gazecie Wyborczej” ukazał się wywiad, w którym Paweł Artymowicz nazwał symulację Wiesława Biniendy „złą metodologicznie” i „łamiącą zasady dynamiki Newtona”. W innych wywiadach zarzucał Wiesławowi Biniendzie dodatkowo brak walidacji modelu komputerowego na danych z testów FAA/NASA i złą interpretację rozbieżności między modelowaną a rzeczywistą brzozą.
W kwietniu 2012 w „Naszym Dzienniku” opublikowano wywiad z Tadeuszem Niezgodą, kierownikiem Katedry Mechaniki i Informatyki Stosowanej Wojskowej Akademii Technicznej w Warszawie, który zadeklarował, że jego uczelnia byłaby w stanie dokonać symulacji komputerowej zderzenia skrzydła samolotu Tu-154M z brzozą.
W maju 2012 „Nasz Dziennik” zamieścił wywiad z Miłoszem Wnukiem, fizykiem z University of Wisconsin-Milwaukee, który dobrze ocenił obliczenia Wiesława Biniendy i stwierdził, że według niego ma on rację „może nie we wszystkim, ale prawie we wszystkim”. W tym samym miesiącu „Nasz Dziennik” opublikował wywiad z Edwardem Malcem, kierownikiem Zakładu Teorii Względności i Astrofizyki Instytutu Fizyki Uniwersytetu Jagiellońskiego; oświadczył on, że „uczestnicy seminarium naukowego w Krakowie” uznali, że Wiesław Binienda „przeprowadził badania uczciwie i otrzymał uczciwe wyniki”. W czerwcu 2012 w „Naszym Dzienniku” ukazał się wywiad z Jackiem Rońdą z Akademii Górniczo-Hutniczej im. Stanisława Staszica w Krakowie, specjalistą w zakresie symulacji komputerowych; po przeanalizowaniu metodologii wykonanych obliczeń stwierdził on, że Wiesław Binienda „przedstawił wyniki, które są poprawne i które wskazują na to, że zjawisko kontaktowe zostało poprawnie zamodelowane”. Według Rońdy wynikało to z prawidłowego wyboru modeli materiałów, zastosowania w symulacji elementów powłokowych lotniczych, przeprowadzenia analizy wrażliwości rozwiązania na zmianę warunków brzegowych w modelu zadania kontaktowego, a także uwzględnienia w symulacji tzw. efektu darcia poszycia skrzydła, co nie jest prawdą, gdyż Binienda napisał „Nawet dla kąta natarcia 14 stopni w sytuacji lotu poziomego powierzchnia nośna skrzydła nie jest uszkodzona ponieważ nie następuje kontakt pomiędzy dolną częścią drzewa a spodem skrzydła. Bezwładność zginanej końcówki dolnej części drzewa rozpędzonej do prędkości samolotu powoduje głębokie ugięcie pnia w czasie przelotu nad nim reszty skrzydła. Pień wraca do pozycji pionowej dopiero po odlocie samolotu.”. Drugie i trzecie zdanie świadczy, że Binienda w trakcie symulacji zmienił parametry drzewa z „doskonale plastyczne'” aby pień się ugiął na „sprężyste” aby się wyprostował.
W maju 2012 opublikowano raport Grzegorza Szuladzińskiego przygotowany dla Zespołu parlamentarnego ds. zbadania przyczyn katastrofy działającego w Sejmie RP, poświęcony niektórym aspektom technicznym katastrofy. Grzegorz Szuladziński odniósł się w nim m.in. do kwestii zderzenia skrzydła samolotu z brzozą i stwierdził, że typowa kolizja „na krzyż” dwóch smukłych obiektów kończy się złamaniem lub ścięciem tylko jednego z nich i że według niego jest nikła szansa, by oba obiekty zostały złamane, co według niego oznacza, że jeśli drzewo zostało ścięte, to skrzydło ocalało (z powierzchniowymi uszkodzeniami) i na odwrót. W ocenie Grzegorza Szuladzińskiego rola brzozy powinna być zupełnie usunięta z rozważań na temat przyczyn katastrofy.
W 2016 został II zastępcą przewodniczącego Podkomisji ds. Ponownego Zbadania Wypadku Lotniczego pod Smoleńskiem, powołanej przy Komisji Badania Wypadków Lotniczych Lotnictwa Państwowego przez ministra obrony narodowej Antoniego Macierewicza.
Rodzina.
Wiesław Binienda jest żonaty z mec. Marią Szonert-Biniendą, właścicielką jednoosobowej prywatnej fundacji Libra Institute, była od 2014 do 2016 wiceprezesem Kongresu Polonii Amerykańskiej; ma dwoje dzieci: córkę Anetę i syna Konrada. Konrad jest pianistą i kompozytorem.
Nagrody i wyróżnienia.
Jest laureatem następujących nagród i wyróżnień:
Członkostwo w organizacjach.
Wiesław Binienda jest członkiem następujących organizacji i stowarzyszeń:
W 2007 współuczestniczył wraz z żoną w tworzeniu oddziału Fundacji Kościuszkowskiej w stanie Ohio. W 2011 wchodził w skład komitetu naukowego obchodów jubileuszu 70-lecia Stowarzyszenia Inżynierów i Techników Polskich w Stanach Zjednoczonych (Polonia Technica).

</doc>
<doc id="2432841" url="https://pl.wikipedia.org/wiki?curid=2432841" title="Ousmane Sanou">
Ousmane Sanou

Ousmane Sanou (ur. 11 marca 1978 w Bobo-Dioulasso) – burkiński piłkarz grający na pozycji napastnika.
Kariera klubowa.
Karierę piłkarską Sanou rozpoczął w klubie Racing Bobo Dioulasso. Zadebiutował w nim w sezonie 1995/1996 w burkińskiej lidze. W debiutanckim sezonie wywalczył z nim mistrzostwo Burkina Faso. Mistrzem kraju został także w sezonie 1996/1997 (zdobył w nim też Puchar Liderów Burkina Faso).
W 1997 roku Sanou przeszedł do holenderskiego Willem II Tilburg. W Eredivisie zadebiutował 28 sierpnia 1996 roku w przegranym 1:3 domowym meczu z RKC Waalwijk. W sezonie 1998/1999 wywalczył z Willem II wicemistrzostwo Holandii.
Na początku 2002 roku Sanou odszedł z Willem II do Sparty Rotterdam. W Sparcie swój debiut zanotował 25 stycznia 2002 w domowym spotkaniu z SC Heerenveen (1:4). W Sparcie grał do końca sezonu 2002/2003.
Latem 2003 Sanou został zawodnikiem drugoligowego FC Eindhoven. W sezonie 2004/2005 grał w trzecioligowym Kozakken Boys. Z kolei Od 2005 do 2008 roku grał w Belgii, w klubach KV Turnhout i Berchem Sport. W sezonie 2008/2009 był piłkarzem Top Oss, w którym zakończył karierę.
Kariera reprezentacyjna.
W reprezentacji Burkiny Faso Sanou zadebiutował w 1995 roku. W 1996 roku zagrał w Pucharze Narodów Afryki 1996, a jego dorobek na tym turnieju to 1 mecz, z Algierią (1:2).
W 1998 roku Sanou zajął z Burkina Faso 4. miejsce w Pucharze Narodów Afryki 1998. Na tym turnieju zagrał trzykrotnie: z Gwineą (1:0), ćwerćfinale z Tunezją (1:1, k. 8:7) i o 3. miejsce z Demokratyczną Republiką Konga (4:4, k: 1:4).
W 2000 roku Sanou wystąpił w 3 meczach Pucharu Narodów Afryki 2000: z Senegalem (1:3), z Zambią (1:1) i z Egiptem (2:4). W meczach z Senegalem i Egiptem zdobył po golu.

</doc>
<doc id="2432842" url="https://pl.wikipedia.org/wiki?curid=2432842" title="Seck (gmina)">
Seck (gmina)

Seck – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Rennerod.

</doc>
<doc id="2432844" url="https://pl.wikipedia.org/wiki?curid=2432844" title="Seck">
Seck

Niemcy:
Osoby:
Inne:

</doc>
<doc id="2432845" url="https://pl.wikipedia.org/wiki?curid=2432845" title="Piotr Piasecki">
Piotr Piasecki

Piotr Piasecki (ur. 4 września 1952 w Szczecinie) – polski jeździec, trener, medalista mistrzostw Europy, olimpijczyk z Barcelony 1992 i Atlanty 1996.
Zawodnik specjalizujący się w WKKW. 
Jako junior w roku 1969 wywalczył tytuł mistrza Polski (na koniu "Wanad").
Wielokrotny medalista mistrzostw Polski:
Brązowy medalista mistrzostw Europy w roku 1981 w drużynowym WKKW. Uczestnik mistrzostw Europy w Luhmühlen (1979) - 35. miejsce indywidualnie i 6. miejsce drużynowo.
Na igrzyskach zajął 35. miejsce w konkursie indywidualnym, a polska drużyna (partnerami byli: Jacek Krukowski, Bogusław Jarecki, Arkadiusz Bachur) została sklasyfikowana na 9. miejscu.
Na igrzyskach w Atlancie wystartował w konkursie indywidualnym WKKW, którego nie ukończył.
Po zakończeniu kariery sportowej trener. Był m.in. trenerem kadry narodowej juniorów w WKKW.

</doc>
<doc id="2432850" url="https://pl.wikipedia.org/wiki?curid=2432850" title="Małgorzata Roszkowska">
Małgorzata Roszkowska

Małgorzata Roszkowska (ur. 27 września 1967 w Białymstoku) – polska zawodniczka uprawiająca judo, trenerka, olimpijka z Barcelony 1992 i Atlanty 1996.
Zawodniczka startująca w wadze do 48 kg. Medalistka mistrzostw Polski:
Brązowa medalistka mistrzostw świata w Tokio (1995) w wadze 48 kg. 
Uczestniczka mistrzostw świata Barcelonie (1991) podczas których zajęła 5. miejsce.
Brązowa medalistka mistrzostw Europy w Helsinkach (1989) w wadze 48 kg. 
Akademicka mistrzyni świata z roku 1994.
Na igrzyskach w Barcelonie wystartowała w wadze muszej odpadając w eliminacjach (została sklasyfikowana na 16. miejscu).
Na igrzyskach w 1996 roku w Atlancie wystartowała w wadze muszej zajmując 7. miejsce.
Po zakończeniu kariery sportowej podjęła pracę trenera.
Posiada stopień 6 dan.

</doc>
<doc id="2432856" url="https://pl.wikipedia.org/wiki?curid=2432856" title="Niederroßbach (Nadrenia-Palatynat)">
Niederroßbach (Nadrenia-Palatynat)

Niederroßbach – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Rennerod.

</doc>
<doc id="2432857" url="https://pl.wikipedia.org/wiki?curid=2432857" title="Niederroßbach">
Niederroßbach

Niemcy:

</doc>
<doc id="2432858" url="https://pl.wikipedia.org/wiki?curid=2432858" title="Walancina Kawalowa">
Walancina Kawalowa

Walancina Iwanauna Kawalowa (, , "Walentina Iwanowna Kowalowa"; ur. 27 kwietnia 1957 w Mironienkach w rejonie kalinkowickim) – białoruska filolog, nauczycielka i polityk, w latach 2004–2012 deputowana do Izby Reprezentantów Zgromadzenia Narodowego Republiki Białorusi III i IV kadencji.
Życiorys.
Urodziła się 27 kwietnia 1957 roku we wsi Mironienki, w rejonie kalinkowickim obwodu homelskiego Białoruskiej SRR, ZSRR. Ukończyła studia na Wydziale Filologii Białoruskiego Uniwersytetu Państwowego, uzyskując wykształcenie filologa, wykładowcy języka rosyjskiego i literatury, a także Akademię Zarządzania przy Radzie Ministrów Republiki Białorusi, uzyskując wykształcenie menedżera ekonomisty. Pracę rozpoczęła jako starsza opiekunka pionierów w Mironieńskiej Szkole Ośmioletniej. Następnie pracowała jako nauczycielka języka rosyjskiego i literatury, zastępczyni dyrektora ds. pracy szkolno-wychowawczej w Szkole Średniej Nr 7 w Swietłahorsku, instruktorka wydziału ideologicznego Swietłahorskiego Komitetu Miejskiego Komunistycznej Partii Białorusi, zastępczyni kierownika wydziału oświaty Swietłahorskiego Miejskiego Komitetu Wykonawczego, zastępczyni przewodniczącego Swietłahorskiego Miejskiego Komitetu Wykonawczego, zastępczyni przewodniczącego Swietłahorskiego Rejonowego Komitetu Wykonawczego.
W 2004 roku została deputowaną do Izby Reprezentantów Zgromadzenia Narodowego Republiki Białorusi III kadencji ze Swietłahorskiego Okręgu Wyborczego Nr 48. Pełniła w niej funkcję członkini Stałej Komisji ds. Ochrony Zdrowia, Kultury Fizycznej, Spraw Rodziny i Młodzieży. 27 października 2008 roku została deputowaną do Izby Reprezentantów IV kadencji ze Swietłahorskiego Okręgu Wyborczego Nr 46. Pełniła w niej funkcję zastępczyni przewodniczącego Stałej Komisji ds. Międzynarodowych i Kontaktów z WNP. Od 13 listopada 2008 roku była członkinią Narodowej Grupy Republiki Białorusi w Unii Międzyparlamentarnej.

</doc>
<doc id="2432859" url="https://pl.wikipedia.org/wiki?curid=2432859" title="Niederrossbach">
Niederrossbach



</doc>
<doc id="2432860" url="https://pl.wikipedia.org/wiki?curid=2432860" title="Zaharije Orfelin">
Zaharije Orfelin

Zaharije Orfelin (ur. 1726 w Vukovarze, zm. 19 stycznia 1785 w Nowym Sadzie) – serbski działacz kulturalny, poeta, historyk, rytownik, kaligraf, tłumacz oraz autor utworów teologicznych i dydaktycznych - popularyzował stosowanie w piśmiennictwie języka słowianoserbskiego.
Działalność.
Do najważniejszych utworów Orfelina zaliczany jest poemat "Płacz Serbii" (1761), uważany za najlepszy serbski tekst poetycki swej epoki. Jest to barokowy utwór alegoryczny o wymowie antyaustriackiej, pisany trzynastozgłoskowym wierszem, którego wzór został zaczerpnięty z polskiej tradycji literackiej. 
Orfelin wydał w 1768 roku w Wenecji „Slavenoserbski magazin”, uważany za pierwsze czasopismo serbskie oraz pierwsze w ogóle czasopismo południowosłowiańskie, choć ostatecznie ukazał się tylko jeden numer. Na łamach pisma został zamieszczony tekst, będący manifestem programowym Orfelina, deklarujący potrzebę oświecenia narodu, demokratyzacji kultury po to, by nauka, literatura i filozofia wyszła z kręgu uczonych i służyła potrzebom zwykłych ludzi.
Dążąc do demokratyzacji języka, Orfelin próbował w tekstach zamieszczonych na łamach „Magazynu Słowianoserbskiego” zbliżyć język literacki (którym był język cerkiewnosłowiański) do żywej mowy. Efektem starań było powstanie tzw. języka słowianoserbskiego, w którym prócz elementów języka cerkiewnosłowiańskiego oraz cech zaczerpniętych z dialektów serbskich, znalazło się też dużo zapożyczeń z języka rosyjskiego.
W 1772 roku Orfelin opublikował w Wenecji "Żywot Piotra Wielkiego", obszerny utwór historyczny portretujący rosyjskiego cara jako wzór monarchy oświeconego i nowoczesnego. 
Orfelin pisał również teksty dydaktyczne, takie jak pierwszy serbski elementarz, opublikowany w 1767 roku (II wydanie ukazało się drukiem w 1797) czy pierwszy serbski podręcznik do łaciny. Jest również autorem teologicznego utworu "Księga przeciw papiestwu rzymskiemu", który pozostał w rękopisie oraz nieopublikowanego drukiem dzieła naukowego poświęconego botanice ("Wielki zielnik serbski").
Orfelin był również wyróżniającym się rytownikiem i kaligrafem, który pozostawił po sobie wiele miedziorytów przedstawiających postacie z serbskiej historii.

</doc>
<doc id="2432861" url="https://pl.wikipedia.org/wiki?curid=2432861" title="Oberrod (Nadrenia-Palatynat)">
Oberrod (Nadrenia-Palatynat)

Oberrod – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Rennerod.

</doc>
<doc id="2432862" url="https://pl.wikipedia.org/wiki?curid=2432862" title="Christian Werner">
Christian Werner

Christian Werner (ur. 27 grudnia 1943 w Gogolinie) – austriacki biskup rzymskokatolicki, ordynariusz wojskowy Austrii w latach 1994-2015.
Życiorys.
Święcenia kapłańskie otrzymał 29 czerwca 1977. 9 stycznia 1992 papież Jan Paweł II mianował go biskupem koadiutorem ordynariatu wojskowego Austrii ze stolicą tytularną Eca. Sakry biskupiej udzielił mu bp Alfred Kostelecky.
22 lutego 1994, po przejściu na emeryturę poprzednika został ordynariuszem. W 1997 otrzymał diecezję tytularną "Wiener Neustadt". 16 kwietnia 2015 przeszedł na emeryturę.

</doc>
<doc id="2432864" url="https://pl.wikipedia.org/wiki?curid=2432864" title="N-tlenki">
N-tlenki



</doc>
<doc id="2432865" url="https://pl.wikipedia.org/wiki?curid=2432865" title="N-Tlenki">
N-Tlenki



</doc>
<doc id="2432866" url="https://pl.wikipedia.org/wiki?curid=2432866" title="N-tlenki amin">
N-tlenki amin



</doc>
<doc id="2432867" url="https://pl.wikipedia.org/wiki?curid=2432867" title="N-Tlenki amin">
N-Tlenki amin



</doc>
<doc id="2432868" url="https://pl.wikipedia.org/wiki?curid=2432868" title="Oberrod">
Oberrod

Niemcy:
Zobacz też:

</doc>
<doc id="2432869" url="https://pl.wikipedia.org/wiki?curid=2432869" title="National Airlines">
National Airlines



</doc>
<doc id="2432870" url="https://pl.wikipedia.org/wiki?curid=2432870" title="Krewetka nakrapiana">
Krewetka nakrapiana

Krewetka nakrapiana ("Atyaephyra desmaresti") – gatunek krewetki słodko- i słonawowodnej, zamieszkujący pierwotnie region śródziemnomorski (południowa Europa i północna Afryka).
Ciało krewetki nakrapianej jest przezroczyste z pewną liczbą ciemnobrązowych plamek, długości do 3,5 cm u samic i 2,3 cm u samców (najmniejsza krewetka, występująca w Polsce). W Polsce znaleziona w 2001 r. w zachodniej odnodze dolnej Odry niedaleko Gryfina. Wcześniej notowana w licznych wodach niemieckich. Gatunek ten rozprzestrzenia się w Europie Zachodniej systemem kanałów, docierając do Dunaju, Belgii, Holandii i Niemiec.
Krewetką nakrapianą nazywa się też krewetkę bałtycką.

</doc>
<doc id="2432871" url="https://pl.wikipedia.org/wiki?curid=2432871" title="Fiacha z Małą Białą Głową">
Fiacha z Małą Białą Głową



</doc>
<doc id="2432872" url="https://pl.wikipedia.org/wiki?curid=2432872" title="Oberroßbach (Nadrenia-Palatynat)">
Oberroßbach (Nadrenia-Palatynat)

Oberroßbach – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Rennerod.

</doc>
<doc id="2432873" url="https://pl.wikipedia.org/wiki?curid=2432873" title="Oberroßbach">
Oberroßbach

Niemcy:

</doc>
<doc id="2432874" url="https://pl.wikipedia.org/wiki?curid=2432874" title="Oberrossbach">
Oberrossbach



</doc>
<doc id="2432875" url="https://pl.wikipedia.org/wiki?curid=2432875" title="Santiago García Aracil">
Santiago García Aracil

Santiago García Aracil (ur. 8 maja 1940 w Walencji, zm. 28 grudnia 2018 tamże) – hiszpański duchowny katolicki, arcybiskup Méridy-Badajoz w latach 2004–2015.
Życiorys.
Święcenia kapłańskie otrzymał 21 września 1963 i został inkardynowany do archidiecezji walenckiej. Był m.in. delegatem biskupim ds. duszpasterstwa akademickiego i apostolstwa świeckich, diecezjalnym asystentem Akcji Katolickiej oraz założycielem centrum uniwersyteckiego "San Pablo".
20 listopada 1984 został mianowany biskupem pomocniczym archidiecezji walenckiej, ze stolicą tytularną "Croae". Sakry biskupiej udzielił mu abp Miguel Roca Cabanellas.
31 maja 1988 został mianowany biskupem ordynariuszem diecezji Jaén.
9 lipca 2004 Jan Paweł II mianował go arcybiskupem Méridy-Badajoz. 21 maja 2015 przeszedł na emeryturę.
Zmarł w rodzinnym mieście 28 grudnia 2018.

</doc>
<doc id="2432876" url="https://pl.wikipedia.org/wiki?curid=2432876" title="Salzburg (Nadrenia-Palatynat)">
Salzburg (Nadrenia-Palatynat)

Salzburg – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Rennerod.

</doc>
<doc id="2432877" url="https://pl.wikipedia.org/wiki?curid=2432877" title="Wake Nibombe">
Wake Nibombe

Wake Nibombe (ur. 19 lutego 1974) – togijski piłkarz grający na pozycji bramkarza.
Kariera klubowa.
W swojej karierze Nibombe grał między innymi w ghańskim klubie Ashanti Gold.
Kariera reprezentacyjna.
W 1998 roku Nibombe był pierwszym bramkarzem reprezentacji Togo w Pucharze Narodów Afryki 1998. Zagrał na nim w 3 meczach: z Demokratyczną Republiką Konga (1:2), z Ghaną (2:1) i z Tunezją (1:3).
W 2000 roku Nibombe był w kadrze Togo na Puchar Narodów Afryki 2000, jednak był na nim rezerwowym i nie rozegrał żadnego spotkania.

</doc>
<doc id="2432878" url="https://pl.wikipedia.org/wiki?curid=2432878" title="Monety Henryka Walezego">
Monety Henryka Walezego

Monety Henryka Walezego – monety bite w:
Monety bite w Polsce (1573).
W Rzeczypospolitej Henryk Walezy posługiwał się tytulaturą, która w pełnej postaci brzmiała:
W czasie krótkiego panowania Henryka Walezego mennice Rzeczypospolitej były zamknięte. Z zakazu produkcji monetarnej wyłamał się tylko Gdańsk wybijając denar gdański z 1573 r:
Na monecie nie umieszczono żadnej tytulatury królewskiej.
Moneta ta zaliczana jest w niektórych pracach do okresu bezkrólewia (1572–1573).
Monety bite we Francji (1575–1596).
Na awersach monet Henryka III bitych we Francji, już po wyjeździe z Polski, umieszczano w skróconej postaci tytulaturę francuską i polską, w jednej z wersji:
Rewers często zaopatrzony był w sentencję religijną, np.:
(niech będzie imię Pana błogosławione).
Henryk III zmarł w 1589 r., natomiast niektóre monety z jego wizerunkiem i tytulaturą były bite aż do 1596 r. przez Ligę Katolicką, która nie akceptowała na francuskim tronie protestanckiego, w tym okresie, króla Henryka IV.
Monetami francuskiego okresu Henryka III były:
Monety Henryka III, nie noszą określeń nominałów. Można je rozróżnić na podstawie wyobrażeń i średnicy. Podstawowe nominały i ich pochodne – ⅛, ¼, ½, 2 – mają, poza nielicznymi wyjątkami, następujące wyobrażenia:
Literatura.
Uwaga, tekst pierwotny tego artykułu bazuje na tekście pochodzącym z początków XIX w.:
Korekty i uzupełnienia merytorycznego dokonano na podstawie pracy:

</doc>
<doc id="2432879" url="https://pl.wikipedia.org/wiki?curid=2432879" title="Dolina Orawicka">
Dolina Orawicka

Dolina Orawicka ("Oravická dolina") – dolina rzeki Orawica na Słowacji. Jest to przełomowa dolina rozcinająca Skoruszyńskie Wierchy na dwie części; Orawicko-Witowskie Wierchy tworzące wschodnie zbocza doliny i słowacką część Skoruszyńskich Wierchów tworzącą zbocza zachodnie. Dolina Orawicka ma początek w Kotlinie Orawickiej i ciągnie się od Orawic do Witanowej, gdzie uchodzi do Kotliny Orawskiej.
Dnem doliny Orawickiej poprowadzono drogę od Witanowej przez Orawice do Zuberca. W dolnym odcinku dolina jest dość szeroka i zajęta przez pola i zwarte zabudowania Witanowej, w górnym odcinku ciasna i zalesiona.

</doc>
<doc id="2432881" url="https://pl.wikipedia.org/wiki?curid=2432881" title="Messan Ametekodo">
Messan Ametekodo

Messan Ametekodo (ur. 3 grudnia 1974) – piłkarz togijski grający na pozycji obrońcy.
Kariera klubowa.
W swojej karierze Ametekodo grał między innymi w gabońskim klubie AS Mangasport i rodzimym Dynamic Togolais Lomé.
Kariera reprezentacyjna.
W reprezentacji Togo Ametekodo zadebiutował w 1992 roku. W 1998 roku był w kadrze Togo na Puchar Narodów Afryki 1998. Zagrał na nim w 3 meczach: z Demokratyczną Republiką Konga (1:2), z Ghaną (2:1) i z Tunezją (1:3).
W 2000 roku Ametekodo został powołany do kadry na Puchar Narodów Afryki 2000. Rozegrał na nim 1 mecz, z Wybrzeżem Kości Słoniowej (1:1).

</doc>
<doc id="2432882" url="https://pl.wikipedia.org/wiki?curid=2432882" title="Salzburg (ujednoznacznienie)">
Salzburg (ujednoznacznienie)



</doc>
<doc id="2432883" url="https://pl.wikipedia.org/wiki?curid=2432883" title="Front Południowo-Zachodni (1920)">
Front Południowo-Zachodni (1920)

Front Południowo-Zachodni – związek operacyjno-strategiczny, jeden z frontów radzieckich wojny domowej w Rosji, prowadzący działania na kierunku południowo-zachodnim i południowym. Po raz pierwszy pojawił się w okresie wojny domowej z lat 1918-1921 jako osłona Rosji Radzieckiej od południa. Powstał 10 stycznia 1920 na mocy dyrektywy Głównodowodzącego Armii Czerwonej na bazie Frontu Południowego. 5 grudnia 1920 na mocy dyrektywy Głównodowodzącego Armii Czerwonej dowództwo i Sztab Frontu połączono z dowództwem kijowskiego Okręgu Wojskowego, w podporządkowanie którego były przekazane wojska Frontu.
Historia.
Wojna domowa.
W styczniu - lutym 1920 wojska Frontu walczyły w pościgu za wycofującymi się wojskami Antona Denikina i z wojskami polskimi na Ukrainie. Przeprowadziły operację odeską i 1 marca wyszły na linię: 
Mozyrz - Owrucz - Korosteń - Latyczów - rzeka Dniepr, jednak nie zdołały opanować Półwyspu Krymskiego. Wiosną 1920 wojska Frontu działały na dwóch strategicznych kierunkach: na zachodnim gdzie przeciw Polakom została skierowana 12 i 14 Armia i na kierunku krymskim gdzie walczyły przeciw gen. Wranglowi. W maju - czerwcu w walkach z Polakami wycofali się z Mozyrza, Owrucza i Korostenia, oddali Kijów i zajęły pozycje obronne na lewym brzegu Dniepru. W końcu maja Front rozpoczął kontrofensywę od Polesia do Dniepru w ramach Operacji Kijowskiej. Dalej w ramach operacji Nowgorocko-Wołyńskiej i Operacji pod Równem (czerwiec - lipiec) wojska Frontu w sierpniu wyszły pod Lwów i Zamość, jednak miast tych nie zdołały opanować. Podczas polskiej kontrofensywy w sierpniu - wrześniu i październiku 1920 front zmuszony był do wycofania swoich wojsk. Wojska walczyły z oddziałami polskimi, oddziałami Bułaka Bałachowicza, Symona Petlury i Borysa Sawinkowa. Pod naporem wojsk polskich wojska Frontu uległy dezorganizacji, demoralizacji i nie były w stanie powstrzymać oddziałów polskich. 18 października 1920 po podpisaniu zawieszenia broni między Rosją Sowiecką a Polską Front był wycofany na starą granice przedrozbiorową. 
Na kierunku krymskim, pod naporem wojsk gen. Piotra Wrangla w czerwcu - lipcu 1920 Front wycofał się na prawy brzeg Dniepru i walczył w obronie na linii: Chersoń - Nikopol - Tokmak - Bierdiansk. W sierpniu przeszły do natarcia i zajęły przyczółek kachowski. W sierpniu wojska Białych przeszły do kontrnatarcia, odrzuciły wojska lewego skrzydła 13 Armii i stworzyły zagrożenie zajęcia Donbasu. W związku z takimi zagrożeniami odcinek Frontu Południowo-Zachodniego walczący na Krymie został przereorganizowany w oddzielny Front Południowy.
Wojna polsko-rosyjska.
Powstał 10 stycznia 1920 w trakcie wojny polsko-bolszewickiej w wyniku przemianowania Frontu Południowego. Podzielony był na trzy armie: 12, 13, 14. Jego głównym zadaniem była osłona prawobrzeżnej Ukrainy od strony Polski. Na wiosnę 1920 roku front został odepchnięty przez Polaków za Dniepr (ofensywa kijowska Piłsudskiego). Wzmocniony następnie przez 1 Armię Konną dowodzoną przez Siemiona Budionnego, od maja rozpoczął wypieranie wojsk polskich na zachód. Jego ofensywa zakończyła się w sierpniu 1920 pod Lwowem, w momencie pierwszych sukcesów wojsk polskich w Bitwie Warszawskiej. Polacy uzyskali swobodę operacyjną i dzięki posiłkom rzuconym na Ukrainę wyparli Front Południowo-zachodni w głąb Ukrainy. Mimo podpisania rozejmu w październiku, jednostki frontu utrzymywały gotowość bojową do 5 grudnia 1920, kiedy dowództwo frontu przekształcono w Kijowski Okręg Wojskowy.
Skład Frontu.
W skład frontu wchodziły w różnych okresach: 6 Armia, 12 Armia, 13 Armia, 14 Armia, 1 Armia Konna, 2 Armia Konna, Ukraińska Armia Robotnicza, Homelski Rejon Umocniony. W podporządkowaniu operacyjnym były: Fastowska Grupa Wojsk pod dowództwem Jony Jakira (44 oraz 45 Dywizja Strzelców) oraz 3 oddział Dnieprzańskiej Flotylli Wojennej. 

</doc>
<doc id="2432884" url="https://pl.wikipedia.org/wiki?curid=2432884" title="Willingen (Nadrenia-Palatynat)">
Willingen (Nadrenia-Palatynat)

Willingen – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Rennerod.

</doc>
<doc id="2432885" url="https://pl.wikipedia.org/wiki?curid=2432885" title="Cyclops bohater">
Cyclops bohater

Cyclops bohater – gatunek oczlika opisany po raz pierwszy przez Zygmunta Koźmińskiego.
Wygląd zewnętrzny.
Duży oczlik (jeden z największych przedstawicieli rodzaju), o masywnym, umiarkowanie wydłużonym (długość ciała 2,2–2,6 mm) ciele. Samce nieco mniejsze od samic. Szeroki głowotułów. Tylne końce 2, 3 i 4 segmentu wyciągnięte ku tyłowi (najsilniej ten pierwszy, zachodząc na stronę brzuszną), podczas gdy ostre końce segmentu 5 wyciągnięte są na boki. Segment genitalny równomiernie zwężający się ku tyłowi, tylko nieznacznie dłuższy od swej szerokości. Przylegają do niego ciasno wydłużone worki jajowe z jajami licznymi i niedużymi. Czułki pierwszej pary 17-członowe (rzadko 18, u samców mogą być 16-członowe), sięgające końca drugiego segmentu tułowia. Odnóża pływne trójczłonowe, zawsze z pięcioma szczecinkami i różnej liczbie kolców (3, wyjątkowo 2, na pierwszej parze, 4 na drugiej i po 3 na trzeciej i czwartej, u ok. 1/10 samców zdarzają się 4 kolce na trzeciej parze) na końcowym członie egzopoditu. Piąta para odnóży podobnie jak u innych oczlików zredukowana, ale wyraźnie oddzielona od segmentu tułowia. Dwuczłonowa, o wysmukłym 2 członie, którego szczecinka jest prawie dwa razy dłuższa od szczecinki pierwszego członu, a boczny kolec wyrastający z jego boku ułożony jest do niego równolegle, wystając poza jego koniec. Widełki furki są stosunkowo długie i wąskie (mniej więcej 6–7 razy dłuższe od swej szerokości), wyraźnie się rozchodząc. Na wewnętrznej stronie pokryte rzędem włosków. Po ich grzbietowej stronie znajduje się chitynowa fałda. Najdłuższe (nieco dłuższe od samych widełek) są szczecinki FS IV i FS V, mniej więcej dwa razy krótsze szczecinki FS VI i jeszcze mniej więcej dwa razy krótsze szczecinki FS III i FS VII. 
Ubarwienie ciemnobrązowe.
Podobne gatunki.
"Cyclops bohater" bywa łączony z innymi podobnymi gatunkami w grupę "Cyclops strennuus", w skład której wchodzi właśnie "Cyclops strennuus". Dość podobny, zarówno pod względem morfologicznym, jak i wymaganiami środowiskowymi, jest również "Cyclops abyssorum". Wyróżniany niegdyś podgatunek "C. bohater ponorensis" uznaje się za synonim tegoż, a konkretnie podgatunku "C. abyssorum divergens". 
Ekologia.
Gatunek słodkowodny. Typowy dla jezior o umiarkowanej trofii, choć występuje też w wodach żyźniejszych. Pokolenie osobników dorosłych występuje w pelagialu zwykle od grudnia do marca. Lato stadium C IV (kopepodit) przeżywa w stanie diapauzy. Zdarza się, że pokolenia wiosenne mają mniejsze rozmiary niż typowe. Częstszy w wodach przydennych niż przypowierzchniowych. Gatunek odkrył w Wigrach i po raz pierwszy opisał hydrobiolog z ówczesnej tamtejszej stacji hydrobiologicznej Zygmunt Koźmiński w roku 1933. Występuje w Europie i Azji (od Hiszpanii po Turcję, Kaukaz i Estonię), także w górach.

</doc>
<doc id="2432886" url="https://pl.wikipedia.org/wiki?curid=2432886" title="Lord Shaftesbury">
Lord Shaftesbury



</doc>
<doc id="2432888" url="https://pl.wikipedia.org/wiki?curid=2432888" title="Sarah Ayton">
Sarah Ayton

Sarah Lianne Ayton (ur. 9 kwietnia 1980) – brytyjska żeglarka sportowa, dwukrotna mistrzyni olimpijska, dwukrotna mistrzyni świata.
Startuje w klasie Yngling. Brała udział w dwóch igrzyskach (IO 04, IO 08), na obu zdobyła złote medale. W 2004 załogę tworzyły również Shirley Robertson i Sarah Webb. W 2008 Robertson została zastąpiona przez Pippę Wilson. W 2007 i 2008 zdobywała złoto na mistrzostwach świata, w 2008 zwyciężyła również na mistrzostwach Europy. 
Jej mąż Nick Dempsey również jest żeglarzem i medalistą olimpijskim.

</doc>
<doc id="2432892" url="https://pl.wikipedia.org/wiki?curid=2432892" title="Marcin Witko">
Marcin Witko

Marcin Witko (ur. 23 lipca 1971 w Głownie) – polski polityk, nauczyciel i samorządowiec. Poseł na Sejm VII kadencji, od 2014 prezydent Tomaszowa Mazowieckiego.
Życiorys.
Wykształcenie i praca zawodowa.
Jest absolwentem Akademii Muzycznej w Łodzi. Następne ukończył podyplomowe studia z zakresu zarządzania w oświacie i dydaktyki przedsiębiorczości na Akademii Ekonomicznej w Katowicach. Po studiach był nauczycielem i instruktorem artystycznym w placówkach oświatowo-kulturalnych.
Działalność polityczna.
Początkowo był związany z Polskim Stronnictwem Ludowym, kandydował w 2002 z listy tej partii do rady powiatu. Współpracował wówczas z Januszem Wojciechowskim jako jego asystent parlamentarny i dyrektor biura poselskiego. Po odejściu z PSL działał od 2006 w Stronnictwie „Piast”, a następnie przystąpił do Prawa i Sprawiedliwości. W 2006 uzyskał mandat radnego powiatu tomaszowskiego. W 2010 został wybrany do rady miejskiej w Tomaszowie Mazowieckim. Ubiegał się wówczas także na urząd prezydenta tego miasta, przegrywając w drugiej turze z Rafałem Zagozdonem.
W 2011 kandydował w wyborach parlamentarnych z 6. miejsca na liście komitetu wyborczego Prawa i Sprawiedliwości w okręgu wyborczym nr 10, uzyskując mandat poselski.
W wyborach samorządowych w 2014 został wybrany na urząd prezydenta Tomaszowa Mazowieckiego. W drugiej turze konkurował z Agnieszką Łuczak, wieloletnią redaktor jedynej wydawanej w mieście gazety, „Tomaszowskiego Informatora Tygodniowego”. Pokonał ją stosunkiem głosów 53,66% do 46,34%. W 2015 został członkiem Narodowej Rady Rozwoju powołanej przez prezydenta Andrzeja Dudę.
W wyborach w 2018 z powodzeniem ubiegał się o reelekcję, wygrywając już w pierwszej turze z wynikiem 65,51% głosów. Pokonał Barbarę Klatkę z Koalicji Obywatelskiej i Sylwestra Kucharskiego z lokalnego komitetu.
Odznaczenia.
W 2017 został odznaczony przez prezydenta Andrzeja Dudę Krzyżem Kawalerskim Orderu Odrodzenia Polski.
Życie prywatne.
Jest żonaty, ma dwie córki.

</doc>
<doc id="2432894" url="https://pl.wikipedia.org/wiki?curid=2432894" title="Katalizatory">
Katalizatory



</doc>
<doc id="2432895" url="https://pl.wikipedia.org/wiki?curid=2432895" title="Smary">
Smary



</doc>
<doc id="2432896" url="https://pl.wikipedia.org/wiki?curid=2432896" title="Tetramelaceae">
Tetramelaceae

Tetramelaceae – rodzina drzew klasyfikowana do rzędu dyniowców. Obejmuje dwa monotypowe rodzaje – "Tetrameles" i "Octomeles", czasem nie wyodrębniane w randze rodziny i wówczas włączane do konopnicowatych ("Datiscaceae"). Oba należące tu gatunki występują w Azji południowo-wschodniej, na obszarze od Indii wschodnich poprzez Półwysep Indochiński, Archipelag Malajski po północną Australię. 
Morfologia.
Drzewa rozdzielnopłciowe o pędach owłosionych szorstko lub gruczołowato. Liście są całobrzegie. Kwiaty zebrane w kwiatostany, mają kielich składający się z 4–8 działek. Korona kwiatu zredukowana, tylko w przypadku kwiatów męskich u "Octomeles" występuje 6-8 płatków. Owocem jest podzielona przegrodami torebka.

</doc>
<doc id="2432897" url="https://pl.wikipedia.org/wiki?curid=2432897" title="Freilingen">
Freilingen

Niemcy:

</doc>
<doc id="2432900" url="https://pl.wikipedia.org/wiki?curid=2432900" title="FR3.5">
FR3.5



</doc>
<doc id="2432901" url="https://pl.wikipedia.org/wiki?curid=2432901" title="Albert Günther">
Albert Günther



</doc>
<doc id="2432902" url="https://pl.wikipedia.org/wiki?curid=2432902" title="Albert Charles Lewis Günther">
Albert Charles Lewis Günther



</doc>
<doc id="2432905" url="https://pl.wikipedia.org/wiki?curid=2432905" title="Johann Gottlob Schneider">
Johann Gottlob Schneider



</doc>
<doc id="2432909" url="https://pl.wikipedia.org/wiki?curid=2432909" title="Indże">
Indże

Indże – opowiadanie Jordana Jowkowa, opublikowane w tomie "Legendy Starej Płaniny" w 1927 r.
Treść.
Opowiadanie portretuje postać Indże, bułgarskiego hajduka i powstańca z przełomu XVIII i XIX w. Jest on hersztem wolnych zbójników, wałęsających się po bezdrożach Starej Płaniny i rabujących przypadkowe ofiary. Nie liczy się dla niego życie ludzkie ani własne. Któregoś dnia Indże spotyka Paunę, dziewczynę, mieszkającą w spalonej wiosce i zabiera ją z sobą. Po jakimś czasie rodzi się syn jego i Pauny, lecz Indże odrzuca dziecko, uderza jataganem i zostawia na drodze, uważając, że zbójnikowi dziecko nie jest potrzebne. Po tym wydarzeniu opuszcza go Pauna a Indże staje się jeszcze okrutniejszy, zabija, grabi i puszcza wsie z dymem. Podczas grabieży pewnej wioski przekleństwo rzuca na niego pop. Pod wpływem przypadkowego spotkania z biednym chłopem, który w imieniu wioski prosi go ochronę, Indże zaczyna się jednak zmieniać. Występuje w obronie prostych ludzi i strzeże ich przed rabusiami i zbójnikami. Staje się bohaterem ludowym, witanym z honorami w każdej wiosce. Podczas wizyty w jednej z wiosek zabija go miejscowy garbus, uważany za człowieka niespełna rozumu. Okazuje się, że to jego syn, odrzucony lata wcześniej.
Przekłady na język polski.
Opowiadanie było tłumaczone na język polski trzykrotnie i ukazało się w kilku różnych wydaniach. 
Pierwszy przekład został dokonany przez Bronisława Ćirlicia i opublikowany w wydanej w 1955 r. "Antologii noweli bułgarskiej XIX i XX w.". Przekład ten był następnie przedrukowywany i znalazł się również w wydanym w 1975 r. zbiorze opowiadań Jowkowa "Zbrodnia Iwana Belina i inne utwory". Opowiadanie, wraz z innymi tekstami cyklu zostało również przełożone przez Michała Tarasiewicza i opublikowane w 1982 r. w tomie "Legendy Starej Płaniny". W tym samym roku ukazał się przekład dokonany przez Wojciecha Gałązkę, zamieszczony w zbiorze "Biała jaskółka. Antologia opowiadań bułgarskich XIX i XX wieku".

</doc>
<doc id="2432910" url="https://pl.wikipedia.org/wiki?curid=2432910" title="Jarosław Górczyński">
Jarosław Górczyński

Jarosław Jacek Górczyński (ur. 9 lutego 1971 w Ostrowcu Świętokrzyskim) – polski samorządowiec i polityk, poseł na Sejm VII kadencji, od 2014 prezydent Ostrowca Świętokrzyskiego.
Życiorys.
Kształcił się w Technikum Samochodowym w Ostrowcu Świętokrzyskim, następnie w zakresie elektroenergetyki na uczelni im. Kálmána Kandó w Budapeszcie. Odbył też studia podyplomowe MBA. Pracował jako urzędnik samorządowy w Ostrowcu Świętokrzyskim na stanowiskach inspektora ds. inwestycji i kierownika referatu ds. realizacji strategii miasta.
Od 2002 do 2006 był przewodniczącym rady osiedla Ludwików. Jest współzałożycielem Stowarzyszenia Samorządowych Rad Osiedlowych i Gminnych. Dwukrotnie (w 2006 i w 2010) był wybierany do rady powiatu ostrowieckiego z ramienia Stowarzyszenia Twój Ostrowiecki Samorząd. Do 2014 wchodził w skład zarządu tej organizacji. Z funkcji radnego rezygnował w obu przypadkach w związku z powołaniem przez Jarosława Wilczyńskiego na stanowisko wiceprezydenta Ostrowca Świętokrzyskiego.
W wyborach parlamentarnych w 2011 uzyskał mandat poselski, startując jako kandydat bezpartyjny z 3. miejsca na liście Polskiego Stronnictwa Ludowego w okręgu kieleckim i otrzymując 4814 głosów. Do PSL wstąpił 21 kwietnia 2012.
W 2014 został wybrany (z własnego komitetu) na urząd prezydenta Ostrowca Świętokrzyskiego, wskutek czego jego mandat poselski wygasł. W 2018 z powodzeniem ubiegał się o reelekcję na stanowisko prezydenta miasta (jako bezpartyjny z poparciem PO, Nowoczesnej, PSL i SLD), wygrywając wybory w pierwszej turze. W maju 2021 został prawomocnie uniewinniony w sprawie związanej z przetargiem na wywóz odpadów komunalnych.
W marcu 2023 został zatrzymany przez funkcjonariuszy CBA pod zarzutem przyjęcia dwóch łapówek w łącznej kwocie 40 tys. zł. Sądy pierwszej i drugiej instancji nie uwzględniły wniosku prokuratora o zastosowanie wobec niego tymczasowego aresztowania.
Odznaczenia i wyróżnienia.
W 2009 otrzymał Srebrny Krzyż Zasługi. W 2022 wyróżniony przez „Newsweek Polska” zaliczeniem do 15 najlepszych prezydentów miast w Polsce w rankingu tego tygodnika.
Życie prywatne.
Syn Edwarda i Anny. Jest żonaty, ma córkę i syna.

</doc>
<doc id="2432911" url="https://pl.wikipedia.org/wiki?curid=2432911" title="Abibou Tchagnao">
Abibou Tchagnao

Abibou Tchagnao (ur. 23 maja 1975 w Abafilo) – piłkarz togijski grający na pozycji obrońcy.
Kariera klubowa.
W swojej karierze Tchagnao grał między innymi we francuskich klubach FC Martigues (1995-1997), FC Sète (1997-1999) i SO Cassis-Carnoux (2005-2006) oraz szwajcarskich FC Concordia Basel (1999-2000 i 2001-2002), FC Wangen (2000-2001), FC Solothurn (2002-2004) i FC Alle (2004-2005).
Kariera reprezentacyjna.
W reprezentacji Togo Tchagnao zadebiutował w 1996 roku. W 1998 roku był w kadrze Togo na Puchar Narodów Afryki 1998, a 2000 roku na Puchar Narodów Afryki 2000. W obu przypadkach był rezerwowym i nie rozegrał żadnego spotkania.

</doc>
<doc id="2432912" url="https://pl.wikipedia.org/wiki?curid=2432912" title="Alexander F. Skutch">
Alexander F. Skutch



</doc>
<doc id="2432913" url="https://pl.wikipedia.org/wiki?curid=2432913" title="George Christopher Williams">
George Christopher Williams



</doc>
<doc id="2432914" url="https://pl.wikipedia.org/wiki?curid=2432914" title="Samuel Walton Garman">
Samuel Walton Garman



</doc>
<doc id="2432915" url="https://pl.wikipedia.org/wiki?curid=2432915" title="Franck Doté">
Franck Doté

Franck Doté (ur. 15 grudnia 1975) – piłkarz togijski grający na pozycji napastnika.
Kariera klubowa.
W swojej karierze Doté grał między innymi w gabońskich klubach AS Mangasport i Wongosport Lastoursville.
Kariera reprezentacyjna.
W reprezentacji Togo Doté zadebiutował w 1996 roku. W 1998 roku był w kadrze Togo na Puchar Narodów Afryki 1998. Zagrał na nim w 3 meczach: z Demokratyczną Republiką Konga (1:2), z Ghaną (2:1 i gol) i z Tunezją (1:3).
W 2000 roku Doté został powołany do kadry na Puchar Narodów Afryki 2000. Rozegrał na nim 1 mecz, z Ghaną (0:2).

</doc>
<doc id="2432916" url="https://pl.wikipedia.org/wiki?curid=2432916" title="Frank Alexander Wetmore">
Frank Alexander Wetmore



</doc>
<doc id="2432917" url="https://pl.wikipedia.org/wiki?curid=2432917" title="C. Hart Merriam">
C. Hart Merriam



</doc>
<doc id="2432918" url="https://pl.wikipedia.org/wiki?curid=2432918" title="Miriam Louisa Rothschild">
Miriam Louisa Rothschild



</doc>
<doc id="2432920" url="https://pl.wikipedia.org/wiki?curid=2432920" title="Boulenger">
Boulenger



</doc>
<doc id="2432921" url="https://pl.wikipedia.org/wiki?curid=2432921" title="William John Swainson">
William John Swainson



</doc>
<doc id="2432922" url="https://pl.wikipedia.org/wiki?curid=2432922" title="Pocock">
Pocock



</doc>
<doc id="2432923" url="https://pl.wikipedia.org/wiki?curid=2432923" title="Kokouvi Pedomey">
Kokouvi Pedomey

Kokouvi Pedomey (ur. 29 listopada 1979) – piłkarz togijski grający na pozycji bramkarza.
Kariera klubowa.
W swojej karierze Pedomey grał między innymi w klubie Entente Lomé.
Kariera reprezentacyjna.
W 2000 roku Pedomey został powołany do reprezentacji Togo na Puchar Narodów Afryki 2000. Był na nim rezerwowym bramkarzem dla Kossiego Agassy i nie rozegrał żadnego spotkania.

</doc>
<doc id="2432924" url="https://pl.wikipedia.org/wiki?curid=2432924" title="D. M. S. Watson">
D. M. S. Watson



</doc>
<doc id="2432925" url="https://pl.wikipedia.org/wiki?curid=2432925" title="Birutė Galdikas">
Birutė Galdikas



</doc>
<doc id="2432926" url="https://pl.wikipedia.org/wiki?curid=2432926" title="Francois Péron">
Francois Péron



</doc>
<doc id="2432927" url="https://pl.wikipedia.org/wiki?curid=2432927" title="Francois-Marie Daudin">
Francois-Marie Daudin



</doc>
<doc id="2432928" url="https://pl.wikipedia.org/wiki?curid=2432928" title="Francois Marie Daudin">
Francois Marie Daudin



</doc>
<doc id="2432930" url="https://pl.wikipedia.org/wiki?curid=2432930" title="Duméril">
Duméril



</doc>
<doc id="2432931" url="https://pl.wikipedia.org/wiki?curid=2432931" title="Libambani Yedibahoma">
Libambani Yedibahoma

Libambani Yedibahoma (ur. 13 stycznia 1979) – piłkarz togijski grający na pozycji napastnika.
Kariera klubowa.
W swojej karierze Yedibahoma grał między innymi takich klubach jak: tunezyjski Club Africain Tunis, ghański Liberty Professionals (2002-2005) i omański Al-Nahda Nizwa (2005-2008). Z Al-Nahda wywalczył w 2007 roku mistrzostwo Omanu.
Kariera reprezentacyjna.
W reprezentacji Togo Yedibahoma zadebiutował w 1998 roku. W 1998 roku był w kadrze Togo na Puchar Narodów Afryki 2000. Na nim był rezerwowym i nie rozegrał żadnego spotkania.

</doc>
<doc id="2432933" url="https://pl.wikipedia.org/wiki?curid=2432933" title="Louis-Pierre Gratiolet">
Louis-Pierre Gratiolet



</doc>
<doc id="2432934" url="https://pl.wikipedia.org/wiki?curid=2432934" title="Jon Phillips">
Jon Phillips

Jon "rejon" Phillips (ur. 28 maja 1979) – programista open source, artysta, projektant, wykładowca oraz kurator z ponad dwunastoletnim doświadczeniem w tworzeniu społeczności i pracy z kulturą programistyczną. Jest założycielem i programistą w firmie Fabricatorz LLC pracującej dla takich klientów jak Google, Mozilla, Creative Commons. Pełni funkcje Community Director dla firmy Status.Net.
W 2002 roku pomógł w starcie open source’owego programu do rysowania Inkscape. W 2004 współutworzył wolną bibliotekę klipartów Openclipart oraz Wolną Bibliotekę Czcionek. Razem z Basselem Safadim utworzył Aiki framework, na którym działa dzisiaj OCAL i OFLB oraz współutworzył firmę Aiki Lab skupiającą się na tworzeniu rozwiązań opierających się na Aiki framework.
Uczył także projektowania i technologii w San Francisco Art Institute. Współutworzył Qi hardware (Open Hardware) i pracował nad syntezatorem wideo Milkymist One. Razem z Isaakiem Mao i Christopherem Adamsem przewodniczy projektowi Sharism.

</doc>
<doc id="2432935" url="https://pl.wikipedia.org/wiki?curid=2432935" title="François Louis Paul Gervais">
François Louis Paul Gervais



</doc>
<doc id="2432936" url="https://pl.wikipedia.org/wiki?curid=2432936" title="Francois-Louis Paul Gervais">
Francois-Louis Paul Gervais



</doc>
<doc id="2432937" url="https://pl.wikipedia.org/wiki?curid=2432937" title="François-Louis Paul Gervais">
François-Louis Paul Gervais



</doc>
<doc id="2432938" url="https://pl.wikipedia.org/wiki?curid=2432938" title="Francois Louis Paul Gervais">
Francois Louis Paul Gervais



</doc>
<doc id="2432939" url="https://pl.wikipedia.org/wiki?curid=2432939" title="Frederic Cuvier">
Frederic Cuvier



</doc>
<doc id="2432940" url="https://pl.wikipedia.org/wiki?curid=2432940" title="Mohamed Coubageat">
Mohamed Coubageat

Mohamed Sadik Coubageat (ur. 16 listopada 1982) – piłkarz togijski grający na pozycji napastnika.
Kariera klubowa.
W swojej karierze Coubageat grał między innymi takich klubach jak: rodzimy Marantha FC oraz szwajcarskie BSC Young Boys z Berna (2001-2005) i SC Juventus z Zurychu (2006-2007).
Kariera reprezentacyjna.
W 2000 roku Coubageat został powołany do reprezentacji Togo na Puchar Narodów Afryki 2000. Na nim był rezerwowym i nie rozegrał żadnego spotkania.

</doc>
<doc id="2432942" url="https://pl.wikipedia.org/wiki?curid=2432942" title="Wiera Kietlinskaja">
Wiera Kietlinskaja



</doc>
<doc id="2432943" url="https://pl.wikipedia.org/wiki?curid=2432943" title="Peter Pallas">
Peter Pallas



</doc>
<doc id="2432945" url="https://pl.wikipedia.org/wiki?curid=2432945" title="Formuła Renault 3.5 Sezon 2012">
Formuła Renault 3.5 Sezon 2012

Formuła Renault 3.5 Sezon 2012 – ósmy sezon w historii serii. Zmagania rozpoczęły się 5 maja na hiszpańskim torze Motorland Aragon, natomiast zakończyły 20 października także w Hiszpanii, na Circuit de Catalunya. Tytułu w klasyfikacji kierowców wywalczył Holender Robin Frijns, a w klasyfikacji zespołów francuski Tech 1 Racing.
Lista startowa.
R = debiutant
Kalendarz wyścigów.
Kalendarz na sezon 2012 został zatwierdzony 10 października 2011 roku. Ponownie składał się on z dziewięciu eliminacji, w tym pojedynczej na torze Monte Carlo, gdzie seria towarzyszyła Formule 1. Zawody na włoskim torze Monza tym razem się nie odbyły. Po raz pierwszy kierowcy ścigali się w Rosji, na nowo wybudowanym torze Moscow Raceway. Drugą debiutującą lokalizacją początkowo miał być tor w Brazylii, jednak ostatecznie próba organizacji nie powiodła się. W tym wypadku zawodnicy ponownie zawitali na brytyjski tor Silverstone.
Klasyfikacja kierowców.
Uwagi:

</doc>
<doc id="2432946" url="https://pl.wikipedia.org/wiki?curid=2432946" title="Martin Heinrich Carl von Lichtenstein">
Martin Heinrich Carl von Lichtenstein



</doc>
<doc id="2432947" url="https://pl.wikipedia.org/wiki?curid=2432947" title="Martin Heinrich Karl von Lichtenstein">
Martin Heinrich Karl von Lichtenstein



</doc>
<doc id="2432948" url="https://pl.wikipedia.org/wiki?curid=2432948" title="Rośliny segetalne">
Rośliny segetalne



</doc>
<doc id="2432950" url="https://pl.wikipedia.org/wiki?curid=2432950" title="Johann Jacob Kaup">
Johann Jacob Kaup



</doc>
<doc id="2432952" url="https://pl.wikipedia.org/wiki?curid=2432952" title="Luis Antonio Tagle">
Luis Antonio Tagle

Luis Antonio Gokim Tagle (ur. 21 czerwca 1957 w Manili) – filipiński duchowny rzymskokatolicki, doktor teologii, biskup diecezjalny Imus w latach 2001–2011, arcybiskup metropolita Manili i prymas Filipin w latach 2011–2019, kardynał od 2012 (najpierw w stopniu prezbitera, w 2020 promowany do stopnia biskupa), przewodniczący Caritas Internationalis 2015–2022, prefekt Kongregacji ds. Ewangelizacji Narodów w latach 2019–2022, administrator apostolski "sede vacante" archidiecezji Manili w latach 2019–2020, pro-prefekt Dykasterii ds. Ewangelizacji od 2022.
Życiorys.
Urodził się 21 czerwca 1957 w Manili, jako syn Manuela Topacio Tagle i Milagros Gokim Tagle. Po ukończeniu szkoły katolickiej w Imus (1976) wstąpił do stołecznego seminarium duchownego św. Józefa. 27 lutego 1982 przyjął święcenia prezbiteratu których udzielił mu Felix Perez, biskup diecezjalny Imus. Studiował w Waszyngtonie na Katolickim Uniwersytecie Ameryki, uzyskując doktorat z teologii (1987–1991). W latach 1997–2002 był członkiem Międzynarodowej Komisji Teologicznej.
22 października 2001 papież Jan Paweł II prekonizował go biskupem diecezjalnym Imus. 12 grudnia 2001 otrzymał święcenia biskupie i odbył ingres do katedry Matki Bożej z Pilar. Głównym konsekratorem był kardynał Jaime Sin, arcybiskup metropolita Manili, zaś współkonsekratorami Manuel Sobreviñas, emerytowany biskup Imus, i biskup Pedro Arigo, wikariusz apostolski Puerto Princesa. Jako zawołanie biskupie przyjął słowa "„Dominus Est”" ("To jest Pan").
13 października 2011 papież Benedykt XVI mianował go arcybiskupem metropolitą Manili. Ingres do archikatedry Niepokalanego Poczęcia NMP, w trakcie którego kanonicznie objął urząd, odbył 12 grudnia 2011. 29 czerwca 2012 w bazylice św. Piotra na Watykanie odebrał od papieża paliusz metropolitalny.
24 października 2012 podczas środowej audiencji generalnej papież Benedykt XVI ogłosił, że mianował go kardynałem. 24 listopada 2012 na konsystorzu w bazylice św. Piotra kreował go kardynałem prezbiterem, a jako kościół tytularny nadał mu kościół św. Feliksa z Kantalicjo. 15 czerwca 2013 uroczyście objął swój kościół tytularny w Rzymie. Brał udział w konklawe 2013, które wybrało papieża Franciszka ("Jorge Mario Bergoglio"). 1 maja 2020 został podniesiony przez papieża do rangi kardynała biskupa, na równi z pozostałymi kardynałami biskupami diecezji suburbikarnych, pomimo nieprzydzielenia mu żadnej z diecezji podrzymskich.
14 maja 2015 został wybrany przewodniczącym Caritas Internationalis (konfederacji katolickich organizacji charytatywnych działających w 162 krajach). Pełnił tę funkcję do 22 listopada 2022 kiedy to wprowadzony został na mocy dekretu Komisarz Nadzwyczajny Stolicy Apostolskiej "ad nutum" – dr Pier Francesco Pinelli, kierując organizacją w przygotowaniach do zgromadzenia ogólnego. W tym zadaniu komisarza ma wspomagać kard. Tagle, który będzie szczególnie troszczył się o relacje z Kościołami lokalnymi i członkowskimi organizacjami Caritas.
8 grudnia 2019 papież Franciszek przeniósł go na urząd prefekta Kongregacji ds. Ewangelizacji Narodów, zastępując na tym stanowisku kardynała Fernando Filoniego, jednocześnie został administratorem apostolskim archidiecezji Manili. Funkcję tę pełnił do 10 lutego 2020, kiedy zarząd nad archidiecezją jako administrator apostolski "sede vacante" objął biskup pomocniczy archidiecezji Broderick Pabillo.
22 lutego 2020 papież Franciszek mianował go członkiem Zarządu administracji dóbr Stolicy Apostolskiej. 9 czerwca został członkiem Kongregacji ds. Kościołów Wschodnich.
1 czerwca 2022 papież Franciszek mianował go członkiem Kongregacji ds. Kultu Bożego i Dyscypliny Sakramentów.
W związku z reformą Kurii Rzymskiej ogłoszoną w konstytucji apostolskiej "Praedicate Evangelium" z dniem 5 czerwca 2022 przestał być prefektem Kongregacji ds. Ewangelizacji Narodów, która to została zniesiona i połączona z Papieską Radą ds. Nowej Ewangelizacji tworząc Dykasterię ds. Ewangelizacji, wtedy też dotychczasowi szefowie tych urzędów stali się pro-prefektami.

</doc>
<doc id="2432954" url="https://pl.wikipedia.org/wiki?curid=2432954" title="Tadjou Salou">
Tadjou Salou

Tadjou Salou (ur. 24 grudnia 1974 w Lomé, zm. 2 kwietnia 2007) – togijski piłkarz grający na pozycji obrońcy.
Kariera klubowa.
Karierę piłkarską Salou rozpoczął w klubie Modèle Lomé. Zadebiutował w nim w 1992 roku w togijskiej Première Division. W 1993 roku odszedł do klubu Agaza Lomé, a w latach 1994-1996 grał w tunezyjskim Club Africain Tunis. W sezonie 1995/1996 wywalczył z nim mistrzostwo Tunezji.
W 1996 roku Salou został zawodnikiem szwajcarskiego Servette FC. Spędził w nim trzy lata. W sezonie 1998/1999 wywalczył mistrzostwo Szwajcarii. W latach 1999-2003 grał w Étoile Carouge FC.
W 2004 roku Salou wrócił do Togo i grał tam w takich klubach jak: Agaza Lomé (2004), AS Douanes Lomé (2004-2005), Étoile Filante Lomé (2005-2006) i ponownie AS Douanes Lomé (2006-2007). Z AS Douanes został mistrzem kraju w 2005 roku.
W 2007 roku Salou zmarł po długiej chorobie.
Kariera reprezentacyjna.
W reprezentacji Togo Salou zadebiutował w 1992 roku. W 2000 roku został powołany do kadry na Puchar Narodów Afryki 2000. Na nim rozegrał trzy spotkania: z Wybrzeżem Kości Słoniowej (1:1), z Ghaną (0:2) i z Kamerunem (1:0).

</doc>
<doc id="2432957" url="https://pl.wikipedia.org/wiki?curid=2432957" title="Humb.">
Humb.



</doc>
<doc id="2432960" url="https://pl.wikipedia.org/wiki?curid=2432960" title="Rudolph Wagner">
Rudolph Wagner



</doc>
<doc id="2432961" url="https://pl.wikipedia.org/wiki?curid=2432961" title="Luis Antonio G. Tagle">
Luis Antonio G. Tagle



</doc>
<doc id="2432962" url="https://pl.wikipedia.org/wiki?curid=2432962" title="J.Presl">
J.Presl



</doc>
<doc id="2432964" url="https://pl.wikipedia.org/wiki?curid=2432964" title="J. Presl">
J. Presl



</doc>
<doc id="2432965" url="https://pl.wikipedia.org/wiki?curid=2432965" title="C. Presl">
C. Presl



</doc>
<doc id="2432966" url="https://pl.wikipedia.org/wiki?curid=2432966" title="C.Presl">
C.Presl



</doc>
<doc id="2432967" url="https://pl.wikipedia.org/wiki?curid=2432967" title="Karel Bořivoj Presl">
Karel Bořivoj Presl



</doc>
<doc id="2432969" url="https://pl.wikipedia.org/wiki?curid=2432969" title="Karel Presl">
Karel Presl



</doc>
<doc id="2432971" url="https://pl.wikipedia.org/wiki?curid=2432971" title="Luis Antonio Gokim Tagle">
Luis Antonio Gokim Tagle



</doc>
<doc id="2432972" url="https://pl.wikipedia.org/wiki?curid=2432972" title="Émil August Goeldi">
Émil August Goeldi



</doc>
<doc id="2432973" url="https://pl.wikipedia.org/wiki?curid=2432973" title="E. A. Goeldi">
E. A. Goeldi



</doc>
<doc id="2432974" url="https://pl.wikipedia.org/wiki?curid=2432974" title="Giuseppe Gené">
Giuseppe Gené



</doc>
<doc id="2432975" url="https://pl.wikipedia.org/wiki?curid=2432975" title="Karl Peter Thunberg">
Karl Peter Thunberg



</doc>
<doc id="2432976" url="https://pl.wikipedia.org/wiki?curid=2432976" title="Lnianek (wieś w województwie kujawsko-pomorskim)">
Lnianek (wieś w województwie kujawsko-pomorskim)

Lnianek – wieś w Polsce położona w województwie kujawsko-pomorskim, w powiecie świeckim, w gminie Lniano wchodzi w skład sołectwa Mszano.
W latach 1975–1998 miejscowość administracyjnie należała do województwa bydgoskiego.
Znajduje się tutaj zespół dworsko-parkowy obejmujący dwór z 1. połowy XIX w. oraz park. Kilka drzew na terenie parku uznano za pomniki przyrody w 1993 roku:

</doc>
<doc id="2432977" url="https://pl.wikipedia.org/wiki?curid=2432977" title="Karl Eduard von Eichwald">
Karl Eduard von Eichwald



</doc>
<doc id="2432978" url="https://pl.wikipedia.org/wiki?curid=2432978" title="Stadion Fazisi">
Stadion Fazisi

Stadion Fazisi – wielofunkcyjny stadion w Poti, w Gruzji. Może pomieścić 6000 widzów. Swoje spotkania rozgrywa na nim drużyna Kolcheti 1913 Poti.

</doc>
<doc id="2432982" url="https://pl.wikipedia.org/wiki?curid=2432982" title="Pippa Wilson">
Pippa Wilson

Philippa Claire "Pippa" Wilson (ur. 7 lutego 1986) – brytyjska żeglarka sportowa, mistrzyni olimpijska z Pekinu, dwukrotna mistrzyni świata.
Startuje w klasie Yngling. Igrzyska w 2008 były jej pierwszą olimpiadą. Załogę tworzyły również Sarah Ayton i Sarah Webb. W 2007 i 2008 zdobywała złoto na mistrzostwach świata, w 2008 zwyciężyła również na mistrzostwach Europy.

</doc>
<doc id="2432985" url="https://pl.wikipedia.org/wiki?curid=2432985" title="Andrzej Sołoducha">
Andrzej Sołoducha

Andrzej Sołoducha (ur. 31 stycznia 1966 w Olsztynie) – polski kajakarz - kanadyjkarz, olimpijczyk z Barcelony 1992, zawodnik Ślęzy Wrocław.
Na igrzyskach w Barcelonie wystartował w konkurencji C-2 na dystansie 500 metrów (partnerem był Tomasz Darski). Polska osada odpadła w półfinale.

</doc>
<doc id="2432988" url="https://pl.wikipedia.org/wiki?curid=2432988" title="Zdzisław Staniul">
Zdzisław Staniul

Zdzisław Staniul (ur. 3 lutego 1965 w Węgorzewie) – były polski żeglarz, trener, olimpijczyk z Barcelony 1992 i Atlanty 1996, mistrz Polski w latach 1991-1995. Startował w klasie 470 z Markiem Chocianem.
W 1984 ukończył Liceum Ogólnokształcące w Mrągowie, a w 1994 otrzymał tytuł magistra wychowania fizycznego na Akademii Wychowania Fizycznego w Gdańsku.
Uczestnik mistrzostw Europy w roku 1992 podczas których zajął 11. miejsce oraz w roku 1993 kiedy zajął 10. miejsce.
Na igrzyskach w 1992 roku w Barcelonie zajął 21. miejsce, a na igrzyskach w 1996 roku - 17. miejsce.
Był zawodnikiem Bazy Mrągowo i YKP Gdynia.
Po zakończeniu kariery sportowej podjął pracę trenera. W roku 2003 był trenerem kadry narodowej.
Jest laureatem Wielkiej Honorowej Nagrody Sportowej za 2017 rok.
W 2021 został odznaczony Krzyżem Kawalerskim Orderu Odrodzenia Polski.

</doc>
<doc id="2432991" url="https://pl.wikipedia.org/wiki?curid=2432991" title="Restrukturalizacja">
Restrukturalizacja



</doc>
<doc id="2432992" url="https://pl.wikipedia.org/wiki?curid=2432992" title="Gottlieb Göller">
Gottlieb Göller

Gottlieb Göller (ur. 31 maja 1935 w Norymberdze, zm. 27 sierpnia 2004 w Bazylei) – niemiecki piłkarz i trener piłkarski.
Kariera piłkarska.
W swojej karierze piłkarskiej Göller grał w takich klubach jak: 1. FC Nürnberg, Bayern Hof, VfL Neustadt, Wormatia Worms i FK Pirmasens.
Kariera trenerska.
W swojej karierze trenerskiej Göller pracował w Afryce. Czterokrotnie prowadził reprezentację Togo i jeden raz Nigerii. był też trenerem nigeryjskiego Julius Berger FC.
Kadrę Togo Göller prowadził w Pucharze Narodów Afryki 1972, Pucharze Narodów Afryki 1984 i Pucharze Narodów Afryki 2000.

</doc>
<doc id="2432993" url="https://pl.wikipedia.org/wiki?curid=2432993" title="Glappa z Bernicji">
Glappa z Bernicji

Glappa z Bernicji (Clappa; data urodzenia nieznana; zm. 560) - drugi znany z imienia władca anglosaskiej Bernicji.
Glappa był krewnym Idy, we wcześniejszych badaniach historycznych uważany był wręcz za jego syna. Objął tron po śmierci Idy w 559 roku i panował do swej śmierci w 560. 
Nie ma żadnych danych o jego życiu i panowaniu. Jedno z nielicznych zachowanych źródeł na jego temat pochodzi z roku 737 - jest to sporządzona przez anonimowego kronikarza lista władców Nortumbrii. Glappa jest tam wymieniony jako król Bernicji, który panował przez rok od śmierci Idy do objęcia władzy przez Addę.

</doc>
<doc id="2432994" url="https://pl.wikipedia.org/wiki?curid=2432994" title="Gottlieb Goeller">
Gottlieb Goeller



</doc>
<doc id="2432995" url="https://pl.wikipedia.org/wiki?curid=2432995" title="Grzegorz Sarata">
Grzegorz Sarata

Grzegorz Sarata (ur. 7 grudnia 1970 w Szczawnicy) – polski kajakarz - kanadyjkarz, olimpijczyk z Barcelony 1992.
Na igrzyskach w Barcelonie wystartował w konkurencji C-1 slalom zajmując 13. miejsce.

</doc>
<doc id="2432997" url="https://pl.wikipedia.org/wiki?curid=2432997" title="Adda z Bernicji">
Adda z Bernicji

Adda z Bernicji (data urodzenia nieznana; zm. 568) - władca średniowiecznego anglosaskiego królestwa Bernicji w latach 560-568.
Według listy władców Nortumbrii z 737 roku, Adda był następcą Glappy; nie wiadomo jednak, jakie łączyły go z nim więzy rodzinne. Według "Historia Brittonum" Nenniusza, Adda był najstarszym synem Idy.

</doc>
<doc id="2432998" url="https://pl.wikipedia.org/wiki?curid=2432998" title="Etelryk z Bernicji">
Etelryk z Bernicji

Etelryk z Bernicji (Æthelric, Aethelric, Eðilric, Æðelric; zm. 572) - władca średniowiecznego anglosaskiego królestwa Bernicji.
Według Kroniki anglosaskiej, Etelryk był jednym z synów Idy, pierwszego znanego władcy Bernicji. Z kolei Nenniusz w swojej Historii Brittonum zapisał, że ojcem Etelryka był Adda. Jego panowanie datowane jest na okres 568 - 572, datowanie to jest jednak umowne i są przesłanki, by przypuszczać, iż rządził przynajmniej jakiś czas wspólnie z braćmi Addą i Teodorykiem (być może każdy z nich rządził w innej części Bernicji).
Etelryk był ojcem Etelfryda, który jako pierwszy połączył Bernicję i Deirę pod jednymi rządami, oraz Theobalda, który zginął w bitwie z Aidanem, władcą szkockiego królestwa Dalriady, co zrelacjonował Beda Czcigodny w "Historia ecclesiastica gentis Anglorum".

</doc>
<doc id="2432999" url="https://pl.wikipedia.org/wiki?curid=2432999" title="Agnieszka Szuchnicka">
Agnieszka Szuchnicka

Agnieszka Szuchnicka (ur. 11 lutego 1968 w Gdańsku) – polska zawodniczka uprawiająca szermierkę, olimpijka z Barcelony 1992. Florecistka, zawodniczka AZS-AWFiS Gdańsk. 
Kariera sportowa.
Uczestniczka mistrzostw świata w roku 1991.
Na igrzyskach wystartowała w turnieju drużynowym (partnerkami były: Monika Maciejewska, Anna Sobczak, Barbara Szewczyk, Katarzyna Felusiak). Polska drużyna zajęła 8. miejsce.
Starsza siostra Wojciecha Szuchnickiego.

</doc>
<doc id="2433001" url="https://pl.wikipedia.org/wiki?curid=2433001" title="FMDV">
FMDV



</doc>
<doc id="2433003" url="https://pl.wikipedia.org/wiki?curid=2433003" title="Stanisław Szostecki">
Stanisław Szostecki

Stanisław Szostecki (ur. 15 stycznia 1968 w Sokołowie Małopolskim, zm. 3 listopada 2021 we Fryburgu Bryzgowijskim) – polski zapaśnik olimpijczyk z Barcelony 1992.
Życiorys.
Zawodnik walczący w stylu wolnym. Reprezentował Stal Rzeszów.
Uczestnik mistrzostw świata w 1991 roku w Warnie, w których reprezentował Polskę w wadze piórkowej zajmując 13. miejsce.
Srebrny medalista mistrzostw Europy w 1991 roku. Uczestnik mistrzostw Europy w: Ankarze (1989), gdzie zajął 6. miejsce, Poznaniu (1990) – 6. miejsce oraz Kopenhadze (1992) – 4. miejsce.
Na Igrzyskach w roku 1992 w Barcelonie wystartował w wadze papierowej odpadając w eliminacjach.

</doc>
<doc id="2433005" url="https://pl.wikipedia.org/wiki?curid=2433005" title="Bartosz Sroga">
Bartosz Sroga

Bartosz Sroga (ur. 25 maja 1976 w Gdańsku) – polski wioślarz - sternik, medalista mistrzostw świata, olimpijczyk z Barcelony 1992. Zawodnik AZS-AWFiS Gdańsk.
Kariera sportowa.
Srebrny medalista mistrzostw świata w 1991 roku w dwójce ze sternikiem (partnerami byli: Tomasz Mruczkowski, Piotr Basta).
Uczestnik mistrzostw świata w 1993 roku w których był członkiem osady ósemek (partnerami byli:Piotr Basta, Wojciech Jankowski, Andrzej Krzepiński, Maciej Łasicki, Tomasz Mruczkowski, Marian Siejkowski, Jacek Streich, Tomasz Tomiak). Polska osada zajęła 7. miejsce.
Na igrzyskach w Barcelonie wystartował w dwójce ze sternikiem (partnerami byli: Tomasz Mruczkowski, Piotr Basta). Polska osada zajęła 7. miejsce.

</doc>
<doc id="2433010" url="https://pl.wikipedia.org/wiki?curid=2433010" title="De Filippi">
De Filippi



</doc>
<doc id="2433011" url="https://pl.wikipedia.org/wiki?curid=2433011" title="Thierry Jordan">
Thierry Jordan

Thierry Romain Camille Jordan (ur. 31 sierpnia 1943 w Szanghaju) – francuski duchowny katolicki, arcybiskup Reims w latach 1999–2018.
Życiorys.
Święcenia kapłańskie otrzymał 17 grudnia 1966.
Episkopat.
6 października 1987 został mianowany biskupem koadiutor diecezji Pontoise. Sakry biskupiej udzielił mu bp André Rousset. Rządy w diecezji objął 19 listopada 1988.
20 lipca 1999 papież Jan Paweł II mianował go arcybiskupem Reims. 18 sierpnia 2018 papież przyjął jego rezygnację z pełnionego urzędu.

</doc>
<doc id="2433017" url="https://pl.wikipedia.org/wiki?curid=2433017" title="Kazuma">
Kazuma

 – męskie imię japońskie.

</doc>
<doc id="2433018" url="https://pl.wikipedia.org/wiki?curid=2433018" title="Yao Mawuko Sènaya">
Yao Mawuko Sènaya

Yao Mawuko Sènaya (ur. 18 października 1979 w Lomé) – togijski piłkarz grający na pozycji pomocnika.
Kariera klubowa.
Karierę piłkarską Sènaya rozpoczął we Francji, w AS Cannes. W latach 1996-1998 grał w nim w pierwszej lidze francuskiej. Następnie odszedł do Toulouse FC. W sezonie 1998/1999 grał w amatorskich rezerwach tego klubu. Natomiast w sezonie 1999/2000 był zawodnikiem Red Star 93.
W 2000 roku Sènaya wyjechał do Szwajcarii. Grał tam kolejno w takich klubach jak: AC Bellinzona, FC Wangen, FC Grenchen, FC Biel-Bienne, ponownie FC Grenchen, FC Wohlen, SC YF Juventus i FC La Chaux-de-Fonds.
W 2009 roku Sènaya wrócił do Togo i krótko występował w klubie Gomido Kpalimé. Natomiast w sezonie 2009/2010 był zawodnikiem francuskiego amatorskiego zespołu FC Saint-Louis Neuweg.
Kariera reprezentacyjna.
W reprezentacji Togo Sènaya zadebiutował w 1998 roku. W 1998 roku rozegrał jeden mecz w Pucharze Narodów Afryki 1998, z Ghaną (2:1).
W 2000 roku Sènaya został powołany do kadry na Puchar Narodów Afryki 2000. Na nim rozegrał trzy spotkania: z Wybrzeżem Kości Słoniowej (1:1), z Ghaną (0:2) i z Kamerunem (1:0).

</doc>
<doc id="2433020" url="https://pl.wikipedia.org/wiki?curid=2433020" title="Yao Mawuko Senaya">
Yao Mawuko Senaya



</doc>
<doc id="2433021" url="https://pl.wikipedia.org/wiki?curid=2433021" title="Rueckeroth">
Rueckeroth



</doc>
<doc id="2433022" url="https://pl.wikipedia.org/wiki?curid=2433022" title="Johann Ludwig Christian Gravenhorst">
Johann Ludwig Christian Gravenhorst



</doc>
<doc id="2433023" url="https://pl.wikipedia.org/wiki?curid=2433023" title="Gravenhorst">
Gravenhorst



</doc>
<doc id="2433025" url="https://pl.wikipedia.org/wiki?curid=2433025" title="Johann Baptista von Spix">
Johann Baptista von Spix



</doc>
<doc id="2433028" url="https://pl.wikipedia.org/wiki?curid=2433028" title="Steinen">
Steinen

Niemcy:

</doc>
<doc id="2433030" url="https://pl.wikipedia.org/wiki?curid=2433030" title="Piotr Pyzik">
Piotr Pyzik

Piotr Mieczysław Pyzik (ur. 1 stycznia 1959 w Puławach) – polski polityk, poseł na Sejm VII i VIII kadencji, od 2021 podsekretarz stanu w Ministerstwie Aktywów Państwowych.
Życiorys.
W 1980 wstąpił do Niezależnego Zrzeszenia Studentów Politechniki Śląskiej, współpracował też z „Solidarnością”. Po wprowadzeniu stanu wojennego został internowany, później skierowany przymusowo do wojska. Po 1989 współpracował z organizacjami pozarządowymi i humanitarnymi, był jednym z organizatorów i uczestników konwoju z pomocą humanitarną dla Sarajewa.
Absolwent Wyższej Szkole Stosunków Międzynarodowych i Amerykanistyki w Warszawie, w 2011 uzyskał na tej uczelni licencjat z dyplomacji i stosunków międzynarodowych. Od 2001 członek Prawa i Sprawiedliwości, współzałożyciel struktur PiS w województwie śląskim, a także pracownik partii i członek jej sztabu wyborczego. Pracował też w biurze frakcji Europejskich Konserwatystów i Reformatorów.
W 2010 został wybrany do sejmiku śląskiego. W wyborach parlamentarnych w 2011 uzyskał mandat poselski, startując jako lider listy PiS w okręgu gliwickim i otrzymując 12 039 głosów. W 2015 z powodzeniem ubiegał się o poselską reelekcję. W VIII kadencji Sejmu był wiceprzewodniczącym Komisji Łączności z Polakami za Granicą, członkiem Komisji Spraw Zagranicznych oraz Komisji Obrony Narodowej. Był też przewodniczącym Parlamentarnego Zespołu ds. Ameryki Łacińskiej, Parlamentarnego Zespołu ds. badań polarnych, wiceprzewodniczącym Parlamentarnego Zespołu ds. Afryki oraz przewodniczącym Parlamentarnej Grupy Polsko-Kanadyjskiej.
W 2016 Komisja Etyki Poselskiej udzieliła mu upomnienia za pokazanie gestu „środkowego palca” podczas 23. posiedzenia Sejmu VIII kadencji, co uznała za naruszenie zasady dbałości o dobre imię Sejmu.
Był prelegentem Forum Ekonomicznego w Krynicy. W wyborach w 2019 nie został ponownie wybrany do Sejmu. Pracował następnie m.in. w PGE Dystrybucja w Skarżysku-Kamiennej. W listopadzie 2021 powołany na podsekretarza stanu w Ministerstwie Aktywów Państwowych. W marcu 2023 odebrano mu dotychczas sprawowany nadzór nad górnictwem, pozostał w MAP jako podsekretarz stanu i pełnomocnik do spraw dialogu społecznego.

</doc>
<doc id="2433031" url="https://pl.wikipedia.org/wiki?curid=2433031" title="Bitwa pod Quebec (1775)">
Bitwa pod Quebec (1775)



</doc>
<doc id="2433033" url="https://pl.wikipedia.org/wiki?curid=2433033" title="Patryk Jaki">
Patryk Jaki

Patryk Tomasz Jaki (ur. 11 maja 1985 w Opolu) – polski polityk, doktor nauk o bezpieczeństwie, wykładowca akademicki, poseł do Parlamentu Europejskiego IX kadencji (od 2019), w latach 2015–2019 sekretarz stanu w Ministerstwie Sprawiedliwości, w latach 2017–2019 przewodniczący komisji weryfikacyjnej ds. reprywatyzacji, poseł na Sejm RP VII i VIII kadencji (2011–2019), wiceprzewodniczący Zgromadzenia Parlamentarnego Państw Wschodu – Euronest, sprawozdawca Parlamentu Europejskiego ds. terroryzmu.
Życiorys.
Absolwent Uniwersytetu Wrocławskiego (w 2010 uzyskał tytuł magistra politologii). Ukończył także program ARGO Top Public Executive, który we współpracy z IESE Business School w Barcelonie organizowała Krajowa Szkoła Administracji Publicznej (2018) oraz szkolenie na Sam Houston State University w Huntsville. W 2019 obronił doktorat na Wydziale Bezpieczeństwa Narodowego Akademii Sztuki Wojennej. Prowadzi zajęcia ze studentami Szkoły Wyższej Wymiaru Sprawiedliwości oraz Uniwersytetu Opolskiego w pracowni polityki bezpieczeństwa.
W 2003 wstąpił do Forum Młodych PiS. Pracował między innymi jako specjalista od marketingu w Międzynarodowej Wyższej Szkole Logistyki i Transportu. Publikował w czasopiśmie „Logistyka”. Był członkiem gabinetu politycznego wojewody opolskiego oraz asystentem eurodeputowanego Ryszarda Legutki, a także członkiem klubu „Gazety Polskiej” w Opolu. Objął funkcję wiceprezesa Stowarzyszenia „Stop Korupcji”.
W 2006 przystąpił do Platformy Obywatelskiej i z jej listy został wybrany po raz pierwszy do opolskiej rady miasta. Wkrótce po wyborach opuścił to ugrupowanie i ponownie związał się z Prawem i Sprawiedliwością. W 2009 ukończył studia politologiczne na Wydziale Nauk Społecznych Uniwersytetu Wrocławskiego. W 2010 uzyskał reelekcję w wyborach samorządowych; w tym samym roku objął funkcję przewodniczącego klubu radnych PiS.
2011–2016.
W wyborach parlamentarnych w 2011 został liczbą 8911 głosów wybrany na posła z listy PiS. W Sejmie VII kadencji przystąpił do klubu parlamentarnego Solidarna Polska i został jego rzecznikiem prasowym. W marcu 2012 współtworzył partię o tej nazwie (także został jej rzecznikiem prasowym, zasiadając w zarządzie). Był pomysłodawcą i przewodniczącym komitetu obywatelskiej inicjatywy ustawodawczej mającej na celu zwiększenie liczby obowiązkowych lekcji historii w szkołach ponadgimnazjalnych.
Bez powodzenia kandydował w wyborach do Parlamentu Europejskiego w 2014, otrzymując 3084 głosy. W lipcu 2014 zasiadł w klubie poselskim Sprawiedliwa Polska, od marca 2015 działającym pod nazwą Zjednoczona Prawica (także został jego rzecznikiem). W 2015 z powodzeniem ubiegał się o poselską reelekcję (otrzymał 29 923 głosy).
18 listopada 2015 został sekretarzem stanu w Ministerstwie Sprawiedliwości, gdzie objął m.in. nadzór nad Służbą Więzienną, został również pełnomocnikiem ministra sprawiedliwości do spraw wdrożenia Systemu Dozoru Elektronicznego. Był autorem nowelizacji wprowadzającej zakaz odbierania dzieci rodzicom wyłącznie ze względu na złe warunki ekonomiczne i bytowe rodziny. Objął nadzór nad organizacją Muzeum Żołnierzy Wyklętych i Więźniów Politycznych PRL. W ramach Ministerstwa Sprawiedliwości został nadto przewodniczącym Zespołu ds. Ochrony Autonomii Rodziny i Życia Rodzinnego, a także przewodniczącym Rady Głównej do Spraw Społecznej Readaptacji i Pomocy Skazanym.
Od 2017.
Był pomysłodawcą utworzenia komisji weryfikacyjnej ds. reprywatyzacji, a 11 maja 2017 został jej przewodniczącym. Nadzorował również prace nad nowelizacją ustawy o IPN, która wprowadzała karę więzienia za przypisywanie narodowi lub państwu polskiemu odpowiedzialności za zbrodnie popełnione przez nazistowskie Niemcy. Był także autorem ustawy zwiększającej ochronę nad zwierzętami, która została podpisana przez prezydenta RP 22 marca 2018
Z jego inicjatywy Opole zostało powiększone poprzez włączenie w jego granice części sołectw z podopolskich gmin. Decyzję tę podjęto, nie biorąc pod uwagę protestów mieszkańców przyłączanych sołectw (w konsultacjach ponad 90% głosujących było im przeciwnych). Rada Ministrów przyjęła projekt (który wszedł w życie z początkiem 2017 roku) 19 lipca 2016.
Patryk Jaki jest autorem ustawy o rejestrze sprawców przestępstw na tle seksualnym w Polsce, który od 1 października 2017 jest dostępny na stronie ms.gov.pl, a także inicjatorem programu rządowego "Praca dla więźniów", który o 50% zwiększył zatrudnienie skazanych. Był również przewodniczącym Rady Polityki Penitencjarnej oraz twórcą reformy systemu Służby Więziennej, który przeprowadził ustawę modernizacyjną w tym zakresie. Jest też autorem reformy komorniczej, która weszła w życie z początkiem 2019 roku. Reforma wprowadza m.in. wzmocnienie nadzoru nad komornikami, a także wprowadzenie obowiązku nagrywania czynności egzekucyjnych prowadzonych w terenie.
Na Uniwersytecie Opolskim prowadził zajęcia z przedmiotu „Bezpieczeństwo Państwa”.
26 kwietnia 2018 został nominowany na kandydata Prawa i Sprawiedliwości w wyborach samorządowych w 2018 na prezydenta Warszawy. Podczas debaty telewizyjnej 12 października 2018 zadeklarował rezygnację z członkostwa w Solidarnej Polsce. W październikowym głosowaniu przegrał w I turze ze swoim konkurentem Rafałem Trzaskowskim, zdobywając 28,53% (254 324) głosów. Startował w wyborach do Parlamentu Europejskiego w maju 2019 z trzeciego miejsca w okręgu małopolsko-świętokrzyskim, jako kandydat Solidarnej Polski listy Prawa i Sprawiedliwości. 4 czerwca 2019 złożył rezygnację z funkcji sekretarza stanu w Ministerstwie Sprawiedliwości. 13 września tego samego roku ponownie został członkiem Solidarnej Polski. W wyborach do Parlamentu Europejskiego uzyskał prawie 260 tys. głosów. To najlepszy wynik z nie pierwszego miejsca w historii III RP.
Obecnie w Parlamencie Europejskim – członek Komisji Wolności Obywatelskich, Sprawiedliwości i Spraw Wewnętrznych. Sprawozdawca rozporządzenia ds. zwalczania terroryzmu na terenie UE i wiceprzewodniczący zgromadzenia Parlamentu Europejskiego i Państw Wschodu.
Poglądy.
Patryk Jaki deklaruje się jako zwolennik kary śmierci za najcięższe przestępstwa, w stosunku do których nie ma żadnych wątpliwości co do winy sprawcy. Jest przeciwnikiem wykonywania aborcji z powodów choroby (np. zespół Downa). Popiera legalizację marihuany do celów medycznych. Jest przeciwnikiem przyjęcia przez Polskę imigrantów. Popiera in vitro, ale w formie programu miejskiego. Jest zwolennikiem szerszego dostępu do broni palnej niż ten, który jest obecnie w Polsce.
Życie prywatne.
Jest synem Ireneusza Jakiego (ur. 1963), byłego doradcy prezydenta Opola Ryszarda Zembaczyńskiego, od 2016 do 2022 prezesa Wodociągów i Kanalizacji w Opolu. Ma młodszego brata, Filipa (ur. 1998). 14 września 2013 wziął w kościele katedralnym Świętego Krzyża w Opolu ślub z Anną Kuszkiewicz. Mają syna Radosława (ur. 2014), u którego wykryto zespół Downa, i córkę Aleksandrę (ur. 2020).

</doc>
<doc id="2433034" url="https://pl.wikipedia.org/wiki?curid=2433034" title="Leanid Kawalewicz">
Leanid Kawalewicz

Leanid Mikałajewicz Kawalewicz (, , "Leonid Nikołajewicz Kowalewicz"; ur. 14 marca 1958 w Nowo-Nikołajewce w rejonie sofijiwskim) – białoruski polityk, w latach 2008–2012 deputowany do Izby Reprezentantów Zgromadzenia Narodowego Republiki Białorusi IV kadencji.
Życiorys.
Urodził się 14 marca 1958 roku w osiedlu Nowo-Nikołajewka, w rejonie sofijiwskim obwodu dniepropetrowskiego Ukraińskiej SRR, ZSRR. Ukończył Białoruski Instytut Gospodarki Narodowej im. W. Kujbyszewa ze specjalnością „Gospodarka i planowanie dostaw materialno-technicznych”.
Pracę rozpoczął jako sterowniczy ramy do cięcia drewna w cechu drwali Zjednoczenia Produkcyjnego „Iwaciewiczdriew” w obwodzie brzeskim. Odbył służbę wojskową w szeregach Armii Radzieckiej. Następnie pracował przy obróbce termicznej cechu płyt wiórowych, jako wolny sekretarz komitetu komsomołu w Iwaciewiczdriewie, instruktor wydziału organizacyjnego Iwacewickiego Komitetu Rejonowego Komunistycznej Partii Białorusi (KPB), wolny sekretarz komitetu partyjnego w Iwaciewiczdriewie, kierownik wydziału przemysłowo-transportowego Iwacewickiego Komitetu Rejonowego KPB, dyrektor Iwacewickiego PRO Użyteczności Publicznej, dyrektor generalny KUMPP Użyteczności Publicznej, dyrektor generalny „Iwacewicka Użyteczność Publiczna”.
27 października 2008 roku został deputowanym do Izby Reprezentantów Zgromadzenia Narodowego Republiki Białorusi IV kadencji z Iwacewickiego Okręgu Wyborczego Nr 11. Pełnił w niej funkcję członka Stałej Komisji ds. Polityki Mieszkaniowej, Budownictwa, Handlu i Prywatyzacji. Od 13 listopada 2008 roku był członkiem Narodowej Grupy Republiki Białorusi w Unii Międzyparlamentarnej.
Życie prywatne.
Leanid Kawalewicz jest żonaty, ma dwoje dzieci.

</doc>
<doc id="2433035" url="https://pl.wikipedia.org/wiki?curid=2433035" title="Leonid Kowalewicz">
Leonid Kowalewicz



</doc>
<doc id="2433036" url="https://pl.wikipedia.org/wiki?curid=2433036" title="China Northwest Airlines">
China Northwest Airlines

China Northwest Airlines () – nieistniejące chińskie linie lotnicze z główną bazą mieszczącą się na lotnisku w Xi’an. Rozpoczęły swoją działalność w 1989 roku. W 2002 wraz z China Yunnan Airlines stały się częścią China Eastern Airlines.
Linie były jednymi z sześciu największych w Chinach. Wykonywały głównie loty krajowe, a także międzynarodowe do Japonii.
Flota.
W skład floty wchodziły następujące samoloty:

</doc>
<doc id="2433037" url="https://pl.wikipedia.org/wiki?curid=2433037" title="Ivan Salgado Lopez">
Ivan Salgado Lopez



</doc>
<doc id="2433039" url="https://pl.wikipedia.org/wiki?curid=2433039" title="Woelferlingen">
Woelferlingen



</doc>
<doc id="2433040" url="https://pl.wikipedia.org/wiki?curid=2433040" title="Ludovic Cruchot">
Ludovic Cruchot

Ludovic Cruchot – postać fikcyjna, funkcjonariusz Francuskiej Żandarmerii Narodowej. Bohater francuskiej komediowej serii składającej się z sześciu filmów fabularnych w reżyserii Jeana Giraulta, z lat 1964-1982. W rolę tę wcielił się Louis de Funès.
Charakterystyka postaci.
Żandarm Ludovic Cruchot jest niewysokim, ale bardzo energicznym funkcjonariuszem. Jest surowym służbistą. Pracował z oddaniem jako wiejski żandarm w gminie Belvédère (departament Alpy Nadmorskie), gdy nagle otrzymał przeniesienie do nadmorskiego kurortu Saint-Tropez na Lazurowym Wybrzeżu. Tam dostaje się pod dowództwo komendanta Jérôme’a Gerbera (Michel Galabru), sam zaś zostaje przełożonym żandarmów: Luciena Fougasse’a (Jean Lefebvre), Alberta Merlota (Christian Marin), Gastona Tricarda (Guy Grosso), Julesa Berlicota (Michel Modo), Beaupieda (Maurice Risch), Taupina (Jean-Pierre Rambal) i Perlina (Patrick Préjean) oraz, w szóstej części, czterech żandarmetek.
Jest wdowcem z dorastającą córką Nicolą (Geneviève Grad). W trzecim filmie żeni się z wdową po pułkowniku żandarmerii, Joséphą Lefrançois (Claude Gensac).
Filmy serii.
W 2016 w budynku, w którym nagrywane było pięć pierwszych filmów z serii, zostało otwarte Muzeum Żandarmerii i Kina.

</doc>
<doc id="2433041" url="https://pl.wikipedia.org/wiki?curid=2433041" title="Svend Aage Jensby">
Svend Aage Jensby

Svend Aage Jensby (ur. 10 września 1940 w Vejlby koło Aarhus) – duński polityk i prawnik, działacz partii Venstre, parlamentarzysta, w latach 2001–2004 minister obrony.
Życiorys.
W 1967 ukończył studia prawnicze na Uniwersytecie Aarhus. Pracował w prokuraturze w Aalborgu. Następnie był zatrudniony w duńskiej policji – od 1976 jako zastępca komendanta w Aalborgu, a od 1986 jako komendant w Hobro.
Prowadził również wykłady z prawa cywilnego na Uniwersytecie w Aalborgu.
Zaangażował się w działalność polityczną w ramach liberalnej partii Venstre. W 1988 został jej kandydatem na deputowanego. Mandat posła do Folketingetu uzyskał w 1990, sprawował go do 2005.
Od listopada 2001 do kwietnia 2004 zajmował stanowisko ministra obrony w rządzie Andersa Fogh Rasmussena.

</doc>
<doc id="2433042" url="https://pl.wikipedia.org/wiki?curid=2433042" title="Wallmerod">
Wallmerod

Wallmerod – miejscowość i gmina w Niemczech, w kraju związkowym Nadrenia-Palatynat, w powiecie Westerwald, siedziba gminy związkowej Wallmerod.

</doc>
<doc id="2433043" url="https://pl.wikipedia.org/wiki?curid=2433043" title="Koffi Fiawoo">
Koffi Fiawoo

Koffi Fiawoo (ur. 3 października 1969 w Tsévié) – piłkarz togijski grający na pozycji napastnika.
Kariera klubowa.
Karierę piłkarską Fiawoo rozpoczął we Francji, w klubie Chamois Niortais FC. W sezonie 1987/1988 grał w rezerwach tego klubu, a w sezonie 1988/1989 zadebiutował w pierwszym zespole w drugiej lidze francuskiej. Od 1989 roku był podstawowym zawodnikiem klubu. W 1991 roku spadł z Niortem do trzeciej ligi, ale już w sezonie 1992/1993 ponownie grał w drugiej.
W 1993 roku Fiawoo przeszedł z Niortu do innego drugoligowca, Le Mans UC72. Grał w nim przez dwa sezony i w 1995 roku ponownie zmienił klub. Został wówczas zawodnikiem CS Louhans-Cuiseaux.
W 1997 roku Fiawoo odszedł z Louhans-Cuiseaux do FC Sochaux-Montbéliard. W 1998 roku awansował z Sochaux do pierwszej ligi, w której zadebiutował 8 sierpnia 1998 w zremisowanym 1:1 wyjazdowym meczu z AS Nancy. W Sochaux grał do końca sezonu 1998/1999.
W 1999 roku Fiawoo podpisał kontrakt z FC Lorient. Spędził w nim dwa lata i na sezon 2001/2002 odszedł do US Créteil-Lusitanos. W 2002 roku zakończył karierę piłkarską.
Kariera reprezentacyjna.
W reprezentacji Togo Fiawoo zadebiutował w 1991 roku. W 2000 roku został powołany do kadry na Puchar Narodów Afryki 2000. Na nim rozegrał dwa spotkania: z Wybrzeżem Kości Słoniowej (1:1) i z Ghaną (0:2).

</doc>
<doc id="2433044" url="https://pl.wikipedia.org/wiki?curid=2433044" title="Henryk Lisiak">
Henryk Lisiak

Henryk Lisiak (ur. 1948 w Suchorzewie-Maderze) – historyk, biograf Ignacego Jana Paderewskiego, badacz dziejów Narodowej Demokracji w Polsce oraz problematyki walki o granice wschodnie II Rzeczypospolitej i wojny polsko-bolszewickiej 1919-1920, uczeń Antoniego Czubińskiego i Stanisława Sierpowskiego.
Zainteresowania naukowe.
Zajmuje się problematyką z zakresu historii myśli społeczno-politycznej, historii Europy w okresie międzywojennym, dziejów II Rzeczypospolitej oraz antropologii polityki.

</doc>
<doc id="2433045" url="https://pl.wikipedia.org/wiki?curid=2433045" title="Marek z Viterbo">
Marek z Viterbo

Marco Parentezzi, także Marcus Viterbiensis (ur. ok. 1304 w Viterbo, zm. 4 września 1369 tamże) – włoski franciszkanin, teolog, generał zakonu w latach 1359–1366, legat papieski, kardynał prezbiter.
Jest autorem "Summy" o przypadkach sumienia.
Życiorys.
Pochodził ze szlacheckiej rodziny Parentezzich z Viterbo. Był synem Pietro da Viterbo. Do franciszkanów wstąpił w rodzinnym Viterbo. Był członkiem prowincji rzymskiej pw. Świętych Apostołów Piotra i Pawła. Był wykładowcą teologii w studium w Paryżu w 1334. Został wybrany ministrem generalnym swojego zakonu na kapitule generalnej w Genui 9 czerwca 1359. Jako generał przewodniczył kapitule generalnej w Strasburgu. Kilkakrotnie był wysyłany jako legat papieski za pontyfikatu Urbana V. Rządził zakonem do 1366.
Został wyniesiony do godności kardynalskiej 18 września 1366. Został kardynałem prezbiterem św. Praksedy. Jako kardynał pośredniczył m.in. w zawieraniu pokoju między Stolicą Świętą a królową Joanną I z Neapolu, która wspierała piratów.
Zmarł w czasie zarazy w Viterbo 4 września 1369. Został pochowany w kościele franciszkanów konwentualnych. Nas miejscem jego pochówku ustawiono marmurowy pomnik po części zachowany do dnia dzisiejszego.

</doc>
<doc id="2433047" url="https://pl.wikipedia.org/wiki?curid=2433047" title="Andrzej Romanek">
Andrzej Romanek

Andrzej Stanisław Romanek (ur. 1 listopada 1967 w Grybowie) – polski polityk, prawnik i samorządowiec, poseł na Sejm VII kadencji.
Życiorys.
Uczył się w Technikum Mechanicznym w Grybowie. Następnie studiował na Wydziale Pedagogiki Uniwersytetu Jagiellońskiego (uzyskał tytuł zawodowy magistra w 1993). W trakcie studiów rozpoczął drugi kierunek na Wydziale Prawa i Administracji tej samej uczelni (uzyskał tytuł zawodowy magistra w 1997). Ukończył aplikacje sądową i radcowską, otworzył własną kancelarię radcy prawnego. Został działaczem Prawa i Sprawiedliwości. W latach 2005–2006 pełnił funkcję szefa gabinetu politycznego ministra sprawiedliwości Zbigniewa Ziobry.
W wyborach samorządowych w 2006 i 2010 był wybierany z ramienia PiS do sejmiku małopolskiego III i IV kadencji, był m.in. przewodniczącym klubu radnych PiS. W 2006 został wicemarszałkiem w zarządzie województwa kierowanym przez Marka Nawarę. W 2007, kilka miesięcy po wyborach samorządowych, stał się nieformalnym kandydatem na nowego marszałka (PiS zamierzał wówczas odwołać wybranego również z listy tej partii urzędującego marszałka). Ostatecznie Marek Nawara doprowadził do utworzenia nowego klubu radnych oraz do porozumienia z PO i PSL, a nowa koalicja przegłosowała zmiany w składzie zarządu województwa (w tym odwołanie Andrzeja Romanka).
W wyborach parlamentarnych w 2011 Andrzej Romanek po raz pierwszy uzyskał mandat poselski, kandydując z listy Prawa i Sprawiedliwości i otrzymując w okręgu nowosądeckim 9743 głosy. W Sejmie VII kadencji przystąpił do klubu parlamentarnego Solidarna Polska. Podczas kongresu założycielskiego partii o tej nazwie 24 marca 2012 został sekretarzem jej zarządu. 14 grudnia 2013 wybrany ponownie na tę funkcję. W lipcu 2014 zasiadł w klubie poselskim Sprawiedliwa Polska, od marca 2015 działającym pod nazwą Zjednoczona Prawica. W 2015 nie kandydował w kolejnych wyborach parlamentarnych. W 2016 otrzymał stanowisko wiceprezesa zarządu spółki Tauron Ekoserwis.
W wyborach w 2018 został wybrany na urząd wójta Łososiny Dolnej.
Życie prywatne.
Żonaty z Kingą, ma dwie córki (Zuzannę i Hannę).

</doc>
<doc id="2433049" url="https://pl.wikipedia.org/wiki?curid=2433049" title="Hrabstwo Cherokee (Oklahoma)">
Hrabstwo Cherokee (Oklahoma)

Cherokee – hrabstwo w stanie Oklahoma w USA. Założone w 1907 roku. Populacja liczy 42 521 mieszkańców (stan według spisu z 2000 roku).
Powierzchnia hrabstwa to 2010 km² (w tym 65 km² stanowią wody). Gęstość zaludnienia wynosi 22 osoby/km².

</doc>
<doc id="2433050" url="https://pl.wikipedia.org/wiki?curid=2433050" title="Data Juliańska">
Data Juliańska



</doc>
<doc id="2433052" url="https://pl.wikipedia.org/wiki?curid=2433052" title="Alaksiej Kazłou (polityk)">
Alaksiej Kazłou (polityk)

Alaksiej Maksimawicz Kazłou (, , "Aleksiej Maksimowicz Kozłow"; ur. 4 czerwca 1949 w Karmanówce w rejonie białynickim) – białoruski inżynier i polityk, w latach 2008–2012 deputowany do Izby Reprezentantów Zgromadzenia Narodowego Republiki Białorusi IV kadencji.
Życiorys.
Urodził się 4 czerwca 1949 roku we wsi Karmanówka, w rejonie białynickim obwodu mohylewskiego Białoruskiej SRR, ZSRR. Ukończył Mińską Uczelnię Techniczną Nr 10 i Miński Instytut Radiotechniczny, uzyskując wykształcenie inżyniera konstruktora technologa aparatury radiowej. Pracę rozpoczął po zakończeniu Uczelni w 1968 roku jako radiomechanik. Odbył służbę wojskową w szeregach Armii Radzieckiej. W 1976 roku został skierowany do pracy w Zjednoczeniu Produkcyjnym „Intiegrał”. Następnie pracował jako inżynier technolog, mistrz, zastępca kierownika cechu, zastępca sekretarza Komitetu Komunistycznej Partii Białorusi, przewodniczący komitetu zawodowego, kierownik Urzędu ds. Rozwoju Socjalno-Bytowego, zastępca dyrektora generalnego „Intiegrała”.
27 października 2008 roku został deputowanym do Izby Reprezentantów Zgromadzenia Narodowego Republiki Białorusi IV kadencji z Oktiabrskiego Okręgu Wyborczego Nr 97. Pełnił w niej funkcję członka Stałej Komisji ds. Praw Człowieka, Stosunków Narodowościowych i Środków Masowego Przekazu. Wchodził w skład Zgromadzenia Parlamentarnego Organizacji Układu o Bezpieczeństwie Zbiorowym. Był w nim członkiem Stałej Komisji ds. Politycznych i Współpracy Międzynarodowej. Od 13 listopada 2008 roku był członkiem Narodowej Grupy Republiki Białorusi w Unii Międzyparlamentarnej.
Życie prywatne.
Alaksiej Kazłou jest żonaty, ma syna, córkę i dwoje wnucząt.

</doc>
<doc id="2433053" url="https://pl.wikipedia.org/wiki?curid=2433053" title="Aleksiej Kozłow">
Aleksiej Kozłow



</doc>
<doc id="2433054" url="https://pl.wikipedia.org/wiki?curid=2433054" title="Symfonia w bieli nr 3">
Symfonia w bieli nr 3

Symfonia w bieli nr 3 (ang. "Symphony in White, No. 3") – obraz amerykańskiego malarza Jamesa McNeilla Whistlera namalowany w latach 1865–1867, znajdujący się w zbiorach Barber Institute of Fine Arts w Birmingham. Obraz przedstawia dwie kobiety ubrane na biało, z których jedna siedzi na kanapie a druga spoczywa na podłodze. Modelką pozującą do kobiety na kanapie była Joanna Hiffernan. Tytułując obraz "Symfonia w bieli nr 3" Whistler zamierzał podkreślić swoją artystyczną filozofię zainspirowaną poglądami na sztukę francuskiego poety Charlesa Baudelaire’a. Obecność na podłodze wachlarza ukazuje wpływ sztuki japońskiej na sztukę europejską w tamtym czasie. Whistler był również pod silnym wpływem swego kolegi i przyjaciela Alberta Josepha Moore’a; ich twórczość wykazuje wyraźne podobieństwa.
Choć Whistler rozpoczął malowanie obrazu w 1865, ukończył go dopiero w 1867 i wysłał na wystawę zorganizowaną przez Royal Academy of Arts. Jego koledzy byli pod wrażeniem obrazu, ale z krytyków nie wszyscy zrozumieli związek pomiędzy malowidłem a jego tytułem. W jednej z recenzji zakwestionowano obecność innych kolorów obok białego. Zawarty w recenzji krytycyzm skłonił Whistlera do napisania w odpowiedzi zjadliwego i sarkastycznego listu. Po latach jego były uczeń, niemiecki malarz Walter Sickert skrytykował obraz jako "[dzieło] niskiego poziomu, w starym stylu, przed narodzinami nowego."
Początek drogi artystycznej.
W 1855 James McNeill Whistler wyjechał z Ameryki do Europy, postanawiając poświęcić się malarstwu. Początkowo osiadł w Paryżu, ale w 1859 przeniósł się do Londynu, gdzie spędził większość swego życia. W Londynie spotkał Gabriela Rosettiego i innych członków Bractwa Prerafaelitów, którzy mieli wywrzeć głęboki wpływ na jego twórczość. W Londynie spotkał też Joannę Hiffernan, modelkę, która została jego kochanką. Ich stosunki były określane jako "małżeństwo bez błogosławieństwa kościelnego". Przed 1865 Whistler wykorzystal Hiffernan jako modelkę w innych swoich obrazach, n. in. i . Hiffernan przypuszczalnie miała silny wpływ na Whistlera; jego szwagier Francis Seymour Haden odrzucił zaproszenie na obiad zimą 1863–64 motywując to dominującą rolą Hiffernan w ich domu. W styczniu matka artysty, Anna, przedstawiona później na obrazie Aranżacja szarości i czerni, przyjechała do Londynu, żeby zamieszkać razem z synem. W rezultacie Joanna Hiffernan musiała się wyprowadzić z ich mieszkania, do którego odtąd przychodziła tylko w charakterze modelki. Matka artysty nie lubiła jednak Hiffernan a jego stosunki z obiema kobietami stały się napięte.
Powstanie obrazu i jego recepcja.
Whistler rozpoczął pracę nad "Symfonią w bieli nr 3" przypuszczalnie już w lipcu 1865. Był to ostatni z jego obrazów, do których pozowała Hiffernan. Jako druga modelka wystąpiła Milly Jones, żona zaprzyjaźnionego aktora. Do połowy sierpnia gotowy był szkic a praca nad obrazem potrwała do września. Whistler ciągle nanosił poprawki i dopiero w 1867 uważał obraz za ukończony. Zamalował ostatnią cyfrę "5" w dacie i zastąpił ją "7", żeby zaznaczyć dokonane w obrazie zmiany. W marcu 1867 William Michael Rossetti napisał po obejrzeniu obrazu w pracowni Whistlera, iż nosił wcześniej nazwę "Dwie dziewczynki w bieli". Obraz powędrował następnie na wystawę Royal Academy of Arts. Dzieło wzbudziło duży podziw wśród kolegów Whistlera, w tym Henri Fantin-Latoura, Alfreda Stevensa, Jamesa Tissota i Edgara Degasa. Dla Degasa obraz ten posłużył jako inspiracja do sporządzenia przez niego portretu tancerki Eugénie Fiocre, występującej w balecie "La Source" Léo Delibes'a i Ludwiga Minkusa. Tytuł obrazu wprawił jednak niektórych krytyków w zakłopotanie. Philip Hamerton, pisząc w londyńskim tygodniku "The Saturday Review of politics, literature, science, and art" z 1 czerwca 1867 zauważył:
Whistler zareagował agresywnie na krytykę. Napisał list do wydawcy, którego gazeta nie opublikowała, ale który umieścił sam Whistler w napisanej przez siebie książce "The Gentle Art of Making Enemies" ("Subtelna sztuka robienia sobie wrogów":
Obraz "Symfonia w bieli nr 3" został pierwotnie zakupiony przez bogatego brytyjskiego kolekcjonera sztuki Louisa Hutha, który później zlecił Whistlerowi namalowanie portretu własnej żony.
Obecnie obraz znajduje się w zbiorach Barber Institute of Fine Arts w Birmingham (Anglia).
Kompozycja i interpretacja.
"Symfonia w bieli nr 3" ukazuje Joannę Heffernan wyciągniętą na kanapie z głową wspartą na ręce i Milly siedzącą na podłodze, opartą o kanapę. Na podłodze leży wachlarz a z prawej strony widoczna jest roślina z białymi kwiatami. Wachlarz stanowi element orientalny, będąc przykładem wpływu sztuki japońskiej na ówczesną sztukę europejską. Whistler w tym czasie był pod dużym wpływem swego przyjaciela i towarzysza Alberta Josepha Moore’a. "Symfonia w bieli nr 3" wykazuje bliskie podobieństwa do powstałego niemal w tym samym czasie obrazu Moore’a ("A Musician"), choć obaj w tym czasie tak ściśle współpracowali ze sobą, iż trudno rozstrzygnąć który wpłynął na którego.
Malarz Walter Sickert, uczeń Whistlera, zrecenzował później "Symfonię w bieli nr 3" w niepochlebnych słowach, pisząc w grudniu 1908, pięć lat po śmierci Whistlera, we wpływowym magazynie "Fortnightly Review":
Dla Whistlera jednakże jego obraz nie był staroświecki, ale był raczej wyrazem czegoś nowego i innowacyjnego. Nazywając go "Symfonią w bieli nr 3" podkreślił znaczenie kompozycji a nie tematu dzieła. Użycie przez niego terminu muzycznego było nawiązaniem do teorii sztuk korespondencyjnych, rozwiniętej przez francuskiego poetę Charles’a Baudelaire’a. Tendencje te z czasem stały się coraz bardziej dominujące w twórczości Whistlera. Jego dwa wcześniejsze obrazy: "Symfonia w bieli nr 1" i "Symfonia w bieli nr 2" nosiły pierwotnie tytuły "Dziewczyna w bieli" i "Dziewczynka w bieli" a dopiero później otrzymały nowe nazwy. Whistler chciał początkowo nazwać "Symfonię w bieli nr 3" jako "Dwie dziewczynki w bieli", ale jego rozwijająca się filozofia artystyczna sprawiła, że zmienił zdanie i od chwili pierwszego wystawienia tego obrazu opatrzył go tytułem muzycznym.

</doc>
<doc id="2433057" url="https://pl.wikipedia.org/wiki?curid=2433057" title="Henryk Połowniak">
Henryk Połowniak

Henryk Połowniak pseud. "Zygmunt" (ur. 24 grudnia 1914 w Nietulisku Dużym, zm. 17 sierpnia 1971 w Warszawie) – żołnierz Gwardii Ludowej i Armii Ludowej, dowódca 1 Brygady AL im. Ziemi Kieleckiej, pułkownik Wojska Polskiego.
Życiorys.
Pochodził z rodziny chłopskiej; był synem Jana i Rozalii z Byków. W 1930 wstąpił do ZMW „Wici”. W młodym wieku był robotnikiem budowlanym i drogowym w Starachowicach, 1935–1936 odbywał służbę wojskową w 2 pułku piechoty Legionów, następnie pracował w fabryce amunicji w Starachowicach. Ukończył szkołę podoficerską w Jarosławiu. 
Jako kapral brał udział w kampanii wrześniowej pod Pilznem, Tarnowem, Przemyślem i Lwowem, dowodząc plutonem zwiadu w 17 pułku piechoty. Dostał się do niewoli, jednak po kilku tygodniach zbiegł z obozu jenieckiego w Przeworsku. Od czerwca 1942 członek PPR i GL. W grudniu 1942 został aresztowany i uwięziony w Pińczowie, skąd w lutym 1943 zbiegł. Członek sztabu GL dzielnicy Kunów, a od marca 1943 partyzant oddziału GL im. Mariana Langiewicza. Później dowodził oddziałem GL im. Józefa Sowińskiego. 15 sierpnia 1943 oddział ten wykoleił pociąg ze zbożem kontyngentowym na linii Kunów-Ostrowiec Świętokrzyski, 27 sierpnia 1943 rozbił obóz Baudienstu w Jasicach, uwalniając 550 więźniów, a 21 lutego 1944 rozbroił niemiecko-własowski posterunek w Bodzechowie. Od 3 grudnia 1943 dowodził 7 (Radomskim) Okręgiem GL-AL. 5 lutego 1944 Dowództwo Główne AL mianowało go kapitanem. 9 czerwca 1944 „Zygmunt” dowodził walką trzech oddziałów AL pod wsią Janik koło Ostrowca. Od lata 1944 był majorem AL, a od 13 lipca 1944 dowodził 1 Brygadą AL im. Ziemi Kieleckiej (do stycznia 1945). 29–30 września 1944 dowodził połączonymi brygadami AL obwodu kieleckiego (ok. 1500 ludzi) w bitwie pod Gruszką. 
W styczniu 1945 został przydzielony do służby w Ministerstwie Bezpieczeństwa Publicznego. Był zastępcą szefa Wojewódzkiego Urzędu Bezpieczeństwa Publicznego w Katowicach. 1947–1949 studiował w Centrum Wyszkolenia Piechoty w Rembertowie, a następnie do 1953 był dowódcą jednostek Wojsk Ochrony Pogranicza w Ustce i Nowym Sączu. W grudniu 1957 ukończył Technikum dla Robotników Wysuniętych w Bytomiu. 1953–1958 pracował w Hucie im. Lenina, po czym ponownie służył w WP. Mianowany pułkownikiem, pracował najpierw w Sztabie Generalnym WP, później (1960–1961) w Międzynarodowej Komisji do spraw Nadzoru i Kontroli w Wietnamie. Absolwent Wyższego Kursu Doskonalenia Oficerów w Akademii Sztabu Generalnego WP im. Karola Świerczewskiego. 1965–1969 attaché PRL w Sofii, a 1969–1971 służył w Głównym Zarządzie Politycznym WP. Absolwent (1970) Wydziału Pedagogiczno-Politycznego Wojskowej Akademii Politycznej im. Feliksa Dzierżyńskiego.
Członek Zarządu Głównego i Sekretariatu Zarządu Głównego ZBoWiD. Autor wielu pamiętników. 
Jego pięciu braci – Bolesław, Władysław, Marian, Stefan i Czesław – również było partyzantami GL-AL.
Pochowany 20 sierpnia 1971 z honorami wojskowymi w Alei Zasłużonych na cmentarzu Komunalnym na Powązkach (kwatera B2-tuje-10). W pogrzebie udział wzięli m.in. członek Biura Politycznego KC PZPR, prezes Zarządu Głównego ZBoWiD gen. dyw. Mieczysław Moczar, wiceminister obrony narodowej, szef Sztabu Generalnego WP gen. dyw. Bolesław Chocha oraz szef Głównego Zarządu Politycznego WP gen. dyw. Jan Czapla. W imieniu kierownictwa MON Zmarłego pożegnał kontradmirał Józef Sobiesiak, a w imieniu ZBoWiD płk Eugeniusz Wiślicz-Iwańczyk.
11 czerwca 1972 nazwano jego imieniem szkołę podstawową w Kunowie. Do 2016 był patronem ulicy w Kielcach.

</doc>
<doc id="2433058" url="https://pl.wikipedia.org/wiki?curid=2433058" title="Styl neorosyjski">
Styl neorosyjski

Styl neorosyjski (), in. styl pseudorosyjski (ros. "псевдорусский стиль") – początkowo głównie styl architektoniczny w sztuce rosyjskiej, powstały na przestrzeni lat 20 i 30 XIX wieku i rozwijany do 1918 roku oraz ponownie od 1991 roku do dziś. Od połowy XIX do początku XX wieku styl uległ zróżnicowaniu na szereg nurtów odwołujących się do różnych okresów w przedbarokowej architekturze rosyjskiej. Wykształcenie się stylu neorosyjskiego wynikało z prób poszukiwań rosyjskiego stylu narodowego zapoczątkowanych w okresie romantyzmu. W XIX wieku styl neorosyjski był obok stylów klasycystycznego i neobizantyjskiego podnoszony do rangi oficjalnego stylu Cesarstwa Rosyjskiego. Z czasem styl znalazł swoje odzwierciedlenie również w pozostałych dziedzinach sztuki i rzemiosła, m.in. rzeźbiarstwie, malarstwie, grafice, meblarstwie, złotnictwie, ceramice.
Nazewnictwo.
Stosowana często w językach polskim i rosyjskim nazwa „styl bizantyjsko-rosyjski” może być dwojako rozumiana. Nazwy tej używano w celu określenia stylu neorosyjskiego z lat 20–40 XIX wieku, który oprócz samej nazwy nie wykazywał żadnych cech bizantyjskiej architektury. Styl neobizantyjski wykształcił się w Rosji później, pod koniec lat 40 i w latach 50 XIX wieku i od tego czasu bywał niekiedy łączony ze stylem neorosyjskim, tworząc eklektyczny styl neobizantyjsko-neorosyjski.
Inne spotykane w literaturze określenia tego stylu to styl bizantyński, rosyjski, pseudorosyjski, synodalny, urzędowy, neobizantyński, pseudobizantyński. Niejednoznaczne nazewnictwo może powodować mylenie stylu neorosyjskiego z neobizantyjskim. W przeciwieństwie do stylu neorosyjskiego, styl neobizantyjski był rozwijany również w pozostałych krajach prawosławnych, krajach niemieckich, Lewancie, Anglii, USA i innych. Późniejszą fazę rozwoju stylu neorosyjskiego (po 1870), w której nacisk kładziony był w szczególności na mnogość typowo rosyjskich detali (np. kokoszniki, ozdobne kolumienki, gzymsy, fryzy, obramowania okien), określa się mianem stylu ruskiego lub „czysto ruskiego”.
Architektura cerkiewna.
Kształtowanie się cerkiewnego stylu narodowego.
Początki poszukiwań rosyjskiego stylu narodowego sięgają okresu romantyzmu. W 1824 roku został wydany pierwszy w historii Rosji album 31 urzędowo zatwierdzonych projektów sakralnych w duchu klasycyzmu. W 1826 roku Świątobliwy Synod pod naciskiem opinii publicznej zwrócił się do cesarza Mikołaja I z prośbą uzupełnienia albumu o nowe projekty, odwołujące się do dawnej architektury prawosławnej. Najstarszymi przykładami poszukiwań nowego stylu są cerkiew św. Aleksandra Newskiego w Poczdamie (1826–1829) i niezachowana druga cerkiew Dziesięcinna w Kijowie (1828–1842), zaprojektowane przez Wasilija Stasowa i noszące cechy m.in. dawnej architektury rosyjskiej oraz niemieckiego neoromanizmu i neoklasycyzmu.
Częściowe próby unifikacji wyglądu cerkwi w Imperium Rosyjskim podejmowane były od początku XIX wieku. W 1803 roku Świątobliwy Synod Rządzący zabronił wznoszenia obiektów sakralnych w stylu „małoruskim”, tj. budowania trójkopułowych świątyń typowych dla ziem Ukrainy Naddnieprzańskiej. Ujednoliceniu stylu obowiązującego przy wznoszeniu nowych prawosławnych świątyń szczególnie sprzyjał cesarz Mikołaj I, który w swojej polityce dążył do zatarcia różnic kulturowych i wyznaniowych między wieloma narodami Rosji. Początkowo faworyzowany przez monarchę „uniwersalny” styl klasycystyczny został już po kilku latach zarzucony na skutek próśb prawosławnego duchowieństwa i wiernych. W 1826 roku cesarz skłonił się do opracowania nowego stylu nawiązującego do prawosławnej architektury Bizancjum. Pomimo promocji sztuki bizantyjskiej rozpoczętej w 1826 roku i ukazu z 1841 roku, w którym położono nacisk na stosowanie „w miarę możliwości” starożytnych wzorów bizantyjskich, styl neorosyjski lat 20–40 XIX wieku nie wykazywał żadnych cech bizantyjskich świątyń.
Decydujący wpływ na ukształtowanie się stylu neorosyjskiego miał Konstantin Thon, rektor Cesarskiej Akademii Sztuk Pięknych w Petersburgu. Stworzony przez Thona na przełomie lat 20 i 30 XIX wieku monumentalny i eklektyczny styl wpisał się w poszukiwania rosyjskiego stylu narodowego i cieszył się szeroką aprobatą do lat 70 XIX wieku. Do najważniejszych, wczesnych, neorosyjskich projektów Thona należą: cerkiew św. Katarzyny w Jelizawethofie (1830–1837) i sobór Wprowadzenia Matki Bożej do Świątyni w Petersburgu (1834–1842).
Mikołaj I polecił w 1838 roku Thonowi skodyfikowanie zasad stylu architektury cerkiewnej w duchu „Świętej Rusi” – z wykorzystaniem elementów typowych dla dawnego budownictwa ruskiego (wielkorosyjskiego). Thon postanowił przenieść na grunt artystyczny rosyjską ideę państwową zawartą w hasłach: absolutyzm – prawosławie – ludowość. W 1838 roku Thon opracował zbiór planów prawosławnych świątyń zatytułowany "Projekty cerkwiej", który został wysoko oceniony przez cesarza. W 1839 roku rozpoczęto budowę soboru Chrystusa Zbawiciela w Moskwie (1839–1880), stanowiącego do dziś największą świątynię prawosławną na świecie. Projekty Thona zostały uznane w ukazie z 1841 roku za „zalecane” przy budowie prawosławnych cerkwi. W ramach stylu neorosyjskiego ukształtowały się m.in. następujące wzory cerkwi: w przypadku świątyni parafialnej – obiektu jednonawowego krytego dachem namiotowym bądź pojedynczą kopułą, przy cerkwiach o statusie soboru – budynku z kwadratową nawą krytą kopułą oraz przedsionkiem, nad którym wznosiła się wieża. Sobory katedralne budowano natomiast najczęściej na planie krzyża greckiego przenikającego się z kwadratem i nakrywano pięcioma cebulastymi kopułami. W przypadku, gdy świątynia miała mniejsze rozmiary, ograniczano się do planu krzyża greckiego i pojedynczej kopuły. W latach 40 XIX wieku Thon rozpoczął projektowanie nowych świątyń z dominującymi rosyjskimi dachami hełmowymi, m.in. cerkiew Zwiastowania w Petersburgu (1844–1849) i sobór Narodzenia Bogurodzicy w Krasnojarsku (1845–1861).
Ocena stylu Thona.
Mimo że przez cały wiek XIX i początek wieku XX zdarzały się w architekturze rosyjskiej odstępstwa od stylu neorosyjskiego (np. cerkwie w stylu klasycystycznym, neogotyckim, neobarokowym), projekty Thona cieszyły się sporą popularnością i zdominowały rosyjską architekturę sakralną do lat 70 XIX wieku. Niemniej już od lat 40 XIX wieku dochodziło do nasilania się krytyki stylu Thona oraz mniejszych lub większych odstępstw od jego projektów. Do wczesnych przykładów modyfikacji projektu Thona należy sobór Wniebowstąpienia Pańskiego w Jelcu (1845–1889). Projektom Thona zarzucano najczęściej: eklektyzm, inspiracje klasycyzmem, surowość i anachronizm. Vojeslav Molè przedstawił następującą ocenę stylu Thona: "Zebrano w nim wszystko, co można było zaobserwować w budownictwie cerkiewnym i świeckim, monumentalnym i intymnym, kamiennym, ceglanym i drewnianym oraz przetopiono na jedną całość, której brak jednak siły bezpośredniego wyrazu, a także prawdziwie jednolitej kompozycji". Pojawiły się opinie, że styl Thona położył kres swobodzie twórczej architektów w opracowywaniu rozplanowania przestrzennego i brył świątyń.
Mimo krytyki architektura Thona stanowiła ważny impuls w rozwoju sztuki rosyjskiej, który zwrócił uwagę budowniczych na tradycyjną architekturę prawosławną i wpłynął na formowanie się „czystego” stylu neorosyjskiego pod koniec lat 60 XIX wieku. W latach 1898–1917 w architekturze rosyjskiej nastąpił ponowny zwrot ku architekturze klasycyzującej (okres tzw. „retrospektywizmu”) i pojawiły się liczniejsze odwołania do zmodyfikowanego stylu Thona. Zostały wzniesione m.in. niezachowany sobór Objawienia Pańskiego w Moskwie-Dorogomiłowie (1898–1910), sobór Iwerskiej Ikony Matki Bożej Monasteru Pierierwińskiego (1904–1908), cerkiew-dzwonnica Zmartwychwstania Pańskiego na Cmentarzu Rogożskim (1907–1913).
Nowe warianty stylu.
W 1845 roku hrabia Anatoli Demidow i francuski artysta André Durand opublikowali w Paryżu "Album du voyage pittoresque et archaéologique en Russie", który przyczynił się do wzrostu zainteresowania tradycyjną architekturą rosyjską zagranicą i w samej Rosji. Album zawierał szereg litografii wykonanych podczas podróży po Rosji odbytej w 1839 roku i miał bardziej charakter publikacji podróżniczej i artystycznej niż naukowej. Na litografiach przedstawiono wybrane zabytki dawnej architektury rosyjskiej, które dowodziły jej wyjątkowości. Pierwszymi z założenia naukowymi publikacjami poświęconymi dawnej architekturze rosyjskiej były "Zabytki starożytności moskiewskich" Iwana Sniegirowa (Moskwa 1842–1845), "Historia ruska w zabytkach budownictwa cerkiewnego i świeckiego" również autorstwa Iwana Sniegirowa (Moskwa 1848–1860) oraz "Starożytności państwa rosyjskiego" Fiodora Sołncewa (Moskwa 1849–1853). W tym samym czasie Moskiewskie Towarzystwo Archeologiczne uczyniło z przedbarokowej architektury rosyjskiej jeden z głównych obszarów swoich badań. W latach 1869–1915 odbywały się w Rosji konferencje biennalne poświęcone tradycyjnej architekturze ruskiej. Owoce pracy Moskiewskiego Towarzystwa Archeologicznego zawarto w sześciotomowym dziele Komisji badań na rzecz ochrony dawnego budownictwa ruskiego (1907–1915). Drugim obok Moskwy głównym ośrodkiem badań był Sankt Petersburg. W latach 1895–1901 Władimir Susłow we współpracy z petersburską Akademią Sztuk Pięknych opublikował siedmiotomową pracę "Zabytki starodawnej architektury ruskiej", a w latach 1908–1912 czterotomowe "Zabytki sztuki staroruskiej". Kolejnym ważnym projektem była wydawana od 1909 roku sześciotomowa "Historia sztuki ruskiej" Igora Grabara, która ze względu na rewolucję październikową nie została jednak dokończona.
Na przełomie lat 40 i 50 XIX wieku Aleksiej Gornostajew, zainspirowany dawną architekturą Rosyjskiej Północy, wzbogacił styl neorosyjski o kolejne tradycyjne elementy, odrzucając większość wzorów klasycyzujących Thona. Zaprojektował m.in. skit św. Mikołaja Monastyru Wałaamskiego (1851), sobór Zaśnięcia Bogurodzicy Ławry Świętogórskiej (1859–1868) i sobór Zaśnięcia Matki Bożej w Helsinkach (1862–1868).
Pod koniec lat 40 XIX wieku zaczęły się pojawiać próby łączenia stylu neorosyjskiego z neobizantyjskim. Rosyjskie budownictwo neobizantyjskie pojawiło się wraz z obecnością Rosjan na Bałkanach i Kaukazie na przełomie lat 40 i 50 XIX wieku, inspiracją miejscową sztuką i zabytkami bizantyjskimi, w tym Hagią Sophią. Najstarszym, odosobnionym przykładem nawiązań do architektury bizantyjskiej połączonej z klasycyzmem jest sobór Mądrości Bożej w Carskim Siole (1780–1788). W przeciwieństwie do stylu neorosyjskiego, styl neobizantyjski był rozwijany również w pozostałych krajach prawosławnych, krajach niemieckich, Palestynie, Anglii, USA i innych. Do przykładów łączenia stylów neobizantyjskiego i neorosyjskiego należą np. sobór metropolitalny Świętej Równej Apostołom Marii Magdaleny w Warszawie (1867–1869, arch. Nikołaj Syczew) i sobór Aleksandra Newskiego w Niżnym Nowogrodzie (1868–1881).
Od końca lat 60 XIX wieku styl neorosyjski zaczął ulegać zróżnicowaniu na szereg wariantów nawołujących do odrzucenia sztuki Zachodu, czerpania wzorów z budownictwa ludowego, przedbarokowej architektury rosyjskiej, ewentualnie dawnej architektury rosyjskiej z zachowaniem niektórych wpływów bizantyjskich, renesansu, baroku, klasycyzmu lub modernizmu. Przyczynami tych transformacji, w których decydującą rolę odegrały projekty Wiktora Hartmanna i Iwana Ropeta, było wysunięcie wobec stylu Thona zarzutów o propagowania klasycyzmu pod płaszczykiem stylu narodowego, anachronizmu i sztuczności, a wręcz naśladowania architektury kościołów katolickich. Cerkwie rozplanowane według zawartych w "Projektach cerkwiej" wzorców zaczęto zdobić detalami uznanymi za rdzennie rosyjskie: kokosznikami, starannie rzeźbionymi obramowaniami okien, arkadami i gzymsami, kolumienkami. Fasady świątyń malowano na różne kolory, mnożono detale, w miarę możliwości zwiększano liczbę cebulastych kopuł nawet do dziewięciu. Zmodyfikowana odmiana stylu urzędowego zyskała poparcie Cesarza Wszeschrusi Aleksandra III, który uważał ją za odpowiadającą jego programowi politycznemu. Do najważniejszych zabytków należą: sobór Zmartwychwstania Pańskiego w Petersburgu (1883–1907), sobór Świętych Piotra i Pawła w Peterhofie (1895–1905).
W latach 1900–1917 oddziaływał na styl neorosyjski eklektyzm, modernizm i retrospektywizm. Pojawiły się „czyste”, specjalnie podkreślane formy architektury staroruskiej łączone niekiedy z elementami modernizmu. Głównymi wzorami stały się dawna architektura pskowska i nowogrodzka z „białego kamienia”. Do zachowanych cerkwi należą sobór Zmartwychwstania Pańskiego w Twerze (1912–1913), świątynia św. Piotra Metropolity Moskiewskiego w Petersburgu (1911–1912) i staroobrzędowa cerkiew św. Mikołaja Cudotwórcy w Moskwie (1914–1921). Do głównych świątyń nawiązujących do budownictwa włodzimiersko-suzdalskiego należała cerkiew Chrystusa Zbawiciela na Wodach w Petersburgu (1910), która zarazem była najbardziej zbliżona do autentycznej architektury staroruskiej. Pojawiły się cerkwie naśladujące w każdym aspekcie architekturę staroruską, sprzed najazdu mongolskiego na Ruś. Świątynie takie powstały w miejscach, gdzie w okresie staroruskim faktycznie istniały cerkwie, zostały jednak w toku swojej historii przebudowane bądź zniszczone, np. odbudowa soboru Zaśnięcia Matki Bożej we Włodzimierzu z 1900 roku i soboru św. Bazylego w Owruczu z lat 1903–1911.
Nurt modernizujący.
Od lat 80 XIX wieku do 1917 roku pojawił się trend modernistyczny w neorosyjskiej architekturze sakralnej, dotyczący głównie mniejszych projektów. Modernizm nie miał na celu zaprzeczania czy zrywania z rosyjską cerkiewną tradycją architektoniczną, lecz stanowił jej rozwinięcie poprzez stosowanie nowoczesnych rozwiązań technicznych i artystycznych w ramach tradycyjnych form.
Najstarszymi przykładami tego typu budowli są m.in. cerkiew Obrazu Chrystusa Nie Ludzką Ręką Uczynionego w Abramcewie (1881–1882) według projektu Wiktora Wasniecowa, cerkiew św. Ducha w Tałaszkinie (1902–1905), cerkiew Zmartwychwstania Pańskiego w Sokolnikach (1903–1912), świątynia Św. Trójcy w Bałakowie (1908–1909), monaster Świętych Marty i Marii w Moskwie (1908–1911), cerkiew Opieki Najświętszej Bogurodzicy w Petersburgu (1912–1913), cerkiew Sergiusza z Radoneża na Kulikowym Polu (1913) i cerkiew Obrazu Chrystusa Nie Ludzką Ręką Uczynionego w Klaźmie (1913), będąca zarazem najstarszą żelbetową świątynią w Rosji.
Powstał również szereg budowli nawiązujących do tradycyjnej, rosyjskiej architektury drewnianej, np. niezachowana drewniana cerkiew Wszystkich Świętych w Nadieżdinsku (1896–1898), drewniana cerkiew Ikony Matki Bożej Kazańskiej w Wyricy (1912–1914) i cerkiew św. Mikołaja pod Sołomienną Storożką (1916).
Na początku XX wieku również niektóre cerkwie staroobrzędowców zaczęły być budowane w stylu modernizmu. Do najstarszych modernistycznych cerkwi staroobrzędowych należy cerkiew Ikony Matki Bożej „Znak” w Petersburgu (1906–1907) wybudowana według projektu Dmitrija Kryżanowskiego z własną kotłownią, parowym systemem ogrzewania ścian i wentylacją. Do kolejnych należały projekty Ilji Bondarenki, np. molenna Zmartwychwstania Pańskiego i Opieki Matki Bożej w Moskwie (1907–1908) i cerkiew na Małym Gawrikowie w Moskwie (1908–1911).
Architektura sakralna po 1991 roku.
W wyniku upadku komunizmu nastąpiło odrodzenie się stylu neorosyjskiego. Po 1985 roku umożliwiono w ZSRR i następnie Federacji Rosyjskiej odbudowę zniszczonych obiektów sakralnych, w tym bizantyjsko-rosyjskich. W latach 1990-2000 odbudowano sobór Chrystusa Zbawiciela w Moskwie, w latach 2006–2013 Wielkiego Złatousta w Jekaterynburgu.
Obok prac restauratorskich i odbudowy wielu przedrewolucyjnych (rewolucja październikowa) świątyń wybudowano również szereg nowych, np. sobór Zwiastowania w Woroneżu (1998–2009), sobór św. Trójcy w Magadanie (2001–2008) i sobór Przemienienia Pańskiego w Chabarowsku (2001–2004). Pojawiły się także przykłady zmodernizowanego stylu rosyjskiego, np. cerkiew św. Jerzego w Dorogomiłowie (1994–1995), cerkiew św. Pantelejmona w Rostowie nad Donem (1996–1997), cerkiew św. Piotra w Sankt Petersburgu (2005–2010), czasownia św. Aleksandra Newskiego w Korolowie (1998–1999) i sobór Chrystusa Zbawiciela w Kaliningradzie (2004–2006).
Do przykładów nowoczesnej interpretacji dawnej, sakralnej architektury drewnianej należą moskiewska świątynia święciciela Mikołaja w Izmajłowie z 2000 roku i cerkiew Narodzenia Najświętszej Bogurodzicy w Kondopodze (2004–2009).
Architektura świecka.
Styl Konstantina Thona.
W okresie od lat 30 XIX wieku do lat 20 XX wieku pojawiły się często monumentalne i funkcjonalne budynki świeckie w stylu neorosyjskim. Do najstarszych należą Wielki Pałac na Kremlu Moskiewskim (1838–1849) i Zbrojownia Kremla Moskiewskiego (1849–1851) zaprojektowane przez Thona. Architekt wykorzystał w swych projektach elementy istniejących, przedbarokowych pałaców w dawnym stylu rosyjskim, łącząc je z architekturą klasycystyczną.
Nowe warianty stylu.
Pod koniec lat 60 XIX wieku Wiktor Hartmann i Iwan Ropet rozpoczęli projektowanie kolejnych budowli neorosyjskich znacznie bardziej odwołujących się do autentycznych wzorów rosyjskiej architektury przedbarokowej i budownictwa ludowego. W 1872 roku wybudowano Typografię Mamontowa i tymczasowy Teatr Ludowy na Placu Warwarinskim w Moskwie, które stały się wzorami dla kolejnych budynków. W 1875 roku rozpoczęto budowę Państwowego Muzeum Historycznego w Moskwie i Muzeum Politechnicznego w Moskwie nawiązujących do XVI wiecznej moskiewskiej architektury.
Następnymi ważnymi obiektami były: Teatr Korsza w Moskwie (1882), Teatr Paradies w Moskwie (1885), Teatr Dramatyczny w Samarze (1888), elektrostacja „Nowy Maneż” w Moskwie (1888), Duma Miejska Moskwy (1890–1892), dworzec kolejowy we Władywostoku (1891–1893), Targi w Niżnym Nowogrodzie (1893–1896), Wierchnije Torgowyje Riady z zastosowaną inżynierią strukturalną (1893). Wiele obiektów nosiło cechy eklektyczne. Za najbardziej „czysty” przykład stylu neorosyjskiego w architekturze świeckiej uważany jest dom Igumnowa w Moskwie (1888–1895). Styl neorosyjski bywał niekiedy wykorzystywany w celu zacieśniania więzów z innymi krajami, np. sobór św. Aleksandra Newskiego w Sofii został wzniesiony na cześć Cesarza Wszechrusi Aleksandra II, dzięki któremu Bułgaria uzyskała niepodległość w 1878 roku. Wybudowana w 1826 roku cerkiew św. Aleksandra Newskiego w Poczdamie miała obok służby wierzącym, przysłużyć się „umacnianiu przyjaźni prusko-rosyjskiej”. Z okazji setnej rocznicy zwycięstwa Rosjan w „Bitwie Narodów” wybudowano w Lipsku cerkiew św. Aleksego (1911–1913). Obok demonstracji wzajemnych powiązań i obecności kulturowej Rosji na danym obszarze, styl neorosyjski stawał się także narzędziem rusyfikacji, np. nowa fasada Pałacu Staszica w Warszawie z 1893 roku z urządzoną w nim cerkwią św. Tatiany Rzymianki zostały zaprojektowane z myślą o nadaniu miastu rosyjskiego charakteru, w nawiązaniu do rzekomej „rosyjskiej przeszłości” tego miejsca – Kaplicy Moskiewskiej.
Nurt modernizujący w architekturze świeckiej.
Na początku XX wieku dochodzi do splotu stylu neorosyjskiego z modernizmem, np. Dworzec Jarosławski w Moskwie (1902), dom czynszowy Piercowej w Moskwie (1905–1907, arch. Nikołaj Żukow), dom „Skazka” w Petersburgu (1909, arch. Aleksandr Bernardazzi) i dom przy ulicy Plutałowej 2 w Petersburgu (1911–1913). Kolejnym nurtem w ramach którego przejawiały się formy secesyjne był retrospektywizm staroruski, wywodzący się wprost ze stylu neorosyjskiego. W przeciwieństwie do architektów neorosyjskich retrospektywiści przywiązywali większą wagę do posługiwania się wyrazistymi, autentycznymi wzorami dawnej architektury rosyjskiej i nie wahali się korzystać ze zdobyczy modernizmu. Do najważniejszych budynków zaliczany jest m.in. budynek Banku Państwowego w Niżnym Nowogrodzie (1910–1912) i Dworzec Kazański w Moskwie (1913–1940).
Styl neorosyjski w budownictwie świeckim przestał być szerzej stosowany w latach 20 XX wieku. Do rzadkich przykładów nawiązań do stylu neorosyjskiego w okresie radzieckim należy kawiarnia „Łabędź” na terenie WWC z połowy lat 50 XX w. Po 1991 roku zaczęto ponownie realizować projekty w stylu neorosyjskim, np. dom mieszkalny na Chwostowym Zaułku nr 5 w Moskwie (1997, arch. Aleksandr Szczukin i Michaił Leonow) i kreml izmajłowski w Moskwie (1998–2007).
Architektura drewniana.
Przedbarokowa architektura rosyjska znajdowała się do XVII wieku pod silnym wpływem sztuki ludowej, z której zaczerpnięto wiele tradycyjnych motywów: specyficzne dachy namiotowe, kokoszniki, rosyjskie dachy hełmowe i sześcianowe. Przykładem drewnianej architektury świeckiej tego okresu jest pałac cesarski w Kołomienskoje (1667–1672). Drewniane budynki rosyjskiej arystokracji, nawiązujące do architektury ludowej znane są także z XVIII wieku, np. dom władcy Piotra I w twierdzy nowodźwińskiej pod Archangielskiem z 1702 roku (obecnie w Kołomienskoje). W 1815 roku rosyjsko-włoski architekt Carlo Rossi zaprojektował dla cesarzowej-małżonki Elżbiety typowo rosyjską wieś do parku w Pawłowsku. W latach 1826–1827 zostało na zlecenie króla Prus Fryderyka Wilhelma III wybudowane rosyjskie osiedle Alexandrowka w Poczdamie. Osiedle w formie hipodromu z krzyżem świętego Andrzeja zostało zaprojektowane przez Petera Josepha Lennégo, a wybudowane przez Johanna Georga Morscha starszego. Plany poszczególnych domów Alexandrowki bazowały na rysunkach Carla Rossiego, który podarował swoje szkice królowi Prus podczas wizyty u cesarzowej-małżonki w 1818 roku. W 1853 roku został na zamówienie cesarza Mikołaja I wybudowany we wsi Nizino pod Peterhofem „wzorcowy” wiejski, drewniany dom rosyjski. W 1856 roku Nikołaj Nikitin zaprojektował w duchu słowianofilstwa malutką Izbę Pogodinską na Dziewiczym Polu.
Wznoszenie wiejskich budynków ze specjalnie podkreślanymi elementami ludowymi w pierwszej połowie XIX wieku wynikało z trendów sentymentalnych, romantycznych i poczucia wyjątkowości rosyjskiej architektury ludowej. Projekty te stały się źródłem inspiracji dla kolejnych, niekiedy bardzo okazałych drewnianych: izb, dacz, bani, siedzib (ros. "usadba"), dworków (ros. "osobnjak"), pałaców (ros. "dworiec") i dworów. Ważnymi zabytkami, które miały wpływ na rozwój stylu są: dworek braci Stiepanowych w Czelabińsku z około 1865 roku zainspirowany uralskim budownictwem ludowym, bania „Teremok” (1872–1878) i studio-pracownia w Abramcewie (1873–1877), dom Sazanowa w Ostaszewie (1897) i izba „Teremok” we Fljonowie (1901). Budownictwo tego typu uległo z czasem wpływom modernizmu (np. dworek Szorina w Gorochowcu z początku XX wieku) i eklektyzmu, np. dacza Marii Kleinmichel na Wyspie Kamiennej (1908–1911) i dacza Pawła Baszenina w Sarapule (1909) z elementami neogotyku. Do rzadkich, zachowanych przykładów małej architektury neorosyjskiej w Polsce należy Dworek Gubernatora Grodzieńskiego (1845, neorosyjska przebudowa nastąpiła później) w parku pałacowym w Białowieży.
Do architektów inspirujących się folklorem i stosujących nowe, niestandardowe formy należeli Wiktor Hartmann i Iwan Ropet. Zapoczątkowany przez nich fantazyjny styl bywa nazywany „baśniowym”. Położyli oni podwaliny pod rosyjską architekturę pawilonów wystawienniczych, cesarskich stacji koronacyjnych, przystanków, kiosków itp. W XX wieku kontynuatorami tej tradycji stali się Fiodor Schechtel i Ilja Gołosow.
Styl neorosyjski w pozostałych dziedzinach sztuki.
Styl neorosyjski był stosowany również w pozostałych dziedzinach sztuki i rzemiosła: rzeźbiarstwie, malarstwie, grafice, meblarstwie, złotnictwie, ceramice i innych. Do czołowych przedstawicieli stylu neorosyjskiego w sztukach wizualnych należeli m.in. Wiktor Wasniecow, Michaił Wrubel, Iwan Bilibin i Nikołaj Roerich.

</doc>
<doc id="2433060" url="https://pl.wikipedia.org/wiki?curid=2433060" title="Walter Elias Disney">
Walter Elias Disney



</doc>
<doc id="2433063" url="https://pl.wikipedia.org/wiki?curid=2433063" title="Arnshöfen">
Arnshöfen

Arnshöfen – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Wallmerod.

</doc>
<doc id="2433064" url="https://pl.wikipedia.org/wiki?curid=2433064" title="Arnshoefen">
Arnshoefen



</doc>
<doc id="2433065" url="https://pl.wikipedia.org/wiki?curid=2433065" title="Vitaliy Skomarovskyi">
Vitaliy Skomarovskyi



</doc>
<doc id="2433066" url="https://pl.wikipedia.org/wiki?curid=2433066" title="Bilkheim">
Bilkheim

Bilkheim – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Wallmerod.

</doc>
<doc id="2433067" url="https://pl.wikipedia.org/wiki?curid=2433067" title="Rów Orawicki">
Rów Orawicki

Rów Orawicki ("Oravická brázda") – odcinek Rowu Podtatrzańskiego od przełęczy Borek po Bramę Orawską. Tworzą go kolejno: Dolina Mihulcza, Kotlina Orawicka i Dolina Cicha Orawska:
Rów Orawicki oddziela Tatry Zachodnie od Skoruszyńskich Wierchów i Orawicko-Witowskich Wierchów. Zabudowana jest tylko niewielka, środkowa jego część – osiedle Orawice. Pozostałą część zajmują lasy, lub rozległe łąki i polany. Tatrzańska część wchodzi w skład TANAP-u
Cały Rów Orawicki należy do zlewni Morza Czarnego. Najniższe miejsce rowu znajduje się w Orawicach, przy kapielisku termalnym. Płynąca tędy rzeka Orawica zbiera wody z całego Rowu Orawickiego, przełamuje Pogórze Skoruszyńskie i spływa w północno-zachodnim kierunku nienależącą już do rowu Doliną Orawicką.

</doc>
<doc id="2433069" url="https://pl.wikipedia.org/wiki?curid=2433069" title="Daco-Getica Bukareszt">
Daco-Getica Bukareszt

Daco-Getica București – rumuński klub piłkarski z siedzibą w Bukareszcie.
Historia.
Chronologia nazw:
Clubul Sportiv Juventus Bucureşti powstał w 1992 jako próba reaktywacji przedwojennego klubu o tej samej nazwie. Przez większość swojego dotychczasowego istnienia klub występował w trzeciej lidze. W 2010 Juventus wygrał rozgrywki Liga III i awansował do Liga II. W 2017 roku klub wygrał rozgrywki Liga II i po raz pierwszy w historii awansował do rumuńskiej ekstraklasy.
W premierowym sezonie 2017/18 w pierwszej lidze klub zajął ostatnie 14. miejsce i spadł do Ligi II. Po spadku zmienił nazwę na Daco-Getica Bucureşti.
W listopadzie 2019, przed rozpoczęciem 14. kolejki, klub wycofał się z rozgrywek Ligi II.
Obecny skład.
"aktualny na dzień 7 lipca 2017"

</doc>
<doc id="2433070" url="https://pl.wikipedia.org/wiki?curid=2433070" title="Dreikirchen">
Dreikirchen

Dreikirchen – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Wallmerod.

</doc>
<doc id="2433071" url="https://pl.wikipedia.org/wiki?curid=2433071" title="Dorfmann">
Dorfmann

Dorfmann, Dorfman:

</doc>
<doc id="2433072" url="https://pl.wikipedia.org/wiki?curid=2433072" title="Siarhiej Kanoplicz">
Siarhiej Kanoplicz

Siarhiej Michajławicz Kanoplicz (, , "Siergiej Michajłowicz Konoplicz"; ur. 28 marca 1957 w Derbince w rejonie mozyrskim) – białoruski agronom i polityk, w latach 2008–2016 deputowany do Izby Reprezentantów Zgromadzenia Narodowego Republiki Białorusi IV i V kadencji.
Życiorys.
Urodził się 28 marca 1957 roku we wsi Derbinka, w rejonie mozyrskim obwodu homelskiego Białoruskiej SRR, ZSRR. Ukończył Białoruską Państwową Akademię Gospodarstwa Wiejskiego, uzyskując wykształcenie wykwalifikowanego agronoma, a także Akademię Zarządzania przy Prezydencie Republiki Białorusi, uzyskując wykształcenie specjalisty w dziedzinie administracji państwowej. Pracował jako brygadier, główny agronom, zastępca przewodniczącego, przewodniczący kołchozu „Rewolucja” w rejonie jelskim, pierwszy zastępca przewodniczącego – kierownik Urzędu Gospodarki Wiejskiej i Żywności, przewodniczący Jelskiego Rejonowego Komitetu Wykonawczego.
27 października 2008 roku został deputowanym do Izby Reprezentantów Zgromadzenia Narodowego Republiki Białorusi IV kadencji z Poleskiego Okręgu Wyborczego Nr 43. Pełnił w niej funkcję przewodniczącego Stałej Komisji ds. Problemów Katastrofy Czarnobylskiej, Ekologii i Eksploatacji Przyrody. Od 13 listopada 2008 roku był członkiem Narodowej Grupy Republiki Białorusi w Unii Międzyparlamentarnej. 18 października 2012 roku został deputowanym do Izby Reprezentantów V kadencji z tego samego okręgu wyborczego. Pełnił w niej funkcję przewodniczącego Stałej Komisji ds. Ekologii, Eksploatacji Przyrody i Katastrofy Czarnobylskiej. Jego kadencja w Izbie Reprezentantów zakończyła się 11 października 2016 roku.
Życie prywatne.
Siarhiej Kanoplicz jest żonaty, ma dwoje dzieci.

</doc>
<doc id="2433073" url="https://pl.wikipedia.org/wiki?curid=2433073" title="Leszek Sztokała">
Leszek Sztokała

Leszek Mariusz Sztokała (ur. 5 lutego 1969 w Szczecinie) – wrocławski kaskader, statysta, aktor-epizodysta oraz muzyk. Jest absolwentem Szkoły Kaskaderów Filmowych w Krakowie, członkiem Stunt Team Poland. Tworzy pokazy Stunts Fire Show.
Życiorys.
W 1971 roku wyjechał wraz z rodzicami ze Szczecina i zamieszkał na stałe we Wrocławiu. W latach 1985–1988 pobierał nauki w ZSZ ELWRO, gdzie został dostrzeżony i doceniony przez nauczyciela wychowania fizycznego Henryka Załęskiego, byłego mistrza boksu, lekkoatlety i maratończyka. Za jego namową brał udział w sztafetach, biegach krótkich i długodystansowych, skoku w dal, gimnastyce akrobatycznej, pływaniu, a nawet jeździe na łyżwach.
Po ukończeniu szkoły podjął pracę w Elektronicznych Zakładach Naukowych ELWRO, a następnie został powołany do służby wojskowej, gdzie jako elew Centralnego Ośrodka Szkolenia Specjalistów Technicznych Wojsk Lotniczych w Oleśnicy ukończył szkolenie specjalistów ze stopniem bardzo dobrym (Świadectwo Ministra Obrony Narodowej).
Po powrocie do rodzinnego miasta pracował w wielu zawodach, ostatecznie zajmuje się grafiką reklamową. W wolnym czasie zajmował się również muzyką, grając na gitarze basowej kolejno w zespołach Spectrum+, Bakcyl, SpeedFire. Został dostrzeżony przez dwóch wrocławskich muzyków: Wojciecha Maciejewskiego oraz Roberta Szymańskiego. Powstała grupa Kilersi, do której dołączył wraz z Waldemarem Ogrodniczakiem i w tym składzie rozpoczął karierę w kraju i za granicą, grając koncerty pod pseudonimem "matrix" i "maximus. "Zespół ten, ma na swoim koncie wiele wydawnictw muzycznych oraz setki koncertów w kraju i za granicą.
W 2000 roku Leszek Sztokała wrócił także do sportu, rozpoczął szkolenie w Dolnośląskiej Sekcji Aikido Hirokazu Kobayaschi, wiele lat treningów jest w końcu początkiem jego prawdziwej pasji. W 2007 roku rozpoczął naukę w Szkole Kaskaderów Filmowych 13 w Krakowie. Po jej ukończeniu w 2009 roku dostał się do ścisłej czołówki Stunt Team Poland, której szefem i koordynatorem jest Marek Sołek. W grupie tej zdobywa kolejne licencje, między innymi, jazdy konnej oraz instruktora sportu i rekreacji ruchowej w specjalności samoobrona. Szczególne zainteresował się ogniem, upadkami ze schodów i potrąceniami samochodowymi czy wleczenie za różnego rodzaju pojazdami." "Podczas pobytu w Niemczech przeszedł szkolenie w grupie Stuntteam, w której zdobywa kolejną licencję. To Niemiecka grupa kaskaderów pracujących przy znanym serialu "Alarm für Cobra 11" – Die Autobahnpolizei, pol. dosł. "Alarm dla Kobry 11 – Drogówka", w której koordynatorem i kaskaderem jest Walter März. Pod jego okiem uzyskał certyfikat i specjalizacje związane z używaniem ognia, a w szczególności posiadł wiedzę, doświadczenie i praktyczne umiejętności pozwalające mu na kreowanie postaci zajętych płomieniami. Obecnie dopracowuje projekt Stunts Fire Show poszerzając go o występy stunterów motocyklowych i pokaz driftu samochodowego z udziałem pirotechniki. Współpracuje z Holenderskim pirotechnikiem, wzbogacając wspólne występy o coraz nowsze atrakcje. Celem jest pokazanie podczas imprez eventowych pracę kaskadera na żywo, bez tricków.
Role aktorskie i kaskadrskie.
Doświadczenie na planie filmowym:
Pokazy i eventy:
Reklamy, programy TV, klipy i inne produkcje:
Jako muzyk zespołu KILERSI:
Dyskografia zespołu.
Dyskografia zespołu KILERSI:

</doc>
<doc id="2433074" url="https://pl.wikipedia.org/wiki?curid=2433074" title="Dorfman">
Dorfman



</doc>
<doc id="2433075" url="https://pl.wikipedia.org/wiki?curid=2433075" title="Elbingen">
Elbingen

Elbingen – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Wallmerod.

</doc>
<doc id="2433076" url="https://pl.wikipedia.org/wiki?curid=2433076" title="Northern Air Cargo">
Northern Air Cargo

Northern Air Cargo – amerykańskie linie lotnicze cargo z siedzibą w Anchorage (Alaska). Wykonuje planowe loty na terenie Alaski. Główna baza linii znajduje się w porcie lotniczym Anchorage-Ted Stevens, a węzeł w porcie lotniczym Fairbanks.
Historia.
Northern Air Cargo zostały założone w 1956 przez Bobby'ego Sholton'a i Morrie Carlson i początkowo obsługiwały loty czarterowe. Później wprowadziły loty planowe, stając się pierwszymi amerykańskimi liniami cargo, działającymi według rozkładu lotów. W lutym 2006 zostały przejęte przez Saltchuk Resources ze Seattle. Z nowym zarządem pojawiły się nowe samoloty, wiosną 2007 roku zakupiono trzy Boeingi 737-200.
W 2010 roku Northern Air Cargo wysłały jeden ze swoich 737 w rejony dotknięte trzęsieniem ziemi na Haiti.
Flota.
Flotę Northern Air Cargo stanowią następujące samoloty (stan na październik 2011):
Porty docelowe.
Według rozkładu lotów na październik 2011 roku, Northern Air Cargo obsługiwały następujące miasta na Alasce:

</doc>
<doc id="2433081" url="https://pl.wikipedia.org/wiki?curid=2433081" title="Chōshinsei Flashman">
Chōshinsei Flashman

 – japoński serial z gatunku "tokusatsu" i zarazem dziesiąty serial z sagi Super Sentai, emitowany na antenie TV Asahi od 1 marca 1986 do 21 lutego 1987.
Każdy odcinek zaczyna się słowami narratora: .
Fabuła.
W roku 1966, piątka japońskich dzieci – Jin, Dai, Bun, Sara i Rū – została uprowadzona przez Obcych Łowców na rzecz Imperium Mess. Były one potrzebne jako króliki doświadczalne do eksperymentów na ziemskich istotach. Dzieci zostały uratowane przez kosmitów z planety Błysk, którzy wychowali piątkę w odosobnieniu na planecie i jej czterech księżycach. W 1986 roku, piątka gotowa do walki z Messem, planującym podbić Ziemię, wraca na swoją ojczystą planetę. Podejmują się odnalezienia swoich prawdziwych rodziców i obrony planety. Muszą to zrobić w jeden rok, ponieważ nie są przyzwyczajeni do ziemskiej atmosfery i w przeciwnym razie zginą na skutek Zjawiska Antybłysku.
Obsada.
Aktorzy kostiumowi.
Źródło:

</doc>
<doc id="2433082" url="https://pl.wikipedia.org/wiki?curid=2433082" title="Ettinghausen">
Ettinghausen

Ettinghausen – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Wallmerod.

</doc>
<doc id="2433084" url="https://pl.wikipedia.org/wiki?curid=2433084" title="Flashman">
Flashman



</doc>
<doc id="2433086" url="https://pl.wikipedia.org/wiki?curid=2433086" title="Tursiops maugeanus">
Tursiops maugeanus

Tursiops maugeanus – wyróżniany niekiedy gatunek ssaka wodnego z rodziny delfinowatych (Delphinidae). Takson kontrowersyjny, często traktowany jako synonim "T. truncatus". Duży delfin o długości ciała 2,83–3,02 m. Czaszka duża i solidna o krótkim rostrum. Płetwa grzbietowa wysoka o sierpowatym kształcie. Ciało koloru szaro-białego, strona brzuszna biaława. W szczęce średnio 90 zębów.

</doc>
<doc id="2433088" url="https://pl.wikipedia.org/wiki?curid=2433088" title="Chouriki Sentai Ohranger">
Chouriki Sentai Ohranger



</doc>
<doc id="2433089" url="https://pl.wikipedia.org/wiki?curid=2433089" title="Hundsangen">
Hundsangen

Hundsangen – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Wallmerod.

</doc>
<doc id="2433091" url="https://pl.wikipedia.org/wiki?curid=2433091" title="Cedric Brooks">
Cedric Brooks

Cedric "Im" Brooks (ur. 1943 w Kingston, zm. 3 maja 2013 w Nowym Jorku) – jamajski saksofonista, muzyk sesyjny Studia One Clementa "Sir Coxsone'a" Dodda, współzałożyciel grup The Mystic Revelation of Rastafari i The Divine Light (później The Light of Saba), w latach 1999–2002 oraz 2009–2010 członek The Skatalites, najsłynniejszego zespołu muzyki ska wszech czasów.
Życiorys.
Urodził się i dorastał w stolicy Jamajki. W wieku 11 lat rozpoczął naukę w szkole Alpha Boys School, prowadzonej przez katolickie siostry zakonne, której to absolwentami była cała rzesza znanych muzyków (m.in. kilkoro przyszłych współzałożycieli The Skatalites). Początkowo przyuczano go do gry na klarnecie, jednak jako nastolatek zdecydował się porzucić ten instrument na rzecz saksofonu tenorowego; grywał również okazjonalnie na flecie. Po ukończeniu szkoły przyłączył się do grupy The Vagabonds, wspierającej soulowego wokalistę Jimmy’ego Jamesa, następnie zaś występował z jazzowym big-bandem Granville Williams Orchestra. Pod koniec lat 60. wspólnie z trębaczem Davidem Maddenem stworzył duet "Im &amp; David" – ich single wydawał najważniejszy wówczas producent na wyspie, Clement "Sir Coxsone" Dodd. Wkrótce Brooks został również zaangażowany na stałe przez Sir Coxsone'a jako muzyk sesyjny Studia One. Jego grę można usłyszeć m.in. na pierwszym singlu Burning Speara z 1969 roku pt. "Door Peep".
Na początku lat 70. wraz z rastafariańskim bębniarzem nyabinghi Countem Ossie współtworzył grupę The Mystic Revelation of Rastafari, z którą nagrał dwie płyty długogrające: "Grounation" (1973) oraz "Tales of Mozambique" (1975). Równocześnie założył swój własny zespół The Divine Light, który wkrótce zmienił nazwę na The Light of Saba; wydał także dwa solowe albumy studyjne: "Im Flash Forward" (1977) oraz "United Africa" (1978). Następnie przez całe lata 80. i 90. kontynuował pracę muzyka sesyjnego, wydając jedynie kilka swoich nowych singli. W marcu 1999 roku, po śmierci Rolanda Alphonso i Tommy’ego McCooka, obydwu saksofonistów i wieloletnich liderów The Skatalites, został w ich miejsce zaproszony do składu zespołu. Grał w nim do roku 2002, kiedy to opuścił formację na skutek osobistych nieporozumień z Lloydem Knibbem i Lesterem "Ska" Sterlingiem.
W roku 2007 Brooks wziął gościnny udział w nagraniach do nowego albumu studyjnego The Skatalites "On the Right Track", natomiast dwa lata później na stałe powrócił do składu grupy. Równocześnie rozpoczął pisanie autobiografii i planował reaktywację The Light of Saba, jednak w lutym 2010 roku trafił na oddział intensywnej terapii szpitala Bronx Lebanon Hospital Center w Nowym Jorku, po tym jak został znaleziony nieprzytomny przez syna w swoim mieszkaniu na Bronksie. Lekarze stwierdzili u niego zawał serca, spowodowany prawdopodobnie powikłaniami po zapaleniu płuc oraz zaniechaniem przyjmowania leków obniżających ciśnienie tętnicze krwi. Po kilku tygodniach spędzonych w śpiączce jego stan nieznacznie się poprawił, lecz nadal pozostawał w stanie półśpiączki i utracił zdolność mówienia. Zmarł 3 maja 2013 roku w szpitalu w okręgu Queens na skutek nagłego zatrzymania krążenia. Pozostawił siedmioro dzieci oraz cztery siostry.

</doc>
<doc id="2433093" url="https://pl.wikipedia.org/wiki?curid=2433093" title="Kuhnhöfen">
Kuhnhöfen

Kuhnhöfen – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Wallmerod.

</doc>
<doc id="2433094" url="https://pl.wikipedia.org/wiki?curid=2433094" title="Kuhnhoefen">
Kuhnhoefen



</doc>
<doc id="2433096" url="https://pl.wikipedia.org/wiki?curid=2433096" title="Meudt">
Meudt

Meudt – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Wallmerod.

</doc>
<doc id="2433098" url="https://pl.wikipedia.org/wiki?curid=2433098" title="Niederahr">
Niederahr

Niederahr – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Wallmerod.

</doc>
<doc id="2433099" url="https://pl.wikipedia.org/wiki?curid=2433099" title="Oberahr">
Oberahr

Oberahr – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Wallmerod.

</doc>
<doc id="2433101" url="https://pl.wikipedia.org/wiki?curid=2433101" title="Polska operacja NKWD">
Polska operacja NKWD



</doc>
<doc id="2433103" url="https://pl.wikipedia.org/wiki?curid=2433103" title="Steinefrenz">
Steinefrenz

Steinefrenz – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Wallmerod.

</doc>
<doc id="2433104" url="https://pl.wikipedia.org/wiki?curid=2433104" title="Ripensia Timișoara">
Ripensia Timișoara

Ripensia Timișoara – rumuński klub piłkarski z siedzibą w Timișoarze.
Historia.
Ripensia Timișoara został założony w 1928 przez byłego prezesa Chinezulu Timișoara Dr. Cornela Lazăra. Klub na początku bazował na byłych piłkarzach Chinezulu i Poli Timișoara. W 1932 Ripensia była wśród założycieli ligi "Divizia A". W premierowym sezonie Ripensia po pokonaniu w finale Universitateą Kluż zdobyła mistrzostwo Rumunii. W Divizia A Ripensia uczestniczył przez 9 sezonów do 1941.
Ripensia w tym czasie czterokrotnie zdobyła mistrzostwo Rumunii w 1933, 1935, 1936, 1938 oraz dwukrotnie Puchar Rumunii w 1934 i 1936. Po wojnie władze komunistyczne miały negatywny stosunek do klubu, który w tym czasie występował w Divizia B i Divizia C. W 1948 klub połączono z klubem "Electrica Timișoara". Nowy klub przyjął nazwę Electrica.

</doc>
<doc id="2433105" url="https://pl.wikipedia.org/wiki?curid=2433105" title="Ripensia Timiszoara">
Ripensia Timiszoara



</doc>
<doc id="2433106" url="https://pl.wikipedia.org/wiki?curid=2433106" title="Weroth">
Weroth

Weroth – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Wallmerod.

</doc>
<doc id="2433107" url="https://pl.wikipedia.org/wiki?curid=2433107" title="4 Pancerny Rozpoznawczy Oddział Zapasowo-Szkolny">
4 Pancerny Rozpoznawczy Oddział Zapasowo-Szkolny

4 Pancerny Rozpoznawczy Oddział Zapasowo-Szkolny (niem. Panzer-Aufklärungs-Ersatz- und Ausbildungs-Abteilung 4) – oddział wojskowy Wehrmachtu złożony z Niemców i Arabów podczas II wojny światowej.
1 października 1941 r. w Stahnsdorf pod Berlinem w III Okręgu Wojskowym został sformowany 4 Zapasowy Batalion Motocyklowy. W jego skład weszła też pewna liczba Irakijczyków, których podczas antybrytyjskiego powstania wiosną 1941 r. (patrz: Wojna brytyjsko-iracka 1941) do tzw. Legionu Arabskiego zwerbował agent niemiecki SS-Untersturmführer Franz Wimmer-Lamquet. Po upadku powstania zostali oni przetransportowani do Niemiec. Wkrótce oddział przeorganizowano w 4 Szkolny Batalion Motocyklowy. Był on podporządkowany 153 Dywizji Piechoty, zaś od poł. maja 1942 r. 233 Dywizji Grenadierów Pancernych. Pod koniec września tego roku oddział został rozdzielony na 4 Zapasowy Batalion Motocyklowy i 4 Szkolny Batalion Motocyklowy. W poł. kwietnia 1943 r. oba oddziały połączono w 4 Zapasowo-Szkolny Batalion Motocyklowy, po czym natychmiast przekształcono go w 4 Pancerny Rozpoznawczy Oddział Zapasowo-Szkolny. W poł. sierpnia tego roku został on podporządkowany III Dowództwu Oddziałów Pancernych.
Linki zewnętrzne.
Krótka historia 4 Pancernego Rozpoznawczego Oddziału Zapasowo-Szkolnego (jęz. niemiecki)

</doc>
<doc id="2433108" url="https://pl.wikipedia.org/wiki?curid=2433108" title="Twarożnik (Karkonosze)">
Twarożnik (Karkonosze)



</doc>
<doc id="2433110" url="https://pl.wikipedia.org/wiki?curid=2433110" title="Berod bei Wallmerod">
Berod bei Wallmerod

Berod bei Wallmerod – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Wallmerod.

</doc>
<doc id="2433112" url="https://pl.wikipedia.org/wiki?curid=2433112" title="Staņislavs Petkēvičs">
Staņislavs Petkēvičs



</doc>
<doc id="2433116" url="https://pl.wikipedia.org/wiki?curid=2433116" title="Zehnhausen bei Wallmerod">
Zehnhausen bei Wallmerod

Zehnhausen bei Wallmerod – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Wallmerod.

</doc>
<doc id="2433118" url="https://pl.wikipedia.org/wiki?curid=2433118" title="Zhang Fuxin">
Zhang Fuxin

Zhang Fuxin (; ur. 1 września 1961) – chiński lekkoatleta, olimpijczyk.
W 1984 roku wystąpił na igrzyskach olimpijskich w Los Angeles. Startował w dwóch konkurencjach: w chodzie na 20 kilometrów (27. miejsce) i w chodzie na 50 km (15. miejsce). Ponadto jest też brązowym medalistą igrzysk azjatyckich z New Delhi z 1982 roku w chodzie na 20 km. Dwukrotny złoty medalista Chińskiej Olimpiady Narodowej 1983.

</doc>
<doc id="2433119" url="https://pl.wikipedia.org/wiki?curid=2433119" title="Hahn am See">
Hahn am See

Hahn am See – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Wallmerod.

</doc>
<doc id="2433122" url="https://pl.wikipedia.org/wiki?curid=2433122" title="Stanisław Grodzki (przemysłowiec)">
Stanisław Grodzki (przemysłowiec)

Stanisław Grodzki (ur. 1866 w Wędrogowie, zm. 24 października 1927) – przemysłowiec warszawski, inicjator motoryzacji w Polsce.
Życiorys.
Był synem Alfreda i Wandy z Tyzlerów. Prowadził w Warszawie rodzinną firmę „Alfred Grodzki” sprzedającą wszystko dla rolnictwa: od maszyn i narzędzi rolniczych do nasion. Współtwórca i działacz Towarzystwa Automobilistów Królestwa Polskiego. Po jego powstaniu w 1907 roku wszedł w skład zarządu pełniąc funkcję sekretarza generalnego. Był prezesem Automobilklubu Polski w okresie od 5 lutego 1923 do 31 sierpnia 1927 roku.
Zainteresowawszy się powstającą motoryzacją, po rozpoznawczej podróży, wybrał samochody niemieckie Karla Benza i francuskie - braci Peugeot. Stał się przedstawicielem tych marek w Królestwie Polskim. Pierwsze egzemplarze samochodów Benz znalazły się w Warszawie około 20 sierpnia 1896 roku i odbyły próby na podwórzu przedsiębiorstwa, przy ulicy Senatorskiej 33. Pierwsze jazdy uliczne miały miejsce 25 sierpnia 1896 roku na trasie: ulica Senatorska – Bielańska – plac Bankowy i z powrotem, a następnie Senatorska – plac Trzech Krzyży i z powrotem.
Stanisław Grodzki zwrócił się następnie do oberpolicmajstra o dopuszczenie ich do ruchu, co dokonało się 29 sierpnia 1896 roku, po osobistym sprawdzeniu zwrotności i hamulców. We wrześniu 1896 roku przedsiębiorstwo „Alfred Grodzki” znalazło pierwszego kupca na samochód. Następnie Stanisław Grodzki pozyskał reprezentację trójkołowca De Dion-Bouton.
Stanisław Grodzki wyruszył (wraz z dwoma członkami załogi) 10 lipca 1897 r. w pierwszy rajd samochodem Peugeot z silnikiem Daimler 1,25 KM. Zamierzał wziąć udział w rajdzie organizowanym przez francuski Automobilklub Paryż - Dieppe. Trasa była następująca: Warszawa – Sochaczew – Łowicz – Kutno – Krośniewice – Kłodawa – Koło – Konin – Słupca – Strzałkowo (granica) – Frankfurt nad Odrą – Berlin – Magdeburg – Hanower – Rheine – Venlo – Bruksela – Arras – Paryż. Do Paryża dotarli 26 lipca 1897 r. a następnie udali się do Dieppe nad kanałem La Manche, gdzie znaleźli się akurat w dzień po zakończeniu wyścigu samochodowego Paryż-Dieppe.
Zmarł 24 października 1927 roku. Pochowany na cmentarzu Powązkowskim w grobie rodzinnym, kwatera 42-2-15.
Upamiętnienie.
W stulecie (1997) tego wyczynu Juliusz Siudziński z Warszawy uczcił budując napędzaną silnikiem Fiata 126 replikę samochodu Grodzkiego, którą zamierzał dotrzeć również do Paryża. Ze względu na brak funduszy dojechał tylko do Poznania.

</doc>
<doc id="2433123" url="https://pl.wikipedia.org/wiki?curid=2433123" title="Boris Piwensztejn">
Boris Piwensztejn

Boris Abramowicz Piwensztejn, ros. Борис Абрамович Пивенштейн (ur. w 1909 r. w Odessie, zm. 1944, Stutthof) – radziecki pilot wojskowy (podpułkownik), oficer 1 Wschodniej Eskadry Lotniczej, a następnie Wojsk lotniczych Sił Zbrojnych Komitetu Wyzwolenia Narodów Rosji podczas II wojny światowej
Ukończył szkołę zawodową w Odessie, a następnie szkołę lotniczą. Służył w lotnictwie wojskowym Armii Czerwonej na Dalekim Wschodzie. W 1934 r. uczestniczył w akcji ratowniczej załogi parochodu "Czeluskin", dryfującej na krze lodowej na Morzu Czukockim, ale jako jedyny nie otrzymał za to tytułu Bohatera Związku Radzieckiego. Odznaczono go natomiast Orderem Czerwonej Gwiazdy. W 1937 r. brał udział w poszukiwaniach zaginionego samolotu Bohatera Związku Radzieckiego Liewaniewskiego. W momencie ataku wojsk niemieckich na ZSRR 22 czerwca 1941 r. w stopniu podpułkownika dowodził 503 Szturmowym Pułkiem Lotniczym. Następnie został dowódcą eskadry 504 Szturmowego Pułku Lotniczego. Latał na samolocie Ił-2. Według części źródeł w końcu kwietnia 1943 r. został zestrzelony nad Donbasem. Dostał się ranny do niewoli. Według zeznań świadka został stracony w 1944 r. w obozie koncentracyjnym Stutthof.
Jednak po wojnie radzieckie Ministerstwo Bezpieczeństwa Państwa wszczęło przeciwko niemu sprawę karną pod zarzutem, iż dobrowolnie przeleciał na niemiecką stronę frontu. Prowadził agitację antysowiecką w obozach jenieckich dla żołnierzy Armii Czerwonej. Służył w 1 Wschodniej Eskadrze Lotniczej, zaś od końca 1944 r. wojskach lotniczych Sił Zbrojnych Komitetu Wyzwolenia Narodów Rosji. Po zakończeniu wojny zamieszkał w Wiesbaden w amerykańskiej strefie okupacyjnej Niemczech. Wstąpił do Narodowego Związku Pracujących (NTS), pełniąc funkcję sekretarza miejscowego komitetu. W czerwcu 1951 r. wyemigrował do USA. W kwietniu 1952 r. w ZSRR został zaocznie skazany na karę śmierci.
W 2019 r. odkryto nowe źródła, które potwierdzają wersję jego śmierci w Stutthof. Rosyjski historyk Igor Pietrow, który opublikował dokumenty ze Stutthofu dotyczące Piwensztejna, uważa, że pomylono go z Andrejem Piewensztejnem, oficerem Armii Ukraińskiej, który rzeczywiście mieszkał na emigracji.

</doc>
<doc id="2433126" url="https://pl.wikipedia.org/wiki?curid=2433126" title="Funkcja pary">
Funkcja pary

Funkcja pary – przyporządkowanie służące do jednoznacznego zakodowania pary liczb naturalnych za pomocą pojedynczej liczby naturalnej.
Każda funkcja pary może zostać użyta w teorii mnogości do dowodu, że zbiory liczb całkowitych oraz wymiernych maję tę samą moc co zbiór liczb naturalnych. W teorii rekursji służą one do kodowania funkcji więcej niż jednego argumentu naturalnego formula_1 za pomocą funkcji jednej zmiennej formula_2
Definicja formalna.
Funkcją pary jest pierwotnie rekurencyjna bijekcja
Funkcja pary Cantora.
Funkcja pary Cantora jest funkcją
daną wzorem
Wartość otrzymaną przez zastosowanie tej funkcji do liczb formula_7 i formula_8 często oznacza się jako formula_9
Definicja ta może być indukcyjnie rozszerzana do funkcji krotkowej Cantora
następująco
Odwracanie funkcji pary Cantora.
Niech dane będzie formula_12 jako
i powiedzmy, że chcemy znaleźć formula_14 i formula_15
Zdefiniujmy pomocniczo:
gdzie formula_19 jest formula_20-tą liczbą trójkątną.
Rozwiązując równanie:
z formula_20 jako funkcją parametru formula_23 dostaniemy:
co jest ściśle rosnące i ciągłe dla nieujemnego rzeczywistego formula_25
Skoro
dostajemy
skąd
Tak więc, aby wyznaczyć formula_14 i formula_30 z formula_31 postępujemy następująco:
Skoro funkcja Cantora jest odwracalna, musi być różnowartościowa i na.

</doc>
<doc id="2433127" url="https://pl.wikipedia.org/wiki?curid=2433127" title="Wulian Lu">
Wulian Lu

Wulian Lu () – stacja początkowa metra w Szanghaju, na linii 6. Zlokalizowana jest pomiędzy stacjami Jufeng Lu i Boxing Lu. Została otwarta 29 grudnia 2007.

</doc>
<doc id="2433129" url="https://pl.wikipedia.org/wiki?curid=2433129" title="Herschbach (Oberwesterwald)">
Herschbach (Oberwesterwald)

Herschbach (Oberwesterwald) – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Wallmerod.

</doc>
<doc id="2433130" url="https://pl.wikipedia.org/wiki?curid=2433130" title="Boxing Lu">
Boxing Lu

Boxing Lu () – stacja początkowa metra w Szanghaju, na linii 6. Zlokalizowana jest pomiędzy stacjami Wulian Lu i Jinqiao Lu. Została otwarta 29 grudnia 2007.

</doc>
<doc id="2433132" url="https://pl.wikipedia.org/wiki?curid=2433132" title="Mähren (gmina)">
Mähren (gmina)

Mähren – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Wallmerod.

</doc>
<doc id="2433133" url="https://pl.wikipedia.org/wiki?curid=2433133" title="Konkurs Piosenki Eurowizji dla Dzieci 2012">
Konkurs Piosenki Eurowizji dla Dzieci 2012

10. Konkurs Piosenki Eurowizji dla Dzieci został zorganizowany w HMH Arena w Amsterdamie przez holenderskiego nadawcę publicznego AVRO.
W konkursie wzięło udział 12 państw. Zwyciężyła Anastasija Petryk, reprezentantka Ukrainy z utworem „Nebo”.
Lokalizacja.
Miejsce organizacji konkursu.
11 października 2011 ogłoszono, że konkurs odbędzie się w Holandii. 27 lutego 2012 poinformowano, że finał konkursu zostanie rozegrany 1 grudnia w HMH Arena w Amsterdamie. 

</doc>
<doc id="2433136" url="https://pl.wikipedia.org/wiki?curid=2433136" title="Molsberg (Nadrenia-Palatynat)">
Molsberg (Nadrenia-Palatynat)

Molsberg – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Wallmerod.

</doc>
<doc id="2433138" url="https://pl.wikipedia.org/wiki?curid=2433138" title="Molsberg">
Molsberg

Niemcy:

</doc>
<doc id="2433139" url="https://pl.wikipedia.org/wiki?curid=2433139" title="Siarczek molibdenu(IV)">
Siarczek molibdenu(IV)

Disiarczek molibdenu – nieorganiczny związek chemiczny z grupy siarczków, sól kwasu siarkowodorowego i molibdenu na IV stopniu utlenienia. Występuje w dwóch odmianach – heksagonalnej, w postaci minerału molibdenitu, najważniejszej rudy, z której otrzymuje się molibden, i trygonalnej. Jest diamagnetykiem i półprzewodnikiem. Pod potoczną nazwą "molikot" stosowany jest także jako smar stały, dodatek do smarów i katalizator. Znalazł również zastosowanie jako pokrycie pocisków, jako środek zmniejszający tarcie o lufę. Podobne zastosowanie ma disiarczek wolframu i heksagonalny azotek boru.
Otrzymywanie.
Głównym sposobem otrzymywania disiarczku molibdenu jest jego wydobywanie z naturalnych złóż molibdenitu. Może zostać także otrzymany bezpośrednio z molibdenu i siarki w wysokiej temperaturze i przy zmniejszonym ciśnieniu. W takich warunkach, mogą powstawać inne siarczki molibdenu, które jednak przekształcają się w bardziej stabilny disiarczek.
Disiarczek molibdenu można także otrzymać poprzez ogrzewanie tritlenku molibdenu z siarkowodorem lub siarką. Innym sposobem jest reakcja pentachlorku molibdenu z roztworem siarczku sodu:
Powstaje także w reakcji molibdenu z tetratiomolibdenianem amonu [] lub trisiarczkiem molibdenu w temperaturze 1100 °C.
Związek o strukturze trygonalnej otrzymuje się poprzez ogrzewanie w temperaturze 1200 °C heksagonalnego disiarczku molibdenu pod ciśnieniem 7,5 GPa lub w reakcji tritlenku molibdenu z siarką i węglanem potasu.
Właściwości.
Disiarczek molibdenu występuje w postaci czarnego proszku lub kryształów. Twardość w skali Mohsa wynosi 1,3. Jest nierozpuszczalny w wodzie i rozcieńczonych kwasach. Rozpuszcza się natomiast w stężonych kwasach utleniających, m.in. wodzie królewskiej i gorącym kwasie siarkowym dając odpowiednie związki molibdenu(IV). W temperaturze 250–400 °C ma postać amorficzną. Krystalizacja wymaga dłuższego ogrzewania w 1100 °C.
Związek ten jest stabilny i nie reaguje z tlenem z powietrza w normalnych temperaturach. W 500 °C, tworzy tritlenek molibdenu:
Podobnie zachowuje się w stosunku do chloru:
Ogrzewanie w 1200 °C i pod zmniejszonym ciśnieniem powoduje rozkład do molibdenu i trisiarczku molibdenu. W wyniku redukcji disiarczku molibdenu wodorem w temperaturach 1100 °C lub powyżej 1500 °C powstaje odpowiednio trisiarczek molibdenu lub molibden
Disiarczek molibdenu reaguje w odpowiednich warunkach z alkilolitami tworząc związki interkalacyjne o wzorze ogólnym .
Właściwości smarne disiarczku molibdenu wynikają z jego warstwowej budowy krystalicznej (zobacz też: grafit). Słabe siły van der Waalsa pomiędzy warstwami atomów siarki umożliwiają łatwe przemieszczanie się tych warstw względem siebie, zmniejszając tarcie przesuwanych elementów. Natomiast silne spolaryzowane wiązania kowalencyjne pomiędzy atomami molibdenu i siarki zwiększają wytrzymałość na czynniki mechaniczne.

</doc>
<doc id="2433141" url="https://pl.wikipedia.org/wiki?curid=2433141" title="Herezjarcha">
Herezjarcha

Herezjarcha – założyciel lub przywódca ruchu religijnego, który został uznany za heretycki przez denominację, z której ten ruch się wydzielił.
Jednymi z pierwszych oficjalnie ogłoszonych herezji przez Kościół katolicki były marcjonizm zapoczątkowany przez Marcjona w II w. n.e. czy arianizm zainicjowany przez Ariusza na początku IV w. n.e. Za herezjarchów uznawani byli działacze reformacyjni jak Marcin Luter, Jan Kalwin czy Casiodoro de Reina.

</doc>
<doc id="2433142" url="https://pl.wikipedia.org/wiki?curid=2433142" title="Obererbach (Nadrenia-Palatynat)">
Obererbach (Nadrenia-Palatynat)

Obererbach – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Wallmerod.

</doc>
<doc id="2433144" url="https://pl.wikipedia.org/wiki?curid=2433144" title="Dwusiarczek molibdenu">
Dwusiarczek molibdenu



</doc>
<doc id="2433146" url="https://pl.wikipedia.org/wiki?curid=2433146" title="Salz (Nadrenia-Palatynat)">
Salz (Nadrenia-Palatynat)

Salz – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Wallmerod.

</doc>
<doc id="2433148" url="https://pl.wikipedia.org/wiki?curid=2433148" title="Haymon z Faversham">
Haymon z Faversham

Haymon z Faversham, także Hajmon (zm. ok. 1243 w Anagni) – angielski franciszkanin, teolog, generał zakonu w latach 1240–1243.
Nazywany "Inter Aristotelicos Aristotelicissimus".
Życiorys.
Zanim wstąpił do franciszkanów był lektorem Uniwersytetu Paryskiego i kaznodzieją, a więc duchownym. Do Zakonu Braci Mniejszych wstąpił w 1224 lub 1225. Angielski kronikarz franciszkanin Tomasz z Eccleston w swej kronice podaje, iż Haymon miał wizję siebie samego modlącego się w kościele w Faversham. Z nieba miał zostać spuszczony sznur, po którym przyszły franciszkanin miał być wciągnięty do góry. Gdy z Paryżu zobaczył franciszkanina w brązowym habicie z białym sznurem, poradził się znanego mu generała dominikanów Jordana z Saksonii i wygłoszonym w Wielki Piątek kazaniu wraz z innymi trzema kompanami rozpoczął nowicjat w klasztorze Św. Denisa pod Paryżem.
W randze kustosza brał udział w kapitule generalnej w Asyżu w 1230. Był w grupie braci, która udała się do papieża Grzegorza IX z zapytaniem w kwestiach dotyczących zachowywania reguły franciszkańskiej. Papież dał odpowiedź, wydając bullę "Quo elongati" 28 września 1230. Po kapitule Haymon przebywał w Anglii, stąd wzmianka o nim w dokumencie "Patent Rolls" Henryka III Plantageneta. Prawdopodobnie był profesorem we franciszkańskim studium w Oksfordzie w 1232. W 1233 został wysłany wraz z innymi teologami i duchownymi do Konstantynopola, by przeprowadzić dyskusję nad ponownym połączeniem Kościołów prawosławnego i łacińskiego.
Haymon wykładał zarówno w Oksfordzie jak i w Tours, Bolonii oraz w Padwie. Papież Grzegorz IX poprosił go o zrewidowanie brewiarza używanego przez Kurię Rzymską. Przygotowana przez niego wersja stała się oficjalną wersją i była używana z małymi korektami w całym kościele rzymskokatolickim.
Podczas kapituły generalnej 1239 w Rzymie zdjęto z urzędu ministra generalnego brata Eliasza Bombarone. Na kapitule tej starły się ze sobą dwie opcje w łonie zakonu, chcące zbliżenia formy administracyjnej wspólnoty bądź to do modelu benedyktyńskiego bądź też dominikańskiego. Za systemem opackim optował br. Eliasz. Zwolennikiem formuły dominikańskiej był Haymon z Faversham, znający dominikanów z Paryża. Wspólnota opowiedziała się za ideałami Haymona. Istnieją też źródła poświadczające nadużycia Eliasza w dotychczasowym zarządzaniu zakonem. Ostatecznie nowym generałem wybrano prowincjała z Anglii Albert z Pizy. Haymon mianowany został prowincjałem na Wyspach Brytyjskich.
Albert z Pizy zmarł po roku. Jego miejsce zajął Haymon. Na barkach Haymona spoczął obowiązek naprawienia lat nieporządków spowodowanych niektórymi nadużyciami za rządów br. Eliasza Bombarone. Zakon franciszkański podzielony został przez tego ostatniego na 72 prowincje. Liczba miała symbolizować liczbę uczniów Pańskich. Było to też oznaką swego rodzaju rywalizacji z dominikanami, którzy mieli 12 prowincji za cześć dwunastu Apostołów. Haymon zmniejszył liczbę prowincji. Zaczęto faworyzować braci kapłanów. Nie wolno było powierzać obowiązków przełożonego braciom laikom, poza przypadkami gdy nie było profesów kapłanów. Generał ten jasno określił obowiązki przełożonych, znacznie ograniczając ich jurysdykcję w sytuacjach, gdy tego wymagało dobro wspólnoty. Chociaż doskonale wiedział i rozumiał czym jest ubóstwo w rozumieniu św. Franciszka z Asyżu, nie był przychylny utrzymywaniu się braci z jałmużny, chciał, by bracia utrzymywali się z pracy. Będąc jeszcze prowincjałem w Anglii, przyjął ziemie, która zakonnicy mieli uprawiać na własne potrzeby.
Według Tomasza z Eccleston, na łożu śmierci Haymona odwiedził papież Innocenty IV. Kłóci się to jednak z faktami opisanymi w innych źródłach: papież miał bowiem przebywać w Anagni tylko od 25 czerwca do października 1243, przez cały 1244 nie opuszczając Rzymu.
Do spuścizny Haymona należą komentarze do "Quattuor Libri Sententiarum" Piotra Lombarda, traktat o liturgii Mszy św. oraz zbiór kazań. Odegrał ogromną rolę w historii zakonu, wiele jego zasług niesłusznie przypisywanych jest św. Bonawenturze z Bagnoregio.

</doc>
<doc id="2433149" url="https://pl.wikipedia.org/wiki?curid=2433149" title="Salz">
Salz

Niemcy:
Osoby:

</doc>
<doc id="2433150" url="https://pl.wikipedia.org/wiki?curid=2433150" title="Hajmon z Faversham">
Hajmon z Faversham



</doc>
<doc id="2433152" url="https://pl.wikipedia.org/wiki?curid=2433152" title="Jusuf al-Qaradawi">
Jusuf al-Qaradawi



</doc>
<doc id="2433153" url="https://pl.wikipedia.org/wiki?curid=2433153" title="Göhrde (przystanek kolejowy)">
Göhrde (przystanek kolejowy)

Göhrde (niem: "Bahnhof Göhrde") – przystanek kolejowy w Nahrendorf, w kraju związkowym Dolna Saksonia, w Niemczech. Znajduje się na linii Wittenberge–Buchholz. Była stacją tranzytową w Breese am Seißelberge w gminie Nahrendorf. Została zbudowana w 1874 roku przez Berlin-Hamburger Eisenbahn-Gesellschaft przez ówczesny oddział "Wittenberge-Buchholzer Zweigbahn" na 196.3 km i wybudowano zabytkowy budynek.
Początkowo stacja nazywała się "Breese", ale nazwa została zmieniona w 1875 roku ze względu na znaczenie polowania dla niemieckiego cesarza, które miały miejsce od 1871 do 1913. Od 1979 r. mieści się w budynku recepcji, centrum edukacyjne dla dzieci i młodzieży. W 1989 ruch na linii kolejowej został zawieszony. Od 2004 roku jest wschodnim krańcem Hamburger Verkehrsverbund na lokalnej linii kolejowej. Według klasyfikacji Deutsche Bahn posiada kategorię 7.

</doc>
<doc id="2433154" url="https://pl.wikipedia.org/wiki?curid=2433154" title="Chinezul Timișoara">
Chinezul Timișoara

Chinezul Timișoara – nieistniejący rumuński klub piłkarski z siedzibą w Timișoarze. Klub działał w latach 1910-1946.
Historia.
Chinezul Timișoara został założony w 1910 przez pracowników Kolei w Timișoarze. Klub nazwano na cześć węgierskiego generała z XV wieku Pavla Chinezula. W Mistrzostwach Rumunii Chinezul po raz pierwszy uczestniczył w 1921. W premierowym sezonie Chinezul po zwycięstwie 5-1 w finale z Victorią Kluż zdobył mistrzostwo Rumunii. W kolejnych pięciu sezonach Chinezul powtarzał to osiągnięcie.
W 1933 Chinezul awansował "Divizia A". W premierowym sezonie Ripensia po pokonaniu w finale Universitateą Kluż zdobyła mistrzostwo Rumunii. W Divizia A Ripensia uczestniczył przez 6 sezonów do 1939. Po wojnie Chinezul połączył się z "CAM Timișoara" tworząc "Chinezul CAM Timișoara". W 1946 CAM odłączył się od Chinezul, który w konsekwencji przestał istnieć.

</doc>
<doc id="2433155" url="https://pl.wikipedia.org/wiki?curid=2433155" title="Chinezul Timiszoara">
Chinezul Timiszoara



</doc>
<doc id="2433156" url="https://pl.wikipedia.org/wiki?curid=2433156" title="Arafat Djako">
Arafat Djako

Arafat Djako (ur. 10 listopada 1988 roku w Lomé) - togijski piłkarz, występujący na pozycji napastnika w CF Mounana.
W 2008 roku zadebiutował w reprezentacji Togo, w której rozegrał dwa mecze.

</doc>
<doc id="2433157" url="https://pl.wikipedia.org/wiki?curid=2433157" title="Port lotniczy Bakersfield-Meadows Field">
Port lotniczy Bakersfield-Meadows Field

Port lotniczy Bakersfield-Meadows Field (IATA: BFL, ICAO: KBFL) – port lotniczy położony w Bakersfield, w stanie Kalifornia, w Stanach Zjednoczonych.

</doc>
<doc id="2433158" url="https://pl.wikipedia.org/wiki?curid=2433158" title="İbrahim Hakkı Pasza">
İbrahim Hakkı Pasza

İbrahim Hakkı Pasza (ur. 1863 w Stambule, zm. 29 lipca 1918 w Berlinie) – dyplomata i polityk Imperium Osmańskiego.
Urodził się w Stambule w 1863 roku; był synem przewodniczącego rady miasta. W 1882 roku ukończył gimnazjum administracji cywilnej „Mekteb-i Mülkiye”. Wykładał w szkole prawniczej. Potem rozpoczął karierę w rządzie, gdzie został ministrem w gabinecie Mehmeda Kamila Paszy. Od 1908 roku był ambasadorem osmańskim we Włoszech. 12 stycznia 1910 objął stanowisko wielkiego wezyra. Podał się do dymisji 29 września 1911, po wybuchu wojny włosko-tureckiej. Od 1915 roku był ambasadorem osmańskim w Berlinie. W latach 1917–1918 był członkiem delegacji osmańskiej do negocjacji pokojowych w Brześciu. Zmarł w Berlinie 29 lipca 1918 roku.

</doc>
<doc id="2433161" url="https://pl.wikipedia.org/wiki?curid=2433161" title="Kamen Rider (metaseria)">
Kamen Rider (metaseria)



</doc>
<doc id="2433162" url="https://pl.wikipedia.org/wiki?curid=2433162" title="Severiano de Almeida">
Severiano de Almeida

Severiano de Almeida – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Erechim.

</doc>
<doc id="2433163" url="https://pl.wikipedia.org/wiki?curid=2433163" title="Três Arroios">
Três Arroios

Três Arroios – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Erechim.

</doc>
<doc id="2433165" url="https://pl.wikipedia.org/wiki?curid=2433165" title="Grupa Ukrzyżowania w bazylice Mariackiej w Gdańsku">
Grupa Ukrzyżowania w bazylice Mariackiej w Gdańsku

Grupa Ukrzyżowania w bazylice Mariackiej w Gdańsku – zespół trzech gotyckich rzeźb przedstawiających Jezusa Chrystusa na krzyżu oraz stojących obok krucyfiksu Marii i Jana Ewangelisty. Wykonane w latach około 1420-1430 reprezentują późną fazę stylu pięknego. Usytuowane są w gdańskim kościele Mariackim w kaplicy Jedenastu Tysięcy Dziewic.
Dzieje.
Kaplica Jedenastu Tysięcy Dziewic usytuowana jest przy południowej nawie obejścia prezbiterium głównomiejskiej fary. Patrocinium odnosi się do postaci świętej Urszuli, księżniczki angielskiej, która miała odbyć pielgrzymkę do Rzymu. Towarzyszył jej liczny orszak kobiet, których liczba według tradycji wynosiła jedenaście tysięcy. Wraz z nimi poniosła męczeńską śmierć z rąk Hunów i została pochowana w Kolonii nad Renem. Relikwie świętej i towarzyszących jej nieznanych z imienia niewiast znajdują się w kościele św. Urszuli w tymże mieście. W Gdańsku kult tych męczennic zapoczątkował przybyły z Kolonii Gerd von der Becke, burmistrz Gdańska, który ufundował kaplicę w kościele NMP, której nadano obecne wezwanie. Nie wiadomo jednak o jego udziale w fundacji rzeźb.
Wygląd.
Grupę Ukrzyżowania tworzy krucyfiks oraz dwie rzeźby: Marii Panny i świętego Jana Ewangelisty. Powstała ok. 1425/30 r. rzeźba Marii Panny wykonana jest w drewnie lipowym, polichromowana i częściowo złocona. Głowę ma lekko pochyloną w kierunku krucyfiksu. Rzeźba Jana Ewangelisty, wykonana również w lipie, jest bogato dekorowana i naśladuje wysublimowany układ obfitych fałd szat. Pełen smutku i wyrażający współcierpienie apostoł swój wzrok kieruje ku górze. W przeciwieństwie do figur Marii i św. Jana ukrzyżowany Chrystus został wykonany w innej konwencji stylowej, charakteryzuje się dużą dozą realizmu, poprawnością anatomiczną ciała i dbałością o szczegóły. Chrystus został tu ukazany w momencie umierania, ma mocno rozciągnięte na belce krzyża ręce, mocno uwydatniony tułów, gdzie podkreślono kości mostka i żeber. W niektórych partiach ciała rzeźbiarz lekko uwydatnił żyły. Wyraz dramatu cierpienia został skumulowany na twarzy Ukrzyżowanego, która jest pozbawiona jakiejkolwiek idealizacji, co jest wyrazem przemian stylowych w późnym gotyku.
Analiza.
Grupa Ukrzyżowania w kaplicy Jedenastu Tysięcy Dziewic złożona jest z trzech rzeźb wykonanych w dwóch fazach, co poświadczają różnice stylistyczne pomiędzy figurami Marii i Jana Ewangelisty oraz krucyfiksem. O ile figury asystujących reprezentują późną fazę stylu pięknego to postać Chrystusa należy do nurtu realistycznego. W historiografii artystycznej pojawiały się budzące kontrowersje konstatacje niektórych historyków sztuki związane z przedatowaniem krucyfiksu na rok 1600 oraz związku figur Marii i Jana z Mistrzem Pięknych Madonn, któremu przypisywano szereg dzieł z około 1400 roku, m.in. Piękne Madonny z Torunia, Wrocławia, Gdańska oraz Pietę w kościele NMP. W najnowszych badaniach atrybucja ta została zakwestionowana, również w kontekście Grupy Ukrzyżowania w kaplicy 11000 Dziewic. Tu rozwiązano również problem dotyczący przedatowania przez niektórych historyków sztuki krucyfiksu na wiek XVII, co było tłumaczone rozbieżnością między figurami Marii i Jana oraz Chrystusa, nietypowym dla gotyku kształcie perizonium i analogiami z realistyczną rzeźbą wczesnobarokową. W oparciu o związki artystyczne nieznanego twórcy krucyfiksu z twórczością starszej generacji prymitywistów niderlandzkich reprezentujących późny gotyk, datowanie przesunięto na rok około 1430.
Legenda.
Realizm gdańskiego wizerunku Chrystusa zdobył sławę dzięki legendzie o nieznanym twórcy krucyfiksu. Mistrz ten był żonaty i miał jedną córkę. Żona go jednak opuściła i udała się do Królewca (dzisiejszy Kaliningrad), gdzie poznała kochanka, któremu później urodziła syna. Artysta ten był znany wśród gdańszczan jako osoba ambitna, co potwierdzała jego potrzeba wykonania krucyfiksu mającego ukazać dramat męki krzyżowej. Jednakże ból zdrady wpłynął tak silnie na artystę, że stracił wenę. W późniejszym czasie córka artysty zakochała się w młodzieńcu z Królewca, ten zaś został pewnego dnia zaproszony przez ojca do jego pracowni, aby pozować. Podczas rozmowy mistrza z modelem okazało się, iż ten jest synem żony artysty z nieprawego łoża. Pod wpływem żądzy zemsty rzeźbiarza gwałtownie ogarnęła wena twórcza do tego stopnia, że żywcem ukrzyżował młodzieńca i z pośpiechem zobrazował śmierć Chrystusa w oparciu o rzeczywisty obraz agonii człowieka przybitego do krzyża. Chcąc spotkać się z ukochanym młodzieńcem, córka przybyła do pracowni ojca i zastała umarłego na krzyżu narzeczonego, rzeźbę, a także martwego ojca, który przegrał z wyrzutami sumienia. Na widok tego koszmaru córce pękło serce.

</doc>
<doc id="2433167" url="https://pl.wikipedia.org/wiki?curid=2433167" title="Viadutos">
Viadutos

Viadutos – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Erechim.

</doc>
<doc id="2433169" url="https://pl.wikipedia.org/wiki?curid=2433169" title="Água Santa">
Água Santa

Água Santa – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Passo Fundo.

</doc>
<doc id="2433172" url="https://pl.wikipedia.org/wiki?curid=2433172" title="Camargo (Rio Grande do Sul)">
Camargo (Rio Grande do Sul)

Camargo – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Passo Fundo.

</doc>
<doc id="2433173" url="https://pl.wikipedia.org/wiki?curid=2433173" title="Nickelodeon HD Polska">
Nickelodeon HD Polska



</doc>
<doc id="2433174" url="https://pl.wikipedia.org/wiki?curid=2433174" title="Casca">
Casca

Casca – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Passo Fundo.

</doc>
<doc id="2433175" url="https://pl.wikipedia.org/wiki?curid=2433175" title="Caseiros">
Caseiros

Caseiros – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Passo Fundo.

</doc>
<doc id="2433177" url="https://pl.wikipedia.org/wiki?curid=2433177" title="Charrua (Rio Grande do Sul)">
Charrua (Rio Grande do Sul)

Charrua – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Passo Fundo.

</doc>
<doc id="2433178" url="https://pl.wikipedia.org/wiki?curid=2433178" title="Ailertchen">
Ailertchen

Ailertchen – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Westerburg.

</doc>
<doc id="2433180" url="https://pl.wikipedia.org/wiki?curid=2433180" title="Berzhahn">
Berzhahn

Berzhahn – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Westerburg.

</doc>
<doc id="2433181" url="https://pl.wikipedia.org/wiki?curid=2433181" title="Ciríaco">
Ciríaco

Ciríaco – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Passo Fundo.

</doc>
<doc id="2433182" url="https://pl.wikipedia.org/wiki?curid=2433182" title="Enspel">
Enspel

Enspel – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Westerburg.

</doc>
<doc id="2433183" url="https://pl.wikipedia.org/wiki?curid=2433183" title="Antoni Norman">
Antoni Norman

Ks. infułat Antoni Norman (ur. 16 stycznia 1951) – polski duchowny starokatolicki, działacz ekumeniczny i społeczny, administrator diecezji krakowsko-częstochowskiej Kościoła Polskokatolickiego w RP, proboszcz parafii Najświętszego Serca Jezusowego i św. Józefa Oblubieńca Najświętszej Maryi Panny w Bukownie oraz proboszcz parafii katedralnej Matki Boskiej Królowej Apostołów w Częstochowie.
Życiorys.
Antoni Norman wstąpił do Kościoła Polskokatolickiego w PRL w 1980, wcześniej był duchownym rzymskokatolickim, m.in. wikariuszem parafii rzymskokatolickiej w Ostrowie Wielkopolskim. 18 grudnia 1984 został pierwszym i jak dotąd jedynym proboszczem parafii Najświętszego Serca Jezusowego w Bukownie. 11 czerwca 2005 w dniu jubileuszu 30-lecia pracy kapłańskiej został mianowany przez bpa Jerzego Szotmillera wicedziekanem dekanatu śląskiego, natomiast w latach 2011–2012 był dziekanem tego dekanatu. Od 2005 jest także wizytatorem nauki religii polskokatolickiej w publicznych przedszkolach i szkołach, wszystkich parafii na terenie województwa małopolskiego i śląskiego.
Po śmierci bpa Jerzego Szotmillera (zm. 31 lipca 2011) Rada Synodalna Kościoła Polskokatolickiego w RP obdarzyła ks. Antoniego Normana godnością infułata i mianowała go na urząd administratora diecezji krakowsko-częstochowskiej. Uroczysty ingres nowego ordynariusza odbyła się 17 września 2011 w Bukownie.

</doc>
<doc id="2433184" url="https://pl.wikipedia.org/wiki?curid=2433184" title="Girkenroth">
Girkenroth

Girkenroth – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Westerburg.

</doc>
<doc id="2433185" url="https://pl.wikipedia.org/wiki?curid=2433185" title="Coxilha">
Coxilha

Coxilha – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Passo Fundo.

</doc>
<doc id="2433186" url="https://pl.wikipedia.org/wiki?curid=2433186" title="Guckheim">
Guckheim

Guckheim – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Westerburg.

</doc>
<doc id="2433187" url="https://pl.wikipedia.org/wiki?curid=2433187" title="Lee Kiefer">
Lee Kiefer

Lee Kiefer (ur. 15 czerwca 1994 w Cleveland) − amerykańska florecistka (pochodzenia filipińskiego), brązowa medalistka mistrzostw świata, 6-krotna (nieprzerwanie od 2010 do 2015 roku) indywidualna złota medalistka mistrzostw pan-amerykańskich (mistrzostw obu kontynentów amerykańskich).
W 2009 roku, wówczas 15-letnia Lee Kiefer, była najmłodszą zawodniczką startującą w drużynie narodowej w kategorii wiekowej seniorek. W 2011 roku zdobyła srebrny medal mistrzostw świata juniorów, kadetów oraz brązowy mistrzostw świata seniorów. W ten sposób stała się jedyną zawodniczką, której w jednym (2011) roku udało się stanąć na podium Mistrzostw Świata we wszystkich trzech kategoriach wiekowych (kadetów, juniorów i seniorów). Na igrzyskach olimpijskich w Londynie (2012), gdzie była jedną z najmłodszych reprezentantek Stanów Zjednoczonych (18 lat), zajęła 5. miejsce po przegranej w ćwierćfinale z Arianną Errigo.
Puchar Świata w szermierce
Jest studentką University of Notre Dame. Szermierkę uprawia również jej ojciec, starsza siostra Alex i młodszy brat Axel.

</doc>
<doc id="2433188" url="https://pl.wikipedia.org/wiki?curid=2433188" title="Härtlingen">
Härtlingen

Härtlingen – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Westerburg.

</doc>
<doc id="2433189" url="https://pl.wikipedia.org/wiki?curid=2433189" title="Haertlingen">
Haertlingen



</doc>
<doc id="2433191" url="https://pl.wikipedia.org/wiki?curid=2433191" title="Halbs">
Halbs

Halbs – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Westerburg.

</doc>
<doc id="2433192" url="https://pl.wikipedia.org/wiki?curid=2433192" title="Hergenroth">
Hergenroth

Hergenroth – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Westerburg.

</doc>
<doc id="2433195" url="https://pl.wikipedia.org/wiki?curid=2433195" title="Kölbingen">
Kölbingen

Kölbingen – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Westerburg.

</doc>
<doc id="2433196" url="https://pl.wikipedia.org/wiki?curid=2433196" title="Koelbingen">
Koelbingen



</doc>
<doc id="2433197" url="https://pl.wikipedia.org/wiki?curid=2433197" title="Langenhahn">
Langenhahn

Langenhahn – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Westerburg.

</doc>
<doc id="2433201" url="https://pl.wikipedia.org/wiki?curid=2433201" title="Pottum">
Pottum

Pottum – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Westerburg.

</doc>
<doc id="2433202" url="https://pl.wikipedia.org/wiki?curid=2433202" title="Rotenhain">
Rotenhain

Rotenhain – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Westerburg.

</doc>
<doc id="2433203" url="https://pl.wikipedia.org/wiki?curid=2433203" title="Międzynarodowe Centrum Matematyczne imienia Stefana Banacha">
Międzynarodowe Centrum Matematyczne imienia Stefana Banacha

Międzynarodowe Centrum Matematyczne imienia Stefana Banacha zostało utworzone zgodnie z umową Akademii Nauk Bułgarii, Węgier, NRD, Polski, Rumunii, ZSRR i Czechosłowacji, podpisaną 13 stycznia 1972 roku w Warszawie. Później, w roku 1979, do umowy przystąpiły Akademie Nauk Wietnamu (1979) i KRLD (1986).
Od samego początku Centrum imienia Banacha było częścią Instytutu Matematycznego Polskiej Akademii Nauk, kierował nim dyrektor Instytutu oraz Międzynarodowa Rada Naukowa Centrum Banacha.

</doc>
<doc id="2433204" url="https://pl.wikipedia.org/wiki?curid=2433204" title="Alexandra Gripenberg">
Alexandra Gripenberg

Alexandra Gripenberg, znana również jako Alexandra van Grippenberg (ur. 30 sierpnia 1857 w Kurkijoki, Finlandia, zm. 24 grudnia 1913) – fińska autorka, działaczka społeczna, dziennikarka, feministka, pisarka, polityk, publicystka.
Założyła pierwszą zarejestrowaną organizację praw kobiet w Finlandii, Stowarzyszenie Fińskich Kobiet ("Suomen Naisyhdistys") w Helsinkach w 1884 roku. W latach 1887-1888 podróżowała do Wielkiej Brytanii i Stanów Zjednoczonych, by obserwować działalność tamtejszych ruchów kobiecych. Od 1893 do 1899 roku była skarbniczką Międzynarodowej Rady Kobiet.
Gdy Finki wywalczyły prawo wyborcze dla kobiet w Finlandii, Gripenberg w 1906 roku została jedną z pierwszych kobiet wybranych do fińskiego parlamentu. Gripenberg należała do konserwatywnej Fińskiej Partii ("Suomalainen Puolue"), dziewięć innych kobiet, które dostały się do parlamentu należało do Socjaldemokratycznej Partii Finlandii.

</doc>
<doc id="2433205" url="https://pl.wikipedia.org/wiki?curid=2433205" title="Weltersburg">
Weltersburg

Weltersburg – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Westerburg.

</doc>
<doc id="2433206" url="https://pl.wikipedia.org/wiki?curid=2433206" title="Międzynarodowe Centrum Matematyczne im. S. Banacha">
Międzynarodowe Centrum Matematyczne im. S. Banacha



</doc>
<doc id="2433209" url="https://pl.wikipedia.org/wiki?curid=2433209" title="Willmenrod">
Willmenrod

Willmenrod – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Westerburg.

</doc>
<doc id="2433212" url="https://pl.wikipedia.org/wiki?curid=2433212" title="Stahlhofen am Wiesensee">
Stahlhofen am Wiesensee

Stahlhofen am Wiesensee – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Westerburg.

</doc>
<doc id="2433217" url="https://pl.wikipedia.org/wiki?curid=2433217" title="Exeter (Missouri)">
Exeter (Missouri)

Exeter – miasto w USA, w stanie Missouri w hrabstwie Barry. Według spisu powszechnego z 2000 roku, liczba mieszkańców wynosiła 707 osób.
Geografia.
Według United States Census Bureau, miasto ma łączną powierzchnię 0,8 mil kwadratowych (2,1 km2), które stanowią w całości grunty.
Historia.
Nazwa wywodzi się od nazwy miasta Exeter w hrabstwie Devon w Anglii. Pierwotnie miejscowość nosiła nazwę El Paso.
Demografia.
Według spisu powszechnego z 2000 roku, w Exeter żyło 707 osób, w 303 gospodarstwach domowych, stanowiących 196 rodzin. Gęstość zaludnienia wynosiła 889,0 osób na milę kwadratową (341,2 os./km2). W miejscowości tej było 324 budynków mieszkalnych, co daje średnią gęstość zabudowy 407,4 na milę kwadratową (156,6 bud./km2). Etnicznie populacja wsi stanowiła 95,05% ludności białej, 0,57% rdzennych Amerykanów, 1,70% innych ras i 2,69% deklarujących dwie lub więcej ras.
Rozkład struktury demograficznej: 
Średnia wieku wynosi 35 lat.
Na każde 100 kobiet, przypadało 84,1 mężczyzn, natomiast w populacji powyżej 18 roku życia, wskaźnik ten wynosił 81,7.
Średni dochód gospodarstwa domowego wyniósł 25 438 dolarów. Mediana dochodu dla mężczyzn wynosiła 24 643 dolarów, a dla kobiet 17 981 dolarów. Średni dochód na osobę wynosił 11 600 dolarów.

</doc>
<doc id="2433219" url="https://pl.wikipedia.org/wiki?curid=2433219" title="Huckleberry Finn (postać)">
Huckleberry Finn (postać)

Huckleberry „Huck” Finn – fikcyjna postać stworzona przez Marka Twaina. Pierwszy raz pojawia się w książce "Przygody Tomka Sawyera", gdzie ma 12 lub 13 lat, następnie jako główny bohater i narrator w jej kontynuacji "Przygody Hucka" jako o rok starszy chłopiec. Huck pojawił się również w dwóch kolejnych powieściach Twaina: "Tomek Sawyer za granicą" ("Tom Sawyer Abroad") oraz "Tomek Sawyer detektywem" ("Tom Sawyer, Detective").
Życiorys.
Ojcem Hucka jest alkoholik i włóczęga „Pap” Finn, żyjący z tego, co dostał od innych. Bezdomny, spał kątem pod cudzymi domami, a podczas burzy w pustych beczkach po piwie. „Pap” Finn jest awanturniczym mężczyzną w średnim wieku. Jedyną metodą wychowawczą Papy była przemoc fizyczna. Mimo że wydaje się mieć drwiący stosunek wobec edukacji i cywilizowanego życia, Pap zazdrości Huckowi i jest rozwścieczony tym, że syn próbuje osiągnąć więcej niż on i żyć w lepszych warunkach. Huck nie ma żadnych synowskich uczuć do ojca. 
Huck prowadzi życie pozbawionego środków do życia przybłędy. Twain pisze o nim „"młodociany parias wioski"” („"the juvenile pariah of the village"”). Opisuje go jako bezczynnego, nieprzestrzegającego prawa, wulgarnego i złego, za co uwielbiają go okoliczne dzieci, a ich matki „szczerze się go boją” („"cordially hated and dreaded"”). 
Huck z natury jest niewinnym chłopcem, potrafi postępować prawidłowo, wbrew panującej w tamtym czasie na Południu Stanów Zjednoczonych teologii i mentalności uprzedzeń. Najlepszym tego przykładem jest decyzja Hucka o pomocy Jimowi, zbiegłemu niewolnikowi, mimo przekonania, że pójdzie przez to do piekła. 
Jego wygląd opisany jest w "Przygodach Tomka Sawyera". Nosi za duże ubranie, które prawdopodobnie dostał od organizacji dobroczynnej, opisane przez Twaina jako „trzepoczące szmaty”. Miał podarty, zniszczony kapelusz i spodnie podtrzymywane przez tylko jedną szelkę.
Ciotka Toma, Polly, nazywa Hucka „"biednym, pozbawionym matki nieszczęśnikiem"”. Huck w "Przygodach Tomka Sawyera" zwierza się Tomowi, że pamięta swoją matkę i nieustanne kłótnie rodziców.
Huck wiedzie beztroskie życie pozbawione społecznych zasad, kradnąc arbuzy i kurczaki oraz „pożyczając” łódki i cygara. Przez swoje niezwykłe dzieciństwo Huck nie otrzymał prawie żadnej edukacji. Pod koniec "Przygód Tomka Sawyera" zostaje adoptowany przez Wdowę Douglas, która wysyła go do szkoły w podzięce za uratowanie jej życia. 
W "Przygodach Hucka", będących kontynuacją "Przygód Tomka Sawyera" Wdowa próbuje „ucywilizować” od niedawna bogatego Hucka. Ojciec zabiera go od niej, jednak chłopcu udaje się upozorować własną śmierć i uciec na Wyspę Jacksona, gdzie przypadkowo spotyka Jima, niewolnika, który był własnością siostry wdowy Douglas, pani Watson. 
Jim ucieka, ponieważ przypadkiem podsłuchał, iż pani Watson chce sprzedać go na południe za 800 dolarów. Jim chce przedostać się do Ohio, gdzie będzie mógł znaleźć pracę a następnie wykupić wolność swojej rodziny. Następnie płyną tratwą w dół rzeki Missisipi. Jim – by uwolnić się od niewolnictwa, Huck – by uwolnić się od ojca. Ich wspólne oraz samotne przygody Hucka stanowią istotę książki.
Ostatecznie Jim zdobywa wolność przez śmierć pani Watson, która w swoim testamencie uwalnia go. Dowiadujemy się, że ojciec podczas nieobecności Hucka umiera i chociaż Huck jest teraz bezpieczny to nie decyduje się na powrót do St. Petersburga, postanawia uciec na terytorium Indian. 
W książkach "Tomek Sawyer za granicą" i "Tomek Sawyer detektywem" Huck jednak znowu mieszka w St. Petersburgu po wydarzeniach zawartych w "Przygodach Hucka". W pierwszej z nich Huck, Tom i Jim udają się w szaloną zamorską podróż balonem. W drugiej, która rozgrywa się rok po "Przygodach" Huck pomaga Tomowi rozwiązać sprawę tajemniczego morderstwa.
Związki z innymi postaciami.
Huck jest najbliższym przyjacielem Toma. Ich przyjaźń jest częściowo oparta na chęci Toma do naśladowania stylu bycia Hucka, zafascynowaniu jego wolnością i możliwością robienia czego chce, na przykład przeklinania, czy palenia fajki. Tom otwarcie przechwala się przed swoim nauczycielem, że spóźnił się do szkoły, ponieważ zatrzymał się, by porozmawiać z Huckiem Finnem, wiedząc, że zostanie za to ukarany.
Jim, zbiegły niewolnik, z którym Huck zaprzyjaźnia się, jest kolejną osobą, która silnie oddziałuje na życie małego włóczęgi. Jest symbolem moralnego przebudzenia, które chłopiec przeżywa podczas trwania akcji powieści "Przygody Hucka".
W kulturze popularnej.
Powstało ponad 50 filmów fabularnych oraz seriali telewizyjnych, w których pojawia się postać Hucka. Pierwszym z nich był niemy obraz "Tom Sawyer" z 1917 roku, gdzie w postać Hucka wcielił się Robert Gordon.

</doc>
<doc id="2433220" url="https://pl.wikipedia.org/wiki?curid=2433220" title="Alaksandar Akulicz">
Alaksandar Akulicz



</doc>
<doc id="2433221" url="https://pl.wikipedia.org/wiki?curid=2433221" title="Aleksandr Akulicz">
Aleksandr Akulicz



</doc>
<doc id="2433222" url="https://pl.wikipedia.org/wiki?curid=2433222" title="Mistrzostwa Świata Juniorów Młodszych w Lekkoatletyce 2013">
Mistrzostwa Świata Juniorów Młodszych w Lekkoatletyce 2013

8. Mistrzostwa Świata Juniorów Młodszych – zawody lekkoatletyczne dla sportowców do lat 18 (urodzonych w 1996 i 1997), które odbywały się od 10 do 14 lipca 2013 w Doniecku. Areną zmagań sportowców był stadion olimpijski.
Początkowo Donieck wyrażał zainteresowanie organizacją mistrzostw świata juniorów w 2014. Szef IAAF Lamine Diack zaproponował przedstawicielom ukraińskiego miasta organizację mistrzostw świata juniorów młodszych rok wcześniej. Ostatecznie Donieck został wybrany na gospodarza zawodów w listopadzie 2010 w Monako.
Była to pierwsza międzynarodowa impreza lekkoatletyczna o randzie mistrzowskiej zorganizowana w Doniecku od rozegranych w tym mieście latem 1977 roku mistrzostw Europy juniorów.
Rekordy.
Podczas pierwszego dnia mistrzostw ustanowiono 2 krajowe rekordy w kategorii seniorów:

</doc>
<doc id="2433224" url="https://pl.wikipedia.org/wiki?curid=2433224" title="Nikaia (najada)">
Nikaia (najada)

Nikaia także Nicaea (; ) – w mitologii greckiej jedna z najad, nikeańska nimfa. Córka Sangariusa i Kybele. Miała córkę Telete z Dionizosem. 
Opis.
Nikaia, była nimfą źródła lub fontanny greckiej kolonii Nikaia w Bitynii, w północno-zachodniej Anatolii, lub nimfą jeziora Askanios. Była córką Kybele, frygijskiej bogini płodności i boga rzeki Sangariusa, syna Okeanosa i Tetydy. 
Zakochał się w niej pasterz Hymnus, ale nimfa nie odwzajemniała jego uczucia. Jako wyznawczyni kultu Artemidy, bogini łowów, zwierząt, lasów, gór i roślinności, pragnęła pozostać dziewicą i oddawała się pasji łowieckiej. Czując się prześladowana i osaczana przez Hymnusa zabiła go wypuszczając strzałę z łuku prosto w jego serce. Rozwścieczony Eros za sprawą strzały miłości nakłonił Dionizosa aby obdarzył nimfę uczuciem. Ten widząc, że jego zabiegi nie budzą w Nikaii wzajemności, podstępnie zamienił wodę w źródle w wino i gdy odurzona alkoholem zasnęła odebrał jej dziewictwo. Z tego związku narodziła się Telete. Dionizos nazwał na jej cześć miasto Nicea. 
Nikaia przyjaźniła się z nimfą Aurą, która również była łowczynią z orszaku Artemidy. Ją także podstępnie uwiódł Dionizos i spłodził z nią bliźniaków. Inna nimfa, Abarbarea, miała do niej żal za zabicie Hymnusa. 
W kulturze.
Historię Nikaii opisał Nonnos z Panopolis w eposie "Dzieje Dionizosa".

</doc>
<doc id="2433225" url="https://pl.wikipedia.org/wiki?curid=2433225" title="Samoa Amerykańskie na Mistrzostwach Świata w Lekkoatletyce 2011">
Samoa Amerykańskie na Mistrzostwach Świata w Lekkoatletyce 2011

Samoa Amerykańskie na Mistrzostwach Świata w Lekkoatletyce 2011 reprezentowane było przez dwoje zawodników.

</doc>
<doc id="2433227" url="https://pl.wikipedia.org/wiki?curid=2433227" title="Shirley Robertson">
Shirley Robertson

Shirley Ann Robertson (ur. 15 lipca 1968) – brytyjska żeglarka sportowa, dwukrotna medalistka olimpijska.
Brała udział w czterech igrzyskach (IO 92, IO 96, IO 00, IO 04), na dwóch zdobyła złote medale. W trzech pierwszych rywalizowała w Europie, w 2000 sięgając po złoto. W 1998, 1999 i 2000 zostawała wicemistrzynią świata. W 2004 triumfowała w klasie Yngling. Załogę tworzyły również Sarah Webb i Sarah Ayton. W 2000 została wybrana żeglarką roku przez Międzynarodową Federację Żeglarską.
Pracuje jako dziennikarka w CNN.

</doc>
<doc id="2433228" url="https://pl.wikipedia.org/wiki?curid=2433228" title="Ministerstwo Starożytności">
Ministerstwo Starożytności



</doc>
<doc id="2433229" url="https://pl.wikipedia.org/wiki?curid=2433229" title="Józef Kogutek">
Józef Kogutek

Józef Kogutek pseud. "Marek" (ur. 10 marca 1915 w Trzebownisku w powiecie rzeszowskim, zm. 3 listopada 1990 w Zakopanem) – działacz komunistyczny, oficer GL i AL.
Życiorys.
Pochodził z rodziny chłopskiej, był synem Jana. W 1929, podczas nauki w rzeszowskim Gimnazjum im. Stanisława Konarskiego (ukończonym w 1933) wstąpił do KZMP, a rok później do KPP. Organizował wiejskie komórki KPP, kolportował ulotki i prowadził agitację komunistyczną. Wielokrotnie aresztowany za działalność komunistyczną, 1936–1937 osadzony w obozie w Berezie Kartuskiej. 
Od 1938 służył w 5 pułku strzelców podhalańskich. Brał udział w kampanii wrześniowej, internowany na Węgrzech, do grudnia 1940 przebywał w różnych obozach internowania na Węgrzech i w Austrii. W styczniu 1942 współtworzył komunistyczną organizację konspiracyjną Czyn Chłopsko-Robotniczy a później organizował PPR na Rzeszowszczyźnie. Był sekretarzem Komitetu Okręgowego (KO) PPR w Rzeszowie i członkiem Komitetu Obwodowego PPR w Krakowie. Współorganizator oddziałów GL, m.in. oddziału „Iskra”. Brał udział w wielu akcjach bojowych na Podkarpaciu; kilkoma dowodził. W odwecie za jego działalność Gestapo osadziło jego rodziców w obozach koncentracyjnych i zamordowało mu trzech braci. Ponieważ był ścigany przez Niemców listami gończymi, w lipcu 1943 władze PPR przeniosły go do Warszawy, gdzie został członkiem KO PPR Warszawa-Prawa Podmiejska i dowódcą okręgowym GL. Atakował niemiecki transport i urzędy, współpracując m.in. z Mirosławem Krajewskim. Od września 1943 był porucznikiem GL. 
Po wojnie był początkowo księgowym w bankach „Społem”, a od czerwca 1947 służył w Wojsku Polskim, gdzie pracował w Sztabie Generalnym m.in. jako starszy pomocnik szefa Wydziału Rezerwy Oficerskiej. W lipcu 1950 przeniesiony do rezerwy z powodu zaawansowanej gruźlicy płuc, 1951–1952 był przewodniczącym zarządu Spółdzielni Pracy „Foto-Jedność” w Zakopanem, a 1951–1953 kierownikiem schroniska Polskiego Towarzystwa Turystyczno-Krajoznawczego na Ornaku. Od 1953 do 1970 pracował w leśnictwie Strążyska w Tatrzańskim Parku Narodowym. Był delegatem na II Zjazd PZPR w 1954 i III Zjazd PZPR w 1959, członek egzekutywy Komitetu Miejskiego (KM) PZPR. Autor wspomnień „Gdy byliśmy osaczeni” (1976). 
Odznaczony Krzyżem Grunwaldu III klasy (1947) i Orderem Sztandaru Pracy I klasy.

</doc>
<doc id="2433230" url="https://pl.wikipedia.org/wiki?curid=2433230" title="Stockum-Püschen">
Stockum-Püschen

Stockum-Püschen – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Westerburg.

</doc>
<doc id="2433234" url="https://pl.wikipedia.org/wiki?curid=2433234" title="Suazi na Mistrzostwach Świata w Lekkoatletyce 2011">
Suazi na Mistrzostwach Świata w Lekkoatletyce 2011

Suazi na Mistrzostwach Świata w Lekkoatletyce 2011 reprezentowane było przez dwoje zawodników.

</doc>
<doc id="2433237" url="https://pl.wikipedia.org/wiki?curid=2433237" title="Muzeum Okupacji Łotwy">
Muzeum Okupacji Łotwy

Muzeum Okupacji Łotwy (łot. "Latvijas Okupācijas muzejs") – muzeum znajdujące się w centrum stolicy Łotwy, przy Raiņa bulvāris.
Budynek muzeum wybudowano w 1971 roku w stulecie urodzin Lenina i do 1991 prezentowano w nim ekspozycję poświęconą Czerwonym Strzelcom Łotewskim (pomnik tej formacji do dnia dzisiejszego stoi przed muzeum). W 1993 roku uruchomiono Muzeum Okupacji, upamiętniające okupację sowiecką (1940-1941 i 1944-1991) oraz niemiecką (1941-1944, choć część Łotwy była w rękach Niemców aż do maja 1945 roku).
Wystawa obejmuje dokumenty, tajne akta, prasę, zdjęcia, filmy, ówczesną propagandę, przedmioty użytku codziennego - łącznie 25 tys. eksponatów. Jest tutaj także rekonstrukcja drewnianego baraku z obozu pracy przymusowej Gułagu.
Wstęp do muzeum jest bezpłatny.

</doc>
<doc id="2433241" url="https://pl.wikipedia.org/wiki?curid=2433241" title="Jessica Fu">
Jessica Fu

Jessica Fu (ur. 12 lutego 1987) – peruwiańska lekkoatletka, tyczkarka.

</doc>
<doc id="2433242" url="https://pl.wikipedia.org/wiki?curid=2433242" title="Stockum">
Stockum

Niemcy:
Zobacz też:

</doc>
<doc id="2433243" url="https://pl.wikipedia.org/wiki?curid=2433243" title="Sudan na Mistrzostwach Świata w Lekkoatletyce 2011">
Sudan na Mistrzostwach Świata w Lekkoatletyce 2011

Sudan na Mistrzostwach Świata w Lekkoatletyce 2011 reprezentowany był przez troje zawodników.

</doc>
<doc id="2433246" url="https://pl.wikipedia.org/wiki?curid=2433246" title="Höhn (gmina)">
Höhn (gmina)

Höhn – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Westerburg.

</doc>
<doc id="2433250" url="https://pl.wikipedia.org/wiki?curid=2433250" title="Jan Ziobro (polityk)">
Jan Ziobro (polityk)

Jan Paweł Ziobro (ur. 4 września 1989 w Krakowie) – polski polityk, poseł na Sejm VII kadencji.
Życiorys.
W 2011 uzyskał licencjat z zakresu logistyki na Uniwersytecie Ekonomicznym w Krakowie, podjął studia zaoczne z zakresu finansów i rachunkowości na tej samej uczelni. Był zatrudniony w jednym z krakowskich banków. Zaangażował się w działalność organizacji młodzieżowej Prawa i Sprawiedliwości, został przewodniczącym lokalnego oddziału Forum Młodych PiS. W wyborach samorządowych w 2010 bez powodzenia kandydował do rady powiatu wielickiego.
W wyborach parlamentarnych w 2011 startował z 17. (przedostatniego) miejsca na liście PiS w okręgu tarnowskim. Otrzymał 9347 głosów, uzyskując mandat poselski. Został najmłodszym posłem VII kadencji. W Sejmie VII kadencji przystąpił do klubu parlamentarnego Solidarna Polska. Zaangażował się w działalność powstałej w 2012 partii o tej nazwie. W 2013 zasiadł w jej zarządzie, a w wyborach do Parlamentu Europejskiego w 2014 był na liście jej kandydatów. W lipcu 2014 zasiadł w klubie parlamentarnym Sprawiedliwa Polska, od marca 2015 działającym pod nazwą Zjednoczona Prawica. W wyborach w tym samym roku, startując tym razem w okręgu bielskim, nie uzyskał poselskiej reelekcji. W wyborach w 2019 ponownie kandydował do Sejmu.

</doc>
<doc id="2433252" url="https://pl.wikipedia.org/wiki?curid=2433252" title="AngL">
AngL

AngL – drugi album studyjny norweskiego wokalisty i gitarzysty Ihsahna. Wydawnictwo ukazało się 26 maja 2008 roku nakładem wytwórni muzycznej Mnemosyne Productions. Nagrania poprzedził wydany 12 marca 2008 roku singel pt. "Scarab". Gościnnie na płycie wystąpił Mikael Åkerfeldt, lider formacji Opeth. Muzyk zaśpiewał w utworze pt. "Unhealer".
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2433255" url="https://pl.wikipedia.org/wiki?curid=2433255" title="Höhn">
Höhn

Niemcy:
Osoby:
Zobacz też:

</doc>
<doc id="2433256" url="https://pl.wikipedia.org/wiki?curid=2433256" title="San Marino na Mistrzostwach Świata w Lekkoatletyce 2011">
San Marino na Mistrzostwach Świata w Lekkoatletyce 2011

San Marino na Mistrzostwach Świata w Lekkoatletyce 2011 reprezentowane było przez dwoje zawodników.

</doc>
<doc id="2433258" url="https://pl.wikipedia.org/wiki?curid=2433258" title="Hoehn">
Hoehn

Osoby:
Zobacz też:

</doc>
<doc id="2433261" url="https://pl.wikipedia.org/wiki?curid=2433261" title="Brandscheid (powiat Westerwald)">
Brandscheid (powiat Westerwald)

Brandscheid – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Westerburg.

</doc>
<doc id="2433264" url="https://pl.wikipedia.org/wiki?curid=2433264" title="Gemünden (powiat Westerwald)">
Gemünden (powiat Westerwald)

Gemünden – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Westerburg.

</doc>
<doc id="2433265" url="https://pl.wikipedia.org/wiki?curid=2433265" title="Bartłomiej Bodio">
Bartłomiej Bodio

Bartłomiej Jarosław Bodio (ur. 24 sierpnia 1972 w Kędzierzynie-Koźlu) – polski przedsiębiorca, poseł na Sejm VII kadencji.
Życiorys.
Ukończył studia na Wydziale Gospodarki Narodowej Akademii Ekonomicznej we Wrocławiu (1996) oraz studia doktoranckie w Kolegium Zarządzania i Finansów Szkoły Głównej Handlowej w Warszawie (2009). Był prezesem zarządu firmy LCS w Międzynarodowym Porcie Lotniczym Katowice w Pyrzowicach. Objął też stanowiska prezesa zarządu w czterech kolejnych spółkach kapitałowych (m.in. „OZON GROUP”), zajął się również prowadzeniem restauracji w Wyszkowie.
W czerwcu 2011 wstąpił do nowo zarejestrowanego Ruchu Palikota. W wyborach parlamentarnych w 2011 kandydował z 1. miejsca na liście tej partii w okręgu wyborczym nr 18 w Siedlcach i uzyskał mandat poselski, otrzymując 8740 głosów. W 2012 został przewodniczącym Parlamentarnego Zespołu ds. Polityki Klastrowej.
4 kwietnia 2013 zrezygnował z członkostwa w Ruchu Palikota i został posłem niezrzeszonym. 28 czerwca tego samego roku wraz z innymi byłymi posłami Ruchu Palikota Arturem Bramorą i Haliną Szymiec-Raczyńską założył koło poselskie Inicjatywa Dialogu. Koło zostało zarejestrowane 3 lipca, a 8 dni później Bartłomiej Bodio został jego przewodniczącym. Koło uległo samorozwiązaniu 11 grudnia tego samego roku, po wstąpieniu wszystkich jego członków do klubu parlamentarnego Polskiego Stronnictwa Ludowego. W 2015 bez powodzenia kandydował z ramienia PSL do Senatu. W wyborach samorządowych w 2018 kandydował na prezydenta Ostrołęki, zdobywając 1% poparcia i zajmując piąte, ostatnie miejsce. W 2019 wystartował natomiast z ramienia ludowców do Sejmu.

</doc>
<doc id="2433266" url="https://pl.wikipedia.org/wiki?curid=2433266" title="PTPS">
PTPS



</doc>
<doc id="2433270" url="https://pl.wikipedia.org/wiki?curid=2433270" title="KF Tomori">
KF Tomori

FK Tomori (alb. Futboll Klub Tomori Berat) – albański klub piłkarski, mający siedzibę w mieście Berat, w środkowej części kraju. Obecnie występuje w Kategoria e Parë.
Historia.
Chronologia nazw:
Klub KS Tomori został założony w miejscowości Berat 25 listopada 1923 roku i nazwany na cześć pobliskiej góry Tomorr. Na początku swojego istnienia zespół grał w rozgrywkach lokalnych. W 1929 zmienił nazwę na Muzaka Berat. Z założeniem Albańskiego Związku Piłki Nożnej w 1930 roku klub startował w swoim pierwszym oficjalnym turnieju w tym samym roku. W sezonie 1930 wygrał Kategoria e Dytë (D2) i uzyskał awans do Kategoria e Parë (D1). W debiutanckim sezonie na najwyższym poziomie zajął ostatnie 7.miejsce, z 1 remisem i 5 porażkami, i spadł z powrotem do drugiej ligi. W 1935 roku Albański Związek Piłki Nożnej nie organizował żadnych zawodów, więc klub nie był aktywny przez cały rok. W 1936 roku mistrzostwa zostały wznowione w Albanii, a klub zmienił nazwę z powrotem na Tomori Berat i po zajęciu drugiego miejsce w drugiej lidze, zdobył po raz drugi awans do albańskiej pierwszej ligi. W sezonie 1937 klub ponownie zakończył na ostatniej 10.pozycji, a potem przegrał w barażach o utrzymanie się w najwyższej klasie. W sezonie 1949 nazywał się KS Berati. W 1950 zwyciężył w drugiej lidze i wrócił do pierwszej ligi. W 1951 z nazwą Puna Berat zajął 9.miejsce w lidze i na dwa sezony zatrzymał się na najwyższym poziomie. Od 1955 do 1956 ponownie grał w pierwszej lidze. W 1957 klub przywrócił nazwę historyczną Tomori Berat. W 1960 roku po 3-letniej przerwie ponownie startował w pierwszej lidze. W 1961 zajął ostatnie 10.miejsce i wiosną 1962 był zmuszony walczyć o awans w drugiej lidze, aby po zmianie systemu rozgrywek z wiosna-jesień na jesień-wiosna, startować w sezonie 1962/63 w pierwszej lidze, w której występował do roku 1968. W sezonie 1970/71 klub znów wrócił do pierwszej ligi, aby po dwóch sezonach w 1972 spaść do drugiej ligi. Dopiero od sezonu 1977/78 klub na dłużej pozostał w pierwszej lidze, występując w niej przez kolejne 11 lat do sezonu 1987/88. Po roku w 1989 wrócił do pierwszej ligi i grał w niej do 1993. Potem występował jeszcze na najwyższym poziomie od sezonu 1994/95 do 2001/02. Po zajęciu drugiego miejsca w sezonie 2002/03 był bliski awansu do Superligi, jednak przegrał w barażach. W sezonie 2007/08 zajął 16.miejsce w Kategoria e Parë (D2) i spadł do Kategoria e Dytë (D3). Po dwóch latach wrócił do pierwszej ligi w sezonie 2010/11. Ostatni swój występ w Superlidze klub zaliczył w sezonach 2011/12 i 2012/13. W sezonie 2014/15 zajął przedostatnie 9.miejsce w grupie B Kategoria e Parë i po przegranych barażach spadł na rok do Kategoria e Dytë. Po sezonie 2018/19 ponownie spadł do Kategoria e Dytë.
Barwy klubowe, strój.
Klub ma barwy niebiesko-białe. Zawodnicy swoje domowe spotkania zazwyczaj grają w pasiastych pionowo niebiesko-białych koszulkach, białych spodenkach oraz białych getrach.
Piłkarze, trenerzy, prezydenci i właściciele klubu.
Piłkarze.
Aktualny skład zespołu.
Stan na 18 kwietnia 2017:
Struktura klubu.
Stadion.
Klub piłkarski rozgrywa swoje mecze domowe na stadionie Tomori w Beracie. Tomori Stadion został zbudowany w 1985 roku i może pomieścić 12.000 widzów, jest trzecim co do wielkości stadionem w Albanii po Qemal Stafa Stadium i Loro Boriçi Stadium.
Inne sekcje.
Klub prowadzi drużyny dla dzieci i młodzieży w każdym wieku.
Sponsorzy.
Sponsorem technicznym jest amerykańska firma Nike. Sponsorami głównymi są miejscowe firmy.
Kibice i rywalizacja z innymi klubami.
Kibice.
Klub ma jednych z najbardziej żarliwych fanów w Albanii. Ponadto Tomori mają zorganizowane grupy fanów, takie jak Mistrecat, Berat Hooligans i Ultras Tomori.
Rywalizacja.
Największymi rywalami klubu są inne zespoły z miasta oraz okolic.

</doc>
<doc id="2433272" url="https://pl.wikipedia.org/wiki?curid=2433272" title="Krescencjusz z Jesi">
Krescencjusz z Jesi

Krescencjusz Tebaldi z Jesi, także Krescenty (zm. 1263 w Jesi) − włoski franciszkanin, generał zakonu w latach 1244–1247, biskup.
Życiorys.
Przed wstąpieniem do Zakonu Braci Mniejszych studiował medycynę i prawo. Gdy został ministrem prowincjalnym w Marchii Ankońskiej przedsięwziął środki przeciwko spirytuałom, frakcji wewnątrz zakonu, która pragnęła wiernego zachowywania reguły św. Franciszka z Asyżu, co do słowa.
Ministrem generalnym został wybrany podczas kapituły generalnej w Genui w Zielona Święta w 1244. Nakazał zebranie świadectw o życiu Biedaczyny, które potem zostały użyte przez Tomasza z Celano przy pracy nad "Vita secunda". Za jego generalatu papież Innocenty IV wydał bullę "Ordinem vestrum" 14 listopada 1245, przypisującą Kościołowi własność wszystkiego, czym posługiwali się bracia mniejsi.
Z powodu podeszłego wieku nie przeprowadzał wizytacji prowincji. Przedsięwzięta przez niego droga pośrednia, jeśli chodzi o rozumienie ubóstwa, nie znalazła akceptacji w żadnej z frakcji zakonu. Ostatecznie stracił też poparcie Innocentego IV. Został zdjęty z urzędu w 1247 podczas kapituły generalnej w Lyonie.
Przed śmiercią był biskupem swego rodzinnego Jesi. Wiadomości o Krescencjuszu z Jesi znajdują się m.in. w "Kronice" br. Salimbene de Adam da Parma.

</doc>
<doc id="2433274" url="https://pl.wikipedia.org/wiki?curid=2433274" title="Krescenty z Jesi">
Krescenty z Jesi



</doc>
<doc id="2433276" url="https://pl.wikipedia.org/wiki?curid=2433276" title="Trzech starców z krainy Aran">
Trzech starców z krainy Aran



</doc>
<doc id="2433279" url="https://pl.wikipedia.org/wiki?curid=2433279" title="Kolumna Mariacka w Ołomuńcu">
Kolumna Mariacka w Ołomuńcu

Kolumna Mariacka (tzw. morowa; cz. "Mariánský morový sloup") – pomnik w formie kolumny na tzw. Dolnym Rynku w Ołomuńcu na Morawach w Czechach.
Historia.
Kolumna Mariacka w Ołomuńcu powstała po ustąpieniu epidemii moru z lat 1713–1715. Jako dziękczynienie za zwalczenie epidemii w mieście miejscowy kamieniarz i rzeźbiarz Wacław Render zaproponował budowę kolumny wotywnej na Dolnym Rynku. Wzniesiono ją w latach 1716–1727. Projekt powstał zainspirowany podobnymi kolumnami z Wiednia i Pragi.
Autorami elementów rzeźbiarskich kolumny byli Jan Sturmer (posągi Immaculaty, św. Franciszka Ksawerego i św. Karola Boromeusza) oraz Tobiasz Schütz (pozostałe rzeźby). W 1758 roku, podczas oblężenia Ołomuńca przez Prusaków, zniszczeniu uległa rzeźba św. Sebastiana, którą zastąpiono nowym posągiem. W latach 1985–1992 podczas renowacji zabytku wymieniono również skręcony trzon kolumny.
Kolumna, choć stanowi dominantę całego placu, jej budowniczemu Wacławowi Renderowi, architektowi cesarskiemu, nie wydawała się dostatecznie dostojna. Dlatego też postanowił wybudować na sąsiednim Górnym Rynku wspanialszą kolumnę – dzisiejszą Kolumnę Trójcy Przenajświętszej.
Wygląd.
Część dolną, z owalnym otworem na wylot w bloku podstawy, zdobią posągi ósemki świętych, umieszczone po cztery na dwóch poziomach. Są to postacie świętych, patronów i orędowników „od moru” - Karol Boromeusz, Franciszek Ksawery, Sebastian, Roch (na dolnym poziomie), Rozalia, Katarzyna ze Sieny i Barbara oraz patronka Ołomuńca – św. Paulina (na górnym poziomie). Część środkową konstrukcji stanowi "tordowany" (skręcony) słup, zaś jej zwieńczeniem jest rzeźba Immaculaty.

</doc>
<doc id="2433282" url="https://pl.wikipedia.org/wiki?curid=2433282" title="Palau na Mistrzostwach Świata w Lekkoatletyce 2011">
Palau na Mistrzostwach Świata w Lekkoatletyce 2011

Palau na Mistrzostwach Świata w Lekkoatletyce 2011 reprezentowane było przez dwoje zawodników.

</doc>
<doc id="2433285" url="https://pl.wikipedia.org/wiki?curid=2433285" title="24. ceremonia wręczenia Europejskich Nagród Filmowych">
24. ceremonia wręczenia Europejskich Nagród Filmowych

24. ceremonia wręczenia Europejskich Nagród Filmowych miała miejsce 3 grudnia 2011 r. w Berlinie. Ogłoszenie nominacji do nagród nastąpiło 5 listopada 2011 r., podczas Europejskiego Festiwalu Filmowego w Sewilli.
Galę nagród, która odbyła się w Tempodromie poprowadziła po raz trzeci Anke Engelke. Same nagrody wręczali m.in. Moritz Bleibtreu, Nina Hoss, Sibel Kekilli, Irène Jacob, Ludivine Sagnier, Maciej Stuhr i Sylvie Testud.
Najwięcej nominacji otrzymał obraz "Melancholia" w reżyserii Larsa von Triera. Film otrzymał łącznie osiem nominacji, jednak jego autorzy mogli liczyć jedynie na siedem statuetek, gdyż aktorki Kirsten Dunst i Charlotte Gainsbourg − odtwórczynie głównych ról − nominowane zostały w tej samej kategorii. Po pięć nominacji otrzymały dwa filmy: "Jak zostać królem" w reżyserii Toma Hoopera oraz "W lepszym świecie" Susanne Bier. Obydwa filmy otrzymały podczas ostatniej ceremonii wręczenia Oscarów nagrody dla najlepszego filmu oraz najlepszego filmu nieanglojęzycznego. Cztery nominacje przyznano trzem filmom: "Człowiek z Hawru" w reżyserii Akiego Kaurismäki, "Chłopiec na rowerze" braci Dardenne oraz "Artysta" w reżyserii Michela Hazanaviciusa. Wszystkie wyżej wymienione filmy nominowane zostały w kategorii Najlepszy Europejski Film.
Lars von Trier, bracia Dardenne oraz Aki Kaurismäki otrzymali po trzy nominacje: za najlepszy europejski film, dla najlepszego europejskiego reżysera i dla najlepszego europejskiego scenarzysty.
W kategorii Najlepsza Europejska Aktorka nominowane zostały: Amerykanka Kirsten Dunst (możliwość taka zaistniała, gdyż Dunst wystąpiła w produkcji europejskiej − "Melancholii"; Dunst za rolę w tym filmie otrzymała podczas 64. MFF w Cannes Złotą Palmę dla najlepszej aktorki), Francuzka Charlotte Gainsbourg, również za rolę w "Melancholii", Brytyjka Tilda Swinton, która wystąpiła w filmie "Musimy porozmawiać o Kevinie", Belgijka Cécile de France za rolę w obrazie "Chłopiec na rowerze" oraz rosyjska aktorka Nadieżda Markina za grę w filmie "Elena".
Szansę na nagrodę dla najlepszego aktora otrzymali: Brytyjczyk Colin Firth za rolę w filmie "Jak zostać królem" (za tę samą rolę aktor dostał wcześniej Oscara), Francuz Jean Dujardin za kreację w obrazie "Artysta" (aktor nagrodzony został za tę rolę podczas 64. MFF w Cannes), Szwed Mikael Persbrandt za film "W lepszym świecie", francuski aktor Michel Piccoli za rolę w filmie "" oraz André Wilms za film "Człowiek z Hawru".
W kategorii Najlepszy Europejski Operator nominację otrzymał Adam Sikora, za zdjęcia do filmu "Essential Killing".
Również dwa polskie filmy krótkometrażowe otrzymały nominację − "Paparazzi" Piotra Bernasia oraz "Opowieści z chłodni" Grzegorza Jaroszuka.
Najwięcej nagród − po trzy − otrzymały dwa filmy: "Melancholia" Larsa von Triera, nagrodzony w kategorii Najlepszy Film Europejski, oraz "W lepszym świecie" Susanne Bier, która otrzymała nagrodę dla Najlepszego Europejskiego Reżysera. Nagrodę za najlepszy scenariusz odebrali bracia Dardenne za film "Chłopiec na rowerze".
Nagrodę dla Najlepszego Europejskiego Aktora odebrał Colin Firth, za rolę w filmie "Jak zostać królem". Najlepszą aktorką okazała się Tilda Swinton i jej rola w filmie "Musimy porozmawiać o Kevinie".
Adam Sikora ani żaden polski film krótkometrażowy, nagród nie otrzymali.

</doc>
<doc id="2433288" url="https://pl.wikipedia.org/wiki?curid=2433288" title="Chaim Ankierman">
Chaim Ankierman

Chaim Ankierman lub Ankerman (ur. 1892 w Żelechowie, zm. 8 maja 1943 w Warszawie) – polsko-żydowski działacz komunistyczny, członek sztabu Żydowskiej Organizacji Bojowej i uczestnik powstania w getcie warszawskim.
Życiorys.
Z zawodu był kupcem, w latach 20. miał pralnię. Początkowo był członkiem Bundu, na początku lat 20. związał się z KPRP/KPP. Pełnił różne funkcje na terenie powiatu garwolińskiego: w 1922 roku z ramienia KPP działał w Związku Proletariatu Miast i Wsi, w 1925 roku został sekretarzem Komitetu Dzielnicowego (KD) KPP w Żelechowie, prowadził wykłady w żelechowskim klubie sportowym „Promień”. W 1926 roku prowadził akcję wyborczą do Rady Miejskiej Żelechowa. 
Około roku 1930 przeniósł się do Falenicy i został członkiem egzekutywy Komitetu Miejskiego KPP w tym mieście. Jego komunistyczna działalność spowodowała, że poszukiwała go policja i na początku 1931 roku Ankierman opuścił Falenicę, co jednak nie uchroniło go przed aresztowaniem – 22 września 1931 roku został zatrzymany w Warszawie, a 27 kwietnia 1932 roku skazany na rok więzienia. Zwolniony 16 czerwca 1932 roku, w dalszym ciągu prowadził działalność komunistyczną w Warszawie i okolicach do rozwiązania KPP w 1938 roku.
Podczas okupacji niemieckiej został zamknięty w getcie warszawskim, gdzie w 1942 roku był jednym z założycieli PPR i bliskim współpracownikiem Józefa Lewartowskiego. Członek Komitetu Dzielnicowego (KD) PPR. Brał udział w organizowaniu ruchu oporu, był członkiem sztabu ŻOB i uczestniczył w przygotowywaniu powstania w kwietniu 1943 roku. Wraz z Mordechajem Anielewiczem i innymi bojownikami ŻOB popełnił samobójstwo w bunkrze sztabu przy ul. Miłej 18.

</doc>
<doc id="2433289" url="https://pl.wikipedia.org/wiki?curid=2433289" title="Jamajka na Letnich Igrzyskach Olimpijskich 1948">
Jamajka na Letnich Igrzyskach Olimpijskich 1948

Jamajkę na Letnich Igrzyskach Olimpijskich 1948 reprezentowało 13 zawodników, 9 mężczyzn i 4 kobiety.

</doc>
<doc id="2433292" url="https://pl.wikipedia.org/wiki?curid=2433292" title="Agnieszka Kołacz-Leszczyńska">
Agnieszka Kołacz-Leszczyńska

Agnieszka Maria Kołacz-Leszczyńska (ur. 19 października 1972 w Wałbrzychu) – polska polityk, urzędniczka samorządowa, w latach 2006–2011 przewodnicząca rady miejskiej w Wałbrzychu, posłanka na Sejm VII i VIII kadencji, senator X kadencji.
Życiorys.
Ukończyła IV Liceum Ogólnokształcące w Wałbrzychu, następnie w 2000 studia na Wydziale Prawa i Administracji Uniwersytetu Wrocławskiego. Od 1998 pracowała w prywatnej telewizji kablowej, w 2003 krótko była zatrudniona w starostwie powiatowym w Wałbrzychu, w tym samym roku przeszła do pracy w Wałbrzyskim Związku Wodociągów i Kanalizacji.
W wyborach samorządowych w 2002 z ramienia lokalnego ugrupowania uzyskała po raz pierwszy mandat radnej Wałbrzycha. Przystąpiła w trakcie kadencji do Platformy Obywatelskiej. Z powodzeniem ubiegała się o reelekcję w 2006 i 2010. W 2006 i 2010 po kolejnych wyborach samorządowych powierzano jej funkcję przewodniczącej rady miejskiej w Wałbrzychu.
W wyborach parlamentarnych w 2011 uzyskała mandat poselski jako kandydatka z listy PO, otrzymując 6792 głosy w okręgu wałbrzyskim. W 2015 z powodzeniem ubiegała się o reelekcję (dostała 6421 głosów). W Sejmie VIII kadencji została członkinią Komisji Administracji i Spraw Wewnętrznych oraz Komisji Finansów Publicznych.
W wyborach w 2019 została natomiast wybrana w skład Senatu X kadencji. Kandydowała z ramienia Koalicji Obywatelskiej w okręgu nr 4, otrzymując 70 209 głosów.

</doc>
<doc id="2433293" url="https://pl.wikipedia.org/wiki?curid=2433293" title="Ihor Mihałewski">
Ihor Mihałewski

Ihor Wiktorowycz Mihałewski (ur. 18 marca 1985 w Nowojaworowsku) – piłkarz grający na pozycji napastnika. 
Kariera piłkarska.
Ihor Mihałewski swoją karierę rozpoczynał w klubie Karpaty Lwów. Później grał m.in. w Hałyczynie Lwów, Rawie Rawa Ruska, FK Sambor, a w Polsce w Hetmanie Zamość, GKS-ie Bełchatów, Stali Stalowa Wola, Starcie Otwock.
W 2011 trafił do lubelskiego Motoru, gdzie w 24 meczach zdobył 15 bramek i został królem strzelców II ligi grupy wschodniej w piłce nożnej. Po roku odszedł do ukraińskiego Ruchu Winniki, by na początku 2013 wrócić do Motoru.

</doc>
<doc id="2433297" url="https://pl.wikipedia.org/wiki?curid=2433297" title="Maciej Wydrzyński">
Maciej Wydrzyński

Maciej Wydrzyński (ur. 15 grudnia 1974 w Bydgoszczy) – polski przedsiębiorca, działacz społeczny i polityk, poseł na Sejm VII kadencji.
Życiorys.
Uzyskał wykształcenie średnie techniczne. Z zawodu jest geodetą. Od 1996 prowadzi własną działalność gospodarczą w Toruniu. Był współzałożycielem i skarbnikiem Fundacji Feniks, zajmującej się pomocą osobom niepełnosprawnym, został też prezesem zarządu Fundacji Kultura. Był członkiem rady krajowej Związku Młodzieży Wiejskiej. 
W lutym 2009 wstąpił do Unii Polityki Realnej. W wyborach do Parlamentu Europejskiego w tym samym roku bezskutecznie kandydował z listy tej partii, uzyskując 191 głosów. W 2010 został koordynatorem Ruchu Poparcia Palikota w Toruniu, a w 2011 szefem okręgu w Ruchu Palikota.
Kandydował w wyborach parlamentarnych w 2011 z listy tej partii w okręgu wyborczym nr 5 w Toruniu i uzyskał mandat poselski. Oddano na niego 15 311 głosów. Przez część VII kadencji był członkiem prezydium Komisji Skarbu Państwa oraz Komisji do Spraw Unii Europejskiej. Zasiadał także m.in. w Komisji do Spraw Służb Specjalnych. Reprezentował polski parlament w Zgromadzeniu Parlamentarnym Rady Europy. 
W październiku 2013, w wyniku przekształcenia Ruchu Palikota, został działaczem partii Twój Ruch. Kandydował bez powodzenia w wyborach do Parlamentu Europejskiego w 2014, otrzymując 372 głosy. W marcu 2015, po rozpadzie klubu poselskiego TR, znalazł się w kole Ruch Palikota. W wyborach w 2015 nie uzyskał poselskiej reelekcji. W 2019 uzyskał rekomendację na funkcję współprzewodniczącego TR, jednak nie objął jej w związku z nominacją na konsula honorowego Peru. W 2020 został koordynatorem partii Nowa Demokracja – TAK w okręgu toruńskim, jednak wkrótce przestał pełnić tę funkcję.
Życie prywatne.
Żonaty z Justyną, ma córkę i syna.

</doc>
<doc id="2433298" url="https://pl.wikipedia.org/wiki?curid=2433298" title="Burundyjska Ligue A">
Burundyjska Ligue A

Ligue A jest najwyższą piłkarską klasą rozgrywkową w Burundi. Liga powstała w 1970 roku.

</doc>
<doc id="2433302" url="https://pl.wikipedia.org/wiki?curid=2433302" title="Danijel Furtula">
Danijel Furtula

Danijel Furtula (ur. 31 lipca 1992) – czarnogórski lekkoatleta specjalizujący się w rzucie dyskiem.
Zdobywał medale mistrzostw krajów bałkańskich w gronie juniorów młodszych oraz juniorów. Tuż za podium – na czwartym miejscu – zakończył udział w festiwalu młodzieży w Tampere (2009). W 2010 był dwunasty na mistrzostwach świata juniorów, a w kolejnym sezonie zdobył w Tallinnie srebrny medal mistrzostw Europy juniorów. W 2013 w Mersin sięgnął po brąz igrzysk śródziemnomorskich, a w Tampere stanął na najniższym stopniu podium młodzieżowych mistrzostw Starego Kontynentu. Reprezentant Czarnogóry w drużynowych mistrzostwach Europy. Uczestnik mistrzostw Europy w Amsterdamie (2016), w których odpadł w eliminacjach.
Okazjonalnie startuje także w pchnięciu kulą – w tej konkurencji m.in. odpadł w eliminacjach mistrzostw świata juniorów młodszych w 2009, był finalistą mistrzostw Europy juniorów w 2011, a w 2013 zajął drugie miejsce w kategorii młodzieżowców na zimowym pucharze Europy w rzutach.
Rekordy życiowe.
24 lipca 2011 w Tallinnie wynikiem 63,54 ustanowił juniorski rekord Czarnogóry dyskiem o wadze 1,75 kg. Furtula jest także byłym juniorskim rekordzistą swojego kraju w pchnięciu kulą o wadze 6 kilogramów – 19,38 w 2011.

</doc>
<doc id="2433306" url="https://pl.wikipedia.org/wiki?curid=2433306" title="Ustawa o systemie oświaty">
Ustawa o systemie oświaty

Ustawa z dnia 7 września 1991 r. o systemie oświaty – polska ustawa, uchwalona przez Sejm, regulująca kwestie prawne związane z systemem oświaty. Od 1 września 2017 roku większą część tej materii prawnej zawartej wcześniej w tej ustawie normuje ustawa z dnia 14 grudnia 2016 roku – Prawo oświatowe oraz od 1 stycznia 2018 roku m.in. w kwestii finansowania szkół normuje ustawa z dnia 27 października 2017 r. o finansowaniu zadań oświatowych.
Zakres regulacji.
Obecny zakres regulacji.
Od 1 stycznia 2018 r. ustawa ta reguluje: 
Od 1 września 2017 r. do 1 stycznia 2018 r..
Od 1 września 2017 r. do 1 stycznia 2018 r. ustawa ta regulowała:
Zakres regulacji przed 1 września 2017 r..
Do 31 sierpnia 2017 r. włącznie ustawa ta określała:
Ustawa do 25 stycznia 2017 r. włącznie określała zasady rekrutacji do przedszkoli i szkół. Po upływie tego dnia zasady te określa ustawa Prawo oświatowe.
Nowelizacje i wyroki TK.
Ustawę tę znowelizowano wielokrotnie. Ostatnia zmiana weszła w życie w 2022 roku. Jak dotąd zostało wydanych 10 tekstów jednolitych (w 1996, 2004, 2015, 2016, 2017, 2018, 2019, 2020, 2021 i 2022).
Ustawa też była sześciokrotnie uznawana przez Trybunał Konstytucyjny częściowo za niezgodną z Konstytucją. Wyrok Trybunału Konstytucyjnego z dnia 24 września 2013 r. sygn. akt K 35/12 (), uchylający niektóre przepisy ustawy dotyczące klasyfikowania i oceniania wykonała ustawa z dnia 20 lutego 2015 r. o zmianie ustawy o systemie oświaty oraz niektórych innych ustaw (). Wyrok Trybunału Konstytucyjnego z dnia 8 stycznia 2013 r. sygn. akt K 38/12 (), odnoszący się do rekrutacji do przedszkoli i szkół wykonała ustawa z dnia 6 grudnia 2013 r. o zmianie ustawy o systemie oświaty oraz niektórych innych ustaw (). 1 stycznia 1999 roku weszła w życie ustawa z dnia 25 lipca 1998 r. o zmianie ustawy o systemie oświaty, która wprowadzała reformę systemu oświaty z 1999 roku zmieniającą wtedy strukturę systemu szkolnictwa z dwustopniowego w trzystopniowy. 1 września 2017 r. ustawa z dnia 14 grudnia 2016 roku – Prawo oświatowe wprowadzającą reformę systemu oświaty z 2017 roku i uchyliła większość przepisów ustawy o systemie oświaty z wyjątkiem tych dotyczących systemu egzaminów zewnętrznych, pomocy materialnej dla uczniów, zasad oceniania, klasyfikowania i promowania uczniów w szkołach publicznych i zasad finansowania szkół i placówek publicznych, natomiast ustawa z dnia 27 października 2017 r. o finansowaniu zadań oświatowych uchyliła przepisy ustawy o systemie oświaty dotyczące zasad finansowania szkół i placówek publicznych i część regulacji dotyczących pomocy materialnej dla uczniów.

</doc>
<doc id="2433313" url="https://pl.wikipedia.org/wiki?curid=2433313" title="Norwegia na Letnich Igrzyskach Olimpijskich 1948">
Norwegia na Letnich Igrzyskach Olimpijskich 1948

Norwegię na Letnich Igrzyskach Olimpijskich 1948 reprezentowało 81 zawodników, 77 mężczyzn i 4 kobiety.

</doc>
<doc id="2433317" url="https://pl.wikipedia.org/wiki?curid=2433317" title="Program Hamburski">
Program Hamburski



</doc>
<doc id="2433318" url="https://pl.wikipedia.org/wiki?curid=2433318" title="Bajomyszka północna">
Bajomyszka północna

Bajomyszka północna ("Baiomys taylori") – gatunek ssaka z podrodziny nowików (Neotominae) w obrębie rodziny chomikowatych (Cricetidae).
Zasięg występowania.
Bajomyszka północna występuje w południowej Ameryce Północnej zamieszkując w zależności od podgatunku:
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1887 roku brytyjski zoolog Oldfield Thomas nadając mu nazwę "Hesperomys" ("Vesperimus") "taylori". Holotyp pochodził z San Diego, w Hrabstwie Duval, w południowym Teksasie, w Stanach Zjednoczonych.
Autorzy "Illustrated Checklist of the Mammals of the World" rozpoznają osiem podgatunków.
Morfologia.
Długość ciała (bez ogona) 53–76 mm, długość ogona 34–53 mm, długość ucha 9–12 mm, długość tylnej stopy 12–15 mm; masa ciała 6–9 g. 
Ekologia.
Żywi się łodygami i owocami opuncji, nasionami traw, liśćmi. Doskonale znosi niewolę i bardzo szybko się oswaja. Żyje około 2 lata.
Ciąża trwa od 20 do 23 dni, a młodych w miocie jest 1-5. U tego gatunku po przyjściu ma świat młodych, samiec pozostaje w gnieździe i nawet opiekuje się swym potomstwem, co jest ewenementem wśród chomikowatych.

</doc>
<doc id="2433321" url="https://pl.wikipedia.org/wiki?curid=2433321" title="Brygida Kolenda-Łabuś">
Brygida Kolenda-Łabuś

Brygida Kolenda-Łabuś (ur. 12 maja 1950 w Polanicy-Zdroju) – polska prawniczka, urzędniczka samorządowa i polityk, w latach 2002–2011 wiceprezydent Kędzierzyna-Koźla, posłanka na Sejm VII kadencji.
Życiorys.
Z wykształcenia prawniczka, studiowała na Uniwersytecie Marii Curie-Skłodowskiej w Lublinie. Od 1975 do 1990 pracowała w Robotniczej Spółdzielni Mieszkaniowej Chemik w Kędzierzynie-Koźlu, następnie do 2001 w Banku Przemysłowo-Handlowym. Przez kilka lat była arbitrem przy Urzędzie Zamówień Publicznych.
W 2002 z ramienia SLD-UP i w 2006 z ramienia LiD uzyskiwała mandat radnej Kędzierzyna-Koźla. Pozostawała bezpartyjna, w 2002 prezydent tego miasta Wiesław Fąfara powołał ją na stanowisko swojego zastępcy. Funkcję tę pełniła nieprzerwanie do 2011. Kierowała zarządem Związku Międzygminnego Czysty Region w Kędzierzynie-Koźlu, była wiceprzewodniczącą jednej z komisji Związku Miast Polskich.
W wyborach parlamentarnych w 2011 uzyskała mandat poselski jako bezpartyjna kandydatka z listy Platformy Obywatelskiej, otrzymując 10 411 głosów w okręgu opolskim. Po wyborach wstąpiła do PO. W wyborach w 2015 nie została wybrana na kolejną kadencję. W 2018 została wybrana na radną sejmiku opolskiego.
W 2010 otrzymała Srebrny Krzyż Zasługi.

</doc>
<doc id="2433322" url="https://pl.wikipedia.org/wiki?curid=2433322" title="Sosna Merkusa">
Sosna Merkusa

Sosna Merkusa ("Pinus merkusii" Jung. et de Vriese) – gatunek drzewa iglastego z rodziny sosnowatych ("Pinaceae"). Występuje w Indonezji (północna i centralna Sumatra), Filipinach (wyspa Mindoro, góry Zambales na zachodzie Luzon), Laosie, Wietnamie, Kambodży i Malezji. W Wietnamie naturalne stanowiska znajdują się głównie w prowincjach: Lâm Đồng, Ninh Thuận, Khánh Hòa, Gia Lai i Kon Tum. Naturalne lasy w innych wietnamskich prowincjach zastąpione zostały lasami gospodarczymi lub plantacjami. Gatunek introdukowany do Tajlandii. 
Sosna Merkusa jest jedynym przedstawicielem rodziny sosnowatych ("Pinaceae"), którego naturalny zasięg występowania przekracza równik, sięgając na Sumatrze szerokości geograficznej 2° 10' S.
Biologia i ekologia.
Dwie wiązki przewodzące w liściu. Pochewki liściowe trwałe. Liście pozostają na drzewie przez 2 lata. Kwitnie od maja do czerwca. Nasiona dojrzewają w październiku/listopadzie kolejnego roku. Dojrzałe szyszki nasienne otwierają się uwalniając nasiona i pozostają na drzewie. 
Młode drzewka przez pierwsze 5 lat rosną powoli, potem raczej szybko. 
Gatunek o niewielkich wymaganiach, toleruje susze i wysokie temperatury. Gruba kora chroni drzewa przed pożarami lasu. Siewki na terenach, na których pożary występują często mogą wykształcać formę trawiastą. Niektóre populacje żyjące na obszarach wyżej położonych, gdzie pożary lasu są rzadkie, mają cieńszą korę. 
Gatunek rośnie na wysokościach (0)800–2000 m n.p.m. Tworzy lasy czystogatunkowe lub mieszane z drzewami liściastymi (np. "Dipterocarpus obtusifolius"). Na większych wysokościach, w obrębie nakładających się zasięgów, towarzyszy mu "Pinus kesiya". 
Systematyka i zmienność.
Synonimy: "P. merkiana" Gordon, "P. sumatrana" Junghuhn (Farjon 1984), "P. finlaysoniana" Wall. ex Blume 1847 (Farjon 1998).
Pozycja gatunku w obrębie rodzaju "Pinus":
"Pinus latteri" Mason była wcześniej powszechnie traktowana jako synonim "P. merkusii", jej podgatunek ("P. merkusii" subsp. "latteri" (Mason) D.Z.Li) lub odmiana (np. "P. merkusii" var. "latteri" (Mason) Silba), obecnie uznana za odrębny gatunek. 
Zagrożenia.
Międzynarodowa organizacja IUCN umieściła ten gatunek w Czerwonej księdze gatunków zagrożonych, przyznając mu kategorię zagrożenia VU ("Vulnerable"). 
Źródłem zagrożenia na Filipinach była intensywna eksploatacja drzewostanów, co doprowadziło do znacznej redukcji stanowisk sosny Merkusa. Na Sumatrze drewno jest nadal pozyskiwane, jednak nie stanowi to dużego zagrożenia dla tamtejszych populacji.
Zastosowanie.
Drewno pozyskiwane na opał i jako surowiec ogólnobudowlany. W północnym Wietnamie gatunek nasadzany na wzgórzach, w celu ochrony terenu przed deformacją i erozją gleby.

</doc>
<doc id="2433324" url="https://pl.wikipedia.org/wiki?curid=2433324" title="Podpułkownik Pini">
Podpułkownik Pini



</doc>
<doc id="2433327" url="https://pl.wikipedia.org/wiki?curid=2433327" title="Stefan Szletyński">
Stefan Szletyński

Stefan Marian Szletyński "Jasieniec", "Załuski" (ur. 25 stycznia 1893 w Radomiu, zm. 16–18 kwietnia 1940 w Katyniu) – porucznik rezerwy Wojska Polskiego, harcmistrz. Komendant Chorągwi Harcerzy w Łodzi ZHP (1916–1918, 1921, 1933–1937).
Życiorys.
Dnia 21 czerwca 1923 roku poślubił Jadwigę Wocalewską (komendantkę Łódzkiej Chorągwi Żeńskiej ZHP). Miał
pięcioro dzieci: córkę Zofię (1925-2012), synów: Jerzego (1927–), Jana (17 III – 12 VII 1929), Stanisława (1931–2014), Andrzeja (1932–).
Był odznaczony: Odznaką POW, odznaką „Za zasługę” (1921), Medalem Dziesięciolecia Odzyskanej Niepodległości (1929), Srebrnym Krzyżem Zasługi (1934), Brązowym Medalem za Długoletnią Służbę (1938), Krzyżem i Medalem Niepodległości, Medalem Pamiątkowym za Wojnę 1918–1921 oraz za pracę społeczną Złotym Krzyżem Zasługi.
Decyzją Prezydenta RP Lecha Kaczyńskiego Stefan Szletyński został pośmiertnie awansowany do stopnia kapitana 9 listopada 2007 roku.

</doc>
<doc id="2433332" url="https://pl.wikipedia.org/wiki?curid=2433332" title="Pinus merkusii">
Pinus merkusii



</doc>
<doc id="2433334" url="https://pl.wikipedia.org/wiki?curid=2433334" title="Ligue de N’djaména">
Ligue de N’djaména

Ligue de N’djaména jest najwyższą piłkarską klasą rozgrywkową w Czadzie. Liga powstała w 1988 roku.

</doc>
<doc id="2433338" url="https://pl.wikipedia.org/wiki?curid=2433338" title="Ashlei de Menezes Tanios Nemer">
Ashlei de Menezes Tanios Nemer



</doc>
<doc id="2433339" url="https://pl.wikipedia.org/wiki?curid=2433339" title="Mihaly Meszaros">
Mihaly Meszaros

Mihaly „Michu” Meszaros, właśc. Mihály Mészáros (ur. 1 października 1939 w Budapeszcie, zm. 13 czerwca 2016 w Los Angeles) – węgierski aktor i artysta cyrkowy, najbardziej znany z tytułowej roli w amerykańskim serialu "Alf" (1986–1990). Występował on w kostiumie bohatera w scenach, w których widoczna była cała sylwetka postaci. Meszaros znany był także jako „najmniejszy człowiek na świecie” (miał 84 cm wzrostu).
Artysta zmarł w Los Angeles w wieku 76 lat. Ponad tydzień przed śmiercią, po tym, jak w domu znaleziono Meszarosa nieprzytomnego, przetransportowano go do szpitala. Aż do śmierci pozostawał on w śpiączce.

</doc>
<doc id="2433340" url="https://pl.wikipedia.org/wiki?curid=2433340" title="Lester Sterling">
Lester Sterling

Lester George "Ska" Sterling, znany również jako Mr. Versatile (ur. 31 stycznia 1936 w Kingston) – jamajski saksofonista, trębacz i kompozytor, muzyk sesyjny Studia One Clementa "Sir Coxsone'a" Dodda, ostatni żyjący spośród dziewięciorga współzałożycieli zespołu The Skatalites; jeden z prekursorów muzyki ska i rocksteady.
Życiorys.
Urodził się i dorastał w biednej dzielnicy Allman Town przyległej do Trenchtown, największych slumsów na przedmieściach stolicy Jamajki. Podobnie jak trójka jego braci, uczęszczał do szkoły Alpha Boys School, prowadzonej przez katolickie siostry zakonne, której to absolwentami była cała rzesza znanych muzyków, m.in. trójka przyszłych współzałożycieli The Skatalites: Don Drummond, Tommy McCook i Johnny "Dizzy" Moore. Mając 9 lat, dołączył do szkolnego zespołu jako trębacz. Po ukończeniu ostatniego roku nauki, wraz ze swoim kolegą z klasy, Karlem Bryanem, dołączył do jazzowego big bandu Stanleya Hedlama; następnie w roku 1956 został członkiem słynnej orkiestry Vala Bennetta. To w tym okresie, zainspirowany grą swojego starszego brata Gladstone’a, zainteresował się saksofonem altowym – jego wielkim idolem został wówczas znany amerykański saksofonista jazzowy, Charlie Parker. W przeciągu niecałych dwóch lat opanował grę na tym instrumencie do tego stopnia, że w roku 1959 zwyciężył w popularnym show radiowym pt. "Vere John’s Opportunity Knocks Talent Show", mającym na celu wypromowanie młodych, utalentowanych muzyków. Natomiast w roku 1960 na kilka lat został członkiem Jamajskiej Orkiestry Wojskowej.
Szybko zdobyta przez saksofonistę popularność nie mogła ujść uwadze najważniejszego wówczas producenta i łowcy talentów na wyspie, Clementa "Sir Coxsone'a" Dodda, który zaprosił go do tworzonej wokół Studia One grupy muzyków sesyjnych. Późną wiosną 1964 roku formacja ta przyjęła swój ostateczny kształt – wśród dziewięciorga tworzących ją instrumentalistów znalazł się także Sterling – i tak narodzili się The Skatalites, najsłynniejszy zespół ska wszech czasów, który mimo iż istniał tylko przez niewiele ponad rok, zdołał w tym czasie zrewolucjonizować całą muzykę jamajską. Po rozpadzie grupy, do jakiego z różnych przyczyn doszło w sierpniu 1965 roku, Sterling nawiązał współpracę z brytyjskim producentem Sir Clancy Collinsem, dla którego nagrał kilka singli; brał również udział w sesjach innych rodzimych producentów, takich jak Duke Reid, Bunny Lee czy też Leslie Kong.
W roku 1967 dołączył do składu The Dragonaires Byrona Lee, gdzie stworzył trio trębaczy wraz Winstonem Grahamem i Lesterem Williamsem. Wiosną 1972 roku opuścił zespół i wyemigrował na stałe do Nowego Jorku. W roku 1975 większość dawnych członków założycieli The Skatalites, a wśród nich Sterling, zebrało się na pierwszej od niemal dekady wspólnej sesji, której efekty usłyszeć możemy na "solowym" albumie kontrabasisty Lloyd Brevetta "African Roots". Krążek ten był niejako zapowiedzią reaktywacji zespołu, do której faktycznie doszło wstępnie na przełomie czerwca i lipca 1983 roku (pamiętny koncert na festiwalu Reggae Sunsplash w Montego Bay), a na stałe w roku 1986. Po śmierci Lloyda Knibba w maju 2011 roku, Sterling został ostatnim aktywnym członkiem zespołu spośród jego założycieli.
W roku 2002 nakładem własnego labelu Echo Records Sterling wydał kompilacyjny album pt. "Sterling Silver", zawierający większość jego solowych utworów, w tym figurujące swego czasu na szczycie jamajskiej listy przebojów single "Pupa Lick" (1967) i "Bangarang" (1968).

</doc>
<doc id="2433352" url="https://pl.wikipedia.org/wiki?curid=2433352" title="Paul Fusco">
Paul Fusco

Paul Fusco (ur. 29 stycznia 1953 w New Haven) – amerykański aktor, producent, scenarzysta, reżyser i lalkarz, znany głównie jako twórca serialu "Alf" i aktor dubbingujący tytułową postać.

</doc>
<doc id="2433354" url="https://pl.wikipedia.org/wiki?curid=2433354" title="Matilda Joslyn Gage">
Matilda Joslyn Gage

Matilda Joslyn Gage (ur. 24 marca 1826 w Cicero, zm. 18 marca 1898 w Chicago) – amerykańska wolnomyślicielka, feministka, działaczka na rzecz abolicjonizmu i praw Indian, obok Susan B. Anthony i Elizabeth Cady Stanton jedna z najważniejszych przedstawicielek feminizmu końca XIX wieku w Stanach Zjednoczonych.
Życiorys.
Matilda Joslyn była córką abolicjonisty Hezekiaha Joslyna. Wychowała się w domu, stanowiącym przystanek na trasie Underground Railroad, już jako dziecko, w latach 30. XIX wieku zajmując się zbieraniem podpisów pod petycjami na rzecz zniesienia niewolnictwa. W latach poprzedzających wojnę secesyjną jej własny dom także stał się schronieniem dla zbiegów. W 1850 roku podpisała petycję stwierdzającą, że jest gotowa ponieść karę sześciu miesięcy więzienia i 2000 dolarów grzywny, jako przeciwniczka nowego Fugitive Slave Act, kryminalizującego wszelką pomoc zbiegłym niewolnikom. 
W 1852 roku, wraz z Susan B. Anthony, przystąpiła do ruchu na rzecz praw kobiet. Obie, wraz z Elizabeth Cady Stanton, stały się wkrótce przywódczyniami radykalnego skrzydła ruchu, tworząc National American Woman Suffrage Association (NAWSA). Podczas wyborów w 1871 roku w zorganizowanej akcji obywatelskiego nieposłuszeństwa działaczki ruchu na terenie całych Stanów Zjednoczonych usiłowały wbrew prawu oddać głosy. Była współautorką "Deklaracji Praw Kobiet", przedstawionej na obchodach 4 lipca 1876 roku w Filadelfii. Także w latach 70. XIX wieku w szeregu artykułów przedstawiła bezprawie w traktowaniu Indian przez rząd i obywateli. Jej obserwacje zjawiska równouprawnienia kobiet i mężczyzn w matrylinearnej strukturze społecznej Irokezów stały się jedną z podstaw dla rozważań teoretycznych nad podobną sytuacją w ogólności.
Od 1879 roku oficjalne pismo NAWSA, „The National Citizen and Ballot Box”, rozpoczęło publikację pierwszych fragmentów wspólnego dzieła Gage, Anthony i Stanton, zatytułowanego "A History of Woman Suffrage". W 1893 roku sama Gage opublikowała "Woman, Church and State". Jako teoretyczka feminizmu przedstawiała opinię, że pierwotną formą organizacji społeczeństwa był matriarchat, zastąpiony później, prawdopodobnie w sposób opresyjny, przez patriarchalną strukturę wspieraną przez kościoły chrześcijańskie. W pracy "Woman as Inventor" opisała zjawisko dyskryminacji osiągnięć naukowych kobiet, w 1993 roku nazwane od jej imienia Matilda effect. Powołała się przy tym na przykład Catherine Littlefield Greene, która miała podsunąć Eliemu Whitneyowi koncepcję odziarniarki bawełny. Bardziej radykalna od wielu swych towarzyszek, w 1890 roku założyła wraz z Anthony nową organizację feministyczną, Women's National Liberal Union (WNLU), której przewodniczącą była aż do śmierci.
Jej mężem był Henry Hill Gage, mieli pięcioro dzieci. Najmłodsza córka, Maud, wyszła za mąż za L. Franka Bauma. Matilda Gage zmarła w ich domu w Chicago 18 marca 1898 roku. Została pochowana na cmentarzu w Fayetteville. Jej dawny dom w tej miejscowości jest siedzibą fundacji jej imienia.

</doc>
<doc id="2433355" url="https://pl.wikipedia.org/wiki?curid=2433355" title="Magnus z Cuneo">
Magnus z Cuneo

Magnus z Cuneo, wł. "Magno" (zm. ok. 286) – według tradycji rzymski żołnierz legendarnej Legii Tebańskiej, towarzysz Konstancjusza, męczennik chrześcijański i święty Kościoła katolickiego.
Śmierć męczeńską, za wyznawanie wiary chrześcijańskiej, poniósł w czasach panowania Dioklecjana i Maksymiana wraz z wieloma innymi towarzyszami.
Po decymacji Legionu w Agaunum (dzisiejsze Saint-Maurice d'Agaune na terytorium Szwajcarii) przez Maksymiana niewielu żołnierzom udało się zbiec z miejsca pogromu.
Konstancjusz z towarzyszami schronili się w Alpach Kotyjskich Val Maira (dzisiejsze Villar San Costanzo) głosząc wiarę chrześcijańską. Wcześniej zostali straceni "Costantino, Dalmazzo, Desiderio, Isidoro, Olimpio, Ponzio, Vittore", Teofredo oraz Magno (Magnus). Wszystkich pochował św. Konstancjusz, potem sam stracił życie.
Na grobie Magnusa miał zostać wybudowany kościół, a następnie dzisiejsze Sanktuarium św. Magnusa w Castelmagno w dolinie Valle Grana, w Prowincji Cuneo, które stało się miejscem jego kultu.
Jego wspomnienie liturgiczne obchodzone jest 19 sierpnia.
Nie należy mylić go ze św. Magnusem, według tradycji biskupem Trani i Anagni, wspominanym tego samego dnia.
Identyfikowany jest natomiast z Magnusem z Füssen, biskupem i misjonarzem zmarłym 6 września ok. 772 roku, którego kult rozprzestrzenił się za sprawą benedyktynów na południe od Piemontu.
Ze względu na związek Magnusa z legionem tebańskim, święty przedstawiany jako rzymski żołnierz trzymający sztandar i palmę męczeństwa.

</doc>
<doc id="2433358" url="https://pl.wikipedia.org/wiki?curid=2433358" title="Love is a Many Splendored Thing">
Love is a Many Splendored Thing



</doc>
<doc id="2433359" url="https://pl.wikipedia.org/wiki?curid=2433359" title="Hieronim Wilder">
Hieronim Wilder

Hieronim Wilder (ur. 1876 w Warszawie, zm. 6 czerwca 1941 w Warszawie) – polski historyk sztuki, antykwariusz, bibliofil, propagator sztuki graficznej.
Życiorys.
Studiował historię sztuki w Dreźnie pod kierunkiem m.in. Hansa Wolfganga Singera (1867–1957). Tam też poznawał twórczość graficzną, zgłębiał tajniki organizacji gabinetów rycin i konserwacji papieru oraz odbywał praktyki u tamtejszych "kunsthändlerów". Zaowocowało to prowadzeniem w Warszawie w latach 1903–1932 antykwariatu specjalizującego się w starych drukach i grafice, który od 1906 nosił nazwę Antykwariat Polski w Warszawie. Hieronim Wilder i S-ka. Mieścił się przy ulicy Berga (Traugutta) 8 w Warszawie. Była to placówka chętnie odwiedzana przez warszawską inteligencję: bibliofilów, literatów, artystów, dziennikarzy, ludzi nauki, miłośników sztuki, muzealników i kolekcjonerów. Wśród tych ostatnich wyróżniał się Dominik Witke-Jeżewski i Leopold Wellisz. Dzięki kontaktom z europejskimi antykwariuszami Wilder stworzył wzorowo prowadzoną placówkę, a dzięki swej pasji do sztuk graficznych rozwinął i sprofesjonalizował handel tą dziedziną sztuki. Sprzedawał i wystawiał prace takich artystów jak Ziarnko, Hondius, Falck, Norblin, Płoński, Orłowski, Jasiński, a z grafików obcych Goya i Rops. Jako jeden z największych orędowników grafiki w Warszawie współtworzył Towarzystwo Przyjaciół Sztuk Graficznych (1912–1918). Był autorem wielu katalogów antykwarycznych, w tym także tych propagujących polską grafikę dawną i współczesną. Wydał teki graficzne: Feliksa Jabłczyńskiego "Warszawa" (1916) i (1918), Adama Grabowskiego "Widoki Warszawy" i Stanisława Lentza "Sejm Ustawodawczy Rzeczypospolitej Polskiej w portretach" (1919). Po wojnie ogłosił drukiem swoje okazałe opracowanie dotyczące sztuk graficznych "Grafika. Drzeworyt, miedzioryt, litografia", Warszawa 1922 (wersja cyfrowa). Wilder był także kolekcjonerem i bibliofilem. Zbierał "białe kruki", inkunabuły, stare druki, ryciny i obrazy. Spora część zbiorów przepadła w czasie bombardowania Warszawy 25 września 1939, a reszta w podczas pożaru Biblioteki Ordynacji Krasińskich, gdzie w czasie okupacji zdeponowano ocalałą część zbioru rękopisów i starodruków warszawskiego antykwariusza. 
Hieronim Wilder zmarł w getcie warszawskim 6 czerwca 1941. Spoczywa na cmentarzu Powązkowskim w Warszawie (kw. 193–III–11).
Jego żoną była Halina Berlinerblau, siostra Jana Prota.

</doc>
<doc id="2433360" url="https://pl.wikipedia.org/wiki?curid=2433360" title="Chryzostom II (arcybiskup Aten)">
Chryzostom II (arcybiskup Aten)

Chryzostom, imię świeckie Themistoklos Chatsistawru (ur. 1878 w Azji Mniejszej, zm. w czerwcu 1968) – grecki biskup prawosławny, zwierzchnik Greckiego Kościoła Prawosławnego w latach 1962–1967.
Życiorys.
Pochodził z Azji Mniejszej. Ukończył gimnazjum na Samos, a następnie szkołę teologiczną Patriarchatu Konstantynopolitańskiego na wyspie Chalki. Po uzyskaniu jej dyplomu podjął studia prawnicze w Lozannie.
W 1910 miała miejsce jego chirotonia biskupia, po której został wikariuszem metropolii Smyrny (jej ordynariuszem był jego nauczyciel duchowy, metropolita Chryzostom (Kalafatis)). W 1913 został ordynariuszem metropolii Filadelfii, a następnie Efezu. Uczestniczył w greckim ruchu narodowym w Turcji, przez co został skazany na śmierć i zwolniony jedynie dzięki wstawiennictwu wpływowych osób.
Po klęsce Grecji w wojnie grecko-tureckiej 1919–1922 uciekł do Grecji. W episkopacie Greckiego Kościoła Prawosławnego objął katedrę Werii, a następnie Filippi. Powierzono mu również opiekę nad greckimi uchodźcami z Azji Mniejszej. Funkcje te pełnił do 1962, gdy został wybrany na zwierzchnika Greckiego Kościoła Prawosławnego z tytułem arcybiskupa Aten i całej Grecji.
Do odejścia z urzędu został zmuszony w 1967 przez nowo powstały po przewrocie wojskowym rząd czarnych pułkowników. Zastąpił go Hieronim (Kotsonis), który w momencie wyboru nie posiadał jeszcze sakry biskupiej.

</doc>
<doc id="2433364" url="https://pl.wikipedia.org/wiki?curid=2433364" title="Zofia Ławrynowicz">
Zofia Ławrynowicz

Zofia Ławrynowicz z domu Nawrocka (ur. 26 kwietnia 1964 w Stargardzie Szczecińskim) – polska nauczycielka, samorządowiec, działaczka kulturalna, posłanka na Sejm VII i VIII kadencji (2011–2015, 2019).
Życiorys.
Ukończyła w 2000 pedagogikę w Bałtyckiej Wyższej Szkole Humanistycznej w Koszalinie. Ukończyła także studia podyplomowe w Szkole Umiejętności Społecznych jako menadżer kultury w 2002, jak również w zakresie higieny głosu na Uniwersytecie Wrocławskim w 2005 oraz logopedii i terapii pedagogicznej na Uniwersytecie Szczecińskim w 2011.
Zawodowo od 1983 do 1992 pracowała jako nauczycielka w szkole podstawowej. W 1995 została zatrudniona w Młodzieżowym Domu Kultury w Stargardzie Szczecińskim, gdzie obejmowała różne stanowiska (m.in. kierownika i wicedyrektora). Jest założycielką i opiekunem lokalnego Zespołu Piosenki Literackiej, a także członkinią Towarzystwa Przyjaciół Stargardu. Była też prezenterką Stargardzkiej Telewizji Kablowej. Od 2009 do 2010 kierowała jednym z działów na Zamku Książąt Pomorskich w Szczecinie.
Występowała przez szereg lat jako piosenkarka, największe sukcesy odnosiła w pierwszej połowie lat 90. W 1992 zwyciężyła na Festiwalu Piosenki Żołnierskiej w Kołobrzegu, w tym samym roku zdobyła też pierwszą nagrodę na Ogólnopolskich Spotkaniach z Piosenką Kabaretową OSPA w Ostrołęce. W 1994 wygrała na Ogólnopolskim Festiwalu Piosenki Żydowskiej w Warszawie, gościnnie wystąpiła w Piwnicy pod Baranami.
W wyborach samorządowych w 2006 i 2010 z ramienia Platformy Obywatelskiej była wybierana w skład rady miejskiej Stargardu Szczecińskiego, w której obejmowała urząd przewodniczącej Komisji Kultury i Oświaty. W wyborach parlamentarnych w 2011 uzyskała mandat poselski jako kandydatka z listy PO, otrzymując 5057 głosów w okręgu szczecińskim. Bez powodzenia kandydowała w wyborach do Parlamentu Europejskiego w 2014, a w 2015 nie uzyskała poselskiej reelekcji. Z początkiem grudnia tego samego roku powróciła do pracy w MDK.
W 2017 wystartowała w przedterminowych wyborach na prezydenta Stargardu, zajmując trzecie (ostatnie) miejsce. Na przełomie maja i czerwca tego roku utraciła stanowisko przewodniczącej PO w Stargardzie, po czym opuściła partię. W 2018 bezskutecznie kandydowała do rady powiatu stargardzkiego z listy Koalicji Obywatelskiej jako przedstawicielka Ligi Powiatu Stargardzkiego. W czerwcu 2019 objęła mandat posłanki VIII kadencji w miejsce Bartosza Arłukowicza, przystępując do klubu PO-KO. W tym samym roku nie wystartowała w kolejnych wyborach parlamentarnych.

</doc>
<doc id="2433367" url="https://pl.wikipedia.org/wiki?curid=2433367" title="Waldemar Koszewski">
Waldemar Koszewski

Waldemar Koszewski – polski neurochirurg i neurotraumatolog, profesor nauk medycznych, nauczyciel akademicki Warszawskiego Uniwersytetu Medycznego.
Życiorys.
Edukacja i działalność naukowa.
Ukończył XXXIII Liceum Ogólnokształcące Dwujęzyczne im. Mikołaja Kopernika w Warszawie. Następnie studiował medycynę na Akademii Medycznej w Warszawie. W 1990 roku uzyskał stopień doktora nauk medycznych w Akademii Medycznej w Warszawie na podstawie pracy pt. "Metody i wyniki leczenia ropni mózgu i móżdżku". Habilitację w zakresie medycyny, specjalności neurochirurgia, uzyskał tamże w 1999 roku na podstawie pracy pt. "Przerzuty nowotworowe do mózgowia. Epidemiologia, leczenie, rokowanie". Tytuł profesorski uzyskał w 2007 roku.
Od ukończenia studiów związany z Akademią Medyczną w Warszawie jako lekarz w szpitalach akademii oraz do roku 2007 jako wykładowca akademicki. W kadencji 2004-2006 Prodziekan Wydziału Lekarskiego (English Division).
Jest autorem modyfikacji sposobów operacji guzów przysadki mózgowej, chirurgicznego leczenia choroby Parkinsona, dyskopatii piersiowej oraz leczenia bólu. Jako pierwszy chirurg w Polsce zastosował stymulator nerwu błędnego w operacyjnym leczeniu padaczki. Jest autorem licznych publikacji naukowych na temat leczenia bólu, nowotworów (ze szczególnym uwzględnieniem guzów mózgu), lekoopornej padaczki. Oraz na temat sztucznych sieci neuronowych i ich wykorzystania w społeczeństwie informacyjnym.
Członek pierwszego (1996) zespołu wykładowców Instytutu Problemów Współczesnej Cywilizacji – międzyuczelnianej jednostki badawczej PW, SGGW, SGH, UW, oraz WUM.
W latach 2007–2011 członek Rady Naukowej Instytutu Psychiatrii i Neurologii.
Jeden z prekursorów w Polsce stosowania cybernetycznego noża w leczeniu nowotworów. Współzałożyciel Instytutu Chirurgii Cybernetycznej (w Wieliszewie pod Warszawą), którego jest dyrektorem medycznym.
Działalność społeczna.
W trakcie studiów na Akademii Medycznej w Warszawie wraz z Konstantym Radziwiłłem założył Niezależne Zrzeszenie Studentów AM.
W 1989, wraz z Markiem Średniawą, reaktywował polski Klub Rotariański, którego był prezesem w latach 2003–2004.
Odznaczenia i nagrody.
W 2003 roku, na wniosek Ministra Zdrowia, odznaczony Srebrnym Krzyżem Zasługi za zasługi dla rozwoju medycyny, za osiągnięcia w pracy naukowej i dydaktycznej”.

</doc>
<doc id="2433369" url="https://pl.wikipedia.org/wiki?curid=2433369" title="Mouse on Mars">
Mouse on Mars

Mouse on Mars – niemiecka grupa elektroniczna, założona w 1993 roku przez Andiego Tomę i Jana St. Wermera, kolegów z dziecinstwa. Zespół porusza się w kręgu techno i IDMu, ale eksperymentowała też z muzyką rockową oraz ambientem.

</doc>
<doc id="2433373" url="https://pl.wikipedia.org/wiki?curid=2433373" title="Mistrzostwa Ameryki Środkowej i Karaibów w Lekkoatletyce 2011 – rzut oszczepem mężczyzn">
Mistrzostwa Ameryki Środkowej i Karaibów w Lekkoatletyce 2011 – rzut oszczepem mężczyzn

Rzut oszczepem mężczyzn – jedna z konkurencji rozegranych podczas lekkoatletycznych mistrzostw Ameryki Środkowej i Karaibów w Mayagüez.
Złoty medal – drugi raz w karierze – zdobył reprezentant Kuby Guillermo Martínez.
Rekordy.
Tabela prezentuje rekord świata, Ameryki Środkowej i Karaibów oraz czempionatu Ameryki Środkowej i Karaibów, a także najlepsze rezultaty w Ameryce Środkowej i Karaibach oraz na świecie w sezonie 2011 przed rozpoczęciem mistrzostw.
Rezultaty.
Finał.
Rozegrano tylko rundę finałową, która odbyła się 16 lipca w godzinach popołudniowych. Złoty medal, rzutem w czwartej serii, zapewnił sobie Kubańczyk Guillermo Martínez. 

</doc>
<doc id="2433388" url="https://pl.wikipedia.org/wiki?curid=2433388" title="Państwowa Inspekcja Ochrony Środowiska">
Państwowa Inspekcja Ochrony Środowiska



</doc>
<doc id="2433396" url="https://pl.wikipedia.org/wiki?curid=2433396" title="Państwowa Komisja Akredytacyjna">
Państwowa Komisja Akredytacyjna



</doc>
<doc id="2433412" url="https://pl.wikipedia.org/wiki?curid=2433412" title="Odkrycie Profesora Krippendorfa">
Odkrycie Profesora Krippendorfa



</doc>
<doc id="2433419" url="https://pl.wikipedia.org/wiki?curid=2433419" title="Paolo Pizzo">
Paolo Pizzo

Paolo Pizzo (ur. 4 kwietnia 1983 w Katanii) − włoski szpadzista, mistrz świata.
Kariera sportowa.
Podczas mistrzostw świata w Katanii w 2011 roku zdobył złoty medal w turnieju indywidualnym. W finale pokonał Holendra Basa Verwijlena 15:13.

</doc>
<doc id="2433424" url="https://pl.wikipedia.org/wiki?curid=2433424" title="Andrzej Kobiak">
Andrzej Kobiak

Andrzej Kobiak (ur. 14 lipca 1951 w Bydgoszczy) – polski przedsiębiorca, samorządowiec i polityk, senator VIII, IX i X kadencji.
Życiorys.
Ukończył Technikum Mechaniczno-Elektryczne w Bydgoszczy, a następnie Akademię Techniczno-Rolniczą w Bydgoszczy. Po studiach pracował w zakładach Spomasz i Jutrzenka, gdzie zaangażował się w działalność NSZZ „Solidarność”. Po przemianach politycznych założył własną firmę Łuczniczka, początkowo z siedzibą w Bydgoszczy, a następnie w Tucholi, zatrudniając w 2011 około 180 osób.
Był członkiem Kongresu Liberalno-Demokratycznego i Unii Wolności, a także współorganizatorem kujawsko-pomorskich struktur PO. Zasiadał w bydgoskiej radzie miasta. W 2005 bez powodzenia ubiegał się o mandat senatora. W wyborach samorządowych w 2006 i w 2010 był wybierany do sejmiku kujawsko-pomorskiego III i IV kadencji.
W wyborach w 2011 ponownie był kandydatem PO do Senatu, startując w okręgu wyborczym nr 9. Uzyskał 77 485 głosów (32,25%), co dało mu pierwsze miejsce i mandat senatorski. W 2015 i 2019 z powodzeniem ubiegał się o reelekcję (dostał odpowiednio 102 191 głosów oraz 150 472 głosy).

</doc>
<doc id="2433425" url="https://pl.wikipedia.org/wiki?curid=2433425" title="Manitoba Lotteries Women’s Curling Classic 2011">
Manitoba Lotteries Women’s Curling Classic 2011

Manitoba Lotteries Women’s Curling Classic 2011 – kobiecy turniej curlingowy zaliczany do Wielkiego Szlema rozegrany między 21 a 24 października 2011 w Winnipeg, na lodowisku Fort Rouge Curling Club.
W rywalizacji brały udział 32 drużyny, z czego 2 europejskie i 1 azjatycka. Łączna pula nagród to 60 000 dolarów kanadyjskich, zwycięska drużyna zainkasowała 15 000. Obrońcą tytułu mistrzyń turnieju z 2010 był zespół Chelsea Carey.
Turniej wygrała drużyna Renée Sonnenberg pokonując w finale 7:4 zespół Heather Nedohin (wygrana 10 000 CAD). Do półfinałów dotarły drużyny Cheryl Bernard i Cathy Overton-Clapham.

</doc>
<doc id="2433426" url="https://pl.wikipedia.org/wiki?curid=2433426" title="Urocitellus undulatus">
Urocitellus undulatus



</doc>
<doc id="2433427" url="https://pl.wikipedia.org/wiki?curid=2433427" title="Bitwa koło przylądka Darsin">
Bitwa koło przylądka Darsin

Bitwa morska przy przylądku Darsin – starcie zbrojne, które miało miejsce w roku 1184.
W roku 1184 pomorski książę Bogusław I zorganizował wyprawę floty wojennej przeciwko Duńczykom na Rugii. Flota pomorska licząca 150 okrętów oraz 350 statków transportowych wpłynęła do zatoki między półwyspem Darß-Zingst a wyspą Hiddensee, gdzie oczekiwała posiłków prowadzonych przez meklemburskiego księcia Henryka Borwina I. Flota Bogusława stała przy brzegu półwyspu Zingst, w szyku bojowym, transportowce od strony lądu, osłaniane przez okręty wojenne.
Duńczycy, dowiedziawszy się o działaniach księcia, zgromadzili ok. 200 okrętów pod wodzą biskupa Lund Absalona, który 19 maja przypłynął do Hiddensee, gdzie miał się spotkać z flotą rugijską pod komendą księcia Jaromara I. Dowódca duński, gdy dowiedział się, gdzie znajduje się flota Bogusława, postanowił nie pozwolić przeciwnikowi połączyć się z flotą meklemburską i następnego dnia, rankiem, zdecydowanie uderzył na okręty pomorskie. Flota pomorska nie była przygotowana do walki, a w gęstej mgle wzięła okręty duńskie za sojuszników pod wodzą Henryka Borwina I. Duńczycy zaatakowali znienacka flotę Bogusława, przedzierając się przez jej szyki i zdobywając jednostki transportowe. Szyk pomorski załamał się, a Duńczyków wsparli dodatkowo przybyli Rugijczycy. Bogusław, widząc klęskę, nakazał wycofywać się okrętom wojennym, ale udało się to tylko 35 największym. Około 100 okrętów wyrzuciło się na brzeg, 18 zatonęło, resztę zdobyli Duńczycy. 
Pogrom floty Bogusława przekreślił jego plany odzyskania Rugii i inwazji na Wyspy Duńskie, a Duńczykom pozwolił na inwazję Pomorza, które stało się lennem duńskim.

</doc>
<doc id="2433428" url="https://pl.wikipedia.org/wiki?curid=2433428" title="Stanisław Zatłoka">
Stanisław Zatłoka

Stanisław Zatłoka, (ur. 2 sierpnia 1944 w Czerwiennem) – polski aktor teatralny i filmowy.
Życiorys.
Był aktorem następujących teatrów:
W latach 90 wyjechał do USA.

</doc>
<doc id="2433437" url="https://pl.wikipedia.org/wiki?curid=2433437" title="Rezerwat przyrody Góra Chełm (śląskie)">
Rezerwat przyrody Góra Chełm (śląskie)



</doc>
<doc id="2433438" url="https://pl.wikipedia.org/wiki?curid=2433438" title="Rezerwat przyrody Góra Chełm (podkarpackie)">
Rezerwat przyrody Góra Chełm (podkarpackie)



</doc>
<doc id="2433439" url="https://pl.wikipedia.org/wiki?curid=2433439" title="Rezerwat przyrody Wielki Las (śląskie)">
Rezerwat przyrody Wielki Las (śląskie)



</doc>
<doc id="2433440" url="https://pl.wikipedia.org/wiki?curid=2433440" title="Birodar Abduraimov">
Birodar Abduraimov

Birodar Hasanovich Abduraimov, uzb. cyr. Биродар Ҳасанович Абдураимов, ros. Берадор Хасанович Абдураимов, "Bierador Chasanowicz Abduraimow" (ur. 14 maja 1943 w Taszkencie, Uzbecka SRR) – uzbecki piłkarz, grający na pozycji napastnika, trener piłkarski.
Kariera piłkarska.
Kariera klubowa.
W 1960 rozpoczął karierę piłkarską w miejscowym klubie Paxtakor Taszkent, skąd na początku 1964 przeszedł do Spartaka Moskwa. Po pół roku powrócił do Paxtakora Taszkent. W 1968 razem z Gawaszeli został najlepszym strzelcem mistrzostw ZSRR (choć uczciwość tego osiągnięcia jest przez niektórych badaczy kwestionowana). W latach 1969-1970 występował w CSKA Moskwa. W czerwcu 1970 ponownie wrócił do Paxtakora Taszkent. W 1976 zakończył swoją karierę piłkarską w klubie Mieliorator Jangier.
Kariera reprezentacyjna.
Występował w olimpijskiej reprezentacji Związku Radzieckiego, w której rozegrał 7 towarzyskich gier i zdobył 3 bramki.
Kariera trenerska.
Po zakończeniu kariery piłkarskiej rozpoczął pracę trenerską. Najpierw kierował Szkolą Piłkarską Paxtakor Taszkent. W 1979 otrzymał stanowisko głównego trenera w klubie Shahrixonets Shahrixon. W następnym roku przeniósł się trenować Dinamo Samarkanda, z którym najpierw był najlepszy w swojej grupie, a potem w turnieju finałowym został wicemistrzem Drugiej Ligi ZSRR. Od 1982 prowadził Bulung'urets Bulung'ur. W 1984 powrócił do kierowania Szkolą Piłkarską. W 1987 objął stanowisko głównego trenera w rodzimym dla niego Paxtakorze Taszkent. W 1989 pół roku pracował z Spartakiem Andiżan, a potem powrócił do Paxtakora, ale już na stanowisko dyrektora. W 1991 zdobył wicemistrzostwo Drugiej Ligi z Umid Taszkent, a w 1992 roku Puchar Uzbekistanu z Navbahor Namangan. Po pracy w CSKA Taszkent, w 1994 został zaproszony na stanowisko selekcjonera narodowej reprezentacji Uzbekistanu. Następnie trenował kluby Navbahor Namangan, Zarafshon Navoiy, Surxon Termez oraz drugoligowy O‘zbekiston Wilajet taszkencki. W 2003 pracował na stanowisku głównego trenera FK Samarkand-Dinamo. Od 2004 pracuje w sztabie szkoleniowym kazachskiego Jassy Sajram.

</doc>
<doc id="2433442" url="https://pl.wikipedia.org/wiki?curid=2433442" title="Berador Abduraimow">
Berador Abduraimow



</doc>
<doc id="2433443" url="https://pl.wikipedia.org/wiki?curid=2433443" title="Rezerwat przyrody Wielki Las (podkarpackie)">
Rezerwat przyrody Wielki Las (podkarpackie)



</doc>
<doc id="2433444" url="https://pl.wikipedia.org/wiki?curid=2433444" title="Tadeusz Arłukowicz">
Tadeusz Arłukowicz

Tadeusz Arłukowicz (ur. 6 czerwca 1964 w Kętrzynie) – polski samorządowiec, dziennikarz i polityk, w latach 2006–2011 zastępca prezydenta Białegostoku, senator VIII kadencji.
Życiorys.
Absolwent Liceum Ogólnokształcącego w Kętrzynie, następnie odbył studia prawnicze na Uniwersytecie w Białymstoku. Pracował jako dziennikarz „Kontaktów”, „Gazety Wyborczej” oraz „Gazety Współczesnej”. Później przeszedł do pracy w administracji publicznej jako rzecznik prasowy wojewody łomżyńskiego, marszałka województwa podlaskiego i prezydenta Białegostoku. W 2006 Tadeusz Truskolaski, nowo wybrany na urząd prezydenta tego miasta, powierzył mu urząd swojego zastępcy. Tadeusz Arłukowicz przystąpił do Platformy Obywatelskiej, w latach 2009–2013 stał na czele jej struktur białostockich.
W 2009 był kandydatem PO do Parlamentu Europejskiego. Rok później został wybrany do sejmiku podlaskiego, po kilku miesiącach zrezygnował z funkcji radnego z uwagi na zakaz jej łączenia z zajmowanym stanowiskiem wiceprezydenta miasta. W wyborach parlamentarnych w 2011 wystartował do Senatu z ramienia Platformy Obywatelskiej w okręgu nr 60 w Białymstoku. Otrzymał 84 049 głosów (41,73% głosów w okręgu), uzyskując mandat senatora. W 2015 nie ubiegał się o reelekcję. Później odszedł z PO, a w 2018 związał się z ruchem Kukiz’15, z którego poparciem (jak i małych prawicowych partii) wystartował na prezydenta Białegostoku z ramienia komitetu Białystok na Tak, zajmując 3. miejsce wśród 5 kandydatów z wynikiem 7,93% głosów; nie uzyskał też mandatu w radzie miasta.
W 2017 otrzymał Krzyż Wolności i Solidarności.

</doc>
<doc id="2433445" url="https://pl.wikipedia.org/wiki?curid=2433445" title="Rezerwat przyrody Jedlina">
Rezerwat przyrody Jedlina



</doc>
<doc id="2433446" url="https://pl.wikipedia.org/wiki?curid=2433446" title="Rezerwat przyrody Jedlina (podkarpackie)">
Rezerwat przyrody Jedlina (podkarpackie)



</doc>
<doc id="2433448" url="https://pl.wikipedia.org/wiki?curid=2433448" title="Rezerwat przyrody Kręgi Kamienne w Odrach">
Rezerwat przyrody Kręgi Kamienne w Odrach



</doc>
<doc id="2433450" url="https://pl.wikipedia.org/wiki?curid=2433450" title="Rezerwat przyrody Kręgi Kamienne (świętokrzyskie)">
Rezerwat przyrody Kręgi Kamienne (świętokrzyskie)



</doc>
<doc id="2433451" url="https://pl.wikipedia.org/wiki?curid=2433451" title="Rezerwat przyrody Dębowiec">
Rezerwat przyrody Dębowiec



</doc>
<doc id="2433457" url="https://pl.wikipedia.org/wiki?curid=2433457" title="Wincenty Ankudowicz">
Wincenty Ankudowicz

Wincenty Ankudowicz (ur. w 1792 w guberni kijowskiej, zm. 3 kwietnia 1856 w Petersburgu) – polski i rosyjski matematyk, profesor Uniwersytetu Petersburskiego.
Życiorys.
Absolwent petersburskiego Głównego Instytutu Pedagogicznego (1811–1816), następnie przez trzy lata wykładał matematykę na macierzystej uczelni. W okresie 1819–1847 zatrudniony jako nauczyciel akademicki na Uniwersytecie Petersburskim, gdzie w 1831 uzyskał tytuł profesora nadzwyczajnego. Oprócz pracy na uniwersytecie wykładał matematykę w innych stołecznych uczelniach: Instytucie Górniczym, Szkole Inżynierów Cywilnych i Michajłowskiej Szkole Artylerii w Petersburgu. Jako dydaktyk specjalizował się w teorii prawdopodobieństwa, statyce i zwłaszcza w balistyce. Był pierwszym w Rosji propagatorem naukowego opracowania balistyki.

</doc>
<doc id="2433466" url="https://pl.wikipedia.org/wiki?curid=2433466" title="Twickenham Stadium">
Twickenham Stadium

Twickenham Stadium (wym. ; potocznie "Twickenham" lub "Twickers") – stadion położony w hrabstwie Wielkiego Londynu w gminie Richmond upon Thames w dzielnicy Twickenham. Jest to największy stadion do rugby w Wielkiej Brytanii, a jego pojemność wynosi aktualnie 82 000 miejsc. Pod względem liczby miejsc jest to drugi co do wielkości stadion w Wielkiej Brytanii (po Wembley Stadium) i piąty co do wielkości stadion w Europie. Twickenham Stadium jest siedzibą angielskiej ferderacji rugby (RFU) oraz obiektem, na którym swoje mecze rozgrywa reprezentacja Anglii w rugby. Dodatkowo na stadionie odbywają się spotkania w ramach takich rozgrywek jak Middlesex Sevens, English Premiership, Anglo-Welsh Cup, czy Pucharu Heinekena. Twickers, który w 2009 obchodził swoje setne urodziny, uważany jest za legendę i ikonę angielskiego rugby union. Setną rocznicę pierwszego międzynarodowego spotkania na stadionie zwanym także Kwaterą Główną ("Headquaters"), które odbyło się w 1910 roku, uczczono specjalnymi pamiątkowymi koszulkami, które reprezentacja Anglii włożyła na mecz z Walią. Mecz ten odbył się 6 lutego 2010 r. Dodatkowo wydano rocznicową książkę zatytułowaną „Twickenham – 100 Years of Rugby’s HQ” ("Twickenham – 100 lat Kwatery Głównej Rugby").
Choć obiekt jest zwykle zajmowany przez rozgrywki rugby, to w przeszłości gościł liczne wydarzenia spoza tej dyscypliny sportu, jak choćby koncerty Iron Maiden, Bon Jovi, Genesis, U2, The Rolling Stones, The Police, Eagles, Lady Gaga, czy R.E.M. Na Twickenham odbył się również finał rozgrywek Challenge Cup w rugby league. Od ponad 50 lat stadion jest również używany dla celów corocznego Kongresu Świadków Jehowy.
Ogólnie.
Twickenham określa się często jako siedzibę angielskiego rugby. Stadion jest własnością, a także jest zarządzany przez Rugby Football Union, w związku z czym to na nim angielska reprezentacja rozegrała najwięcej spotkań. Określenie "siedziba" najlepiej obrazuje statystyka reprezentacji w rugby union, która niemal wszystkie swoje spotkania rozgrywa na Twickenham. Dla porównania należy zauważyć, że inne reprezentacje, choć mają stadiony określane mianem narodowych, to jednak wiele spotkań rozgrywają na innych obiektach. Twickenham jest gospodarzem spotkań Anglików w ramach Pucharu Sześciu Narodów, ale także meczów z drużynami z półkuli południowej, które odbywają się zazwyczaj w listopadzie.
Poza spotkaniami piętnastoosobowej kadry na stadionie odbywają się także inne zawody związane z rugby union. I tak Twickenham gości doroczną londyńską rundę ("London Sevens") IRB Sevens World Series, czy mecze Middlesex Sevens w rugby 7. Na "Twickersie" rozgrywny jest również finał angielskiej Premiership, a w preszłości także finał Pucharu Anglo-Walijskiego. W 2000, 2003 i 2007 roku stadion był gospodarzem spotkania finałowego w ramach Pucharu Heinekena. Na stadionie odbywają się także spotkania takie jak The Varsity Match (zawody pomiędzy uniwersyteckimi drużynami z Cambridge i Oxfordu), Daily Mail Cup (finał zawodów szkolnych), czy Army Navy Match (mecz pomiędzy reprezentacjami brytyjskiej armii i marynarki).
Historia.
Wyprzedanie wszystkich biletów na mecze testowe przeciw Nowej Zelandii i Afryce Południowej, które rozgrywane były na stadionie Crystal Palace, unaoczniło RFU korzyści płynące z posiadania własnego obiektu. Członek komitetu, William Williams doprowadził w 1907 do kupna liczącego 10,25 akra targowiska za kwotę 5 572 funtów, 12 szylingów i 6 pensów. Pierwsze trybuny postawiono w następnym roku. Bezpośrednio przed zakupem działka służyła za poletko kapusty, skąd wziął się jeden z przydomków Twickenham Stadium – „the Cabbage Patch” (ang. "kapuścisko"). Po dokonaniu kolejnych nakładów finsowych, m.in. na drogi, pierwsze spotkanie na "Twickersie" rozegrały zespoły Harlequin F.C. i Richmond F.C., które zmierzyły się 2 października 1909 roku. Natomiast pierwszą potyczką międzynarodową był mecz pomiędzy gospodarzami, Anglią, a Walią, który miał miejsce 15 stycznia 1910 roku. W trakcie spotkania Anglia – Walia zanotowano liczbę widzów równą ówczesnej maksymalnej pojemności stadionu, to jest 20 000 fanów. W trakcie I wojny światowej obiekt wykorzystywano jako pastwisko dla bydła, koni i owiec.
W 1926 miały miejsce pierwsze zawody siódemek na stadionie Twickenham. Rok później, w 1927, na obiekcie odbył się pierwszy Varsity Match, czyli pojedynek uniwersytetów z Cambridge i Oxfordu. W 1959 roku, dla uczczenia 50 lat stadionu, mieszana drużyna Anglii i Walii pokonała zespół irlandzko-szkocki, osiągając wynik 26:17.
Przyjeżdżając na ostatni mecz sezonu 1988 przeciwko Irlandii, Anglicy mogli „pochwalić się” dorobkiem 15 porażek w przeciągu 23 poprzednich spotkań w Pucharze Pięciu Narodów. Tłum zebrany na Twickenham zaledwie raz w ciągu okresu dwu i pół roku mógł oglądać Anglików zdobywających przyłożenie. Do przerwy Irlandczycy prowadzili 0:3. Podczas drugiej połowy miała miejsce godna odnotowania przemiana, która zaowocowała grą, której nikt się po Anglikach nie spodziewał. Wynik 0:3 został zamieniony w efektowne zwycięstwo 35:3 z sześcioma przyłożeniami Anglików. Ów dzień wśród kibiców rugby jest pamiętany także z powodu pierwszego wykonania na stadionie pieśni z kręgu "Negro spirituals" – „Swing Low, Sweet Chariot”, która stała się od tego zwycięstwa nieformalnym hymnem drużyny. Pieśń tę wykonała grupka uczniów z benedyktyńskiej szkoły Douai, a jej adresatem był zdobywca trzech przyłożeń, czarnoskóry skrzydłowy Chris Oti, nazywany przez niektórych najszybszym zawodnikiem świata. Uczniowie zdradzili, że w ich szkole pieśń „Swing Low, Sweet Chariot” śpiewa się po każdym zdobytym przyłożeniu. Po drugim przyłożeniu Otiego widzowie stojący najbliżej grupki uczniów przyłączyli się do nich, a gdy skrzydłowy zdobył hat-tricka, pieśń była już słyszalna na całym stadionie. Od tego czasu utwór „Swing Low, Sweet Chariot” był śpiewany na spotkaniach domowych, tak jak utwór „The Fields of Athenry” śpiewany jest w Dublinie, a „Cwm Rhondda” w Cardiff.
W 1991 roku w Wielkiej Brytanii, Irlandii i Francji odbył się Puchar Świata w rugby. Twickenham gościł rugbystów podczas trzech spotkań Anglików w grupie A, a także finału, w którym gospodarze ulegli Australii 6:12. Taktyka Anglików na ten mecz zakładała grę, w której istotną rolę miało odgrywać bieganie. Gospodarze liczyli, że taka postawa, podobnie jak we wspomnianym meczu z Irlandią z 1988 roku, przyniesie im sukces. Podczas meczu, przy wyniku 3:12 na niekorzyść zawodników spod znaku róży, Australijczyk David Campese sięgnął jedną ręką po piłkę rzuconą przez angielskiego skrzydłowego, Rory’ego Underwooda. Gracz "Wallabies" upuścił ją, a ta następnie odtoczyła się w przód, czego efektem był rzut karny dający Anglii ostatnie trzy punkty w meczu. Niektórzy twierdzili, że zagranie Campese należało zinterpretować jako celowe przekroczenie przepisów (a takim jest umyślne zbicie piłki), które powinno skutkować ukaraniem Australijczyka żółtą kartką i usunięciem go z boiska na 10 minut. Jednakowoż na tym samym obiekcie w listopadzie 1988 roku Campese w podobny sposób przejął podanie i przebiegłszy całą długość boiska zdobył przyłożenie dla swojej drużyny.
W 1999 roku na Twickenham odbyło się kilka spotkań Pucharu Świata, który oficjalnie gościł w Walii. Wśród tychże znalazły się trzy mecze Anglików z grupy B, zakończony wynikiem 45:24 pojedynek w ramach drugiej rundy pomiędzy Anglią i Fidżi, a także oba spotkania półfinałowe. W żadnym z nich udziału nie brali gospodarze Twickenham, którzy odpadli w ćwierćfinale z Południową Afryką. Gdy reprezentację Anglii prowadził Clive Woodward, stadion był znany jako "Forteca Twickenham", gdyż gospodarze pozostawali niepokonani przez 19 kolejnych potyczek. Serię rozpoczętą w 1999 roku zakończyła dopiero porażka z Irlandią w 2004 roku.
5 marca 2005 na Twickenham rozegrano tzw. IRB Rugby Aid Match, czyli mecz charytatywny pod auspicjami IRB. Środki zebrane w ten sposób zostały przekazane Światowemu Programowi Żywnościowemu ONZ na pomoc ofiarom tsunami na Ocanie Indyjskim z 2004 roku. We wspomnianym meczu zmierzyły się drużyny północnej i południowej półkuli. Zwyciężyli zawodnicy z Południa, którzy pokonali Północ 54:19.

</doc>
<doc id="2433477" url="https://pl.wikipedia.org/wiki?curid=2433477" title="Monika Zawadzki">
Monika Zawadzki

Monika Zawadzki (Monika Zawadzka; ur. 24 października 1977 w Grójcu) – artystka wizualna. Realizuje instalacje przestrzenne, rzeźby, wideo oraz teksty. Absolwentka Akademii Sztuk Pięknych w Warszawie.
Życiorys.
Zainteresowana problemami społecznymi i relacjami międzyludzkimi. Rozpatruje krańcowe postawy społeczne wynikające z potrzeby dominacji bądź wykluczenia. Ponadto interesuje się zagadnieniem destrukcji materii żywej i nieożywionej, analizuje funkcjonalność ciała ludzkiego. Swoją działalność rozszerza na eksperymenty z formą abstrakcyjną. Zakładając porozumienie za wartość nadrzędną, postuluje włączenie alternatywnych form komunikacji opartych na przekazie intuicyjnym. Jej prace były m.in. dwukrotnie prezentowane podczas wystaw indywidualnych w Centrum Sztuki Współczesnej Zamek Ujazdowski w Warszawie.
Równolegle angażuje się w projekty niezależne zlokalizowane na granicy sztuki i socjologii. Jest dyrektorem artystycznym magazynu DIK Fagazine; w latach 2003-2007 tworzyła niezależną i niekomercyjną galerię sztuki ZOO. Jest grafikiem konceptualnym, eksperymentuje z typografią. Celem jej działań na płaszczyźnie projektowej jest komunikacja ideologiczna. Swoje zainteresowana kulturą masową realizowała jako dyrektor artystyczny popowego magazynu K MAG (2008-2010). Jest autorem opracowania graficznego serii Filmoteka Szkolna. Była członkiem Jury 22 Międzynarodowego Biennale Plakatu w Wilanowie. Obecnie w trakcie studiów doktoranckich na Akademii Sztuk Pięknych w Warszawie.

</doc>
<doc id="2433478" url="https://pl.wikipedia.org/wiki?curid=2433478" title="Bellingen (Nadrenia-Palatynat)">
Bellingen (Nadrenia-Palatynat)

Bellingen – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Westerburg.

</doc>
<doc id="2433479" url="https://pl.wikipedia.org/wiki?curid=2433479" title="Bellingen">
Bellingen

Australia:
Niemcy:

</doc>
<doc id="2433480" url="https://pl.wikipedia.org/wiki?curid=2433480" title="Urocitellus washingtoni">
Urocitellus washingtoni



</doc>
<doc id="2433481" url="https://pl.wikipedia.org/wiki?curid=2433481" title="Spermophilus washingtoni">
Spermophilus washingtoni



</doc>
<doc id="2433482" url="https://pl.wikipedia.org/wiki?curid=2433482" title="Kaden (Nadrenia-Palatynat)">
Kaden (Nadrenia-Palatynat)

Kaden – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Westerburg.

</doc>
<doc id="2433483" url="https://pl.wikipedia.org/wiki?curid=2433483" title="Kaden">
Kaden

Niemcy:
Osoby:

</doc>
<doc id="2433484" url="https://pl.wikipedia.org/wiki?curid=2433484" title="Rothenbach (Nadrenia-Palatynat)">
Rothenbach (Nadrenia-Palatynat)

Rothenbach – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Westerburg.

</doc>
<doc id="2433485" url="https://pl.wikipedia.org/wiki?curid=2433485" title="Winnen (Nadrenia-Palatynat)">
Winnen (Nadrenia-Palatynat)

Winnen – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Westerburg.

</doc>
<doc id="2433486" url="https://pl.wikipedia.org/wiki?curid=2433486" title="Winnen">
Winnen

Niemcy:
Osoby:

</doc>
<doc id="2433487" url="https://pl.wikipedia.org/wiki?curid=2433487" title="Power Dynamos">
Power Dynamos



</doc>
<doc id="2433488" url="https://pl.wikipedia.org/wiki?curid=2433488" title="Mannaseh Mwanza">
Mannaseh Mwanza

Mannaseh Mwanza (ur. 12 grudnia 1978) – piłkarz zambijski grający na pozycji obrońcy.
Kariera klubowa.
Karierę piłkarską Mwanza rozpoczął w klubie Nkana FC z miasta Kitwe. W 1998 roku zadebiutował w jego barwach w zambijskiej Premier League. W 1998 roku zdobył z nim Zambian Challenge Cup. W 1999 roku odszedł do Power Dynamos, w którym grał do końca 2003 roku. W 2000 roku wywalczył z Power Dynamos mistrzostwo Zambii. W 2001 i 2003 roku zdobył Puchar Zambii. W 2001 roku sięgnął też po Challenge Cup.
W latach 2004-2005 Mwanza grał w zimbabwejskim Highlanders Bulawayo. W 2005 roku zdobył z nim Tarczę Dobroczynności. W 2006 roku wrócił do Power Dynamos, gdzie grał do 2007 roku.
Kariera reprezentacyjna.
W reprezentacji Zambii Mwanza zadebiutował w 1999 roku. W 2000 roku został powołany do kadry na Puchar Narodów Afryki 2000. Na nim rozegrał trzy spotkania: z Egiptem (0:2), z Burkina Faso (1:1) i z Senegalem (2:2).

</doc>
<doc id="2433492" url="https://pl.wikipedia.org/wiki?curid=2433492" title="Masauso Tembo">
Masauso Tembo

Masauso Tembo (ur. 25 lutego 1978) – piłkarz zambijski grający na pozycji napastnika.
Kariera klubowa.
Karierę piłkarską Tembo rozpoczął w klubie Zamsure Lusaka. W 1997 roku zadebiutował w jego barwach w zambijskiej Premier League. W 1999 roku odszedł do Zanaco FC, a następnie został zawodnikiem klubu ze Zjednoczonych Emiratów Arabskich, Al-Urooba. W 2001 roku wrócił do Zanaco i grał w nim także w 2002 roku. Przez te 2 lata wywalczył mistrzostwo kraju (2002), Puchar Zambii (2002), Zambian Coca Cola Cup (2001) i Tarczę Dobroczynności (2001).
Od 2003 roku Tembo występował w City of Lusaka. W 2006 roku wyjechał do Malezji i przez sezon grał w tamtejszym Johor FA. W latach 2007-2008 był piłkarzem klubu Lusaka Dynamos (w 2008 roku zdobył z nim Zambian Challenge Cup). Od połowy 2008 roku do końca 2009 roku grał w Angoli, w Atlético Petróleos.
Kariera reprezentacyjna.
W reprezentacji Zambii Tembo zadebiutował w 1997 roku. W 1998 roku rozegrał trzy mecze w Pucharze Narodów Afryki 1998: z Marokiem (1:1), z Egiptem (0:4) i z Mozambikiem (3:1), w którym strzelił gola.
W 2000 roku Tembo został powołany do kadry na Puchar Narodów Afryki 2000. Był rezerwowym i nie wystąpił ani razu.

</doc>
<doc id="2433498" url="https://pl.wikipedia.org/wiki?curid=2433498" title="Wydział Fizyki i Informatyki Stosowanej Uniwersytetu Łódzkiego">
Wydział Fizyki i Informatyki Stosowanej Uniwersytetu Łódzkiego

Wydział Fizyki i Informatyki Stosowanej Uniwersytetu Łódzkiego – wydział Uniwersytetu Łódzkiego prowadzący studia na kierunkach: fizyka i informatyka.
Opis wydziału.
Jeden z dwunastu wydziałów Uniwersytetu Łódzkiego. Został utworzony w 2007 roku w wyniku podziału Wydziału Fizyki i Chemii UŁ. Siedziba WFiIS znajduje się w Łodzi przy ul. Pomorskiej nr 149/153. W ocenie parametrycznej Ministerstwa Nauki i Szkolnictwa Wyższego wydział otrzymał kategorię A.
Struktura.
Katedry.
Astrofizyki, Fizyki Ciała Stałego, Fizyki Jądrowej i Bezpieczeństwa Radiacyjnego, Fizyki Teoretycznej, Informatyki, Systemów Inteligentnych
Podwójny dyplom.
Studenci stacjonarnych studiów inżynierskich kierunku "informatyka" mają możliwość otrzymania dyplomów dwóch uczelni: Uniwersytetu Łódzkiego i Centria University of Applied Sciences w Kokkola (Finlandia).
Władze.
Dziekan: prof. dr hab. Paweł Maślanka
Prodziekan ds. ogólnych i współpracy z zagranicą: dr hab. Paweł Caban, prof. UŁ
Prodziekan ds. dydaktycznych i jakości kształcenia: dr hab. Małgorzata Wrzesień
Prodziekan ds. programowych: dr hab. Tomasz Gwizdałła, prof. UŁ
Akredytacje.
Wydział posiada akredytacje na fizyce i informatyce oraz akredytację instytucjonalną Polskiej Komisji Akredytacyjnej.
Współpraca z firmami.
Przy wydziale działa Rada Biznesu w której skład wchodzą przedstawiciele firm: Accenture, Atos Polska S.A. (poprzednio AMG.net), CADexpert, Comarch, Ericpol, GFT Poland, LSI Software, MakoLab S.A., Mobica, Technitel, Transition Technologies.

</doc>
<doc id="2433499" url="https://pl.wikipedia.org/wiki?curid=2433499" title="Emmanuel Msichilli">
Emmanuel Msichilli

Emmanuel Msichilli (ur. 6 czerwca 1978) – piłkarz zambijski grający na pozycji bramkarza. W swojej karierze rozegrał 1 mecz w reprezentacji Zambii.
Kariera klubowa.
W swojej karierze piłkarskiej Msichilli występował w klubie Nkana FC z miasta Kitwe.
Kariera reprezentacyjna.
Swoje jedyne spotkanie w reprezentacji Zambii Msichilli rozegrał w Pucharze Narodów Afryki 2000. Odbyło się ono 31 stycznia 2000, a Zambia zremisowała w nim 2:2 z Senegalem.

</doc>
<doc id="2433500" url="https://pl.wikipedia.org/wiki?curid=2433500" title="Wydział Matematyki i Informatyki Uniwersytetu Łódzkiego">
Wydział Matematyki i Informatyki Uniwersytetu Łódzkiego

Wydział Matematyki i Informatyki Uniwersytetu Łódzkiego – jeden z dwunastu wydziałów Uniwersytetu Łódzkiego. Jego siedziba znajduje się przy ul. Banacha 22 w Łodzi.
Władze.
Dziekan: dr hab. Grażyna Horbaczewska, prof. UŁ

</doc>
<doc id="2433501" url="https://pl.wikipedia.org/wiki?curid=2433501" title="Wydział Nauk Geograficznych Uniwersytetu Łódzkiego">
Wydział Nauk Geograficznych Uniwersytetu Łódzkiego

Wydział Nauk Geograficznych Uniwersytetu Łódzkiego – jeden z dwunastu wydziałów Uniwersytetu Łódzkiego. Jego siedziba znajduje się przy ul. Narutowicza 88 w Łodzi. Powstał w 2001 roku.
Władze.
stan na dzień 2018-09-16:

</doc>
<doc id="2433502" url="https://pl.wikipedia.org/wiki?curid=2433502" title="Arthur Lungu">
Arthur Lungu

Arthur Lungu (ur. 13 kwietnia 1976) – piłkarz zambijski grający na pozycji pomocnika.
Kariera klubowa.
W swojej karierze piłkarskiej Msichilli występował w klubie Zamsure Lusaka.
Kariera reprezentacyjna.
W reprezentacji Zambii Lungu zadebiutował w 1999 roku. W 2000 roku został powołany do kadry na Puchar Narodów Afryki 2000. Na tym turnieju był rezerwowym i nie rozegrał żadnego spotkania.

</doc>
<doc id="2433504" url="https://pl.wikipedia.org/wiki?curid=2433504" title="Bernard Makufi">
Bernard Makufi

Bernard Makufi (ur. 6 stycznia 1979) – piłkarz zambijski grający na pozycji napastnika.
Kariera klubowa.
W swojej karierze piłkarskiej Makufi występował między innymi w klubach Nkana FC z miasta Kitwe i szwedzkiego IFK Hässleholm.
Kariera reprezentacyjna.
W reprezentacji Zambii Makufi zadebiutował w 1999 roku. W 2000 roku został powołany do kadry na Puchar Narodów Afryki 2000. Na tym turnieju rozegrał dwa spotkania: z Burkina Faso (1:1) i z Senegalem.

</doc>
<doc id="2433506" url="https://pl.wikipedia.org/wiki?curid=2433506" title="Kenny Mwila">
Kenny Mwila

Kenny Mwila (ur. 1 lutego 1972) – piłkarz zambijski grający na pozycji bramkarza.
Kariera klubowa.
W swojej karierze piłkarskiej Mwila występował między innymi w klubie Power Dynamos z miasta Kitwe.
Kariera reprezentacyjna.
W 2000 roku Mwila został powołany do reprezentacji Zambii na Puchar Narodów Afryki 2000. Na tym turnieju był rezerwowym bramkarzem i nie rozegrał żadnego meczu.

</doc>
<doc id="2433510" url="https://pl.wikipedia.org/wiki?curid=2433510" title="Elijah Litana">
Elijah Litana

Elijah Litana (ur. 5 grudnia 1970) – piłkarz zambijski grający na pozycji obrońcy.
Kariera klubowa.
W ojczyźnie Litana występował w klubie Roan United z miasta Luanshya. W 1994 roku zdobył z nim Puchar Zambii.
W latach 1995-2000 Litana występował w Arabii Saudyjskiej, w tamtejszym klubie Al-Hilal. Wraz z Al-Hilal dwukrotnie był mistrzem Arabii Saudyjskiej w latach 1996 i 1998 oraz jeden raz wicemistrzem w 1997 roku. Wygrał też Puchar Księcia Arabii Saudyjskiej (2000), Puchar Arabii Saudyjskiej (1996, 2000), Ligę Mistrzów (2000), Puchar Zdobywców Pucharów (1997) i Superpuchar Azji (1997, 2000).
Kariera reprezentacyjna.
W reprezentacji Zambii Litana zadebiutował w 1993 roku. W 1994 roku po raz pierwszy został powołany do kadry na Puchar Narodów Afryki. Wywalczył wówczas z Zambią wicemistrzostwo Afryki, a jego dorobek na tym turnieju to 5 meczów: ze Sierra Leone (0:0), z Wybrzeżem Kości Słoniowej (1:0), ćwierćfinale z Senegalem (1:0), półfinale z Mali (4:0) i finale z Nigerią (1:2). W dwóch ostatnich meczach zdobywał po golu.
W 1996 roku Litana zajął 3. miejsce w Pucharze Narodów Afryki 1996, na którym zagrał w 6 meczach: z Algierią (0:0), z Burkina Faso (5:1), ze Sierra Leone (4:0), ćwierćfinale z Egiptem (3:1 i gol), półfinale z Tunezją (2:4) i o 3. miejsce z Ghaną (1:0).
W 1998 roku Litana rozegrał trzy mecze w Pucharze Narodów Afryki 1998: z Marokiem (1:1), z Egiptem (0:4) i z Mozambikiem (3:1).
Z kolei w 2000 roku Litana został powołany do kadry na Puchar Narodów Afryki 2000. Wystąpił na nim dwukrotnie: z Egiptem (0:2) i z Burkina Faso (1:1), w którym został ukarany czerwoną kartką.

</doc>
<doc id="2433512" url="https://pl.wikipedia.org/wiki?curid=2433512" title="Piknik">
Piknik

Piknik – forma wypoczynku, polegająca na spożywaniu posiłku na świeżym powietrzu, na wcześniej rozłożonym kocu.

</doc>
<doc id="2433513" url="https://pl.wikipedia.org/wiki?curid=2433513" title="Jovan Rajić">
Jovan Rajić

Jovan Rajić (ur. 21 września 1726, Sremski Karlovci, zm. 22 grudnia 1801, Kovilj) – serbski pisarz, historyk i pedagog, reprezentujący w piśmiennictwie serbskim tzw. szkołę ruskosłowiańską. 
Życiorys.
Rajić urodził się w miejscowości Sremski Karlovci w Wojwodinie i tam też uczęszczał do szkoły, założonej przez Emanuela Kozaczyńskiego, Ukraińca, który na prośbę metropolity karłowickiego Wincentego przybył z Kijowa do Karlovców, by uczyć języka łacińskiego i ruskiego. Zainspirowany przez Kozaczyńskiego Rajić wyjechał do Kijowa, gdzie studiował na akademii teologicznej. Wróciwszy do Serbii pracował początkowo jako nauczyciel w szkole w Karlovcach, później w seminarium duchownym w Nowym Sadzie. Wstąpił następnie do klasztoru w Kovilju, gdzie otrzymał następnie godność archimandryty. Pod wpływem Kozaczyńskiego Rajić pisał w tzw. języku ruskosłowiańskim.
Głównym przedmiotem zainteresowań Rajicia pozostawała teologia. Jest on autorem "Katechizmu", dzieł teologicznych oraz polemicznych. Najważniejszym jednak dziełem Rajicia jest "Historia różnych narodów słowiańskich, zwłaszcza Bułgarów, Chorwatów i Serbów" (oryg. "Istorija raznih slovenskih narodov, najpače Bolgar, Horvatov i Serbov"), opublikowana w Wiedniu w latach 1794-1795. Jest to obszerne, czterotomowe dzieło historyczne, przedstawiające dzieje serbskiego narodu i serbskiej państwowości na tle dziejów sąsiednich narodów. Rajić pisząc swą pracę korzystał z wielu źródeł, m.in. z "Kroniki" Đorđe Brankovicia (1645-1711), żywotów arcybiskupa Daniły (1270–1337) i in. 
Rajić jest również autorem tekstów poetyckich, m.in. alegoryczno-historycznej pieśni "Walka smoka z orłami" (oryg. "Boj zmaja s orlovi", 1791), dramatu "Tragedia czyli smutna opowieść o śmierci ostatniego cara serbskiego Uroša" (oryg. "Tragedija sireč pečalnaja povest o smerti poslednjago carja serbskago Uroša", 1798), będąca przeróbką utworu Kozaczyńskiego i in.

</doc>
<doc id="2433514" url="https://pl.wikipedia.org/wiki?curid=2433514" title="Mistrzostwa Polski w kolarstwie szosowym – jazda indywidualna na czas">
Mistrzostwa Polski w kolarstwie szosowym – jazda indywidualna na czas

Mistrzostwa Polski w kolarstwie szosowym w konkurencji jazdy indywidualnej na czas rozgrywane są wśród mężczyzn od 1970. Zawody kobiece odbywają się od lat 80.

</doc>
<doc id="2433518" url="https://pl.wikipedia.org/wiki?curid=2433518" title="Schakschuka">
Schakschuka



</doc>
<doc id="2433521" url="https://pl.wikipedia.org/wiki?curid=2433521" title="Andrew Tembo">
Andrew Tembo

Andrew Tembo (ur. 19 sierpnia 1971 w Lusace) – piłkarz zambijski grający na pozycji pomocnika.
Kariera klubowa.
Karierę piłkarską Tembo rozpoczął w klubie Zamsure Lusaka. W 1991 roku zadebiutował w jego barwach w zambijskiej Premier League. W 1994 roku został wypożyczony do Olympique Marsylia i rozegrał w nim 2 mecze w drugiej lidze francuskiej. W 1995 roku wrócił do Zamsure i występował w nim do 1997 roku.
Latem 1997 roku Tembo został zawodnikiem duńskiego klubu Odense Boldklub, gdzie grał wraz z rodakiem Mwapem Mitim. W Odense grał do końca sezonu 2005/2006 i rozegrał w nim 248 meczów ligowych, w których strzelił 13 goli. W sezonie 1997/1998 spadł z Odense z Superligaen do 1. division, ale od sezonu 1999/2000 ponownie grał w ekstraklasie Danii. W sezonie 2001/2002 zdobył z Odense Puchar Danii.
W sezonie 2006/2007 Tembo grał w Ølstykke FC. W sezonie 2007/2008 był zawodnikiem FC Hjørring, a w sezonie 2008/2009 - Boldklubben 1909. W 2009 roku zakończył karierę.
Kariera reprezentacyjna.
W reprezentacji Zambii Tembo zadebiutował w 1995 roku. W 1996 roku zajął z Zambią 3. miejsce w Pucharze Narodów Afryki 1996, na którym zagrał w 6 meczach: z Algierią (0:0), z Burkina Faso (5:1), ze Sierra Leone (4:0), ćwierćfinale z Egiptem (3:1), półfinale z Tunezją (2:4) i o 3. miejsce z Ghaną (1:0).
W 1998 roku Tembo rozegrał trzy mecze w Pucharze Narodów Afryki 1998: z Marokiem (1:1), z Egiptem (0:4) i z Mozambikiem (3:1).
Z kolei w 2000 roku Tembo został powołany do kadry na Puchar Narodów Afryki 2000. Wystąpił na nim trzykrotnie: z Egiptem (0:2), z Burkina Faso (1:1) i z Senegalem (2:2).

</doc>
<doc id="2433522" url="https://pl.wikipedia.org/wiki?curid=2433522" title="Katastrofa lotu Airlines PNG 1600">
Katastrofa lotu Airlines PNG 1600

Katastrofa lotu Airlines PNG 1600 wydarzyła się 13 października 2011 roku. Był to lot rozkładowy z miasta Lae do Madang, który obsługiwał Bombardier Q100 o znakach P2-MCJ. Samolot rozbił się około 20 kilometrów od miasta Madang przy ujściu rzeki Gogol, które znajduje się w prowincji o tej samej nazwie, na wschodnim wybrzeżu Papui-Nowej Gwinei. Spośród 32 osób na pokładzie, 28 zginęło, a cztery zostały ranne.
Około godziny 17:00 czasu lokalnego samolot zniknął z ekranu radaru, w tym czasie samolot znajdował się ok. 20 km na południe od portu lotniczego w Madang.
Samolot.
Samolot, który brał udział w zdarzeniu to Bombardier Q100 o znakach rejestracyjnych P2-MCJ. Samolot w swój pierwszy lot wzbił się w 1988 roku. 9 grudnia 1988 został dostarczony do linii Great China Airlines, w dniu 25 sierpnia 2003 roku został pozyskany przez Airlines PNG. Maszyna była napędzana przez dwa silniki turbośmigłowe Pratt &amp; Whitney PW120A.
Katastrofa.
Samolot z 29 pasażerami oraz trzyosobową załogą uległ katastrofie podczas podejścia do lądowania na lotnisko w mieście Madang zabijając 28 osób. Okoliczni mieszkańcy mówili że w czasie katastrofy była intensywna burza. 
Dochodzenie.
Przyczyny katastrofy bada Komisja Śledcza wypadków lotniczych Papui-Nowej Gwinei. Według rzecznika postępowanie jest w fazie początkowej, i nie jest znana przyczyna katastrofy. W ramach bezpieczeństwa linie lotnicze Airlines PNG postanowiły uziemić wszystkie 12 maszyn tego typu, do czasu wyjaśnienia katastrofy.

</doc>
<doc id="2433530" url="https://pl.wikipedia.org/wiki?curid=2433530" title="Katastrofa lotu Airlines of PNG 1600">
Katastrofa lotu Airlines of PNG 1600



</doc>
<doc id="2433533" url="https://pl.wikipedia.org/wiki?curid=2433533" title="Mwape Miti">
Mwape Miti

Mwape Miti (ur. 24 maja 1973) – piłkarz zambijski grający na pozycji napastnika.
Kariera klubowa.
Karierę piłkarską Miti rozpoczął w klubie Power Dynamos z miasta Kitwe. W 1993 roku zadebiutował w jego barwach w zambijskiej Premier League. W Power Dynamos występował do 1997 roku. W 1994 i 1997 roku wywalczył z nim mistrzostwo Zambii. W 1997 roku zdobył też Puchar Zambii.
Latem 1997 roku Miti został zawodnikiem duńskiego klubu Odense Boldklub, gdzie grał wraz z rodakiem Andrew Tembo. W Odense grał do końca swojej kariery, czyli do końca sezonu 2005/2006. W Odense rozegrał 208 meczów ligowych, w których strzelił 91 goli. W sezonie 1997/1998 spadł z Odense z Superligaen do 1. division, ale od sezonu 1999/2000 ponownie grał w ekstraklasie Danii. W sezonie 2001/2002 zdobył z Odense Puchar Danii. W sezonie 2003/2004 z 19 golami został współkrólem strzelców ligi wraz z Steffenem Højerem, Mohamedem Zidanem i Tommym Bechmannem.
Kariera reprezentacyjna.
W reprezentacji Zambii Miti zadebiutował w 1995 roku. W tym samym roku zajął z Zambią 3. miejsce w Pucharze Narodów Afryki 1996, na którym zagrał w 3 meczach: ze Sierra Leone (4:0), półfinale z Tunezją (2:4) i o 3. miejsce z Ghaną (1:0).
Z kolei w 2000 roku Miti został powołany do kadry na Puchar Narodów Afryki 2000. Wystąpił na nim dwukrotnie: z Egiptem (0:2) i z Senegalem (2:2).

</doc>
<doc id="2433534" url="https://pl.wikipedia.org/wiki?curid=2433534" title="František Berchtold">
František Berchtold

František Berchtold (ur. 25 czerwca 1730 w Trnawie, zm. 14 sierpnia 1793 w Bańskiej Bystrzycy) – słowacki duchowny katolicki, pierwszy biskup ordynariusz bańskobystrzycki od 1776 roku.
Życiorys.
Urodził się w 1730 roku w Trnawie w rodzinie baronów Ungerschütz. Został przeznaczony do stanu duchownego. Po ukończeniu seminarium duchownego otrzymał w 1753 roku święcenia kapłańskie. 15 stycznia 1776 roku po utworzeniu przez papieża Piusa VI diecezji bańskobystrzyckiej, został mianowany na jej pierwszego ordynariusza. Jego konsekracja biskupia miała miejsce 13 października tego samego roku.
Był świetnym organizatorem nowej diecezji. Założył wiele nowych parafii na których uposażenie przeznaczał własne fundusze oraz korzystał z pomocy finansowej swojej szlacheckiej rodziny. W stolicy nowej diecezji wybudował również pałac biskupi. W późniejszym okresie proponowano mu objęcie bogatszego biskupstwa w Györ, jednak nie zdecydował się na opuszczenie swojej diecezji tak jak i na połączenie go z diecezjami: spiską czy rożnawską. Zmarł w 1793 roku w Bańskiej Bystrzycy i został pochowany w miejscowej katedrze.

</doc>
<doc id="2433536" url="https://pl.wikipedia.org/wiki?curid=2433536" title="Oliver O. Howard">
Oliver O. Howard



</doc>
<doc id="2433537" url="https://pl.wikipedia.org/wiki?curid=2433537" title="Joseph Eggleston Johnston">
Joseph Eggleston Johnston



</doc>
<doc id="2433544" url="https://pl.wikipedia.org/wiki?curid=2433544" title="Chryzostom I (arcybiskup Aten)">
Chryzostom I (arcybiskup Aten)

Chryzostom, imię świeckie Chrisostomos Papadopoulos (ur. 1868 w Azji Mniejszej, zm. 22 października 1938) – grecki biskup prawosławny, zwierzchnik Greckiego Kościoła Prawosławnego w latach 1923–1938.
Życiorys.
Ukończył studia teologiczne na uniwersytecie w Atenach. Następnie kształcił się w tym kierunku na Kijowskiej i Petersburskiej Akademii Duchownej. Był rektorem szkoły teologicznej Patriarchatu Jerozolimskiego. Z Jerozolimy musiał wyjechać w 1909, po konflikcie z patriarchą Damianem. Archimandryta Chryzostom wziął wcześniej udział w próbie usunięcia patriarchy z urzędu, udaremnionej przez władze tureckie.
W momencie wyboru na urząd zwierzchnika Kościoła wykładał historię Kościoła prawosławnego na uniwersytecie w Atenach i kierował elitarną szkołą teologiczną w Rizarios. Godność arcybiskupa Aten i całej Grecji objął po odsunięciu od niej arcybiskupa Teokleta II, co zainspirował Komitet Rewolucyjny, jaki objął w 1922 władzę w Grecji.
Natychmiast po swojej intronizacji arcybiskup Chryzostom zwrócił się do Ministerstwa Wyznań z prośbą o reformę prawa określającego miejsce Greckiego Kościoła Prawosławnego w państwie greckim. Jego zdaniem dotychczasowe ustawy w tym zakresie "de facto" podporządkowywały Kościół państwu. Stojący na czele rządu Nikolaos Plastiras pozytywnie odniósł się do jego sugestii. Sformułowany w 1923 statut Greckiego Kościoła Prawosławnego zakładał zarządzanie nim przez Synod biskupów, w którym świecki urzędnik miałby jedynie głos doradczy, bez prawa głosu. Docelowo interwencja świeckiej administracji w życie kościelne miała być maksymalnie ograniczone. Wprowadzenie w życie statutu uniemożliwiło dojście do władzy w Grecji dyktatora gen. Theodorosa Pangalosa, który sprzeciwił się nadaniu duchowieństwu szerokich swobód. Organem zarządzającym Kościołem ponownie został Święty Synod, w którym kluczową rolę odgrywał świecki prokurator. Arcybiskup Chryzostom protestował przeciwko temu rozwiązaniu, podobnie jak przeciwko decyzjom władz o konfiskacie majątków kościelnych, zakazie wstępowania do monasterów kobiet poniżej 40 roku życia oraz zobowiązaniu biskupów do uzyskiwania zezwoleń na wyjazdy poza granice swojej eparchii.
W 1923 Święty Synod przyjął reformę kalendarza liturgicznego używanego w Greckim Kościele Prawosławnym, rezygnując z kalendarza juliańskiego na rzecz gregoriańskiego, z zachowaniem dotychczasowych zasad ustalania daty Wielkanocy. Arcybiskup Chryzostom popierał tego typu zmiany. Zmiana kalendarza wywołała otwarty konflikt między jej zwolennikami i przeciwnikami (starokalendarzowcami), którzy utworzyli Wspólnotę Prawdziwych Chrześcijan Prawosławnych. W 1927 jeden z jej wiernych zaatakował nożyczkami arcybiskupa Chryzostoma, usiłując obciąć mu brodę i kilkakrotnie go raniąc.
Do kwestii ustroju Kościoła powrócono w 1929. Po pracach komisji złożonej z trzech biskupów i trzech profesorów teologii uchwalony został statut powtarzający główne założenia analogicznego dokumentu sprzed ośmiu lat.
W 1935 arcybiskup Chryzostom, razem z czterema innymi hierarchami, został oskarżony o wspieranie nieudanego zamachu stanu Eleftheriosa Wenizelosa. Wbrew żądaniom rojalistów nie odszedł jednak z urzędu.
Zmarł w 1938. W ocenie Tadeusza Czekalskiego jego śmierć była zakończeniem okresu względnej niezależności Kościoła, jaką umożliwiała charyzmatyczna osobowość hierarchy.
Opublikował monografie poświęcone historii Patriarchatu Jerozolimskiego (1910), Greckiego Kościoła Prawosławnego (1920), Patriarchatu Aleksandryjskiego (1935) oraz prace poświęcone Kościołom Rosyjskiemu, Rumuńskiemu i Serbskiemu oraz Patriarchatowi Antiochii.

</doc>
<doc id="2433545" url="https://pl.wikipedia.org/wiki?curid=2433545" title="Padraic Kenney">
Padraic Kenney

Padraic Kenney (ur. 29 marca 1963) – amerykański historyk, badacz najnowszych dziejów Europy Środkowo-Wschodniej i Polski.
Życiorys.
Ukończył studia historyczne na Uniwersytecie w Toronto w 1986, pracę doktorską obronił na Uniwersytecie Michigan w 1992. Następnie pracował na Uniwersytecie Colorado. Był dyrektorem Polish Studies Center na Uniwersytecie Indiana. Jego żona jest Polką.

</doc>
<doc id="2433546" url="https://pl.wikipedia.org/wiki?curid=2433546" title="Henry Warner Slocum">
Henry Warner Slocum



</doc>
<doc id="2433548" url="https://pl.wikipedia.org/wiki?curid=2433548" title="Parafia Narodzenia Najświętszej Maryi Panny w Kotłowie">
Parafia Narodzenia Najświętszej Maryi Panny w Kotłowie



</doc>
<doc id="2433551" url="https://pl.wikipedia.org/wiki?curid=2433551" title="Gabriel Zerdahelyi">
Gabriel Zerdahelyi

Gabriel Zerdahely (ur. 16 października 1742 w Nyitraszerdahely, zm. 5 października 1813 w Bańskiej Bystrzycy) – węgierski duchowny katolicki, teolog, drugi biskup ordynariusz bańskobystrzycki od 1800 roku.
Życiorys.
Urodził się w 1742 roku w Nyitraszerdahely w węgierskiej rodzinie arystokratycznej. W młodości odebrał bardzo staranne wykształcenie. Po ukończeniu seminarium duchownego otrzymał święcenia kapłańskie w 1765 roku. W 1780 roku papież Pius VI nominował go biskupem pomocniczym diecezji Vác, przydzielając mu jako tytularną stolicę biskupią Titiopolis.
22 grudnia 1800 roku został prekonizowany na funkcję ordynariusza diecezji bańskobystrzyckiej, zastępując na tym stanowisku księdza Martina Mateovicha, który pełnił przez siedem lat funkcję administratora apostolskiego. Za jego rządów przystąpiono do budowy gmachu seminarium duchownego, jednak ze względów finansowych oddano do użytku w 1807 roku budynek jednokondygnacyjny. Biskup Zerdahely kładł szczególny nacisk na edukację i formację duchową przyszłych kapłanów. Należał do wybitnych kaznodziejów oraz aktywnych teologów. Zmarł w 1813 roku w Bańskiej Bystrzycy.

</doc>
<doc id="2433553" url="https://pl.wikipedia.org/wiki?curid=2433553" title="Hajastani Futboli Federacja">
Hajastani Futboli Federacja

Hajastani Futboli Federacja (orm.: Հայաստանի ֆուտբոլի ֆեդերացիա, "HFF") – ogólnokrajowy związek sportowy, działający na terenie Armenii, będący jedynym prawnym reprezentantem ormiańskiej piłki nożnej, zarówno mężczyzn, jak i kobiet, we wszystkich kategoriach wiekowych w kraju i za granicą. Został założony w 1992 roku, i w tym roku przystąpił do FIFA i UEFA.

</doc>
<doc id="2433557" url="https://pl.wikipedia.org/wiki?curid=2433557" title="Fighter catapult ship">
Fighter catapult ship

Fighter catapult ship (także catapult armed ship, „okręt uzbrojony w katapultę”) – klasa brytyjskich okrętów z okresu II wojny światowej powstała na zapotrzebowania na tymczasowe okręty lotnicze do osłony konwojów przed atakami lotniczymi. Okręty tej klasy wyposażone były w katapulty startowe z myśliwcami Fairey Fulmar lub Hawker Hurricane. Po wystrzeleniu w powietrze i wykonaniu zadania, samolot mógł albo skierować się w kierunku lądu i starać się tam wylądować lub też jego załoga mogła go opuścić na spadochronach licząc na to, że zostaną wyłowieni z morza.
FCS-y zostały zastąpione przez „cywilną” wersję tych okrętów tzw. "catapult aircraft merchant" (CAM).
Tło historyczne.
Po upadku Francji w 1940 gwałtownie wzrosło zagrożenie, jakie dla alianckich konwojów stanowiły niemieckie samoloty operujące już poza zasięgiem bazujących w Wielkiej Brytanii samolotów RAF-u. Konwojom szczególnie dawały się we znaki samoloty patrolowe Fw 200 o dalekim zasięgu, które niezagrożone przez samoloty brytyjskie odnajdowały konwoje na pełnym morzu i naprowadzały na nie niemieckie okręty podwodne, a także same atakowały je przenoszonymi na pokładzie bombami. W ówczesnym czasie obronę przeciwlotniczą konwojów stanowiło zazwyczaj tylko kilka pomocniczych okrętów uzbrojonych w podwójne armaty przeciwlotnicze 4-calowe (101 mm) i czasami inne niewielkie okręty, zazwyczaj różnego typu przedwojenne slupy. Najlepszą obroną przed śledzącymi konwoje i atakującymi je Fw 200 stanowiły samoloty myśliwskie, ale istniejące lotniskowce były zbyt cenne, oraz było ich zbyt mało, aby mogły być użyte w obronie konwojów. Jeszcze przed wojną proponowano produkcję tzw. "trade defence carriers" (dosłownie – „lotniskowców obrony handlu”, która to koncepcja w późniejszym czasie doprowadziła do powstania statków MAC i lotniskowców eskortowych), ale do wybuchu wojny w 1939 nie zdążono wybudować czy zaadaptować żadnego statku do tej roli.
Problemem wysokich strat statków handlowych zainteresował się sam Winston Churchill, który zażądał, aby jak najszybciej znaleziono rozwiązanie mające zapewnić konwojom osłonę lotniczą. Pierwszym pomysłem był opracowany przez Royal Navy (RN) w 1940 koncept "fighter catapult ship". Okręty tego typu były przebudowanymi do tej roli pomocniczymi jednostkami RN i były w całości obsadzone załogami Royal Navy. Łącznie do tej roli przystosowano pięć różnych jednostek, głównie krążowników pomocniczych. Problemem Royal Navy było obsadzenie wystarczającej liczby tego typu okrętów swoimi marynarzami, którzy byli potrzebni gdzie indziej, i dlatego zaproponowano alternatywne rozwiązanie, jakim było wyposażenie w katapultę statków handlowych, tzw. "catapult aircraft merchant".
Pierwsze udane zastosowanie bojowe miało miejsce 2 sierpnia 1941, kiedy pilot R. Everett myśliwcem Sea Hurricane z HMS „Maplin” zestrzelił Fw 200 (został on odznaczony za ten czyn DSO).
Lista okrętów.
Łącznie powstało pięć okrętów w tej klasie, wszystkie zostały przebudowane z istniejących już wcześniej okrętów.

</doc>
<doc id="2433559" url="https://pl.wikipedia.org/wiki?curid=2433559" title="Ulrich Graf">
Ulrich Graf

Ulrich Graf (ur. 6 lipca 1878 w Bachhagel, zm. 3 marca 1950 w Monachium) – Brigadeführer SS, członek NSDAP, osobisty ochroniarz Adolfa Hitlera w okresie jego dojścia do władzy.
Graf był amatorskim zapaśnikiem i uczniem rzeźnika. Brał udział w puczu monachijskim. Gdy tłum nazistów pomaszerował w kierunku monachijskiej Feldherrenhalle przy Odeonsplatz, przemarsz został zatrzymany przez policję. Graf wyszedł naprzeciw nim i powiedział "Nie strzelać! Jego ekscelencja generał Ludendorff nadchodzi!". Gdy policja otworzyła ogień, Graf zasłonił swoim ciałem Hitlera, ratując mu życie.
W 1936 roku, Graf został wybrany do Reichstagu. W urodziny Hitlera w 1943 roku otrzymał awans do stopnia Brigadeführera.

</doc>
<doc id="2433561" url="https://pl.wikipedia.org/wiki?curid=2433561" title="J. J. Montgomery">
J. J. Montgomery



</doc>
<doc id="2433562" url="https://pl.wikipedia.org/wiki?curid=2433562" title="J.J. Montgomery">
J.J. Montgomery



</doc>
<doc id="2433564" url="https://pl.wikipedia.org/wiki?curid=2433564" title="William S. Rosecrans">
William S. Rosecrans



</doc>
<doc id="2433565" url="https://pl.wikipedia.org/wiki?curid=2433565" title="Azərbaycan Futbol Federasiyaları Assosiasiyası">
Azərbaycan Futbol Federasiyaları Assosiasiyası

Azərbaycan Futbol Federasiyaları Assosiasiyası ("AFFA") – ogólnokrajowy związek sportowy działający na terenie Azerbejdżanu, będący jedynym prawnym reprezentantem azerskiej piłki nożnej, zarówno mężczyzn, jak i kobiet, we wszystkich kategoriach wiekowych w kraju i za granicą. Został założony w 1992 roku, i w 1994 roku przystąpił do FIFA i UEFA. Dzieli się na 9 regionalnych federacji piłkarskich:

</doc>
<doc id="2433568" url="https://pl.wikipedia.org/wiki?curid=2433568" title="Æthelric">
Æthelric

Æthelric lub Aethelric to imię anglosaskie. Znane postacie historyczne o tym imieniu to:

</doc>
<doc id="2433569" url="https://pl.wikipedia.org/wiki?curid=2433569" title="Aethelric">
Aethelric



</doc>
<doc id="2433572" url="https://pl.wikipedia.org/wiki?curid=2433572" title="Związek Piłki Nożnej Bośni i Hercegowiny">
Związek Piłki Nożnej Bośni i Hercegowiny

Związek Piłkarski Bośni i Hercegowiny (boś.: "Nogometni/Fudbalski Savez Bosne i Hercegovine", "N/FSBiH") – ogólnokrajowy związek sportowy, działający na terenie Bośni i Hercegowiny, będący jedynym prawnym reprezentantem bośniackiej piłki nożnej, zarówno mężczyzn, jak i kobiet, we wszystkich kategoriach wiekowych w kraju i za granicą. Został założony w 1920 roku jako oddział Jugosłowiańskiego Związku Piłki Nożnej, w 1992 uzyskał samodzielność; w 1996 roku przystąpił do FIFA; w 1998 do UEFA.

</doc>
<doc id="2433574" url="https://pl.wikipedia.org/wiki?curid=2433574" title="Rotson Kilambe">
Rotson Kilambe

Rotson Kilambe (ur. 6 sierpnia 1978 w Kitwe) – zambijski piłkarz grający na pozycji napastnika. Od 2007 roku gra w klubie Power Dynamos.
Kariera klubowa.
Karierę piłkarską Kilambe rozpoczął w klubie Power Dynamos z miasta Kitwe. W 1998 roku zadebiutował w jego barwach w zambijskiej Premier League. W Power Dynamos grał do końca 1999 roku. W 2000 roku grał w Chinach, w Yunnan Hongta, a w latach 2001–2003 ponownie występował w ojczyźnie - w Zanaco FC. W 2002 i 2003 roku wywalczył z Zanaco mistrzostwo Zambii. Z klubem tym zdobył też Puchar Zambii (2002) i Tarczę Dobroczynności (2003).
We wrześniu 2001 został zdyskwalifikowany za doping na sześć miesięcy po tym, jak testy antydopingowe wykazały stosowanie przez niego marihuany.
W 2003 roku Kilambe wyjechał do Republiki Południowej Afryki, a jego pierwszym klubem w tym kraju był Mamelodi Sundowns. Jego zawodnikiem był do połowy 2005 roku. W sezonie 2005/2006 Zambijczyk występował w Bloemfontein Celtic, a w sezonie 2006/2007 - w Kaizer Chiefs.
W 2007 roku Kilambe wrócił do Zambii i ponownie został graczem Power Dynamos. W 2009 roku zdobył z nim Tarczę Dobroczynności.
Kariera reprezentacyjna.
W reprezentacji Zambii Kilambe zadebiutował w 1998 roku. W tym samym roku wystąpił z Zambią w Pucharze Narodów Afryki 1998. Na tym turnieju zagrał w 3 meczach: z Marokiem (1:1), z Egiptem (0:4) i z Mozambikiem (3:1), w którym strzelił gola.
Z kolei w 2000 roku Kilambe został powołany do kadry na Puchar Narodów Afryki 2000. Wystąpił na nim jeden raz, w meczu z Senegalem (2:2).

</doc>
<doc id="2433576" url="https://pl.wikipedia.org/wiki?curid=2433576" title="Anton Makay">
Anton Makay

Anton Makay (Makai) (ur. 24 lutego 1756 w Rożniawie, zm. 8 stycznia 1825 w Sümeg) – słowacki duchowny katolicki, trzeci biskup ordynariusz bańskobystrzycki w latach 1818–1823, a następnie ordynariusz vesprémski od 1823 roku.
Życiorys.
Urodził się w 1756 roku Rożnawie, w słowackiej rodzinie szlacheckiej jako syn Františka Makay i Márii z domu Nagyová. Uczęszcał do gimnazjum w swojej rodzinnej Rożnawie, a następnie kontynuował naukę w Egerze, gdzie studiował teologię. Po ukończeniu studiów przyjął święcenia kapłańskie w tamtejszej katedrze i objął stanowisko w kancelarii biskupiej. W międzyczasie wykładał w tamtejszym seminarium duchownym. W 1792 roku otrzymał tytuł kanonika, w 1809 roku prepozyta, a rok później tytularnego opata. Uchodził za wybitnego duchownego i był lubiany przez wiernych, dlatego też w 1818 roku został mianowany przez papieża Piusa VII nowym ordynariuszem diecezji bańskobystrzyckiej, która nie była obsadzona przez sześć lat, a funkcję administratora apostolskiego sprawował ksiądz Franz Vallitzek.
Jego konsekracja biskupia oraz uroczysty ingres miały miejsce w 1819 roku. W czasie swoich rządów w diecezji bańskobystrzyckiej zwołał pierwszy synod diecezjalny w listopadzie 1821 roku, w którym uczestniczyło 43 prominentnych duchownych. W 1823 roku został przeniesiony na funkcję biskupa vesprémskiego. Zmarł w 1825 roku w Sümeg.

</doc>
<doc id="2433577" url="https://pl.wikipedia.org/wiki?curid=2433577" title="Kipriaki Omospondia Podosferu">
Kipriaki Omospondia Podosferu

Kipriaki Omospondia Podosferu (KOP, gr. Κυπριακή Ομοσπονδία Ποδοσφαίρου, "KOP") – ogólnokrajowy związek sportowy działający na terenie Cypru, będący jedynym prawnym reprezentantem cypryjskiej piłki nożnej, zarówno mężczyzn, jak i kobiet, we wszystkich kategoriach wiekowych w kraju i za granicą. Został założony w 1934 roku; w 1948 roku przystąpił do FIFA; w 1962 do UEFA.

</doc>
<doc id="2433579" url="https://pl.wikipedia.org/wiki?curid=2433579" title="Suomen Palloliitto">
Suomen Palloliitto

Suomen Palloliitto (SPL, szw.: "Finlands Bollförbund", "FBF") – ogólnokrajowy związek sportowy, działający na terenie Finlandii, będący jedynym prawnym reprezentantem fińskiej piłki nożnej, zarówno mężczyzn, jak i kobiet, we wszystkich kategoriach wiekowych w kraju i za granicą. Został założony w 1907 roku; w 1908 roku przystąpił do FIFA; w 1954 do UEFA. Dzieli się na 12 regionalnych związków:
Zobacz też.
reprezentacja narodowa
reprezentacja regionalna

</doc>
<doc id="2433580" url="https://pl.wikipedia.org/wiki?curid=2433580" title="Perry Mutapa">
Perry Mutapa

Perry Mutapa (ur. 18 listopada 1979) – zambijski piłkarz grający na pozycji pomocnika. Od 2010 roku gra w klubie Nkwazi FC.
Kariera klubowa.
Karierę piłkarską Mutapa rozpoczął w klubie Zanaco FC. W 1997 roku zadebiutował w jego barwach w zambijskiej Premier League. W Zanaco grał do końca 1998 roku. W 1999 roku wyjechał do Portugalii i przez dwa sezony był piłkarzem tamtejszego klubu SC Farense. W 2001 roku wrócił do Zambii i do 2004 roku grał w klubie Nkwazi FC z Lusaki.
W 2004 roku Mutapa wyjechał do Republiki Południowej Afryki, a jego pierwszym klubem w tym kraju był Orlando Pirates z Johannesburga. Grał w nim w sezonach 2004/2005 i 2005/2006. W połowie 2006 roku został zawodnikiem FC AK. Występował w nim przez dwa lata.
W 2008 roku Mutapa wrócił do Zambii i podpisał kontrakt z Lusaką Dynamos. W 2008 roku zdobył z Dynamos Zambian Challenge Cup. W 2009 roku występował w Angoli, w ASA Luanda. W 2010 roku ponownie został piłkarzem Nkwazi FC.
Kariera reprezentacyjna.
W reprezentacji Zambii Mutapa zadebiutował w 1997 roku. W 2000 roku został powołany do kadry na Puchar Narodów Afryki 2000. Wystąpił na nim jeden raz, w meczu z Burkina Faso (1:1).

</doc>
<doc id="2433582" url="https://pl.wikipedia.org/wiki?curid=2433582" title="Campodea americana">
Campodea americana



</doc>
<doc id="2433583" url="https://pl.wikipedia.org/wiki?curid=2433583" title="Eliniki Podosferiki Omospondia">
Eliniki Podosferiki Omospondia

Eliniki Podosferiki Omospondia (ΕPO, gr.: Ελληνική Ποδοσφαιρική Ομοσπονδία) – ogólnokrajowy związek sportowy działający na terenie Grecji, będący jedynym prawnym reprezentantem greckiej piłki nożnej, zarówno mężczyzn, jak i kobiet, we wszystkich kategoriach wiekowych w kraju i za granicą. Został założony w 1926 roku; w 1927 roku przystąpił do FIFA; w 1954 do UEFA.

</doc>
<doc id="2433584" url="https://pl.wikipedia.org/wiki?curid=2433584" title="Campodea succinea">
Campodea succinea



</doc>
<doc id="2433585" url="https://pl.wikipedia.org/wiki?curid=2433585" title="Yang Yanqin">
Yang Yanqin

Yang Yanqin (; ur. 28 sierpnia 1966) – chińska kulomiotka, olimpijka.
W 1984 roku wystąpiła na igrzyskach olimpijskich w Los Angeles. Startowała w pchnięciu kulą. Po pierwszej kolejce była sklasyfikowana na 7. miejscu z rezultatem 16,76 m.
Mimo że w drugiej kolejce poprawiła się o 21 cm, spadła na 9. miejsce. W trzeciej kolejce nie poprawiła swojego dotychczasowego wyniku. Pchnięcie na odległość 16,97 dało w końcowej klasyfikacji 10. miejsce.
W 1985 wywalczyła srebrny medal uniwersjady.

</doc>
<doc id="2433589" url="https://pl.wikipedia.org/wiki?curid=2433589" title="I Liceum Ogólnokształcące im. Juliusza Słowackiego w Przemyślu">
I Liceum Ogólnokształcące im. Juliusza Słowackiego w Przemyślu

I Liceum Ogólnokształcące im. Juliusza Słowackiego w Przemyślu – szkoła ponadpodstawowa w Przemyślu, założona w 1628 roku.
Historia.
Czasy I Rzeczypospolitej – szkoła jako kolegium jezuickie.
Początki szkoły sięgają roku 1628, kiedy to sprowadzeni do Przemyśla Jezuici założyli w mieście swoje kolegium. Pierwotnie składało się ono z pięciu klas, w których językiem wykładowym była łacina. Niestety, wobec sprzeciwu kapituły katedralnej Jezuici musieli szybko szkołę zamknąć i dopiero w 1654 roku otworzyli ją na nowo. Zaczęli też budować duży gmach szkolny, który przylegał do kościoła kolegialnego (oba te budynki stoją do czasów obecnych). Od tego czasu kolegium funkcjonowało bez przeszkód i było jedną z najlepszych szkół nie tylko w regionie. Najprężniej rozwijało się ono w latach 1750–1772, kiedy to bp Wacław Hieronim Sierakowski przeznaczył wielkie sumy na jego rozbudowę, ofiarował mu swą bibliotekę, która była również otwarta w określonych godzinach dla mieszkańców miasta i ufundował przy szkole drukarnię.
Czasy austriackie – szkoła jako gimnazjum.
Kiedy w 1773 roku nastąpiła kasata zakonu Jezuitów rząd austriacki przejął kolegium i utworzył w jego miejsce sześcioletnie gimnazjum (jedną z sześciu szkół średnich jakie pozostawiono w Galicji). Eksjezuitom pozwolono uczyć w szkole do roku 1787, a rok później wprowadzono język niemiecki jako wykładowy. Od tego czasu w gimnazjum uczyli nauczyciele świeccy, na których czele stał prefekt. W listopadzie 1819 roku utworzono przy gimnazjum dwuletni zakład filozoficzny, którego ukończenie pozwalało na podjęcie studiów uniwersyteckich. Uczniowie gimnazjum uczestniczyli we wszystkich najważniejszych wydarzeniach 1. i 2. połowy XIX w.: walczyli w kampaniach napoleońskich, o niepodległość Grecji, w Powstaniu Listopadowym, wchodzili w skład organizacji spiskowych lat 30., brali udział w Wiośnie Ludów nie tylko na terenach polskich, ale i węgierskich, walczyli w Powstaniu Styczniowym. W roku szkolnym 1849/1850, w wyniku reformy oświaty, połączono sześcioletnie gimnazjum z dwuletnim zakładem filozoficznym w jeden ośmioletni zakład. Nauka w gimnazjum kończyła się maturą umożliwiającą podjęcie studiów uniwersyteckich. Od roku szkolnego 1867/1868 językiem wykładowym ustanowiono język polski. 3 września 1895 roku uroczyście poświęcono nowy budynek szkolny przy ówczesnej ul. Dobromilskiej, który służy szkole do dziś. Koniec ery autonomicznej związany jest z wieloma wydarzeniami w historii szkoły. To z niej w 1895 roku wyłoniono gimnazjum ukraińskie, a w 1906 roku – gimnazjum zasańskie. Szkoła – w okresie rozbudzonych uczuć narodowych – była "almae matris" dla wielu wybitnych działaczy niepodległościowych polskich, ukraińskich, a także żydowskich. To w murach Gimnazjum w 1907 roku zawiązano zalążki dzisiejszego Klubu Sportowego „Polonia”. Prężnie rozwijały się inicjatywy teatralne, harcerskie oraz ruch turystyczny.
I wojna światowa i czasy II Rzeczypospolitej.
Ze względu na oblężenie Twierdzy Przemyśl, w roku szkolnym 1914/1915 szkoła była zamknięta. W tym czasie wielu nauczycieli, uczniów i wychowanków szkoły wzięło udział w walkach na frontach I wojny światowej. Walczyli oni także podczas wojny polsko-ukraińskiej (m.in. o Przemyśl i o Lwów – głównodowodzącym obrony Lwowa był polonista I Gimnazjum prof. Czesław Mączyński) oraz najazdu bolszewików na Polskę w 1920 roku. We wrześniu 1921 roku szkole nadano imię Juliusza Słowackiego i – z inicjatywy dr. Zygmunta Skorskiego – nad wejściem wymalowano triadę platońską "„Prawda, Dobro, Piękno”", która stała się mottem łączącym od tego czasu kolejne pokolenia „Słowaka”. 2 maja 1933 roku uroczyście poświęcono sztandar szkoły z podobizną Matki Bożej Ostrobramskiej.
Zarządzeniem Ministra Wyznań Religijnych i Oświecenia Publicznego Wojciecha Świętosławskiego z 23 lutego 1937 „I Państwowe Gimnazjum im. Juliusza Słowackiego w Przemyślu” zostało przekształcone w „I Państwowe Liceum i Gimnazjum im. Juliusza Słowackiego w Przemyślu” (państwową szkołę średnią ogólnokształcącą, złożoną z czteroletniego gimnazjum i dwuletniego liceum), a po wejściu w życie tzw. reformy jędrzejewiczowskiej szkoła miała charakter męski, a wydział liceum ogólnokształcącego był prowadzony w typie humanistycznym i matematyczno-fizycznym łączonym z przyrodniczym.
II wojna światowa i czasy PRL – od gimnazjum do liceum ogólnokształcącego.
Szkoła, po wybuchu II wojny światowej i wprowadzeniu w życie traktatu Ribbentrop-Mołotow funkcjonowała w okresie od października 1939 roku do stycznia 1940 roku bez zmian. Następnie przekształcono ją w koedukacyjną 10-letnią Szkołę Średnią im. A. Mickiewicza, która funkcjonowała do czerwca 1941 roku. Po napaści III Rzeszy na ZSRR szkołę zamknięto. Część nauczycieli, uczniów i absolwentów walczyła niemal na wszystkich frontach II wojny światowej. Wielu uczniów żydowskiego pochodzenia zostało zamordowanych przez hitlerowców. Niektórzy nauczyciele brali udział w tajnym nauczaniu. Naukę szkolną podjęto dopiero we wrześniu 1944 roku. Od roku szkolnego 1950/1951 szkoła z męskiej została przekształcona w koedukacyjną. W latach 50. liceum miało być wzorcową szkołę socjalistyczną im. Towarzystwa Przyjaciół Dzieci; przywrócono jednak ostatecznie Juliusza Słowackiego jako patrona, a po 1956 roku złagodzono indoktrynację. Na przełomie lat 50. i 60. w szkole funkcjonowały klasy z ukraińskim językiem nauczania. Dyrektura Adama Żaka (1963–1985), to czas wielu remontów i unowocześniania szkoły i ważnych uroczystości: 14 października 1973 roku odbyło się uroczyste nadanie szkole nowego sztandaru, 10 grudnia 1973 roku odznaczenie szkoły Medalem KEN, a 21 marca 1978 roku nadanie sztandaru szkolnej drużynie harcerskiej (wówczas jednej z najprężniejszych w kraju). Na przełomie lat 70. i 80. niektórzy członkowie społeczności szkolnej działali w podziemiu i angażowali się w prace lokalnych struktur „Solidarności”.
Czasy najnowsze.
Lata III RP to czas przekształcania szkoły w nowoczesną placówkę dydaktyczno-wychowawczą i podejmowanie wielu inicjatyw, dzięki którym liceum stało się renomowaną szkołą w skali kraju. Od roku szkolnego 1996/1997 szkoła wydaje drukowane sprawozdania z działalności – „Rocznik Gimnazjalny”. 15 listopada 1997 roku uroczyście świętowano powrót sztandaru z 1933 roku w mury szkolne. 1 października 2001 roku – 80. rocznicę nadania szkole imienia J. Słowackiego, a w dniach 12–15 września 2003 roku – 375-lecie założenia placówki. Liceum wielokrotnie było miejscem konferencji naukowych, spotkań z ludźmi nauki, kultury i Kościoła, a w dniach 2–5 października 2002 roku pełniło funkcje gospodarza XVIII Ogólnopolskiego i VI Międzynarodowego Zlotu Liceów im. J. Słowackiego.

</doc>
<doc id="2433591" url="https://pl.wikipedia.org/wiki?curid=2433591" title="Real Federación Española de Fútbol">
Real Federación Española de Fútbol

Real Federación Española de Fútbol (RFEF) – ogólnokrajowy związek sportowy działający na terenie Hiszpanii, będący jedynym prawnym reprezentantem hiszpańskiej piłki nożnej, zarówno mężczyzn, jak i kobiet, we wszystkich kategoriach wiekowych w kraju i za granicą. Został założony w 1909 roku; w 1914 roku przystąpił do FIFA; w 1962 do UEFA. Dzieli się na 19 regionalnych związków piłki nożnej
Zobacz też.
Reprezentacja narodowa
14 regionalnych reprezentacji:

</doc>
<doc id="2433592" url="https://pl.wikipedia.org/wiki?curid=2433592" title="Wojciech Skrzydlewski">
Wojciech Skrzydlewski

Wojciech Andrzej Skrzydlewski (ur. 19 stycznia 1947 roku) – medioznawca, pedagog, doktor habilitowany, profesor Uniwersytetu im. Adama Mickiewicza w Poznaniu, oraz Dolnośląskiej Szkole Wyższej we Wrocławiu). Specjalizuje się w edukacyjnych zastosowaniach mediów, dziennikarstwie muzycznym, kulturze popularnej i studiach nowomedialnych.
Działalność naukowa.
W 1971 r. uzyskał stopień magistra - Uniwersytet im. Adama Mickiewicza w Poznaniu, Wydział Biologii i Nauk o Ziemi, 1971, promotor - prof. dr hab. Stefan Kozarski. W latach 1975-1976 odbył staż naukowy w State University of New York At Buffalo (Stany Zjednoczone), następnie w latach 1986-1987 w Pennsylvania State University at University Park (Stany Zjednoczone).
W 1977 obronił doktorat - Uniwersytet im. Adama Mickiewicza w Poznaniu, Wydział Nauk Społecznych, promotor - prof. dr hab. Leon Leja, zaś stopień doktora habilitowanego uzyskał w 1990 r. na tej samej uczelni i wydziale.
Jest dyrektorem Instytutu Dziennikarstwa i Komunikacji Społecznej w Dolnośląskiej Szkole Wyższej, kierownikiem Zakładu Edukacyjnych Zastosowań Mediów i Pracowni Dziennikarstwa Muzycznego na tej samej uczelni. Jest autorem i promotorem specjalności "dziennikarstwo muzyczne" (studia I i II stopnia, program doktorski) w DSW we Wrocławiu.
Praca w mediach.
W latach 1990-2002 współpracował z Polskim Radiem Poznań (Radio Merkury) jako autor i producent programów muzycznych. Wspólnie z Ryszardem Glogerem redagował i produkował m.in. radiowe programy cykliczne: "Magazyn Rockowy" (500 wydań), "Muzyczne Radio Merkury" (350 wydań), "Giełda Live" (50 koncertów radiowych).
W latach 1995-2002 był producentem fonogramów i muzycznych programów telewizyjnych w Górny Promotion/Production. Jest producentem przeszło 20 fonogramów i kilkunastu muzycznych programów telewizyjnych (uhonorowanych m.in. statusem Złotej i Platynowej Płyty według ZPAV). 
Życie prywatne.
Żonaty, ma córkę Natalię i trzech wnuków: Adama, Maksymiliana i Gustawa.
Hobby – żeglarstwo, turystyka wysokogórska, muzyka basenu Morza Śródziemnego kuchnie świata, kolekcjoner malarstwa i grafiki współczesnej. 
Ważniejsze publikacje.
Ponadto opublikował około 100 artykułów w czasopismach naukowych - krajowych i zagranicznych. Współpracuje z miesięcznikami IKS i Inwestor, gdzie redaguje artykuły dotyczące muzyki popularnej.

</doc>
<doc id="2433595" url="https://pl.wikipedia.org/wiki?curid=2433595" title="Ben Bamfuchile">
Ben Bamfuchile

Ben Bamfuchile (ur. 12 kwietnia 1960 - zm. 27 grudnia 2007 w Kitwe) – piłkarz zambijski grający na pozycji obrońcy. Po zakończeniu kariery został trenerem.
Kariera klubowa.
W swojej karierze piłkarskiej Bamfuchile występował w klubie Nkana FC. Zadebiutował w nim w 1977 roku w pierwszej lidze Zambii i grał w nim do 1989 roku. Wraz z Nkaną sześciokrotnie był mistrzem Zambii w latach 1982, 1983, 1985, 1986, 1988 i 1989. Dwukrotnie zdobył też Puchar Zambii (1986, 1989).
Kariera reprezentacyjna.
Bamfuchile występował w reprezentacji Zambii. W 1984 roku wygrał z Zambią Puchar CECAFA 1984. Wystąpił także w Pucharze CECAFA 1985.
Kariera trenerska.
Po zakończeniu kariery piłkarskiej Bamfuchile został trenerem. W 1992 roku został trenerem Nkana FC. Potem pracował w Swazi i Republice Południowej Afryki, a następnie wrócił do Zambii i prowadził Power Dynamos. W 1998 roku został selekcjonerem reprezentacji Zambii. W 1998 roku wygrał z Zambią Puchar COSAFA 1998. W 2000 roku poprowadził kadrę Zambii w Pucharze Narodów Afryki 2000, jednak zespół ten nie wyszedł z grupy. Potem ponownie trenował Nkanę. Z kolei w latach 2006-2007 był selekcjonerem reprezentacji Namibii.

</doc>
<doc id="2433597" url="https://pl.wikipedia.org/wiki?curid=2433597" title="Jozef Belánsky">
Jozef Belánsky

Jozef Belánsky (ur. 20 czerwca 1769 w Kysuckim Novym Mescie, zm. 4 stycznia 1843 w Żarze nad Hronem) – słowacki duchowny katolicki, teolog, pisarz, czwarty biskup ordynariusz bańskobystrzycki od 1823 roku.
Życiorys.
Urodził się w 1769 roku w Kysuckim Novym Mescie w słowackiej rodzinie szlacheckiej jako syn Ondreja Belánsky'ego i jego żony Anny z domu Sidorovej. Uczęszczał do gimnazjów w Peszcie i Budzie. Po ich ukończeniu studiował teologię i filozofię w Peczu i Vác, gdzie uzyskał święcenia kapłańskie w tamtejszej katedrze. Następnie prowadził działalność dupszpasterką w parafiach diecezji vacskiej.
24 listopada 1823 roku został mianowany przez papieża Leona XII biskupem ordynariuszem bańskobystrzyckim po przeniesieniu jej dotychczasowego zwierzchnika, Antona Makaya do diecezji vespremskiej. Jego konsekracja biskupia oraz uroczysty ingres do katedry w Bańskiej Bystrzycy miały miejsce jeszcze w tym samym roku. Przeszedł do historii jako biskup o "złotym sercu", dzięki swoim fundacją na rzecz ubogich. W 1829 roku wybudował w stolicy biskupstwa przedszkole dla dzieci w wieku 2-6 lat. Założył fundusz emerytalny dla starych kapłanów, osób niepełnosprawnych i starszych nauczycieli szkół katolickich. Dzięki tym środkom finansowym wielu biednych chłopów i młodych synów rzemieślników mogło podjąć studia. Zmarł w 1849 roku w Żarze nad Hronem. Pisał pracę dotyczące historii Kościoła. W swoim testamencie przekazał 1/3 swoich pieniędzy na ubogich, a pozostałą część przeznaczył na renowację katedry.

</doc>
<doc id="2433599" url="https://pl.wikipedia.org/wiki?curid=2433599" title="Football Association of Ireland">
Football Association of Ireland

Football Association of Ireland (irl. "Cumann Peile na hÉireann") – ogólnokrajowy związek sportowy działający na terenie Irlandii, będący jedynym prawnym reprezentantem irlandzkiej piłki nożnej, zarówno mężczyzn, jak i kobiet, we wszystkich kategoriach wiekowych w kraju i za granicą. Został założony w 1921 roku; w 1923 roku przystąpił do FIFA; w 1958 do UEFA.

</doc>
<doc id="2433600" url="https://pl.wikipedia.org/wiki?curid=2433600" title="Krzysztof Kłosowski">
Krzysztof Kłosowski



</doc>
<doc id="2433601" url="https://pl.wikipedia.org/wiki?curid=2433601" title="Irish Football Association">
Irish Football Association

Irish Football Association – ogólnokrajowy związek sportowy działający na terenie Irlandii Północnej, będący jedynym prawnym reprezentantem północnoirlandzkiej piłki nożnej, zarówno mężczyzn, jak i kobiet, we wszystkich kategoriach wiekowych w kraju i za granicą. Został założony w 1880 roku; w 1911 roku przystąpił do FIFA; w 1954 do UEFA. Początkowo IFA było związkiem piłkarskim dla całej Irlandii, ale po utworzeniu państwa irlandzkiego w tym kraju powstało Football Association of Ireland.
IFA jest pierwszym związkiem piłkarskim, który wprowadził rzut karny wymyślony przez Williama McCruma.

</doc>
<doc id="2433604" url="https://pl.wikipedia.org/wiki?curid=2433604" title="Knattspyrnusamband Íslands">
Knattspyrnusamband Íslands

Knattspyrnusamband Íslands – ogólnokrajowy związek sportowy działający na terenie Islandii, będący jedynym prawnym reprezentantem islandzkiej piłki nożnej, zarówno mężczyzn, jak i kobiet, we wszystkich kategoriach wiekowych w kraju i za granicą. Został założony w 1947 roku; w tymże roku przystąpił do FIFA; w 1954 do UEFA.

</doc>
<doc id="2433605" url="https://pl.wikipedia.org/wiki?curid=2433605" title="Choushinsei Flashman">
Choushinsei Flashman



</doc>
<doc id="2433607" url="https://pl.wikipedia.org/wiki?curid=2433607" title="Tomasz Makowski (polityk)">
Tomasz Makowski (polityk)

Tomasz Makowski (ur. 1 marca 1973 w Ełku) – polski polityk i samorządowiec, poseł na Sejm VII kadencji.
Życiorys.
W 2002 ukończył studia z mechaniki i budowy maszyn na Wydziale Mechanicznym Politechniki Białostockiej. Został także absolwentem studiów podyplomowych: w Centrum Europejskich Studiów Regionalnych i Lokalnych Uniwersytetu Warszawskiego (2008) oraz z zarządzania projektem inwestycyjnym z funduszy strukturalnych na Politechnice Białostockiej (2010). Pracował w Zakładzie Elektrotechniki Motoryzacyjnej FSO w Ełku. W latach 2007–2008 był pełnomocnikiem starosty ełckiego ds. standaryzacji i informatyzacji urzędu. W 2008 został pełnomocnikiem wójta gminy Ełk ds. pozyskiwania środków z Unii Europejskiej.
Został współzałożycielem i prezesem zarządu Lokalnej Grupy Działania „Razem Silniejsi”, a także członkiem Ełckiego Klubu Futbolu Stołowego (którego w latach 2008–2010 był prezesem).
W latach 2006–2010 był radnym rady miasta Ełk, wybranym z listy Platformy Obywatelskiej. Do 2010 był członkiem tej partii, został wykluczony z PO decyzją regionalnego sądu koleżeńskiego. W tym samym roku bezskutecznie startował z list własnego komitetu pod nazwą „Budżet 2013” na urząd prezydenta miasta Ełk (uzyskując 3% głosów) i do rady miasta Ełk (ugrupowanie nie przekroczyło 5% głosów).
Znalazł się następnie wśród założycieli stowarzyszenia Ruch Poparcia Palikota oraz partii politycznych inicjowanych przez Janusza Palikota – Ruchu Poparcia, a następnie Ruchu Palikota. Stanął na czele zarządu okręgu olsztyńskiego Ruchu Palikota. W wyborach parlamentarnych w 2011 został wybrany na posła z listy Ruchu Palikota w okręgu olsztyńskim, startując z pierwszego miejsca i uzyskując 7980 głosów. W październiku 2013, w wyniku przekształcenia Ruchu Palikota, został działaczem partii Twój Ruch. We wrześniu 2014 opuścił ją wraz z grupą posłów. Tydzień później (już w październiku) współtworzył koło poselskie Bezpieczeństwo i Gospodarka. Następnie kandydował na wójta gminy Ełk z ramienia własnego komitetu pod nazwą „Integracja Gminy Ełk”, zajmując 5. miejsce wśród 6 pretendentów. 18 grudnia tego samego roku wraz z grupą posłów BiG przeszedł do klubu Polskiego Stronnictwa Ludowego. W wyborach w 2015 nie uzyskał poselskiej reelekcji i powrócił do pracy w Urzędzie Gminy Ełk.

</doc>
<doc id="2433611" url="https://pl.wikipedia.org/wiki?curid=2433611" title="Ha-Hitachadut le-Kaduregel be-Jisra’el">
Ha-Hitachadut le-Kaduregel be-Jisra’el

Ha-Hitachadut le-Kaduregel be-Jisra’el (hebr.: הַהִתְאַחֲדוּת לְכַּדּוּרֶגֶל בְּיִשְׂרָאֵל, skrót IFA) – ogólnokrajowy związek sportowy, działający na terenie Izraela, będący jedynym prawnym reprezentantem izraelskiej piłki nożnej, zarówno mężczyzn, jak i kobiet, we wszystkich kategoriach wiekowych w kraju i za granicą. Został założony w 1928 roku; w 1929 roku przystąpił do FIFA; w 1994 do UEFA.

</doc>
<doc id="2433613" url="https://pl.wikipedia.org/wiki?curid=2433613" title="Fédération Luxembourgeoise de Football">
Fédération Luxembourgeoise de Football

Fédération Luxembourgeoise de Football (niem. "Bund des Luxemburgischen Fußballs", luks. "Fédératioun vun Lëtzebuerger Foussball") – ogólnokrajowy związek sportowy działający na terenie Luksemburga, będący jedynym prawnym reprezentantem luksemburskiej piłki nożnej, zarówno mężczyzn, jak i kobiet, we wszystkich kategoriach wiekowych w kraju i za granicą. Został założony w 1908 roku; w 1910 roku przystąpił do FIFA; w 1954 do UEFA.

</doc>
<doc id="2433616" url="https://pl.wikipedia.org/wiki?curid=2433616" title="Meksyk na Letnich Igrzyskach Olimpijskich 1948">
Meksyk na Letnich Igrzyskach Olimpijskich 1948

Meksyk na Letnich Igrzyskach Olimpijskich 1948 reprezentowało 88 zawodników, 81 mężczyzn i 7 kobiet.

</doc>
<doc id="2433617" url="https://pl.wikipedia.org/wiki?curid=2433617" title="May Aufderheide">
May Aufderheide

May Frances Aufderheide Kaufman (ur. 21 maja 1888, zm. 1 września 1972) – amerykańska kompozytorka ragtime'owa i jedna z najbardziej znanych pianistek tego gatunku muzycznego. Autorka „The Thriller Rag”, który do dziś jest jednym z częściej granych utworów ragtime'owych. Córka Johna Henry'ego Aufderheide, bankiera i pasjonata muzyki.
Kariera.
W dzieciństwie May pobierała lekcje od swojej ciotki, May Kolmer, która była pianistką w Indianapolis Symphony Orchestra i wykładowcą w Metropolitan School of Music in Toronto. To ona zainteresowała ją muzyką i dała jej podstawowe wykształcenie. Dorastając u schyłku XIX wieku przyszła pianistka dostała się pod wpływ ragtime'u i w 1908 roku skomponowała swój pierwszy rag. W publikowaniu pomagał jej Paul Pratt, który sam interesował się muzyką i w tym samym roku został wydany „Dusty Rag”. Ojciec May, John, dostrzegł drzemiący w niej potencjał i założył własne wydawnictwo, w którym jeszcze w 1908 roku zostały wydane „Dusty Rag” (za zgodą Pratta) i „Richmond Rag”. Rok później sukces przyniósł „Buzzer Rag” oraz najbardziej znana kompozycja Aufderheide - "The Thriller". Wtedy też podjęła ona współpracę z Earlem C. Jonesem, który zajął się ułożeniem słów do „Totally Different Rag” i „In Bamboo Land” (1910). Także w 1910 został wydany „Blue Ribbon Rag”. W 1912 roku wydawnictwo ojca upadło, a Aufderheide i jej mąż, Thomas Kaufman, przeprowadzili się do Indianapolis. Tam May skończyła swoją karierę muzyczną i zajęła się wychowywaniem adoptowanego dziecka.
Utwory.
May Aufderheide opublikowała niewiele utworów swojego autorstwa. Są nimi „Richmond Rag”, „The Thriller”, „Buzzer Rag”, „Blue Ribbon Rag”, „A Totally Different Rag”, „Novelty Rag” oraz „Dusty Rag”. Do opublikowanych utworów należy doliczyć jeszcze kilka walców i piosenek z „I'll Pledge my Heart to You” na czele oraz śpiewaną wersję „A Totally Different Rag”, do której słowa napisał Earle C. Jones. Pozostałe piosenki to: „I Want A Patriotic Girl”, „I Want A Real Lovin' Man”, „Dusty Rag” – utworzone wspólnie z Bobbym Jonesem, Paulem Prattem i J. Callahanem.
Życie prywatne.
Kompozytorka poślubiła Thomasa Kaufmana, syna znanego amerykańskiego architekta Williama S. Kaufmana, w 1908 roku. Wtedy to jej pierwsza kompozycja została opublikowana, a młode małżeństwo przeprowadziło się do Richmond w stanie Indiana, gdzie Thomas pracował. Aufderheide wcześnie zakończyła swoją karierę muzyczną z powodu kłopotów rodzinnych, jakimi były alkoholizm męża i sprawiające problemy adoptowane dziecko.
W 1947 małżeństwo przeniosło się do Kalifornii i zamieszkało w zaprojektowanym przez Thomasa domu zwanym „Rose Villa” w Pasadenie. Mimo kłopotów ze zdrowiem (artretyzm), wskutek których poruszała się na wózku inwalidzkim, May przeżyła o kilkanaście lat męża i córkę, umierając we wrześniu 1972 roku w Pasadenie.
Kompozytorka została pochowana w Mountain View Mausoleum, w Altadenie, u boku męża.

</doc>
<doc id="2433619" url="https://pl.wikipedia.org/wiki?curid=2433619" title="Latvijas Futbola federācija">
Latvijas Futbola federācija

Latvijas Futbola federācija – ogólnokrajowy związek sportowy działający na terenie Łotwy, będący jedynym prawnym reprezentantem łotewskiej piłki nożnej, zarówno mężczyzn, jak i kobiet, we wszystkich kategoriach wiekowych w kraju i za granicą. Został założony w 1921 roku; w 1922 roku przystąpił do FIFA; w 1992 do UEFA.

</doc>
<doc id="2433620" url="https://pl.wikipedia.org/wiki?curid=2433620" title="Jozef Rudnyánszky">
Jozef Rudnyánszky

Jozef Rudnyánszky (zm. 1859 w Bratysławie) – słowacki duchowny katolicki, piąty biskup ordynariusz bańskobystrzycki w latach 1844-1850.
Życiorys.
Pochodził ze węgierskiej rodziny szlacheckiej. W 1844 roku został mianowany przez papieża Grzegorza XVI biskupem ordynariuszem bańskobystrzyckim. Jako biskup cechował się wyjątkową dbałością o sprawy diecezji oraz swoich wiernych przez co cieszył się ich szacunkiem. W czasach powstania węgierskiego (1848-1849) podczas Wiosny Ludów na terenie jego diecezji miały miejsce walki, w których zginęło wielu ludzi. W 1850 roku został oskarżony o domniemaną zdradę stanu i skazany przez sąd. W związku z czym został zmuszony ustąpić z funkcji ordynariusza, przechodząc na emeryturę i osiadając w Bratysławie, gdzie zmarł w 1859 roku.

</doc>
<doc id="2433624" url="https://pl.wikipedia.org/wiki?curid=2433624" title="Fudbałska federacija na Makedonija">
Fudbałska federacija na Makedonija

Fudbałska federacija na Makedonija (mac. "Фудбалска федерација на Македонија", alb. "Federata e Futbollit të Maqedonisë") – ogólnopaństwowy związek sportowy, który zarządza macedońską piłką nożną (męską i żeńską) we wszystkich kategoriach wiekowych. Dnia 14 sierpnia 1949 roku powołano Związek Piłki Nożnej Macedonii, który wchodził w skład Związku Piłki Nożnej Jugosławii. Od 7 lutego 1993 Związek działa jako samodzielna organizacja. W 1994 roku przystąpił do FIFA i UEFA. W 2003 dokonano nazwy organizacji ze Związek Piłki Nożnej Macedonii (mac. "Фудбалски сојуз на Македонија") na Federacja Piłki Nożnej Macedonii (mac. "Фудбалска федерација на Македонија").

</doc>
<doc id="2433625" url="https://pl.wikipedia.org/wiki?curid=2433625" title="Wrocław Stadion">
Wrocław Stadion

Wrocław Stadion – przystanek osobowy we Wrocławiu, na osiedlu Pilczyce, przy ulicy Lotniczej, na linii kolejowej nr 273 Wrocław Główny – Szczecin Główny. Oddany do użytku w listopadzie 2011, składa się z dwóch jednokrawędziowych peronów.
W roku 2017 przystanek obsługiwał 200–299 pasażerów na dobę.
Przystanek znajduje się przy południowej stronie Stadionu Miejskiego, zbudowanego na Mistrzostwa Europy w Piłce Nożnej 2012, a także głównego miejsca rozgrywania meczów drużyny Śląsk Wrocław.
Przystanek kolejowy jest częścią zintegrowanego węzła komunikacyjnego, w skład którego wchodzi również przystanek tramwajowy (nad torami), zespół parkingów oraz skrzyżowanie autostrady A8 z drogą krajową nr 94.
Podobną nazwę: „Stadion” nosi posterunek odgałęźny położony na linii kolejowej nr 349, znajdujący się w pobliżu stadionu przy ulicy Oporowskiej

</doc>
<doc id="2433627" url="https://pl.wikipedia.org/wiki?curid=2433627" title="Malta Football Association">
Malta Football Association

Malta Football Association (malt.: "Federazzjoni tal-futbol ta’ Malta") – ogólnokrajowy związek sportowy działający na terenie Malty, będący jedynym prawnym reprezentantem maltańskiej piłki nożnej, zarówno mężczyzn, jak i kobiet, we wszystkich kategoriach wiekowych w kraju i za granicą. Został założony w 1900 roku; w 1959 roku przystąpił do FIFA i w 1960 roku do UEFA. W jego skład wchodzą 53 kluby i 10 członków stowarzyszenia:
Zobacz też.
Reprezentacja narodowa
Reprezentacja regionalna

</doc>
<doc id="2433628" url="https://pl.wikipedia.org/wiki?curid=2433628" title="Egipt na Letnich Igrzyskach Olimpijskich 1948">
Egipt na Letnich Igrzyskach Olimpijskich 1948

Egipt na Letnich Igrzyskach Olimpijskich 1948 reprezentowało 89 zawodników, tylko mężczyzn.

</doc>
<doc id="2433631" url="https://pl.wikipedia.org/wiki?curid=2433631" title="Luis Santos Villeda">
Luis Santos Villeda

Luis Alfonso Santos Villeda SDB (ur. 7 listopada 1936 w Ocotepeque) – honduraski duchowny katolicki, biskup Santa Rosa de Copán w latach 1984-2011.
Święcenia kapłańskie otrzymał 5 maja 1966.
27 stycznia 1984 papież Jan Paweł II mianował go ordynariuszem diecezji Santa Rosa de Copán. Sakry biskupiej udzielił mu ówczesny nuncjusz apostolski w Hondurasie - Andrea Cordero Lanza di Montezemolo.
We wrześniu 2009 ogłosił, że po przejściu na emeryturę biskupią, zamierza kandydować w wyborach na prezydenta Hondurasu.
7 listopada 2011 papież Benedykt XVI przyjął jego rezygnację z urzędu złożoną ze względu na wiek.

</doc>
<doc id="2433632" url="https://pl.wikipedia.org/wiki?curid=2433632" title="Federația Moldovenească de Fotbal">
Federația Moldovenească de Fotbal

Federația Moldovenească de Fotbal – ogólnokrajowy związek sportowy działający na terenie Mołdawii, będący jedynym prawnym reprezentantem mołdawskiej piłki nożnej, zarówno mężczyzn, jak i kobiet, we wszystkich kategoriach wiekowych w kraju i za granicą. Został założony w 1990 roku; w 1994 roku przystąpił do FIFA i w 1993 roku do UEFA.

</doc>
<doc id="2433637" url="https://pl.wikipedia.org/wiki?curid=2433637" title="Norges Fotballforbund">
Norges Fotballforbund

Norges Fotballforbund – ogólnokrajowy związek sportowy działający na terenie Norwegii, będący jedynym prawnym reprezentantem norweskiej piłki nożnej, zarówno mężczyzn, jak i kobiet, we wszystkich kategoriach wiekowych w kraju i za granicą. Został założony w 1902 roku; w 1908 roku przystąpił do FIFA i w 1954 roku do UEFA.

</doc>
<doc id="2433638" url="https://pl.wikipedia.org/wiki?curid=2433638" title="Luis Alfonso Santos Villeda">
Luis Alfonso Santos Villeda



</doc>
<doc id="2433640" url="https://pl.wikipedia.org/wiki?curid=2433640" title="Electro hop">
Electro hop

Electro hop (czasem także: elektroniczny hip-hop, electro rap, rap elektroniczny) – podgatunek łączący muzykę elektroniczną, elektroniczną muzykę taneczną ze stylem hip-hop.
Historia.
Powstał i rozwijał się w latach 80. XX wieku. Wówczas był to popularny gatunek, ale zanikł w latach 90. DJ Alonzo Williams – członek zespołu hip-hopowego World Class Wreckin' Cru był jednym z pierwszych DJ-ów na Zachodnim Wybrzeżu Stanów Zjednoczonych i wielu osób uważa go za „ojca chrzestnego” podgatunku West Coast hip-hop. To on pomógł wdrożyć electro do muzyki hip-hop.
Artyści, którzy reprezentowali ten podgatunek to: Egyptian Lover, grupy LA Dream Team i World Class Wreckin' Cru oraz DJ – The Unknown DJ. Inni muzycy, którzy reprezentowali – bądź dalej ten podgatunek rozwijają – to: Chris „The Glove” Taylor, grupa Uncle Jamm’s Army oraz Ice Cube, gdy był w zespole C.I.A., jeszcze w latach 80.
Pod koniec lat 80. XX wieku, Electro hop zaczął podupadać za sprawą szybko rozwijającego się podgatunku gangsta rap, który został wówczas rozpowszechniony przez grupę muzyczną N.W.A.
Elektro hop w Polsce.
W Polsce pojawił się bardzo późno i nie był zbytnio popularny. Mało kto go wykonywał. Jednym z bardziej znanych wykonawców jest raper Bosski Roman, który promował electro hop już w 2009 roku na płycie "Krak 2" i później na płycie "Krak 3", na której większość utworów była utrzymana właśnie w gatunku electro hop.

</doc>
<doc id="2433642" url="https://pl.wikipedia.org/wiki?curid=2433642" title="Taryfikator">
Taryfikator



</doc>
<doc id="2433643" url="https://pl.wikipedia.org/wiki?curid=2433643" title="Marcel Nkueni Mayala">
Marcel Nkueni Mayala

Marcel Nkueni Mayala (ur. 12 sierpnia 1978) – kongijski piłkarz grający na pozycji bramkarza.
Kariera klubowa.
Karierę piłkarską Mayala rozpoczął w klubie DC Motema Pembe. W 1997 roku zadebiutował w nim w pierwszej lidze Demokratycznej Republiki Konga. W klubie tym grał do 2003 roku. W latach 1998 i 1999 dwukrotnie z rzędu został z nim mistrzem kraju. W 2003 roku zdobył Coupe du Congo i Super Coupe du Congo.
W 2004 roku Mayala został zawodnikiem południowoafrykańskiego Orlando Pirates. Jeszcze w tym samym roku wyjechał do Wietnamu i podpisał kontrakt z klubem Quảng Nam FC. Z kolei w 2005 roku grał w Đà Nẵng FC. W 2006 roku ponownie trafił do RPA. Od 2006 do 2009 roku bronił barw Winners Park, a następnie został zawodnikiem Witbank Spurs. Grał też w zespołach Bay United oraz Polokwane City, a w 2014 roku zakończył karierę.
Kariera reprezentacyjna.
W reprezentacji Demokratycznej Republiki Konga Mayala zadebiutował w 1997 roku. W 1998 roku zajął ze swoją kadrą 3. miejsce w Pucharze Narodów Afryki 1998. Na tym turnieju zagrał w 3 meczach: ćwierćfinale z Kamerunem (1:0), półfinale z Południową Afryką (1:2) i o 3. miejsce z Burkina Faso (4:4, k. 4:1).
W 2000 roku Mayala rozegrał 3 mecze w Pucharze Narodów Afryki 2000: z Algierią (0:0), z Republiką Południowej Afryki (0:1) i z Gabonem (0:0).

</doc>
<doc id="2433645" url="https://pl.wikipedia.org/wiki?curid=2433645" title="Ndjeka Mukando">
Ndjeka Mukando

Ndjeka Mukando (ur. 17 listopada 1979) – piłkarz z Demokratycznej Republiki Konga grający na pozycji pomocnika.
Kariera klubowa.
Prawie całą karierę piłkarską Mukando spędził w klubie DC Motema Pembe. W 1999 roku zadebiutował w nim w pierwszej lidze Demokratycznej Republiki Konga i grał w nim, z przerwą na występy w 2006 roku w FC Saint Eloi Lupopo, do 2008 roku. Z DC Motema Pembe wywalczył cztery tytuły mistrza kraju (1999, 2004, 2005, 2008). Zdobył Coupe du Congo (2003) i Super Coupe du Congo (2003, 2005).
Kariera reprezentacyjna.
W reprezentacji Demokratycznej Republiki Konga Mukando zadebiutował w 1999 roku. W 2000 roku rozegrał 3 mecze w Pucharze Narodów Afryki 2000: z Algierią (0:0), z Republiką Południowej Afryki (0:1) i z Gabonem (0:0).

</doc>
<doc id="2433646" url="https://pl.wikipedia.org/wiki?curid=2433646" title="Schweizerischer Fussballverband">
Schweizerischer Fussballverband

Schweizerischer Fussballverband (fr. "Association suisse de football", wł. "Associazione Svizzera di Football", romansz "Associaziun svizra da ballape", skrót ASF/SFV) – ogólnokrajowy związek sportowy, działający na terenie Szwajcarii, będący jedynym prawnym reprezentantem szwajcarskiej piłki nożnej, zarówno mężczyzn, jak i kobiet, we wszystkich kategoriach wiekowych w kraju i za granicą. Został założony w 1895 roku; w 1904 roku przystąpił do FIFA i w 1954 roku do UEFA.

</doc>
<doc id="2433647" url="https://pl.wikipedia.org/wiki?curid=2433647" title="Kodeks wykroczeń">
Kodeks wykroczeń

Kodeks wykroczeń (ustawa z dnia 20 maja 1971 r. – Kodeks wykroczeń) – polska ustawa, uchwalona przez Sejm PRL, regulująca prawo wykroczeń. Określa ona zasady ponoszenia odpowiedzialności za wykroczenia. Zawiera katalog wykroczeń i kar przewidzianych za ich popełnienie.
Kodeks zastąpił wcześniejsze regulacje, zwłaszcza "Prawo o wykroczeniach" z 11 lipca 1932.
Struktura redakcyjna kodeksu.
Kodeks wykroczeń składa się z 2 części i 19 rozdziałów.
Nowelizacje.
Kodeks wykroczeń znowelizowano wielokrotnie. Ostatnia zmiana weszła w życie w 2023 roku.

</doc>
<doc id="2433648" url="https://pl.wikipedia.org/wiki?curid=2433648" title="Trzeci rząd Poula Nyrupa Rasmussena">
Trzeci rząd Poula Nyrupa Rasmussena

Trzeci rząd Poula Nyrupa Rasmussena – rząd Królestwa Danii istniejący od 30 grudnia 1996 do 23 marca 1998. W skład rządu weszli przedstawiciele Socialdemokraterne (S) oraz socjalliberalnej Radykalnej Lewicy (RV). Gabinet zastąpił poprzedni rząd tego samego premiera, rekonstrukcja wiązała się z opuszczeniem koalicji przez Centrum-Demokraterne. Rząd zakończył funkcjonowanie po wyborach w 1998, po których te same ugrupowania powołały czwarty gabinet Poula Nyrupa Rasmussena.

</doc>
<doc id="2433649" url="https://pl.wikipedia.org/wiki?curid=2433649" title="Zigmund Suppan">
Zigmund Suppan

Zigmund Suppan (ur. 18 stycznia 1814 r. w Kremnicy – zm. 17 lipca 1881 r. w Ostrzyhomie) – słowacki duchowny katolicki, siódmy biskup ordynariusz bańskobystrzycki w latach 1870-1871.
Życiorys.
Urodził się w 1814 roku jako syn Zigmunda Suppana Starszego i jego żony Jany z domu Fogtovej. Uczęszczał do gimnazjum w rodzinnej Kremnicy, a następnie kontynuował naukę w gimnazjum w Vác. W latach 1828-1834 studiował teologię i filozofię w Trnawie, gdzie w 1837 roku otrzymał święcenia kapłańskie. Dwa lata później uzyskał stopień naukowy doktora filozofii. Uczył w miejscowych szkołach i był dyrektorem miejscowego chóru kościelnego oraz wychowawcą dzieci i młodzieży. W 1852 roku objął posadę dyrektora gimnazjum w Trnawie. W 1855 roku otrzymał tytuł kanonika ostrzyhomskiego. 
27 czerwca 1870 roku papież Pius IX mianował go ordynariuszem bańskobystrzyckim, jednak po niespełna roku przed swoją konsekracją biskupią, zrezygnował z rządów diecezją pozostając w archidiecezji ostrzyhomskiej.
Był autorem podręczników szkolnych oraz dokonał wielu przekładów węgierskich dzieł literackich na język słowacki. Napisał krótką historię gimnazjum w Trnawie.

</doc>
<doc id="2433650" url="https://pl.wikipedia.org/wiki?curid=2433650" title="Türkiye Futbol Federasyonu">
Türkiye Futbol Federasyonu

Türkiye Futbol Federasyonu – ogólnokrajowy związek sportowy działający na terenie Turcji, będący jedynym prawnym reprezentantem tureckiej piłki nożnej, zarówno mężczyzn, jak i kobiet, we wszystkich kategoriach wiekowych w kraju i za granicą. Został założony w 1923 roku; w tymże roku przystąpił do FIFA i w 1962 roku do UEFA.

</doc>
<doc id="2433653" url="https://pl.wikipedia.org/wiki?curid=2433653" title="Makaya Nsilulu">
Makaya Nsilulu

Makaya Nsilulu (ur. 5 maja 1977) – piłkarz z Demokratycznej Republiki Konga grający na pozycji pomocnika.
Kariera klubowa.
W swojej karierze piłkarskiej Nsilulu grał między innymi w tunezyjskich klubach Espérance Tunis, AS Djerba i Espérance Zarzis, szwajcarskim Neuchâtel Xamax i libijskim Al-Ahly Trypolis. Z Espérance Tunis trzykrotnie wywalczył mistrzostwo Tunezji (1999, 2000, 2001) i jeden raz Puchar Tunezji (1999).
Kariera reprezentacyjna.
W reprezentacji Demokratycznej Republiki Konga Nsilulu zadebiutował w 1999 roku. W 2000 roku rozegrał 3 mecze w Pucharze Narodów Afryki 2000: z Algierią (0:0), z Republiką Południowej Afryki (0:1) i z Gabonem (0:0).

</doc>
<doc id="2433654" url="https://pl.wikipedia.org/wiki?curid=2433654" title="Mr. Versatile">
Mr. Versatile



</doc>
<doc id="2433656" url="https://pl.wikipedia.org/wiki?curid=2433656" title="Football Association of Wales">
Football Association of Wales

Football Association of Wales (wal. "Cymdeithas Bêl-droed Cymru") – ogólnokrajowy związek sportowy, działający na terenie Walii, będący jedynym prawnym reprezentantem walijskiej piłki nożnej, zarówno mężczyzn, jak i kobiet, we wszystkich kategoriach wiekowych w kraju i za granicą. Został założony w 1876 roku; w 1910 przystąpił do FIFA i w 1954 roku do UEFA.
Zobacz też.
Reprezentacja narodowa
Reprezentacja regionalna

</doc>
<doc id="2433657" url="https://pl.wikipedia.org/wiki?curid=2433657" title="Missilou Mangituka">
Missilou Mangituka

Missilou Mangituka (ur. 26 listopada 1976) – piłkarz z Demokratycznej Republiki Konga grający na pozycji napastnika.
Kariera klubowa.
W swojej karierze piłkarskiej Mangituka grał między innymi w zimbabwejskim klubie Highlanders Bulawayo.
Kariera reprezentacyjna.
W reprezentacji Demokratycznej Republiki Konga Mangituka zadebiutował w 2000 roku. W 2000 roku rozegrał 3 mecze (swoje jedyne w kadrze narodowej) w Pucharze Narodów Afryki 2000: z Algierią (0:0), z Republiką Południowej Afryki (0:1) i z Gabonem (0:0).

</doc>
<doc id="2433661" url="https://pl.wikipedia.org/wiki?curid=2433661" title="Joseph Londji">
Joseph Londji

Joseph Londji (ur. 26 listopada 1976) – piłkarz z Demokratycznej Republiki Konga grający na pozycji napastnika.
Kariera klubowa.
W swojej karierze piłkarskiej Londji był między innymi zawodnikiem 1. FC Köln. W pierwszym zespole z Kolonia nie rozegrał żadnego meczu.
Kariera reprezentacyjna.
W 2000 roku Londji był powołany do reprezentacji Demokratycznej Republiki Konga na Pucharze Narodów Afryki 2000. Na tym turnieju był rezerwowym i nie rozegrał żadnego meczu.

</doc>
<doc id="2433662" url="https://pl.wikipedia.org/wiki?curid=2433662" title="Ndompetelo Mbabu">
Ndompetelo Mbabu

Ndompetelo Mbabu (ur. 6 marca 1970) – kongijski piłkarz grający na pozycji pomocnika.
Kariera klubowa.
W swojej karierze piłkarskiej Mbabu był między innymi zawodnikiem klubu AS Vita Club z Kinszasy.
Kariera reprezentacyjna.
W reprezentacji Demokratycznej Republiki Konga Mbabu 23 stycznia 2000 w meczu Pucharze Narodów Afryki 2000, zremisowanym 0:0 z Algierią. Na tym turnieju rozegrał także spotkanie z Republiką Południowej Afryki (0:1), które było jego drugim i ostatnim w kadrze narodowej.

</doc>
<doc id="2433665" url="https://pl.wikipedia.org/wiki?curid=2433665" title="Epotele Bazamba">
Epotele Bazamba

Epotele Bazamba (ur. 13 maja 1976) – piłkarz z Demokratycznej Republiki Konga grający na pozycji pomocnika.
Kariera klubowa.
W swojej karierze piłkarskiej Bazamba był między innymi zawodnikiem klubu AS Dragons z Kinszasy.
Kariera reprezentacyjna.
W reprezentacji Demokratycznej Republiki Konga Bazamba zadebiutował w 1997 roku. W 1998 roku zajął ze swoją kadrą 3. miejsce w Pucharze Narodów Afryki 1998. Na tym turnieju zagrał w 5 meczach: z Togo (2:1), z Tunezją (1:2), z Ghaną (1:0), ćwierćfinale z Kamerunem (1:0) i półfinale z Południową Afryką (1:2).
W 2000 roku Bazamba został powołany do kadry na Puchar Narodów Afryki 2000. Na tym turnieju rozegrał jedno spotkanie, z Gabonem (0:0).

</doc>
<doc id="2433669" url="https://pl.wikipedia.org/wiki?curid=2433669" title="Tusikila Mampuya">
Tusikila Mampuya

Tusikila Mampuya (ur. 2 lutego 1977) – kongijski piłkarz grający na pozycji bramkarza.
Kariera klubowa.
W swojej karierze piłkarskiej Mampuya był między innymi zawodnikiem klubu AC Sodigraf z Kinszasy.
Kariera reprezentacyjna.
W 2000 roku Mampuya został powołany do reprezentacji Demokratycznej Republiki Konga na Puchar Narodów Afryki 2000. Na tym turnieju był rezerwowym bramkarzem i nie rozegrał żadnego meczu.

</doc>
<doc id="2433671" url="https://pl.wikipedia.org/wiki?curid=2433671" title="Médard Lusadusu Basilwa">
Médard Lusadusu Basilwa

Médard Lusadusu Basilwa, właśc. Médard Mathieu Lusadusu Basilwa (ur. 5 marca 1958 w Kibunzi) – kongijski trener piłkarski, były selekcjoner reprezentacji Demokratycznej Republiki Konga.
Kariera trenerska.
W 2000 roku Lusadusu poprowadził reprezentację Demokratycznej Republiki Konga w Pucharze Narodów Afryki 2000. Demokratyczna Republika Konga nie wyszła z grupy notując wyniki: 0:0 z Algierią, 0:1 z Republiką Południowej Afryki i 0:0 z Gabonem.

</doc>
<doc id="2433672" url="https://pl.wikipedia.org/wiki?curid=2433672" title="Juodupė">
Juodupė

Juodupė (pol. hist. "Pojedupie") – miasteczko na Litwie, położone w okręgu poniewieskim, w rejonie rakiszeckim. Liczy 1769 mieszkańców (2011).

</doc>
<doc id="2433678" url="https://pl.wikipedia.org/wiki?curid=2433678" title="Przyjaciel Dzieci">
Przyjaciel Dzieci



</doc>
<doc id="2433680" url="https://pl.wikipedia.org/wiki?curid=2433680" title="Beniamin (Kiriłłow)">
Beniamin (Kiriłłow)

Beniamin, imię świeckie Eduard Pawłowicz Kiriłłow (ur. 17 września 1979 w Murgab) – rosyjski biskup prawosławny. 
Ukończył szkołę duchowną w Sarańsku, gdzie w 1999 złożył również wieczyste śluby zakonne. 17 kwietnia 1999 przyjął święcenia diakońskie z rąk biskupa sarańskiego i mordowskiego Warsonofiusza. 9 lipca tego samego roku biskup Warsonofiusz wyświęcił go na kapłana. W 2001 ukończył seminarium duchowne w Niżnym Nowogrodzie. W 2009 zakończył ponadto studia na kierunku historia w Mordowskim Instytucie Historyczno-Socjologicznym. Od 2000 do 2006 był prorektorem szkoły duchownej w Sarańsku.
W 2006 został przełożonym monasteru Trójcy Świętej w Bolszym Czufarowie.
W 2011 podjął studia w Moskiewskiej Akademii Duchownej.
W tym samym roku, 5 października, Święty Synod Rosyjskiego Kościoła Prawosławnego nominował go na pierwszego biskupa ardatowskiego i atiaszewskiego. 7 października hieromnich Beniamin otrzymał godność archimandryty. Jego chirotonia biskupia odbyła się 14 października 2011 w soborze Chrystusa Zbawiciela w Kaliningradzie z udziałem konsekratorów: patriarchy moskiewskiego i całej Rusi Cyryla, metropolitów sarańskiego i mordowskiego Warsonofiusza, rostowskiego Merkuriusza, krasnojarskiego Pantelejmona, arcybiskupa wileńskiego i litewskiego Innocentego, biskupów bałtijskiego Serafina, sołniecznogorskiego Sergiusza oraz magadańskiego Jana.

</doc>
<doc id="2433682" url="https://pl.wikipedia.org/wiki?curid=2433682" title="Jan z Parmy">
Jan z Parmy

Jan z Parmy, właśc. Giovanni Buralli (ur. ok. 1208 w Parmie, zm. 19 marca 1289 w Camerino) − włoski franciszkanin (OFM), generał zakonu w latach 1247–1257, błogosławiony Kościoła katolickiego.
Życiorys.
Urodził się w Parmie. Święcenia kapłańskie przyjął, będąc już członkiem Zakonu Braci Mniejszych. Był lektorem teologii na Uniwersytecie w Bolonii i w Neapolu. Jako ekspert wziął udział w Soborze lyońskim I w 1245. Został wybrany ministrem generalnym podczas kapituły generalnej w Lyonie w 1247.
Po wyborze rozpoczął wizytacje prowincji w Europie. Był przyjęty przez Edwarda III w Anglii i Ludwika IX we Francji. Ten ostatni wziął również udział w kapitule prowincjalnej w Sens. W 1249 Jan z Parmy zwołał kolejną kapitułę do Metzu. Po niej opublikowano nowe prawa, które miały stanowić próbę pogodzenia dwóch nurtów w łonie zakonu franciszkańskiego − rygorystów z tzw. wspólnotą, dążącą do wprowadzania zmian w interpretacji reguły św. Franciszka z Asyżu.
Uczestniczył w Synodzie w Nicei, gdzie podjęto kroki ku zjednoczeniu Kościoła łacińskiego z prawosławnym. Był to początek drogi ku usankcjonowaniu unii, do którego doszło podczas Soboru lyońskiego II w 1274. W 1249 Jan przebywał jako legat Innocentego IV na Wschodzie na dworze cesarza Jana III Dukasa Watatzesa. Do Italii powrócił w 1250.
Za generalatu Jana z Parmy miał miejsce konflikt pomiędzy wykładowcami katedr uniwersyteckich w Paryżu. Z jednej strony stali franciszkanie z dominikanami po drugiej zaś przedstawiciele kleru diecezjalnego i inni wykładowcy. Do zaostrzenia doszło po publikacji w 1254 dziełka "Liber introductorius in Evangelium aeternum" franciszkanina Gerarda z Borgo San Donnino. Było przesiąknięte tezami Joachima z Fiore. Dzieło potępił 25 października 1255 papież Aleksander IV. Jan z Parmy był znany z sympatii do niektórych poglądów Joachima. Nigdy nie był tak zuchwały w swym nauczaniu jak Gerard, uznawał jednak eschatologiczną rolę św. Franciszka jako anioła szóstej pieczęci, który zapoczątkowywał trzeci stan w dziejach świata. Papież zachęcił Jana do rezygnacji z urzędu. Miało to miejsce podczas kapituły generalnej w bazylice Matki Bożej Ołtarza Niebiańskiego w Rzymie w 1257. Na swojego następcę Jan wskazał Bonawenturę z Bagnoreggio. Nowy generał powołał komisję, która miała zbadać czy oskarżenia Jana o joachimizm są słuszne. Przed karą dożywotniego więzienia obronił go kard. Ottobono Fieschi, przyszły papież Hadrian V. Przez następnych trzydzieści lat Jan mieszkał w pustelni franciszkańskiej w Greccio. Dwukrotnie papieże nosili się z zamiarem wyniesienia go do godności kardynalskiej. W 1289 wyruszył za zgodą papieża Mikołaja III w podróż na Wschód. Zmarł w czasie podróży w Camerino w marcu 1289.
Na życzenie Jana z Parmy, Tomasz z Celano napisał trzecie swe dzieło o św. Franciszku z Asyżu − "Tractatus de miraculis".
Został beatyfikowany przez papieża Piusa VI w 1777.
Jego wspomnienie liturgiczne obchodzone jest w dzienną pamiątkę śmierci.

</doc>
<doc id="2433683" url="https://pl.wikipedia.org/wiki?curid=2433683" title="Baszta Ciesielska w Krakowie">
Baszta Ciesielska w Krakowie



</doc>
<doc id="2433687" url="https://pl.wikipedia.org/wiki?curid=2433687" title="Arnold Ipolyi-Stummer">
Arnold Ipolyi-Stummer

Arnold Ipolyi-Stummer (ur. 20 października 1823 w Kosihy nad Ipľom, zm. 2 grudnia 1886 w Oradei) – węgierski duchowny katolicki, historyk, ósmy biskup ordynariusz bańskobystrzycki od 1871 roku.
Życiorys.
Młodość i wykształcenie.
Urodził się w 1823 roku w Kosihy nad Ipľom jako syn Františka Stummera i jego żony Arsenii z domu Smrečaniovej. W wieku 13 lat zdecydował się wybrać drogę kapłańską, wstępując do alumnatu archidiecezji ostrzyhomskiej. Przez dwa lata uczęszczał do Emericianum w Bratysławie, a następnie uczył się w Trnawie i na słynnym wiedeńskim Pázmáneum, gdzie pobierał nauki teologiczne przez cztery lata. W 1844 roku wstąpił do seminarium duchownego w Ostrzyhomie, uzyskując rok później niższe święcenia, a w 1847 roku pełne święcenia kapłańskie.
Działalność duszpastersko-naukowa.
W latach 1845–1847 pracował jako tutor w rodzinie baronów Mednyánszky, będąc jednocześnie wikariuszem w Komárom-Szen-Péter. W 1848 roku przeniósł się do Bratysławy, będąc przez krótki czas wychowawcą i nauczycielem w rodzinie hrabiego Palffy. Wkrótce potem objął probostwo w Zohorze.
Jeszcze przed święceniami interesował się historią, czego owocem było napisanie w 1854 roku dzieła dotyczącego mitologii węgierskiej, w którym pisał o życiu religijnym Węgrów przed przyjęciem wiary chrześcijańskiej. Praca ta zyskała nagrodę Węgierskiej Akademii Nauk, jednak nie doczekała się druku w prasie, ponieważ została ostatecznie wycofana z niego przez autora.
W 1860 roku został przeniesiony na probostwo w Törökszentmiklós. Towarzyszył Franzowi Kubinyiemu i Emerichowi Henszlmannowi w ich podróży do Stambułu w 1862 roku, podczas której odkrył część zbiorów z biblioteki należącej do Macieja Korwina. W 1863 roku otrzymał godność kanonika egerskiego, a w 1869 roku mianowano go dyrektorem Centralnego Seminarium Duchownego Kościoła Katolickiego w Peszcie.
Był aktywnym członkiem Węgierskiej Akademii Nauk oraz innych towarzystw naukowych w kraju i za granicą. Należał do współzałożycieli Węgierskiego Towarzystwa Historycznego i jego pierwszym wiceprezydentem, a następnie prezydentem. Jego działalność naukowa koncentrowała się wokół zagadnień związanych z historią, historią sztuki, archeologią i sztuką sakralną. Wzbogacił węgierską Narodową Galerię w sześćdziesiąt cennych obrazów.
Biskup bańskobystrzycki.
W 1871 roku papież Pius IX powołał go na funkcję ordynariusza bańskobystrzyckiego. Jego konsekracja biskupia miała miejsce w późniejszym roku. Należał do wielkich dobroczyńców Kościoła, wspierał materialnie szkoły. Zlecił publikację wielu prac dotyczących historii, w tym schematyzmu diecezji "Schematizmus historicus dioecesis Neosoliensis", który został opracowany w 1876 roku w rocznicę 100-lecia diecezji przez słowackiego księdza i historyka Františka Sasika. Zmarł w 1886 roku w Oradei,a w swoim testamencie wszystkie swoje zbiory przekazał na cele muzealne.

</doc>
<doc id="2433690" url="https://pl.wikipedia.org/wiki?curid=2433690" title="Skocznia narciarska w Kielcach">
Skocznia narciarska w Kielcach

Skocznia narciarska w Kielcach – nieistniejąca skocznia narciarska w Kielcach. Znajdowała się na szczycie Pierścienicy.
Historia.
Pod koniec lat 30. XX wieku na szczycie Pierścienica istniała prowizoryczna skocznia, na której oddawano pierwsze skoki. Skocznia drewniana powstała na początku lat 50. XX wieku, uroczyste otwarcie nastąpiło 14 lutego 1954 roku. Inicjatorem jej budowy był Włodzimierz Wójcikiewicz (pełnił wówczas funkcję sekretarza Okręgowego Związku Narciarskiego). Najdłuższe skoki (około 24 metrowe) oddawał Jan Starzyński, wielokrotny mistrz województwa kieleckiego w skokach narciarskich. Obiekt nie spełniał jednak wymogów regulaminowych pozwalających na rozgrywanie zawodów, dlatego tylko sporadycznie odbywały się na nim konkursy lokalne.
Nowa, betonowa skocznia, którą zaprojektował Jerzy Muniak, została oddana do użytku 11 stycznia 1970 roku (budowę zakończono w grudniu 1969). Wówczas odbyły się na niej pierwsze zawody. Oglądało je kilka tysięcy widzów (została uruchomiona dodatkowa linia autobusowa, która dowoziła kibiców z centrum miasta). Wygrał Józef Zubek (Start Zakopane), który oddał skoki na odległość 42 i 43 metrów. Drugie miejsce ze stratą 0,1 pkt zajął Wojciech Fortuna (Gwardia-Wisła Zakopane). Ponadto w trakcie tych zawodów, choć już poza konkursem, Stanisław Janik (Gwardia-Wisła Zakopane) ustanowił niepobity nigdy rekord skoczni – skoczył na odległość 45 metrów.
W latach 70. XX wieku na skoczni organizowany był m.in. konkurs o Puchar Prezydenta Kielc. Ostatnie zawody w kategorii seniorów odbyły się 8 lutego 1976 roku. Zwyciężył w nich Józef Zubek, który skoczył 41 i 42 metry. 16 stycznia 1977 rozegrany został jeszcze konkurs młodzików o Puchar Gór Świętokrzyskich, który wygrał Janusz Chabik, reprezentant Budowlanych Kielce. Łącznie na skoczni rozegrano jedynie około 10 zawodów, bowiem krążyła opinia, że przy projektowaniu obiektu został popełniony błąd, którego skutki mogły być niebezpieczne dla zawodników.
Na szczycie Pierścienica istniał także wybudowany w latach 50. XX wieku domek w stylu góralskim. Mieściły się w nim: biuro, przebieralnia i bufet. Budynek spłonął w latach 90. XX wieku. Sama skocznia, która po zamknięciu stała się platformą widokową, niszczała. Schody zostały zdemolowane i rozkradzione. Wchodzenie na obiekt stało się niebezpieczne, wydarzyło się kilka wypadków. Istniały pomysły aby na obiekcie powstały taras widokowy i ścianka wspinaczkowa. Mówiono również o remoncie, lecz ze względów finansowych nie doszło do niego. Ostatecznie 19 września 2006 roku skocznia została zburzona.

</doc>
<doc id="2433691" url="https://pl.wikipedia.org/wiki?curid=2433691" title="Pierścienica (skocznia narciarska)">
Pierścienica (skocznia narciarska)



</doc>
<doc id="2433692" url="https://pl.wikipedia.org/wiki?curid=2433692" title="Mils Muliaina">
Mils Muliaina

Mils Muliaina (ur. 31 lipca 1980 w Salelesi) – nowozelandzki rugbysta samoańskiego pochodzenia, uniwersalny zawodnik formacji ataku, reprezentant kraju w wersji siedmio- i piętnastoosobowej. Zdobywca Pucharów Świata w obu odmianach tego sportu, złoty medalista igrzysk Wspólnoty Narodów, trzykrotny juniorski mistrz świata, sześciokrotny zwycięzca Pucharu Trzech Narodów i dwukrotny IRB Sevens World Series oraz triumfator Super 12 z Blues.
Młodość.
We wczesnym dzieciństwie Milsa jego rodzina w poszukiwaniu pracy przeniosła się z Samoa do Invercargill w Nowej Zelandii. Już w wieku czterech lat zaczął grać w rugby, w odmianę rugby league. Uczęszczał do Tweedsmuir Intermediate i Southland Boys' High School, skąd w 1998 roku w ostatnim roku nauki przeniósł się otrzymawszy stypendium sportowe do Kelston Boys' High School w Auckland. Dobre występy w reprezentacji szkoły zakończyły się jej zwycięstwem w mistrzostwach kraju i pierwszych World Schools Rugby Championship, a także zaowocowały powołaniem do reprezentacji New Zealand Schools. Dyrektorem tej szkoły wówczas był późniejszy selekcjoner reprezentacji Walii i All Blacks – Graham Henry. To dzięki niemu Muliaina nie powrócił do Invercargill, by grać w drużynie Southland, lecz został wytypowany do Auckland Rugby Academy.
Kariera klubowa.
W latach 1999–2005 czterdzieści dwa razy wystąpił w drużynie Auckland w krajowych rozgrywkach National Provincial Championship. Zespół ten w tym czasie czterokrotnie zwyciężył w tych rozgrywkach, zaś Muliaina wystąpił w dwóch z tych finałów – w edycjach 2002 i 2005. Na poziomie klubowym związany był wówczas z Auckland Suburbs RFC. W 2001 roku został wybrany do zespołu Blues występującego w Super 12. Zadebiutował meczem z Highlanders, a w kolejnych dwóch zanotował dające wygrane przyłożenia, dobrą passę przerwała jednak złamana ręka. Uważany był wówczas za zawodnika mogącego grać tak samo dobrze na obu skrzydłach, środku ataku czy jako obrońca. W klubie tym grał do roku 2005 zwyciężając w rozgrywkach w edycji 2003 po zwycięstwie w finale nad Crusaders.
W 2006 roku przeniósł się do Chiefs i zarazem został częścią składu grającego w NPC zespołu Waikato. Był kapitanem "Chiefs" w latach 2009–2011, już w roku 2008 okazjonalnie pełniąc tę rolę, i w pierwszym z nich poprowadził drużynę do jedynego w historii klubu finału Super 14, gdzie doznała dotkliwej porażki z południowoafrykańskimi Bulls. Dobry sezon przyniósł mu wyróżnienie dla najlepszego nowozelandzkiego gracza tych rozgrywek. Z uwagi na reprezentacyjne obowiązki w barwach Waikato zagrał jedynie siedem razy, w tym w zwycięskim finale edycji 2006. Złamany w kwietniu 2010 roku kciuk i trudna rehabilitacja przerywana innymi urazami spowodowała, że ominął większość sezonu Super 14 i poważnie rozważał zakończenie kariery. Do gry powrócił występem dla lokalnego klubu Te Rapa, z którym związany był podczas kontraktu w Waikato.
Na początku czerwca 2011 roku Muliaina ogłosił podpisanie dwuletniego kontraktu z japońskim klubem NTT Docomo. W pierwszym sezonie w tej drużynie wystąpił w dziewięciu meczach zdobywając trzy przyłożenia. Już pod koniec 2012 roku ponownie zainteresowały się nim zespoły Super Rugby, również sam zawodnik nie wykluczył powrotu do Nowej Zelandii po zakończeniu kontraktu. W połowie października 2013 roku podpisał kontrakt z Chiefs, a do zespołu miał dołączyć w lutym 2014, by walczyć o miejsce środkowego ataku. Z uwagi na kontuzje innych graczy szybko pojawił się w wyjściowej piętnastce. Uraz łokcia, początkowo nie wymagający interwencji chirurgicznej, zakończył się jednak operacją eliminującą go z większej części sezonu. W maju 2014 roku zawodnik ogłosił przejście do irlandzkiego zespołu Connacht, zostając pierwszym reprezentantem Nowej Zelandii w historii tej prowincji.
Kariera reprezentacyjna.
Karierę reprezentacyjną rozpoczął od zespołu U-18, w którym występował wraz z Aaronem Maugerem i Jerrym Collinsem. W kolejnych latach z nowozelandzkimi drużynami juniorskimi odnosił duże sukcesy – w 1999 został mistrzem świata juniorów z kadrą U-19 oraz dwukrotnie powtórzył to osiągnięcie z reprezentacją U-21 w latach 2000 i 2001.
Z reprezentacją rugby siedmioosobowego brał udział w dwóch zakończonych triumfem kampaniach IRB Sevens World Series w sezonach 1999/2000 i 2000/2001. W 2001 roku zdobył Puchar Świata w argentyńskim Mar del Plata, a rok później uczestniczył w Igrzyskach Wspólnoty Narodów 2002 zdobywając złoty medal.
W roku 2000 odbył "tournée" po Europie wraz z nowozelandzką reprezentacją A. Do pierwszej reprezentacji został powołany w 2003 roku i zadebiutował wchodząc z ławki rezerwowych w przegranym spotkaniu z Anglią 14 czerwca. Stał się jednym z filarów tej reprezentacji – od swojego debiutu wystąpił w 34 z rzędu meczach "All Blacks", co stanowi dwunasty wynik w historii nowozelandzkiego rugby. Po wygranym przez Nową Zelandię Pucharze Trzech Narodów został powołany na Puchar Świata w Rugby 2003 i został wraz z Dougiem Howlettem współzwycięzcą w klasyfikacji dla zawodnika z największą liczbą przyłożeń (po 7), a jego drużyna zdobyła brązowy medal.
W latach 2005–2007 reprezentacja Nowej Zelandii z Muliainą w składzie zdominowała rugby na południowej półkuli, wygrywając wszystkie trzy edycje Pucharu Trzech Narodów, a dodatkowo w roku 2005 pokonując w trzech meczach British and Irish Lions oraz zdobywając pierwszy od 1978 roku, a drugi w historii "All Blacks", Wielki Szlem po zwycięstwach nad czterema reprezentacjami z Wysp Brytyjskich.
Wysoka i stabilna forma sprawiła, że zawodnik dostał powołanie na rozgrywany we Francji Puchar Świata w Rugby 2007. Nieudana, zakończona porażką z gospodarzami w ćwierćfinale, kampania "All Blacks" zmotywowała pragnącego walczyć o Puchar Webba Ellisa Muliainę do przedłużenia kontraktu z NZRU na kolejne lata. Odrzucił tym samym lukratywne oferty z zagranicy, m.in. z RC Toulonnais. Kontynuował zatem z powodzeniem występy w nowozelandzkich barwach, święcąc wraz z drużyną w następnym roku triumf w Pucharze Trzech Narodów oraz drugi w karierze Wielki Szlem okraszając go dwoma przyłożeniami w meczu z Anglią.
W czerwcu 2009 roku poprowadził reprezentację Nowej Zelandii w trzech testmeczach, w zastępstwie kontuzjowanego Richiego McCaw, zostając trzecim w historii kapitanem "All Blacks" pochodzącym z Samoa, wcześniej uczynili to Tana Umaga i Rodney So'oialo. Po wyleczeniu serii kontuzji rok 2010 okazał się pasmem sukcesów zawodnika – wygrana w Pucharze Trzech Narodów, gdzie wraz z Jamesem O’Connorem zdobyli najwięcej przyłożeń w tych rozgrywkach, po raz trzeci zdobyty Wielki Szlem oraz nominacja do nagrody dla najlepszego zawodnika roku na świecie. Dodatkowo, wraz z Richiem McCaw, wyrównali w meczu ze Szkocją wynoszący 92 spotkania rekord Seana Fitzpatricka, a tydzień później w meczu z Irlandią ustanowili nowy rekord w liczbie występów w nowozelandzkiej reprezentacji.
Powołany na już trzeci Puchar Świata Muliaina swój setny mecz w barwach "All Blacks" rozegrał w wygranym ćwierćfinale PŚ 2011 przeciwko Argentynie, zostając drugim w historii po Richiem McCaw nowozelandzkim rugbystą, który osiągnął tę barierę. W meczu tym doznał kontuzji ramienia, która wyeliminowała go z dalszej gry w tym turnieju, a dzień później ogłosił zakończenie reprezentacyjnej kariery. All Blacks zaś ostatecznie zwyciężyli w turnieju. Ogółem podczas kariery reprezentacyjnej wystąpił w stu testmeczach zdobywając z przyłożeń wszystkie 170 punktów, a dodatkowo wziął udział w dwóch meczach "All Blacks" przeciwko Barbarian F.C. w 2004 roku oraz Munster Rugby w 2008 roku. Dla Barbarians zagrał natomiast w dwóch spotkaniach na przełomie maja i czerwca 2012 roku.

</doc>
<doc id="2433694" url="https://pl.wikipedia.org/wiki?curid=2433694" title="Muzeum i Galeria Sztuki Kelvingrove">
Muzeum i Galeria Sztuki Kelvingrove



</doc>
<doc id="2433697" url="https://pl.wikipedia.org/wiki?curid=2433697" title="Molinicos">
Molinicos

Molinicos − miasto w południowo-wschodniej Hiszpanii, w Albacete (prowincja), w regionie Kastylia-La Mancha. 1.060 mieszkańców (INE 2010).

</doc>
<doc id="2433701" url="https://pl.wikipedia.org/wiki?curid=2433701" title="Ida Raming">
Ida Raming

Ida Raming (ur. 1932 w Fürstenau w Niemczech) – niemiecka wykładowczyni, pisarka i teolożka katolicka.
Raming studiowała teologię rzymskokatolicką, filozofię i pedagogikę na Westfalskim Uniwersytecie Wilhelma w Münsterze i Uniwersytecie we Fryburgu. Obroniwszy pracę zatytułowaną "Wykluczenie kobiet z kapłaństwa – tradycja z woli Boga czy dyskryminacja wobec kobiet?", ukończyła studia w 1973 roku. Rozpoczęła pracę jako wykładowczyni. Napisała szereg książek z dziedziny statusu kobiet w Kościele rzymskokatolickim.
W 1986 roku była jedną z założycielek stowarzyszenia Maria Magdalena - Inicjatywa na rzecz Równości Kobiet w Kościele. 28 czerwca 2002 roku Raming wraz z sześcioma innymi kobietami otrzymała święcenia kapłańskie z rąk biskupa Rómulo Antonio Braschi. Kobiety przyjęły święcenia na łodzi płynącej Dunajem, niedaleko Pasawy przy granicy Niemiec i Austrii. Stwierdziły, że był to "akt protestu wobec doktryny kościelnej i prawom kościelnym, które dyskryminują kobiety". W 2003 roku Raming została za to ekskomunikowana przez Kościół rzymskokatolicki.

</doc>
<doc id="2433704" url="https://pl.wikipedia.org/wiki?curid=2433704" title="Imrich Bende">
Imrich Bende

Imrich Bende (ur. 28 sierpnia 1824 w Baji, zm. 26 marca 1911 w Nitrze) – węgierski duchowny katolicki, dziewiąty biskup ordynariusz bańskobystrzycki w latach 1887–1893, a następnie biskup ordynariusz nitrzański od 1893 roku.
Życiorys.
Urodził się w 1824 roku w Baji. Po ukończeniu wiedeńskiego Pázmáneum, podjął studia teologiczne na Uniwersytecie Wiedeńskim, które ukończył w 1847 roku uzyskując stopień naukowy doktora teologii. W tym samym roku przyjął święcenia kapłańskie. Pracował następnie jako duszpasterz w parafiach na terenie Austro-Węgier. W latach 1869–1875 i 1878–1887 był posłem na Sejm, związanym z liberałami.
W 1887 roku papież Leon XIII mianował go biskupem bańskobystrzyckim. Jego konsekracja biskupia miała miejsce jeszcze w tym samym roku. Należał do gorliwych orędowników społecznego nauczania Leona XIII, które ten zawarł w encyklice "rerum novarum". W tym celu pisał listy pasterskie i kazania. Wspierał ubogich z terenu swojej diecezji, przekazując na pomoc im 60 tysięcy koron. za jego rządów madziaryzacja Słowaków posunęła się dalej.
19 stycznia 1893 roku został przeniesiony do diecezji nitrzańskiej, gdzie objął funkcję ordynariusza.

</doc>
<doc id="2433706" url="https://pl.wikipedia.org/wiki?curid=2433706" title="Bitwa o Bajt Hanun">
Bitwa o Bajt Hanun

Bitwa o Bajt Hanun została stoczona pomiędzy Siłami Obronnymi Izraela a armią egipską o wioskę Bajt Hanun (obecnie na terytorium Strefy Gazy) podczas I wojny izraelsko-arabskiej w dniach 15-22 października 1948. Bitwa stanowiła część operacji Jo’aw i zakończyła się strategicznym zwycięstwem Izraelczyków.
Tło wydarzeń.
W maju 1948 w Palestynie rozpoczęła się I wojna izraelsko-arabska, która była kontynuacją Wojny domowej w Mandacie Palestyny (1947-1948). W przeciwieństwie do wojny domowej, była to typowa wojna o charakterze konwencjonalnym, w którym zaangażowało się szereg państw arabskich. Na froncie południowym, część pustyni Negew, pas wybrzeża i większą część Judei zajęły wojska egipskie. Na Negewie w całkowitej izolacji pozostała żydowska enklawa. Dla izraelskiego dowództwa na froncie południowym priorytetem stało się dostarczenie zaopatrzenia dla tych osiedli, których utrzymanie było strategicznym interesem Izraela. W tym celu przeprowadzono szereg nieudanych operacji wojskowych: operacja An-Far (9-15 lipca) i operacja Mawet la-polesz (16-18 lipca). W dniu 18 lipca rozpoczął się drugi rozejm. W okresie tym przeprowadzono operację GJS 1 (27 lipca) i operację GJS 2 (30 lipca - 2 sierpnia). Zakończyły się one niepowodzeniem i nie udało się otworzyć korytarza komunikacyjnego. Podjęto wówczas decyzję o dostarczeniu zaopatrzenia drogą powietrzną i przeprowadzono operację Awak (23 sierpnia - 21 października).
Na posiedzeniu rządu 6 października, zatwierdzono plan operacji Dziesięć Plag, której nazwa nawiązywała do biblijnych dziesięciu plag, którymi Bóg ukarał Egipcjan, zmuszając ich do wypuszczenia z niewoli Izraelczyków. Nazwę zmieniono jednak na operację Jo’aw, na cześć Jicchaka Dubno (pseudonim „"Jo’aw"”), który zginął 21 maja 1948 dowodząc obroną kibucu Negba. Plan przewidywał przeprowadzenie jednoczesnych ataków na egipskie linie obronne od północy i południa, w celu przejęcia kontroli nad strategiczną drogą wzdłuż wiosek Kaukaba, Hulajkat i Burajr. Umożliwiłoby to dostarczenie zaopatrzenia drogą lądową do żydowskich osiedli na pustyni Negew. Równocześnie przecięto by egipską linię komunikacyjną łączącą wybrzeże ze zgrupowaniem wojsk w rejonie Irak Suwajdan, al-Faludża i Irak al-Manszija. Aby uniemożliwić Egipcjanom podciągnięcie posiłków, zamierzano wbić klin przecinający egipskie linie komunikacyjne w rejonie wioski Bajt Hanun, na północny wschód od Gazy. Przebiegała tędy nadmorska linia kolejowa oraz ważna strategicznie droga. Siły izraelskie miały następnie kontynuować natarcia w kierunku na Strefę Gazy i Beer Szewę, dążąc do przejęcia kontroli nad całą pustynią Negew. Plan przewidywał, że marynarka i lotnictwo będą prowadzić szeroko zakrojone działania, aby wesprzeć w ten sposób ofensywę lądową.
Przebieg bitwy.
W nocy z 15 na 16 października z kibucu Nir Am wyruszył 3 Batalion Brygady Jiftach wspierany przez dwie kompanie 8 Batalionu Brygady Negew i artylerię - jedna bateria dział kaliber 75 mm, dwa działa kaliber 65 mm i moździerze. W rezerwie operacyjnej pozostawał wzmocniony batalion piechoty.
Siły te rozpoczęły natarcie od zachodu na arabską wioskę Bajt Hanun, starając się wbić klinem w egipskie pozycje obronne i przeciąć biegnącą wzdłuż wybrzeża drogę, pełniącą funkcję najważniejszego szlaku zaopatrzenia wojsk egipskich. W pierwszą noc bitwy Izraelczycy zbliżyli się na odległość 600 metrów na wschód od wioski Bajt Hanun, zajmując osiem okolicznych wzgórz. Dowództwo zajęło Wzgórze 113.9 na północ od kibucu Nir Am. Pozostałe zajęte wzgórza to: 81.2, 75.6, 79.6, 78.7, 84.4, 80.1 i 110.7. Jednocześnie małe izraelskie jednostki sabotażowe przeniknęły na tyły wojsk egipskich i m.in. wysadziły linię kolejową z Rafah do al-Arisz oraz mosty drogowe pomiędzy Rafah a Chan Junus. W rejonie Bajt Hanun wysadzono mosty drogowe w wadi al-Halib i wadi al-Hesi. Jeszcze tej samej nocy Egipcjanie próbowali kontratakować na najdalej wysunięte na północ Wzgórze 81.2, zostali jednak odparci. Natomiast egipskie pojazdy opancerzone p[odjęły próbę wzmocnienia od południa sił broniących wioskę Bajt Hanun, znalazły się jednak pod ostrzałem izraelskiej artylerii i wycofały się.
16 października Izraelczycy podjęli nieudaną próbę zajęcia pobliskiej wioski Dimra. Równocześnie egipska artyleria i lotnictwo zadały duże straty izraelskim siłom w rejonie Bajt Hanun, ponieważ nie zdążyli oni jeszcze wybudować odpowiednich fortyfikacji, który byłyby odporne na bombardowania.
17 października Egipcjanie zajęli Wzgórze 60.3 położone na północ od Wzgórza 81.2. Pozycję tę wykorzystali do prowadzenia skutecznego ostrzału artyleryjskiego i chronienia zbliżającego się od południa dużego konwoju samochodów ciężarowych jadących z posiłkami. Izraelscy żołnierze z Brygady Jiftach usiłowali powstrzymać konwój, jednak większość pojazdów zdołała uniknąć ognia karabinów, docierając w rejon walk prowadzonych bardziej na północ. W nocy z 17 na 18 października Izraelczycy zajęli Wzgórze 81 położone bliżej drogi, mając nadzieję, że w ten sposób powstrzymają następne konwoje.
18 października Egipcjanie skoncentrowali swoje kontrataki na Wzgórza 75.6 i 81 usiłując w ten sposób przywrócić normalną komunikację i zapewnić swobodę dostaw zaopatrzenia. Następnego dnia Egipcjanie przeprowadzili ewakuację swojego sztabu z al-Majdal. Wszystkie pojazdy przejeżdżały przez rejon Bajt Hanun pod ochroną zasłony dymnej i ciężkiego ostrzału artyleryjskiego okolicznych wzgórz. Izraelczycy widząc, że ich klin nie spełnia swojej roli, przesunęli swoje pozycje dalej na zachód. W nocy z 19 na 20 października zajęli Wzgórze 60.3, a następnej nocy Wzgórza 57 i 70, z których roztaczał się widok na Bajt Hanun.
W dniu 21 października Egipcjanie wybudowali na zachód od wioski Bajt Hanun alternatywną drogę, która omijała pozycje żydowskie. Budowa drogi wymagała dużo pracy inżynieryjnej, gdyż na piaszczystych wydmach ułożono konstrukcję z drewnianych desek wzmocnionych metalową siatką. Po takiej prowizorycznej drodze mogły przejeżdżać samochody ciężarowe i pojazdy pancerne. Izraelczycy usiłowali przerwać tę drogę i zajęli położoną bardziej na północ wioskę Dajr Sunajd, Egipcjanie utrzymali jednak drogę przejezdną. 22 października nastąpiło zakończenie walk.
Reakcje i następstwa.
Bitwa o utworzenie klina w Bajt Hanun zakończyła się strategicznym zwycięstwem Izraelczyków. Nie udało się co prawda rozdzielić egipskie wojska na wybrzeżu, i sztab został ewakuowany z al-Majdal na południe, jednak Egipcjanie spostrzegali sytuację jako bardzo poważną i zaangażowali tutaj znaczne siły. Bitwa o Bajt Hanun uniemożliwiła swobodne poruszanie się egipskich wojsk. Wstrzymanie posiłków ułatwiło przeprowadzenie innych działań operacji Jo’aw i okazało się decydujące dla losów całej operacji.
Izraelczycy opuścili rejon Bajt Hanun dopiero na początku 1949, po podpisaniu porozumienia o zawieszenie broni między Izraelem a Egiptem.

</doc>
<doc id="2433708" url="https://pl.wikipedia.org/wiki?curid=2433708" title="Władysław Kornel Zieliński">
Władysław Kornel Zieliński

Władysław Kornel Zieliński (ur. 1836 we Lwowie, zm. 1895 w Warszawie) – pisarz polski.
Jego ojcem był księgarz, literat i kolekcjoner Ludwik Zieliński, w latach 1835–1842 wydawca periodyku "Lwowianin, czyli zbiór potrzebnych i użyteczych wiadomości".
Po ukończeniu gimnazjum służył w wojsku austriackim. W 1859 odbył kampanię włoską. Około 1863 osiadł w Kłodnicy Dolnej, następnie przeniósł się do Lublina, gdzie został nauczycielem w prywatnej szkole realnej. Pod koniec 1878 przeniósł się do Warszawy.
Publikował pod własnym nazwiskiem oraz pod pseudonimami (Mścisław Brona, Władysław z Zieliny). Wydawał powieści i opowiadania historyczne, m.in.: "Anna Orzelska. Powieść na tle historycznem z czasów Augusta II" (1881, 2 tomy), "August II. i Aurora Koenigsmarck" (1883, 2 tomy), "Flisacy. Opowiadanie" (1883, z wizerunkiem Sebastiana Fabiana Klonowicza), "Ostatni z rodu" (1884), "Apostolstwo św. Cyryla i Metodego oraz początki chrześcijaństwa w Polsce" (1881, studium historyczne), "W kraju Arpada" (1882), "Na południu. Według własnych wspomnień" (1883), "Śląsk (pruski) słowem i ołówkiem, na podstawie najnowszych źródeł przedstawiony" (1889), "Ze wspomnień żołnierza" (1880).
Był również autorem "Opisu Lublina" (1876) oraz "Monografii Lublina" (tom I, "Dzieje miasta Lublina", ukazał się w 1878; tom II z 1887 nie został wydany). Współpracował z redakcjami czasopism "Kurier Lubelski" i "Kalendarz Lubelski".

</doc>
<doc id="2433712" url="https://pl.wikipedia.org/wiki?curid=2433712" title="Karol Rimely">
Karol Rimely

Karol Rimely (ur. 4 lutego 1825 w Ostrzyhomiu, zm. 13 stycznia 1904 w Bańskiej Bystrzycy) – węgierski duchowny katolicki, dziesiąty biskup ordynariusz bańskobystrzycki od 1893 roku.
Życiorys.
Urodził się w 1825 roku w Ostrzyhomiu, gdzie ukończył szkoły: elementarną, średnią i podjął studia teologiczne. Po ich ukończeniu w 1848 roku przyjął święcenia kapłańskie. Pracował następnie w parafiach na terenie Austro-Węgier. W 1893 roku został mianowany przez papieża Leona XIII ordynariuszem bańskobystrzyckim. W tym samym roku miała miejsce jego konsekracja biskupia.
Za jego rządów miała miejsce renowacja budynku seminarium duchownego, który powiększono o dobudowane drugie pięto kosztem 60 tysięcy koron. Biskup Rimley wspierał także organizacje dobroczynne, na które przekazał 400 tysięcy koron. Suma ta pochodziła z własnych źródeł biskupa oraz z diecezjalnych nieruchomości. Mrocznym aspektem jego pontyfikatu była postępująca madziaryzacja oraz spory z księżmi popierającymi idee panslawizmu. Zmarł w 1904 roku w Bańskiej Bystrzycy.

</doc>
<doc id="2433714" url="https://pl.wikipedia.org/wiki?curid=2433714" title="Rezerwat przyrody Wolica">
Rezerwat przyrody Wolica



</doc>
<doc id="2433720" url="https://pl.wikipedia.org/wiki?curid=2433720" title="Rezerwat przyrody Jelenia Góra (małopolskie)">
Rezerwat przyrody Jelenia Góra (małopolskie)



</doc>
<doc id="2433722" url="https://pl.wikipedia.org/wiki?curid=2433722" title="Ełła Pamfiłowa">
Ełła Pamfiłowa

Ełła Aleksandrowna Pamfiłowa, ros. Элла Александровна Памфилова (ur. 12 września 1953 w Olmaliq, Uzbecka SRR) – rosyjska inżynier i polityk, minister ds. opieki społecznej Rosji w latach 1991–1994.
Życiorys.
W 1976 ukończyła studia w moskiewskim Instytucie Energetyki, uzyskując dyplom inżyniera elektronika. W latach 1976–1989 pracowała w przedsiębiorstwie Mosenergo.
W roku 1985 wstąpiła do KPZR, od 1990 bezpartyjna. Karierę polityczną rozpoczęła w 1989 zdobywając mandat do Rady Najwyższej ZSRR. Znalazła się tam w składzie komitetu ds. ochrony środowiska naturalnego. 15 listopada 1991 objęła stanowisko ministra ds. opieki społecznej w rządzie Jegora Gajdara. Pełniła tę funkcję także w kolejnym rządzie, kierowanym przez Wiktora Czernomyrdina. W lutym 1994 popadła w niełaskę Kremla i została usunięta ze stanowiska. Trzy miesiące później znalazła się w składzie Rady Polityki Społecznej działającej przy Prezydencie Federacji Rosyjskiej.
W maju 1996 stanęła na czele wszechrosyjskiego ruchu „Za zdrową Rosję”, ale w wyborach parlamentarnych 1999 nie zdobyła mandatu do Dumy. W wyborach prezydenckich 2000 była pierwszą kobietą w dziejach Rosji ubiegającą się o ten urząd. Zdobyła wówczas 1,02% głosów. W tym samym roku znalazła się w składzie społecznej komisji badającej przypadki naruszenia praw człowieka na Północnym Kaukazie.
W latach 2002–2010 przewodniczyła Komisji Praw Człowieka przy Prezydencie Federacji Rosyjskiej (od 2004 Komisji ds. Rozwoju Instytucji Społeczeństwa Obywatelskiego i Praw Człowieka). 30 lipca 2010 złożyła rezygnację z tej funkcji. W latach 2001–2014 była zaangażowana w działalność ruchu społecznego "Grażdanskoje dostoinstwo" (Гражданское достоинство).
W 2003 odznaczona Orderem Zasług dla Ojczyzny, a w 2010 Orderem Honoru.
W życiu prywatnym jest rozwódką, ma jedną córkę.

</doc>
<doc id="2433724" url="https://pl.wikipedia.org/wiki?curid=2433724" title="Jelly Jamm">
Jelly Jamm

Jelly Jamm – brytyjsko-hiszpańsko serial animowany, który swoją premierę w Polsce miał 1 sierpnia 2011 roku na Kanale MiniMini+, a 12 października 2011 roku na kanale Boomerang w bloku "Cartoonito". Wyprodukowany przez hiszpańskie firmy Vodka Capital, 737 Shaker i RTVE (Radio Television Española). Serial został wykonany techniką trójwymiarową CGI.
Fabuła.
Serial opowiada o losach pięciu przyjaciół o imionach Goomo, Bello, Mina, Rita i Ongo, którzy mieszkają na planecie Jammbo i przeżywają niesamowite i niezwykłe przygody.
Polski dubbing.
Wersja polska: Na Zlecenie MiniMini START INTERNATIONAL POLSKA (odc. 1-26) / SDI Media Polska (odc. 27-76)
Reżyseria: Agnieszka Zwolińska-Składanowska
Dialogi: 
Koordynacja produkcji: Ewa Krawczyk
Wystąpili:
i inni
Lektor tytułów odcinków: Anna Apostolakis-Gluzińska

</doc>
<doc id="2433725" url="https://pl.wikipedia.org/wiki?curid=2433725" title="Przyjaciel Dzieci (1848–1852)">
Przyjaciel Dzieci (1848–1852)

Przyjaciel Dzieci – polski tygodnik dla dzieci o charakterze wychowawczo-edukacyjnym, wydawany w latach 1848–1852 we Lwowie przez Zakład Narodowy im. Ossolińskich.
Założycielem i pierwszym redaktorem czasopisma był Franciszek Ksawery Bełdowski, pełniący tę funkcję do śmierci w 1850 roku. Jego następcą został Hipolit Witowski.
Pismo kładło nacisk na przybliżenie dzieciom otaczającego je świata i wychowanie obywatelskie. Stałymi działami „Przyjaciela Dzeci” były: "Religia", "Nauki przyrodzone" (zawierający informacje z zakresu biologii, chemii, fizyki i astronomii), "Opis Ziemi", "Historia – krótkie dzieje rodu ludzkiego", "Krótka historia Polski", "Powieści", "Moralne wierszyki". Okazjonalnie w tygodniku pojawiał się też dział "Zagadki". Wśród utworów literackich, prócz tekstów prozą, zamieszczano poezje m.in. Jana Kochanowskiego, Franciszka Karpińskiego, Juliana Ursyna Niemcewicza czy Adama Mickiewicza.
Artykuły zamieszczane w „Przyjacielu Dzieci” pisane były prostym, łatwym do zrozumienia przez dziecko językiem.

</doc>
<doc id="2433728" url="https://pl.wikipedia.org/wiki?curid=2433728" title="Rezerwat przyrody Glinki (podlaskie)">
Rezerwat przyrody Glinki (podlaskie)



</doc>
<doc id="2433729" url="https://pl.wikipedia.org/wiki?curid=2433729" title="Rezerwat przyrody Glinki">
Rezerwat przyrody Glinki



</doc>
<doc id="2433730" url="https://pl.wikipedia.org/wiki?curid=2433730" title="Wielka Brytania na Letnich Igrzyskach Olimpijskich 1948">
Wielka Brytania na Letnich Igrzyskach Olimpijskich 1948

Wielką Brytanię na Letnich Igrzyskach Olimpijskich 1948 reprezentowało 398 sportowców – 331 mężczyzn i 67 kobiety w 20 dyscyplinach.
Był to 12. start reprezentacji Wielkiej Brytanii na letnich igrzyskach olimpijskich. Wielka Brytania była organizatorem tych igrzysk (Londyn).

</doc>
<doc id="2433732" url="https://pl.wikipedia.org/wiki?curid=2433732" title="Rzeki na Białorusi">
Rzeki na Białorusi

Rzeki Białorusi mają charakter nizinny i reżim śnieżno-deszczowy. Ich łączna długość wynosi około 51 tys. km. Zamarzają od grudnia do końca marca. Dział wodny stanowi Grzęda Białoruska. Białoruskie rzeki należą do zlewisk:
Niektóre z większych rzek Białorusi wymienione w porządku hydrograficznym w kolejności od ujścia do źródeł. Litery P lub L oznaczają dopływ prawy lub lewy.

</doc>
<doc id="2433735" url="https://pl.wikipedia.org/wiki?curid=2433735" title="Rezerwat przyrody Żurawie Bagno">
Rezerwat przyrody Żurawie Bagno



</doc>
<doc id="2433738" url="https://pl.wikipedia.org/wiki?curid=2433738" title="Rezerwat przyrody Pieczyska (świętokrzyskie)">
Rezerwat przyrody Pieczyska (świętokrzyskie)



</doc>
<doc id="2433744" url="https://pl.wikipedia.org/wiki?curid=2433744" title="Wolfgang Radnai">
Wolfgang Radnai

Wolfgang Radnai (ur. 25 marca 1848 w Chişineu-Criş, zm. 4 października 1935 w Sümeg na Węgrzech) – węgierski duchowny katolicki, jedenasty biskup ordynariusz bańskobystrzycki w latach 1904–1920, a następnie arcybiskup tytularny Axomis.
Życiorys.
Urodził się w 1848 roku w Chişineu-Criş, w Siedmiogrodzie. Po ukończeniu szkoły średniej, zdecydował się podjąć studia teologiczne w seminarium duchownym. Po ich ukończeniu otrzymał w 1871 roku święcenia kapłańskie. Pracował następnie jako wikariusz i proboszcz w parafiach na terenie Austro-Węgier.
16 grudnia 1901 roku papież Leon XIII mianował go pierwszym w historii diecezji bańskobystrzyckiej biskupem pomocniczym, przydzielając mu jako stolicę biskupią Europus. Jego konsekracja biskupia miała miejsce 25 stycznia 1902 roku w katedrze w Bańskiej Bystrzycy, a głównym konsekratorem był kardynał Lőrinc Schlauch. Po śmierci dotychczasowego ordynariusza bańskobystrzyckiego, Karola Rimelyego został prekonizowany nowym zwierzchnikiem biskupstwa przez papieża Piusa X.
Na okres jego rządów w diecezji przypadł ciężki okres I wojny światowej (1914–1918) oraz rozpadu wielowiekowej Monarchii Habsburgów. W działalności duszpasterskiej starał się, aby wierni częściej przyjmowali Komunię Święta. Nie znał języka słowackiego, co doprowadziło do tego, że po utworzeniu niepodległej Czechosłowacji, w skład której weszły w całości Górne Węgry (Słowacja) został przez władze państwowe wydalony ze swojej diecezji. W związku z tym 16 grudnia 1920 roku złożył rezygnacje z funkcji ordynariusza, otrzymując od papieża Benedykta XV tytuł arcybiskupa Axomis. Zmarł na Węgrzech w 1935 roku.

</doc>
<doc id="2433747" url="https://pl.wikipedia.org/wiki?curid=2433747" title="Przyjaciel Dzieci (1861–1914)">
Przyjaciel Dzieci (1861–1914)

Przyjaciel Dzieci – polski tygodnik o charakterze wychowawczo-edukacyjnym przeznaczony dla młodzieży, wydawany w latach 1851–1914 w Warszawie. Było to jedno z najważniejszych czasopism tego typu ukazujących się w drugiej połowie XIX i na początku XX wieku. Od 1871 roku wychodził z przeznaczonym dla młodszych dzieci dodatkiem „Światek Dziecięcy”.
Historia.
W „Przyjacielu Dzieci” ukazywały się artykuły o tematyce historycznej, biograficznej, krajoznawczej i naukowej (dział „Nauki przyrodnicze i gawędy naukowe”, redagowany m.in. przez Adama Wiślickiego). Pismo miało rozbudowany dział beletrystyczny z poezją i prozą, na ogół o charakterze moralizatorskim, choć niektóre utwory miały też i walory literackie; z działem tym współpracowali m.in. Władysława Izdebska, Władysław Bełza, Jadwiga Papi. Redakcja dbała też o wysoki poziom edytorski i graficzny, współpracując m.in. z Franciszkiem Kostrzewskim, Juliuszem Kossakiem i Wojciechem Gersonem.
Treści zamieszczane w czasopiśmie były zgodne ze zmianami kulturowymi, zachodzącymi w tym okresie, i nowymi tendencjami w zakresie wychowania. „Przyjaciel Dzieci” odgrywał istotną rolę w nauczaniu domowym w warunkach ograniczenia programu szkolnego w zaborze rosyjskim, kształtując obywatelską postawę i dostarczając wiedzy o polskiej historii i geografii.
Redakcja.
Redaktorzy naczelni:

</doc>
<doc id="2433750" url="https://pl.wikipedia.org/wiki?curid=2433750" title="Adres względny">
Adres względny



</doc>
<doc id="2433756" url="https://pl.wikipedia.org/wiki?curid=2433756" title="Terryland Park">
Terryland Park

Terryland Park (irl. "Páirc Thír Oileáin") – stadion piłkarski w Galway, w Irlandii. Został otwarty w 1977 roku. Swoje spotkania rozgrywa na nim drużyna Galway United F.C. Obiekt może pomieścić 5000 widzów, z czego 3300 miejsc jest siedzących.

</doc>
<doc id="2433757" url="https://pl.wikipedia.org/wiki?curid=2433757" title="Randall Brenes">
Randall Brenes

Randall Brenes Moya (ur. 13 sierpnia 1983 w Cartago) – kostarykański piłkarz występujący na pozycji napastnika. Zawodnik klubu CS Cartaginés.
Kariera klubowa.
Brenes zawodową karierę rozpoczął w 2003 roku w zespole CS Cartaginés z Primera División de Costa Rica. Spędził tam 2 lata. W połowie 2005 roku przeszedł do norweskiego FK Bodø/Glimt. W Tippeligaen zadebiutował 7 sierpnia 2005 roku w przegranym 0:2 pojedynku z Hamarkameratene. W tym samym roku spadł z zespołem do Adeccoligaen. W 2008 roku wrócił z nim jednak do Tippeligaen.
W połowie 2008 roku został wypożyczony do drugoligowego Kongsvinger IL. Po zakończeniu sezonu 2008 podpisał z nim kontrakt. Spędził tam jeszcze rok. W 2010 wrócił do CS Cartaginés.
Kariera reprezentacyjna.
W reprezentacji Kostaryki Brenes zadebiutował 9 lipca 2005 roku wygranym 3:1 meczu Złotego Pucharu CONCACAF z Kubą, w którym strzelił także 2 gole. Na tamtym turnieju wystąpił jeszcze w spotkaniach ze Stanami Zjednoczonymi (0:0) i Hondurasem (2:3), a Kostaryka zakończyła go na ćwierćfinale.
W 2011 roku Brenes został powołany do kadry na Złoty Puchar CONCACAF. Zagrał na nim w pojedynkach z Kubą (5:0) i Salwadorem (1:1) (1 gol). Z tamtego turnieju Kostaryka odpadła w ćwierćfinale.
W 2011 roku wziął również udział w Copa América. Na tamtym turnieju, zakończonym przez Kostarykę na fazie grupowej, wystąpił w spotkaniach z Kolumbią (0:1) i Argentyną (0:3).

</doc>
<doc id="2433758" url="https://pl.wikipedia.org/wiki?curid=2433758" title="Joanna Bobowska">
Joanna Bobowska

Joanna Grażyna Bobowska z domu Mroczek (ur. 17 kwietnia 1967 w Krakowie) – polska dziennikarka, urzędniczka samorządowa i działaczka społeczna oraz polityk, posłanka na Sejm VII kadencji.
Życiorys.
Jest córką Janusza i Zofii. Jako młoda dziewczyna grała przez trzynaście lat na skrzypcach w zespole „Słowianki”. Jest absolwentką studiów w dziedzinie teorii muzyki na Akademii Muzycznej w Krakowie. W 1996 została urzędniczką władz samorządowych gminy Myślenice, gdzie zajmowała się kwestiami promocji. Była także korespondentką „Dziennika Polskiego” w powiecie myślenickim i redaktorką czasopism lokalnych izb gospodarczych. Została również koordynatorką projektów w Izbie Gospodarczej Dorzecza Raby. Jest działaczką lokalnych organizacji pozarządowych, zwłaszcza promujących i wspierających aktywność gospodarczą, m.in. organizatorką i koordynatorką Grupy Partnerskiej Beskidki oraz prezesem Stowarzyszenia BE-20.
Należała do Platformy Obywatelskiej, była wiceprzewodniczącą PO w powiecie myślenickim. W 2010 bez powodzenia z ramienia tej partii kandydowała do sejmiku małopolskiego. W wyborach w 2011 znalazła się na trzeciej pozycji na liście kandydatów PO do Sejmu w okręgu wyborczym nr 12. Uzyskała mandat poselski, otrzymując 7976 głosów (3,33% głosów oddanych w okręgu), co stanowiło piąty najlepszy wynik w okręgu, w którym wybranych zostało ośmiu posłów. Wśród kandydatów PO uplasowała się na trzecim miejscu – po Pawle Grasiu i Tadeuszu Arkicie. W 2015 nie została wybrana na kolejną kadencję. W 2018 była kandydatką Polskiego Stronnictwa Ludowego do sejmiku małopolskiego.

</doc>
<doc id="2433759" url="https://pl.wikipedia.org/wiki?curid=2433759" title="Holandia na Letnich Igrzyskach Olimpijskich 1948">
Holandia na Letnich Igrzyskach Olimpijskich 1948

Holandię na Letnich Igrzyskach Olimpijskich 1948 reprezentowało 149 zawodników, startujących w 18 dyscyplinach.

</doc>
<doc id="2433762" url="https://pl.wikipedia.org/wiki?curid=2433762" title="Luis Ángel Firpo">
Luis Ángel Firpo

Luis Ángel Firpo (ur. 11 października 1894, zm. 7 sierpnia 1960) − argentyński bokser, zawodowy mistrz Ameryki Południowej w wadze ciężkiej. Był pierwszym w historii latynoskim pretendentem do mistrzostwa świata w wadze ciężkiej. Zmierzył się o nie w 1923 roku w kontrowersyjnej walce z Jackiem Dempseyem, z którym przegrał przez nokaut.
Bokserska kariera.
Urodził się w mieście Junín, w prowincji Buenos Aires. Jego rodzicami byli ubodzy europejscy imigranci (ojciec był Włochem, a matka Hiszpanką). W wieku 9 lat przeniósł się z rodziną do Buenos Aires. Pracował tam m.in. jako robotnik budowlany, rzeźnik i sprzedawca. Mając 20 lat, zaczął trenować boks.
Zawodową karierę rozpoczął w 1917 roku, w wieku 23 lat. Już w swojej drugiej walce zmierzył się z niepokonanym Urugwajczykiem Angelem Rodriguezem, mistrzem Ameryki Południowej wagi półciężkiej. Przegrał z nim przez nokaut w 1. rundzie. Zwyciężył jednak następnych 6 pojedynków i 1 listopada 1919 roku w Santiago stanął do walki z Dave'em Millsem, której stawką było zawodowe mistrzostwo Ameryki Południowej w wadze ciężkiej. Wciąż jeszcze mało doświadczony Firpo przegrał na punkty po 15 rundach. 30 kwietnia 1920 roku doszło do rewanżu. Tym razem Argentyńczyk znokautował Amerykanina w 1. rundzie, odbierając mu tytuł. Niecałe 8 miesięcy później obaj bokserzy stoczyli w Buenos Aires trzecią walkę między sobą − Firpo ponownie wygrał przez szybki, ciężki nokaut, który w efekcie zakończył karierę Millsa.
W latach 1921-22 Firpo wygrał kolejnych 7 walk z rzędu, w tym 6 przez nokaut. W tym samym czasie mistrzem świata był Jack Dempsey, który już od kilku lat dominował w wadze ciężkiej, pokonawszy całą światową czołówkę w tej kategorii. Promotor Tex Rickard, poszukując nowego pretendenta, zwrócił swą uwagę na Firpo. Mierzący 189 cm wzrostu Argentyńczyk, bazujący na nokautującym ciosie i agresywnym stylu walki, wydał mu się odpowiednim kandydatem. W tym celu na początku 1923 roku ściągnął Firpo do Nowego Jorku i zorganizował mu w Madison Square Garden walkę z Billem Brennanem, byłym pretendentem do mistrzostwa świata. Miała ona być testem przed konfrontacją z Dempseyem. Choć Argentyńczyk znokautował rywala w 12. rundzie, Rickard uznał, że nie jest on jeszcze gotowy do walki o tytuł i musi nabrać większego doświadczenia. W rezultacie Firpo musiał stoczyć jeszcze kilka walk, w tym z Jessem Willardem (pięściarzem, któremu 4 lata wcześniej Dempsey odebrał mistrzostwo). Starcie to, ze względu na warunki fizyczne obu zawodników, było promowane jako "Bitwa gigantów". 12 lipca 1923 roku Firpo znokautował Willarda w 8. rundzie, dominując wcześniej w całej walce.
Walka z Dempseyem.
Pojedynek o mistrzostwo świata w wadze ciężkiej pomiędzy Dempseyem a Firpo odbył się 14 września 1923 roku na stadionie Polo Grounds w Nowym Jorku. Wydarzenie to cieszyło się ogromnym zainteresowaniem w USA i Ameryce Południowej. Na trybunach zasiadło ponad 80 000 widzów. Firpo, przezwany przez amerykańskich żurnalistów "Dzikim Bykiem z Pampasów", otrzymał największą w swej karierze gażę 156 000 $.
Ze względu na swój przebieg walka przeszła do historii boksu i jest uznawana za jedną z najlepszych i najbardziej dramatycznych pięściarskich walk wszech czasów.
W jej trakcie doszło do aż 11 nokdaunów − w tym w pierwszej rundzie siedmiu Firpo i dwóch Dempseya. Początkowo wielką przewagę uzyskał Dempsey, jednak właśnie po siódmym z kolei nokdaunie Argentyńczyka nastąpił nieoczekiwany zwrot wydarzeń. Pretendent przeszedł do kontrataku i trafił mistrza serią ciosów. Dempsey zatoczył się i wypadł przez liny na stół, przy którym siedzieli dziennikarze. Wepchnęli oni zamroczonego boksera z powrotem do ringu, w momencie gdy sędzia odliczał już "9". Gdy walka została wznowiona, Firpo kontynuował natarcie, jednak Dempsey zdołał dotrwał do końca rundy.
Druga runda rozpoczęła się podobnie jak pierwsza − atakiem mistrza, czego skutkiem był ósmy nokdaun Firpo. Wkrótce potem Dempsey "dobił" rywala, trafiając go prawym sierpowym w szczękę. Argentyńczyk przewrócił się i ostatecznie został wyliczony, przegrywając przez nokaut w 57. sekundzie 2. rundy.
Walka wzbudziła wiele kontrowersji, głównie za sprawą postawy sędziego ringowego Johna Gallaghera. Nie zareagował on na to, że powalonemu Dempseyowi pomogli w powrocie na ring dziennikarze, a także wyjątkowo wolno odliczał czas, który upływał od momentu nokdaunu. Jak później zmierzono, wyniósł on aż 17 sekund. W rezultacie Gallagher został zawieszony przez Komisją Sportową Stanu Nowy Jork na 5 tygodni, jednak rezultatu walki nie zmieniono.
Schyłek kariery.
Następne trzy walki Firpo stoczył w 1924 roku w ojczyźnie i byłe one pierwszymi w historii relacjonowanymi na żywo przez radio w Argentynie. W drugiej połowie roku powrócił do USA, gdzie stoczył dwa pojedynki "no decision", w których według prasy był gorszy od swoich rywali.
W 1926 roku wystąpił w jeszcze jednej walce w Buenos Aires, po czym postanowił zakończyć karierę. Wznowił ją 10 lat później, w wieku 41 lat. Po dwóch szybkich zwycięstwach, w trzecim występie po powrocie został znokautowany przez Chilijczyka Arturo Godoya. Zanim sędzia przerwał pojedynek, Firpo 9 razy leżał na deskach. Po tej ciężkiej porażce definitywnie rozstał się z boksem.
Popularność i wpływ na argentyńskie pięściarstwo.
Pomimo przegranej z Dempseyem Firpo stał się jedną z największych gwiazd argentyńskiego sportu. Będąc pierwszym latynoskim bokserem, który walczył o mistrzostwo świata wagi ciężkiej, zdobył także popularność w całej Ameryce Łacińskiej. Przyczyniło się to bezpośrednio do legalizacji zawodowego boksu w Argentynie, a sam Firpo otrzymał od Argentyńskiej Federacji Bokserskiej zawodową licencję nr 1. Ze względu na to jest on określany mianem "Ojca argentyńskiego boksu". Jego imieniem nazwano w ojczyźnie liczne ulice i place (m.in. w Junín, Formosie, Ituzaingó czy Vicente López), a w Salwadorze najstarszy klub piłkarski w tym kraju − Club Deportivo Luis Ángel Firpo. W 2005 roku argentyńska poczta wydała znaczek z jego podobizną − został on tym samy pierwszym w historii argentyńskim bokserem uhonorowanym w ten sposób.
Poza sportem.
Zarobione na ringu pieniądze umiejętnie inwestował, szczególnie w nieruchomości, i wiódł dostatnie życie. Handlował sportowymi samochodami oraz prowadził pięć estancji o łącznej powierzchni ok. 82 960 ha. W chwili jego śmierci w 1960 roku jego majątek oceniano na ok. 200 mln pesos (równowartość ówczesnych 5 mln $). Przyczyną zgonu był atak serca. Został pochowany na cmentarzu La Recoleta w Buenos Aires.

</doc>
<doc id="2433763" url="https://pl.wikipedia.org/wiki?curid=2433763" title="Luis Angel Firpo">
Luis Angel Firpo



</doc>
<doc id="2433764" url="https://pl.wikipedia.org/wiki?curid=2433764" title="Marián Blaha">
Marián Blaha

Marián Blaha, właśc. "Jakub Marián Blcha" (ur. 11 czerwca 1869 w Liptowskim Gródku, zm. 21 sierpnia 1943 w Żarze nad Hronem) – słowacki duchowny katolicki, dwunasty biskup ordynariusz bańskobystrzycki od 1920 roku.
Życiorys.
Urodził się w 1869 roku w liptowskim Gródku. Uczęszczał do gimnazjum w Lewoczy, gdzie zdawał egzamin dojrzałości. Następnie studiował teologię w Spiskiej Kapitule. Święcenia kapłańskie otrzymał w 1892 roku. Pracował początkowo jako wikariusz i katecheta w Niżnych Rużbachach. W latach 1913–1919 działał w parafii św. Wojciecha w Trnawie. W 1919 roku został mianowany wikariuszem kapitulnym diecezji spiskiej. Funkcję tę sprawował niespełna przez rok, ponieważ w 1921 roku po wydaleniu z Czechosłowacji przez rząd trzech niesłowiańskich biskupów, został wyznaczony przez papieża Benedykta XV nowym ordynariuszem bańskobystrzyckim. Jego konsekracja biskupia miała miejsce w 1921 roku w katedrze św. Wita w Pradze, w głównym konsekratorem był kardynał Clemente Micara, nuncjusz apostolski w Czechosłowacji.
Objął rządy w diecezji w bardzo trudnym okresie dwudziestolecia międzywojennego. Udało mu się odnowić seminarium duchowne, co wiązało się z malejącą liczbą księży w diecezji. Wspierał także działalność kulturalno-oświatową. Zmarł w 1943 roku w Żarze nad Hronem i został pochowany w krypcie kościoła Świętego Krzyża.

</doc>
<doc id="2433765" url="https://pl.wikipedia.org/wiki?curid=2433765" title="Luis Firpo">
Luis Firpo



</doc>
<doc id="2433767" url="https://pl.wikipedia.org/wiki?curid=2433767" title="Rada Trzech Ognisk">
Rada Trzech Ognisk

Rada Trzech Ognisk (odż. Niswimishkodewin) – dawny sojusz polityczno-militarny plemion Indian kanadyjskich: Odżibwejów, Ottawów i Potawatomi, mówiących językami algonkiańskimi z grupy środkowoalgonkiańskich (algonkiańskich centralnych). Przymierze miało stanowić przeciwwagę wobec bitnych plemion irokeskich, które tworzyły tzw. Ligę Irokezów.
Dzieje.
Pierwotnie plemiona, które utworzyły Radę Trzech Ognisk stanowiły jeden naród lub były z sobą bardzo blisko spokrewnione. Później rozdzieliły się na trzy plemiona, wciąż ze sobą współpracujące. Według tzw. „zwojów Midewiwin” powstanie Rady datowane jest na rok 796 n.e., w miejscu zwanym Michilimackinac (okolice Cieśniny Mackinac, pomiędzy jeziorami Huron i Michigan).
Od samego początku plemiona członkowskie nazywano „starszym bratem” – Ojibwe, „średnim bratem” – Ottawów, zaś „młodszym bratem” – Potawatomi. Funkcjonowały też inne nazwy: Ojibwe byli nazywani „strażnikami wiary”, Ottawowie – „strażnikami handlu”, zaś Potawatomi – „strażnikami ognia”. Od tego ostatniego określenia (ott. "boodawaadam") powstała nazwa trzeciego plemienia w j. odżibwe – Boodewaadamii i w j. potawatomi – Bodéwadmi.
Miejsce spotkań.
Wodzowie Rady Trzech Ognisk zbierali się na obrady w różnych miejscach. Kluczowym ośrodkiem decyzyjnym było jednak Michilimackinac, ponieważ było ono położone centralnie wobec terytoriów członków sojuszu. Szybko stało się swoistą „stolicą” i członkowie Rady właśnie z tego miejsca decydowali o relacjach z innymi plemionami oraz państwami, których przedstawicieli spotykali.
Kontakty z sąsiadami.
W 1776 członkowie sojuszu zdecydowali się połączyć z innymi ludami tubylczymi w Konfederację Zachodnią (zwana też Konfederacją Wielkich Jezior), pozostawiając sobie jednak pewną autonomię. Rada nawiązała i utrzymywała kontakty z plemionami:
a także z państwami kolonialnymi: Wemitigoozhi (Francją Burbonów), Zhaaganaash' (Wielką Brytanią) i postkolonialnymi – Gichi-mookomaan (Stanami Zjednoczonymi).
Plemiona skupione w radzie żyły zwykle w sposób pokojowy z sąsiadami, jednak czasem dochodziło do wojen. Najczęściej walki wybuchały z Irokezami i Siuksami. Od pojawienia się Europejczyków Rada Trzech Ognisk decydowała o politycznych i wojskowych sojuszach z nowymi sąsiadami. W czasie wojny siedmioletniej wojownicy sojuszu wspierali Francuzów przeciwko Brytyjczykom. Z kolei w czasie Wojny Małego Żółwia i brytyjsko-amerykańskiej wojny 1812 roku walczyli po stronie Brytyjczyków przeciwko Amerykanom. Poza tym, Rada zawarła dwanaście traktatów dyplomatycznych: z Wielką Brytanią (1764) i Stanami Zjednoczonymi (1789, 1795, 1805, 1807, 1808, 1815, 1816, 1817, 1821, 1825 i 1829).

</doc>
<doc id="2433768" url="https://pl.wikipedia.org/wiki?curid=2433768" title="Allen Guevara">
Allen Guevara

Allen Esteban Guevara Zúñiga (ur. 16 kwietnia 1989 w Liberii) – kostarykański piłkarz występujący na pozycji prawego pomocnika. Zawodnik klubu CS Cartaginés.
Kariera klubowa.
Guevara seniorską karierę rozpoczął w 2008 roku w zespole Liberia Mia z Primera División de Costa Rica. Spędził tam dwa lata. W 2010 roku trafił do LD Alajuelense. W sezonie 2010/2011 wywalczył z nim mistrzostwo fazy Invierno oraz Verano.
Kariera reprezentacyjna.
W reprezentacji Kostaryki Guevara zadebiutował w 2011 roku. W tym samym roku został powołany do kadry na Złoty Puchar CONCACAF. Zagrał na nim w pojedynkach z Salwadorem (1:1) i Meksykiem (1:4). Z tamtego turnieju Kostaryka odpadła w ćwierćfinale.
W 2011 roku Guevara wziął również udział w Copa América. Na tamtym turnieju, zakończonym przez Kostarykę na fazie grupowej, wystąpił w spotkaniu z Boliwią (2:0).

</doc>
<doc id="2433771" url="https://pl.wikipedia.org/wiki?curid=2433771" title="Rów Zuberski">
Rów Zuberski

Rów Zuberski ("Zuberská brázda") – odcinek Rowu Podtatrzańskiego od Wyżniej Huciańskiej Przełęczy po przełęcz Borek. Oddziela on Tatry Zachodnie od Skoruszyńskich Wierchów. W całości znajduje się na Słowacji. Tworzą go kolejno: Dolina Borowej Wody, Kotlina Zuberska i Dolina Błotna. Słowacy czasami nazwą Zuberski Rów obejmują także Rów Huciański i Kotlinę Orawicką.
Nazwa pochodzi od miejscowości Zuberzec (słow. "Zuberec"), znajdującej się w środkowej części Rowu Zuberskiego. W miejscowości tej do Rowu Zuberskiego dołącza wielka tatrzańska dolina Zimnej Wody, która jednak nie kończy się tutaj, lecz opada dalej w północno-zachodnim kierunku. Tak więc na odcinku między miejscowościami Zuberzec i Habówka Rów Zuberski ma wspólny odcinek z tą doliną. W Habówce znajduje się najniższe miejsce Rowu Zuberskiego. Opuszcza on tutaj dolinę Zimnej Wody, zmienia kierunek na północno-wschodni i stopniowo podnosi się Doliną Błotną po zachodnie stoki przełęczy Borek. Zalesiony grzbiet, w którym znajduje się przełęcz Borek nie należy już do Rowu Podtatrzańskiego, grzbiet ten tworzy przerwę w jego przebiegu.
Rów Zuberski jest w większości bezleśny. Dno Doliny Borowej Wody i Doliny Błotnej, Kotlinę Zuberską i zbocza Pogórza Skoruszyńskiego zajmują wielkie łąki i zabudowania Zuberzca i Habówki. W większości zalesione są natomiast zbocza tatrzańskie.

</doc>
<doc id="2433772" url="https://pl.wikipedia.org/wiki?curid=2433772" title="Damian Zbozień">
Damian Zbozień

Damian Zbozień (ur. 25 kwietnia 1989 w Limanowej) – polski piłkarz, występujący na pozycji obrońcy w polskim klubie Górnik Łęczna. Młodzieżowy reprezentant Polski w latach 2009–2010.
Kariera klubowa.
28 lipca 2011 Damian Zbozień został wypożyczony z Legii Warszawa na rok do GKS Bełchatów, gdzie zagrał w 14 meczach i strzelił jednego gola. 12 lipca 2012 Zbozień podpisał kontrakt z Piastem Gliwice. Piłkarz grał tam na zasadzie rocznego wypożyczenia z Legii. W wyniku kontuzji doznanej 20 października 2012 (w meczu przeciwko Widzewowi Łódź), w meczu ze Śląskiem Wrocław grał w specjalnym kasku. W tym też meczu trafił swojego pierwszego gola dla Piasta Gliwice. 
Po sezonie 2012/2013 Zbozień nie wrócił jednak do Warszawy. 27 czerwca 2013 Piast definitywnie wykupił piłkarza z Legii. Zbozień podpisał z gliwickim klubem 3-letni kontrakt, jednak Legia zastrzegła sobie wykupienie piłkarza z powrotem. 7 lutego 2014 roku Zbozień podpisał 2,5-letni kontrakt z rosyjskim Amkarem Perm. 22 lipca 2015 podpisał 2-letni kontrakt z Zagłębiem Lubin, a 22 lipca 2016 roku został ogłoszony zawodnikiem Arki Gdynia.
13 sierpnia 2020 roku podpisał roczny kontrakt z Wisłą Płock. 5 sierpnia 2022 roku odszedł z Wisły i związał się dwuletnim kontaktem z Górnikiem Łęczna.

</doc>
<doc id="2433777" url="https://pl.wikipedia.org/wiki?curid=2433777" title="Josué Martínez">
Josué Martínez

Josué Martinez Areas (ur. 25 marca 1990 w San José) – kostarykański piłkarz występujący na pozycji napastnika. Zawodnik klubu CD Saprissa.
Kariera klubowa.
Martínez seniorską karierę rozpoczął w 2009 roku w zespole CD Saprissa z Primera División de Costa Rica. W sezonie 2009/2010 wywalczył z nim mistrzostwo fazy Clausura.
Kariera reprezentacyjna.
W reprezentacji Kostaryki Martínez zadebiutował w 2009 roku. 12 października 2010 roku w wygranym 2:1 towarzyskim meczu z Salwadorem strzelił pierwszego gola w drużynie narodowej. W 2011 roku został powołany do kadry na Złoty Puchar CONCACAF. Zagrał na nim w pojedynku z Kubą (5:0). Z tamtego turnieju Kostaryka odpadła w ćwierćfinale.
W 2011 roku Martínez wziął również udział w Copa América. Na tamtym turnieju, zakończonym przez Kostarykę na fazie grupowej, wystąpił w spotkaniach z Kolumbią (0:1), Boliwią (2:0) i Argentyną (0:3). W meczu z Boliwią zdobył także bramkę.

</doc>
<doc id="2433778" url="https://pl.wikipedia.org/wiki?curid=2433778" title="Josue Martinez">
Josue Martinez



</doc>
<doc id="2433779" url="https://pl.wikipedia.org/wiki?curid=2433779" title="The Big Mash Up">
The Big Mash Up

The Big Mash Up – piętnasta studyjna płyta zespołu Scooter wydana 14 października 2011.
Album zawiera 16 utworów (w tym jeden bonusowy – Friends Turbo). Promują go single „Friends Turbo”, „The Only One”, „David Doesn't Eat”, „C'est Bleu”, nagrany z udziałem piosenkarki Vicky Leandros, oraz „It'z a Biz” .
Limitowana edycja.
W limitowanej wersji albumu znajduje się DVD zawierające koncert "Stadium Techno Inferno – Live in Hamburg 2011".

</doc>
<doc id="2433782" url="https://pl.wikipedia.org/wiki?curid=2433782" title="Andrej Škrábik">
Andrej Škrábik

Andrej Škrábik (ur. 13 maja 1882 r. w Rajcu, zm. 8 stycznia 1950 r. w Bańskiej Bystrzycy) – słowacki duchowny katolicki, trzynasty biskup ordynariusz bańskobystrzycki od 1943 roku.
Życiorys.
Urodził się w 1882 roku w Rajcu. Uczęszczał do szkół w Żylinie i Nitrze, a następnie studiował teologię i filozofię na Uniwersytecie Budapeszteńskim. W 1904 roku otrzymał święcenia kapłańskie, a w 1911 roku nadano mu stopień naukowy doktora teologii. Przez następne lata pracował jako duszpasterz w parafiach na terenie Słowacji.
W 1939 roku został mianowany przez papieża Piusa XII biskupem pomocniczym nitrzańskim z tytularną stolicą biskupią w Scyrus. Jego konsekracja biskupia miała miejsce jeszcze w tym samym roku. W 1941 roku został przeniesiony jako koadiutor do diecezji bańskobystrzyckiej. Rządy w diecezji objął dwa lata później po śmierci jej dotychczasowego ordynariusza, Mariana Blahy.
W czasie swoich rządów przeniósł ostatecznie siedzibę biskupów z Żaru nad Hronem do Bańskiej Bystrzycy. Zreformował miejscowe seminarium duchowne. Dzięki jego skromności i dobremu charakterowi szybko zdobył zaufanie księży i wiernych, z którymi dzielił cierpienia związane z II wojną światową. Nie wahał się pomagać ludziom. W czasie słowackiego powstania narodowego w 1944 roku udzielił schronienia wielu prześladowanym.
Po 1945 roku należał do krytyków nowej władzy komunistycznej, widząc w niej zagrożenie dla wiernych i Kościoła w Czechosłowacji. Zmarł w 1950 roku w Bańskiej Bystrzycy i został pochowany na miejscowym cmentarzu komunalnym.
Prace.
Do jego ważniejszych prac należy zaliczyć:

</doc>
<doc id="2433783" url="https://pl.wikipedia.org/wiki?curid=2433783" title="Kasumi (imię)">
Kasumi (imię)

 – żeńskie imię japońskie.
Możliwa pisownia.
Kasumi można zapisać używając wielu różnych znaków kanji i może znaczyć m.in.:

</doc>
<doc id="2433785" url="https://pl.wikipedia.org/wiki?curid=2433785" title="Toss It Up">
Toss It Up

Toss It Up – singel amerykańskiego rapera 2Paca promujący album pt. "". Album jak i singel zostały wydane pod nowym pseudonimem "Makaveli". W drugim wersie utworu Tupac podsumowuje, inaczej dissuje Dr. Dre.

</doc>
<doc id="2433789" url="https://pl.wikipedia.org/wiki?curid=2433789" title="Got 2 Luv U">
Got 2 Luv U

Got 2 Luv U – singel Seana Paula z jego piątego albumu studyjnego "Tomahawk Technique". Utwór został napisany przez Sean Paula, Ryana Teddera i Stargate. Gościnnie głosu użyczyła do tej piosenki Alexis Jordan. Singel został wydany 19 lipca 2011 roku przez wytwórnię Atlantic Records. Piosenka zajęła pierwsze miejsce w Szwajcarii, natomiast w Polsce, Belgii, Francji, Holandii uplasował się w pierwszej dziesiątce.
Teledysk.
Teledysk został nakręcony w dniu 29 sierpnia 2011 roku w Hard Rock Cafe w Las Vegas. Video zostało przesłane do serwisu YouTube 15 września 2011 r. o łącznej długości trzech minut i trzydziestu czterech sekund. Teledysk wyreżyserował Ben Mor.
Pozycje na listach przebojów.
W Polsce singel "Got 2 Luv U" po raz pierwszy pojawił się 30 lipca 2011 roku w nowościach do notowania Polish Airplay Chart. 1 października piosenka zadebiutowała w notowaniu Polish Airplay Chart na #4, a najwyższej wskoczyła na #2. miejsce. W Szwajcarii singel zadebiutował na #11, a później przez pięć tygodni znajdował się na szczycie notowania. We Francji dwa tygodnie z rzędu singel znajdował się na #4 pozycji.

</doc>
<doc id="2433792" url="https://pl.wikipedia.org/wiki?curid=2433792" title="Let England Shake">
Let England Shake

Let England Shake – dziesiąty album studyjny PJ Harvey, wydany 11 lutego 2011 roku w Wielkiej Brytanii.
Lista utworów.
Wszystkie utwory napisane przez PJ Harvey.
Twórcy.
Źródło:.

</doc>
<doc id="2433793" url="https://pl.wikipedia.org/wiki?curid=2433793" title="Bryan Oviedo">
Bryan Oviedo

Bryan Josué Oviedo Jiménez (ur. 18 lutego 1990 w San José) – kostarykański piłkarz występujący na pozycji lewego obrońcy w amerykańskim Real Salt Lake i reprezentacji Kostaryki.
Kariera klubowa.
Oviedo seniorską karierę rozpoczął w 2008 roku w zespole CD Saprissa z Primera División de Costa Rica. Na początku 2010 roku przeszedł do duńskiego FC København. W Superligaen zadebiutował 5 maja 2010 roku w wygranym 4:0 meczu z HB Køge. W tym samym roku zdobył z zespołem mistrzostwo Danii. Na początku 2011 roku został wypożyczony na pół roku do FC Nordsjælland, z którym zdobył Puchar Danii. W połowie 2011 roku wrócił do FC København.
Kariera reprezentacyjna.
W reprezentacji Kostaryki Oviedo zadebiutował 27 stycznia 2010 roku w przegranym 2:3 towarzyskim meczu z Argentyną. W 2011 roku został powołany do kadry na Złoty Puchar CONCACAF. Zagrał na nim w pojedynku z Kubą (5:0) i Hondurasem (1:1, 2:4 w rzutach karnych). Z tamtego turnieju Kostaryka odpadła w ćwierćfinale.

</doc>
<doc id="2433794" url="https://pl.wikipedia.org/wiki?curid=2433794" title="Mapa numeryczna">
Mapa numeryczna

Mapa numeryczna – mapa w formie cyfrowej, której obiekty przedstawione są w formie obrazów wektorowych. Mapa numeryczna może być częścią Systemu Informacji Geograficznej. Pełni wtedy funkcję środka do wizualizacji danych geograficznych zawartych w bazie. 
Wprowadzenie technologii informatycznej do działu kartografii zajmującego się tworzeniem map zrewolucjonizowało sposób przedstawiania informacji na mapach oraz przetwarzania tych informacji. Pierwsze mapy numeryczne były wyłącznie zbiorem elementów wektorowych (punktów, linii oraz wielokątów). Później, po wdrożeniu obiektowości, wydzielone obiekty mapy numerycznej wiązano z odpowiadającymi im rekordami w bazie danych, nazywanych "atrybutami"; zbiór wartości, które może przyjmować "atrybut" nazywa się "dziedziną" – można wyróżnić dwa ich rodzaje: ciągłe (atrybut mogący przyjmować wartość ze zbioru nieprzeliczalnego, zwykle liczb rzeczywistych, np. [dodatnia] średnica obiektu) oraz dyskretne (atrybut mogący przyjmować wartość ze zbioru przeliczalnego, zwykle skończonego, np. liczb całkowitych albo naturalnych, czy jeden element z pewnej ich listy). W ten sposób ze zwykłego obrazka w komputerze mapa numeryczna stała się ważnym narzędziem w procesach decyzyjnych. Technologia Systemów Informacji Geograficznej rozszerzyła możliwości wykorzystania map numerycznych stosując w nich tematyczne warstwy rastrowe - przykładem ortofotomapa, gdzie zdjęcia z satelity lub samolotu czy drona są nakładką grafiki rastrowej w postaci wypełnienia wielokątów z podaniem współrzędnych każdego z narożnika, nie może jednak być traktowana jako bezpośrednia składowa mapy numerycznej.
Mapę numeryczną można utworzyć kilkoma sposobami z użyciem różnych metod pozyskiwania danych geograficznych:
Niewątpliwą zaletą map numerycznych jest łatwość aktualizacji oraz możliwość natychmiastowej publikacji w trybie online. W przeciwieństwie do mapy analogowej, mapa cyfrowa prezentowana jest w zmiennej skali.

</doc>
<doc id="2433796" url="https://pl.wikipedia.org/wiki?curid=2433796" title="Dydaktyczny szlak rowerowy Panorama">
Dydaktyczny szlak rowerowy Panorama

Dydaktyczny szlak rowerowy „Panorama” - szlak rowerowy wiodący przez najciekawsze pod względem przyrodniczym, krajobrazowym i kulturowym tereny powiatu tureckiego. Składa się z sześciu etapów.
Informacje ogólne.
Wszystkie etapy szlaku rowerowego „Panorama” zostały oznakowane w terenie kolorem niebieskim. Szlak okala miasto Turek w promieniu 13 km i biegnie przez wszystkie gminy powiatu tureckiego. Łączy się bądź przecina inne szlak piesze i rowerowe w okolicy (piesze i rowerowe ścieżki dydaktyczne Zdrojki, szlaki pieszo-rowerowe gminy Malanów, szlaki pieszo-rowerowe gminy Kawęczyn, szlak pieszy PTTK Konin), co przekłada się na pętlę rowerową długości około 120 km wokół powiatu.
Położenie geograficzne.
Rzeźba terenu, przez który przebiega szlak rowerowy „Panorama” została ukształtowana podczas zlodowacenia środkowopolskiego. Jest dość urozmaicona, stanowią ją formy akumulacji glacjalnej i szczelinowej, typowe dla krajobrazu wysoczyzn morenowych, płaskich, urozmaiconych jedynie skupiskami wydm rozciętych dolinami rzek. W związku z funkcjonowaniem na terenie powiatu tureckiego Kopalni Węgla Brunatnego „Adamów”, rzeźba terenu ulega ciągłym przemianom. Występują liczne formy antropogeniczne w postaci: wyrobisk poeksploatacyjnych wypełnionych wodą, zwałowisk zewnętrznych i wewnętrznych, hałd popiołowych.
Etapy oznaczone numerami od 1 do 5 przebiegają przez Wysoczyznę Turecką, etap 6 biegnie przez Kotlinę Kolską, w sąsiedztwie lub przez tereny antropogeniczne.
Punkty dydaktyczne.
Na trasie także punkty dydaktyczne w ramach pieszych i rowerowych ścieżek dydaktyczne Bogdałów oraz pieszych i rowerowych ścieżek dydaktyczne Zdrojki.
Przebieg szlaku.
Etap 1: Przez uroczysko Grzymiszew.
Turek - Obrzębin - Grabieniec - Babiak - Grzymiszew - Ruda - Głogowa - Felicjanów - Władysławów - Russocice
Etap 2: Dworski - rezydencje istniejące i utracone.
Turek - Obrzębin - Słodków-Kolonia - Słodków - Wrząca - Piętno - Gozdów - Imiełków - Grzymiszew
Etap 3: U podnóża Wzgórz Malanowskich.
Turek - Obrzębin - Słodków-Kolonia - Słodków - Wrząca - Deszno - Żdżenice - Cisew - Turkowice - Turek
Etap 4: Doliną rzeki Kiełbaski.
Turek - Korytków - Chlebów - Laski - Rogów - Kaczki Plastowe - Kaczki Średnie - Marianów-Kolonia - Kowale Księże - Turkowice - Turek
Etap 5: Doliną rzeki Teleszyny.
Turek - Korytków - Chlebów - Laski - osadnik Gajówka - Psary - Przykona - Bądków Pierwszy - Stefanów - Żeronice - Ugory - Długa Wieś - Dobra - Czajków - Potworów - Mikulice - Stefanów - Gąsin - Kaczki Plastowe - Rogów - Laski - Chlebów - Korytków - Turek
Etap 6: Szlak jezior powiatu tureckiego.
Korytków - Chlebów - Laski - osadnik Gajówka - Psary - Przykona - Zimotki - Dąbrowa - Słomów Kościelny - Młyniska - Paulinów - Posoka - Kuźnica Janiszewska - Koźmin - Głowy - Janiszew - Brudzew

</doc>
<doc id="2433798" url="https://pl.wikipedia.org/wiki?curid=2433798" title="Lista gier z serii Dance Dance Revolution">
Lista gier z serii Dance Dance Revolution

Poniżej przedstawiona jest lista gier z serii Dance Dance Revolution:

</doc>
<doc id="2433800" url="https://pl.wikipedia.org/wiki?curid=2433800" title="Hanna Brzezińska">
Hanna Brzezińska

Hanna Brzezińska, właśc. Anna Brzezińska-Żakowska (ur. 18 listopada 1909 w Warszawie, zm. 29 listopada 1998 tamże) – polska piosenkarka, tancerka, aktorka.
Życiorys.
Urodziła się 18 listopada 1909 roku w Warszawie, w rodzinie barytona Wacława Cypriana Brzezińskiego, i Janiny z Kąsinowskich (zm. 1980). Była siostrą Wacława juniora (1913–1993), który również był śpiewakiem. W 1935 roku ukończyła Państwowy Instytut Sztuki Teatralnej. Wokalnie szkoliła się u ojca. Została zaangażowana przez Towarzystwo Krzewienia Kultury Teatralnej, które prowadziło teatry: Narodowy, Polski, Nowy, Mały i Letni. Zadebiutowała, w Teatrze Narodowym, w sztuce "Egipska pszenica" Marii Pawlikowskiej-Jasnorzewskiej.
W filmie zadebiutowała w 1937 roku epizodyczną rolą artystki, córki stróżki w Dziewczętach z Nowolipek (reż. Józef Lejtes). W 1938 roku zagrała Celinę w filmie Wrzos w reżyserii Juliusza Gardana. Była to jej największa, choć drugoplanowa rola filmowa. Śpiewała tam dwie piosenki Władysława Szpilmana: "Nie ma szczęścia bez miłości" i "Straciłam twe serce". Piosenki te nagrała dla wytwórni. Od 1938 roku była solistką Chóru Dana, w którym śpiewał także jej brat, Wacław. W 1938 roku, razem z Chórem Dana, odbyła tournée po Stanach Zjednoczonych i Kanadzie. Jej dyskografia jest tyleż różnorodna, co uboga. Hanna Brzezińska nagrała przed wojną tylko cztery piosenki, z których każda utrzymana jest w innym stylu i ukazuje skalę talentu interpretacyjnego artystki i możliwości jej głosu: od głębokiego dramatycznego altu w "Straciłam twe serce", przez ognisty temperament w hiszpańskim tangu "Ostatni uśmiech", po wysoki sopran w bluesowej piosence "Johny i Jo". Występowała w rozgłośni warszawskiej Polskiego Radia, m.in. w Podwieczorkach przy mikrofonie.
Podczas II wojny światowej Hanna Brzezińska działała w konspiracji, równocześnie grała w teatrze Maska. Podczas powstania warszawskiego dawała koncerty dla żołnierzy AK i śpiewała w szpitalach. Jako jedna z nielicznych przeżyła eksplozję niemieckiego czołgu-pułapki podczas koncertu na Starówce 13 sierpnia 1944. Opiekowała się rannymi w szpitalu, przy ul. Długiej, w dawnym hotelu Polskim.
Po wojnie Hanna Brzezińska występowała w Teatrze Starym w Krakowie. Pod koniec lat 50. nagrała kilka piosenek dla Polskiego Radia oraz wystąpiła w Podwieczorku przy mikrofonie. W połowie lat 60., po przeniesieniu do Warszawy, pracowała w Teatrze Klasycznym jako suflerka. Sporadycznie występowała w kabaretach i na estradzie. Śpiewała zarówno nowe piosenki, jak i przedwojenne szlagiery. Występowała gościnnie z Chórem Juranda. W 1996 roku została laureatką Nagrody Miasta Stołecznego Warszawy.
Zmarła 29 listopada 1998 roku w Warszawie. Pochowana na cmentarzu Powązkowskim (kwatera 94-1-29,30).

</doc>
<doc id="2433801" url="https://pl.wikipedia.org/wiki?curid=2433801" title="Jozef Feranec">
Jozef Feranec

Jozef Feranec (ur. 14 marca 1910 w Pobedim, zm. 3 kwietnia 2003 w Bańskiej Bystrzycy) – słowacki duchowny katolicki, czternasty biskup ordynariusz bańskobystrzycki w latach 1973–1990.
Życiorys.
Urodził się w 1910 roku w Pobedim, w zachodniej Słowacji. Bardzo wcześnie zdecydował się przyjąć drogę kapłańską. Mając 22 lata przyjął w 1932 roku święcenia kapłańskie. Następnie pracował w parafiach na terenie Słowacji, w międzyczasie kontynuując studia, których zwieńczeniem było uzyskanie stopnia naukowego doktora teologii. Po zakończeniu II wojny światowej i przejęciu władzy w Czechosłowacji przez komunistów w 1948 roku rozpoczął się okres prześladowania Kościoła katolickiego, w tym księży, czego doświadczył także Jozef Feranec.
Po częściowej normalizacji stosunków czechosłowacko-watykańskich na początku lat 70. XX wieku papież Paweł VI mianował Feraneca biskupem bańskobystrzyckim w 1973 roku, kończąc tym samym trwający 23 lata wakat na stanowisku ordynariusza. Jego konsekracja biskupia miała miejsce w tym samym roku, a konsekratorami byli kardynałowie: Agostino Casaroli, František Tomášek i Stepán Trochta.
Na początku jego rządów diecezja znajdowała się w złym stanie. Nie działało m.in. seminarium duchowne. Mimo tych trudnych czasów udało mu się utrzymać życie religijne na parafiach. Zgodnie z zaleceniami II Soboru Watykańskiego często jeździł z wizytami po parafiach. W 1990 roku po osiągnięciu wieku emerytalnego zrezygnował z kierowania diecezją i przeszedł na emeryturę, co zostało zatwierdzone przez papieża Jana Pawła II. Zmarł w 2003 roku w Bańskiej Bystrzycy.

</doc>
<doc id="2433802" url="https://pl.wikipedia.org/wiki?curid=2433802" title="Marco Ureña">
Marco Ureña

Marcos Danilo Ureña Porras (ur. 5 marca 1990 w San José) – kostarykański piłkarz występujący na pozycji napastnika, zawodnik Gwangju FC. Reprezentant Kostaryki. 
Uczestnik Mistrzostw Świata 2014 oraz Copa América 2016.
Życiorys.
Kariera klubowa.
Ureña seniorską karierę rozpoczął w 2007 roku w zespole LD Alajuelense z Primera División de Costa Rica. Jego barwy reprezentował przez 4 lata. W tym czasie wywalczył z nim mistrzostwo faz Invierno i Verano w sezonie 2009/2010 oraz wicemistrzostwo Kostaryki w sezonie 2007/2008, a także Apertura i Clausura w sezonie 2008/2009.
1 marca 2011 przeszedł do rosyjskiego Kubania Krasnodar, kwota odstępnego 300 tys. euro. W Priemjer-Lidze zadebiutował 9 kwietnia 2011 na stadionie Ariena Chimki (Chimki, Rosja) w przegrany 0:1 meczu z Dinamem Moskwa. W 2014 był wypożyczony do duńskiej drużyny FC Midtjylland z Superligaen, następnie 1 stycznia 2015 podpisał z klubem półtoraroczny kontrakt. Następnie był zawodnikiem klubów: Brøndby IF (2016–2017), amerykańskiego San Jose Earthquakes z Major League Soccer (2017), Los Angeles FC (2017–2018, draft), Chicago Fire (2018–2019, bez odstępnego) i LD Alajuelense (2019–2020).
24 marca 2020 podpisał kontrakt z koreańskim klubem Gwangju FC z K League 1. 
Kariera reprezentacyjna.
Był reprezentantem Kostaryki w kategoriach: U-17 i U-20.
W seniorskiej reprezentacji Kostaryki Ureña zadebiutował 13 maja 2009 na stadionie Estadio Polideportivo de Pueblo Nuevo (San Cristóbal, Wenezuela) w zremisowanym 1:1 meczu towarzyskim przeciwko reprezentacji Wenezueli. 16 stycznia 2011 na stadionie Estadio Rommel Fernández (Panama, Panama) w wygranym 2:0 meczu rozgrywek Copa Centroamericana z Gwatemalą strzelił pierwszego gola w drużynie narodowej. 
W 2011 został powołany do kadry na Złoty Puchar CONCACAF. Zagrał na nim w pojedynkach z Kubą (5:0), Salwadorem (1:1), Meksykiem (1:4) i Hondurasem (1:1, 2:4 w rzutach karnych). Z tamtego turnieju Kostaryka odpadła w ćwierćfinale. W fazie grupowej strzelił gola przeciwko Urugwajowi ustalając wynik 3:1

</doc>
<doc id="2433805" url="https://pl.wikipedia.org/wiki?curid=2433805" title="Marco Urena">
Marco Urena



</doc>
<doc id="2433806" url="https://pl.wikipedia.org/wiki?curid=2433806" title="Paul van Niessen">
Paul van Niessen

Paul J. van Niessen (ur. 11 września 1857 w Szczecinie, zm. 28 lutego 1937 w Szczecinie) – niemiecki historyk, badacz dziejów Nowej Marchii. 

</doc>
<doc id="2433807" url="https://pl.wikipedia.org/wiki?curid=2433807" title="Kotlina Zuberska">
Kotlina Zuberska

Kotlina Zuberska ("Zuberská kotlina, Zuberecká kotlina") – część Rowu Zuberskiego oddzielającego Tatry Zachodnie od Skoruszyńskich Wierchów. Jest to duże rozszerzenie Doliny Zimnej Wody Orawskiej poniżej wylotu Doliny Zuberskiej i Doliny Borowej Wody. Do Kotliny Zuberskiej należy również w większości bezleśny grzbiet Między Bory w widłach Zimnej Wody i Błotnego Potoku i ciągnący się po przełęcz Maniowa Przehyba. Na grzbiecie tym znajduje się pokryte polami uprawnymi wzgórze Hotar ("Chotár", 841 m) i zalesione wzgórze Starý háj (914 m).
Kotlina Zuberska jest bezleśna, znajdują się na niej dwie słowackie miejscowości: Zuberzec i Habówka oraz przebiega przez nią droga nr 584 z Podbiela do Zuberca i droga Habówka – Orawice – Witanowa. Drogi te połączone są dodatkowym krótkim odcinkiem biegnącym z Zuberca do Doliny Błotnej pomiędzy wzgórzami Chotár i Starý Háj. Ponieważ jest to wzgórze bezleśne, z drogi tej rozciągają się szerokie widoki na Tatry i Skoruszyńskie Wierchy.

</doc>
<doc id="2433814" url="https://pl.wikipedia.org/wiki?curid=2433814" title="Tadeusz Zieliński (architekt)">
Tadeusz Zieliński (architekt)

Tadeusz Zieliński (ur. 2 lutego 1883 w Warszawie, zm. 21 września 1925 tamże) – polski architekt.
Życiorys.
Studiował architekturę w Wiedniu i Lwowie. 
Od 1914 pracował w Warszawie, gdzie od 1915 wykładał na Politechnice. Był współorganizatorem Wydziału Architektury tej uczelni. W latach 1915–1919 tam był asystentem, a w latach 1919–1935 wykładowcą budownictwa. 
Był związany z grupą artystyczną „Młoda Sztuka“. Przez wiele lat pełnił funkcję prezesa Koła Architektów w Warszawie. 
Został pochowany na cmentarzu Powązkowskim w Warszawie (kwatera 175-rząd 1/2). 
Jego syn Tadeusz Bohdan Zieliński też był architektem.
Upamiętnienie.
W 2010 wraz z Romanem Felińskim, Stanisławem Filipkowskim i Adamem Kuncewiczem został patronem ulicy w gdyńskiej dzielnicy Chwarzno.

</doc>
<doc id="2433820" url="https://pl.wikipedia.org/wiki?curid=2433820" title="Rudolf Baláž">
Rudolf Baláž

Rudolf Baláž (ur. 20 listopada 1940 w Nevoľnem, zm. 27 lipca 2011 w Bańskiej Bystrzycy) – słowacki duchowny katolicki, piętnasty biskup ordynariusz bańskobystrzycki od 1990 roku, przewodniczący Konferencji Episkopatu Słowacji w latach 1994–2000.
Życiorys.
Urodził się w 1940 roku w Nevoľnem, w obecnym kraju bańskobystrzyckim. W latach 1958–1963 z przerwami, spowodowanymi niechęcią władz komunistycznych co do Kościoła katolickiego, studiował teologię na Wydziale Teologicznym Uniwersytetu Komeńskiego w Bratysławie. Następnie pracował jako wikariusz w Breźnie (1963–1965), Krupinie (1965–1967). Na przełomie 1967 i 1968 był proboszczem w Kláštorze pod Znievom. Potem przeniósł się do Bańskiej Bystrzycy, gdzie zatrudniony był w administracji diecezjalnej. Jego ostatnią parafią była Pitelová (1970–1971), po której władze państwowe zakazały mu prowadzenia działalności duszpasterskiej. W związku z tym zatrudnił się jako kierowca ciągnika i ciężarówek w spółdzielni rolniczej. Zakaz został cofnięty dopiero w 1982 roku. Objął wtedy administrację parafii w Turčianskim Petrze.
Papież Jan Paweł II mianował go w 1990 r. biskupem ordynariuszem bańskobystrzyckim. Jego konsekracja biskupia miała miejsce 19 marca tego samego roku, a konsekratorami byli kardynał Jozef Tomko, prefekt Kongregacji ds. Ewangelizacji Narodów oraz biskup pomocniczy diecezji trnawskiej, Ján Sokol, a także Ján Chryzostom Korec, biskup nitrzański.
Na początku swoich rządów w diecezji zreformował seminarium duchowne oraz dokonał reorganizacji wielu instytucji diecezjalnych oraz szkół. W latach 1994–2000 był przewodniczącym Konferencji Episkopatu Słowacji, a następnie od 2003 roku jej wiceprzewodniczącym. Zaprosił do odwiedzenia swojego biskupstwa papieża Jana Pawła II, który w 2003 roku odprawił mszę świętą w Bańskiej Bystrzycy i otworzył synod diecezjalny. Wnioski z tego synodu zostały opublikowane w 2006 roku w dokumencie "Zostań z nami, Panie". Zmarł w 2011 roku, a przyczyną śmierci był zator.

</doc>
<doc id="2433823" url="https://pl.wikipedia.org/wiki?curid=2433823" title="Jinqiao Lu">
Jinqiao Lu

Jinqiao Lu () – stacja początkowa metra w Szanghaju, na linii 6. Zlokalizowana jest pomiędzy stacjami Boxing Lu i Yunshan Lu. Została otwarta 29 grudnia 2007.

</doc>
<doc id="2433824" url="https://pl.wikipedia.org/wiki?curid=2433824" title="Bannberscheid">
Bannberscheid

Bannberscheid – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Wirges.

</doc>
<doc id="2433825" url="https://pl.wikipedia.org/wiki?curid=2433825" title="Sejm Rzeczypospolitej Polskiej VII kadencji">
Sejm Rzeczypospolitej Polskiej VII kadencji

Sejm VII kadencji – skład Sejmu VII kadencji wyłoniony został w wyborach do Sejmu i Senatu przeprowadzonych 9 października 2011.
Kadencja Sejmu.
Kadencja Sejmu rozpoczęła się z dniem zebrania się Sejmu na pierwsze posiedzenie zwołane przez Prezydenta RP Bronisława Komorowskiego na 8 listopada 2011, a upłynęła w przeddzień pierwszego posiedzenia VIII kadencji Sejmu RP, 11 listopada 2015 roku.
Posiedzenia Sejmu.
Źródło
Marszałek Sejmu.
Obowiązki Marszałka Seniora w dniu 8 listopada 2011 do chwili podjęcia uchwały o wyborze Marszałka Sejmu pełnił poseł Józef Zych (Polskie Stronnictwo Ludowe). Marszałka Seniora wyznaczył Prezydent RP Bronisław Komorowski spośród grupy posłów o najstarszym wieku.
Marszałek Sejmu VII kadencji:
Wicemarszałkowie Sejmu.
Zgodnie z uchwałą z 8 listopada 2011, liczbę wicemarszałków ustalono na pięciu. Wicemarszałkami zostali wybrani:
Prezydium Sejmu.
W skład Prezydium Sejmu wchodzą marszałek oraz wicemarszałkowie Sejmu RP. Skład prezydium:
Konwent Seniorów.
W skład Konwentu Seniorów wchodzą marszałek, wicemarszałkowie Sejmu RP oraz przewodniczący lub wiceprzewodniczący klubów lub kół. Skład prezydium:
Komisje.
Zgodnie z regulaminem w Sejmie jest 27 komisji stałych. Komisje stałe dzieli się na trzy kategorie: duże, średnie, małe. Niektórych komisji ten podział nie obowiązuje (m.in. komisji do Spraw Służb Specjalnych). Oprócz nich Sejm może powołać komisje nadzwyczajne oraz komisje śledcze.
Posłowie.
Dane statystyczne dotyczące Sejmu VIII kadencji w dniu pierwszego posiedzenia:
Prace Sejmu.
Sejm obraduje na posiedzeniach zwoływanych przez Marszałka Sejmu. Pełny wykaz prac sejmu znajduje się tu

</doc>
<doc id="2433826" url="https://pl.wikipedia.org/wiki?curid=2433826" title="Yunshan Lu">
Yunshan Lu

Yunshan Lu () – stacja początkowa metra w Szanghaju, na linii 6. Zlokalizowana jest pomiędzy stacjami Jinqiao Lu i Deping Lu. Została otwarta 29 grudnia 2007.

</doc>
<doc id="2433827" url="https://pl.wikipedia.org/wiki?curid=2433827" title="Łukasz Rokicki">
Łukasz Rokicki

Łukasz Rokicki (ur. 23 czerwca 1983) – polski lekkoatleta, który specjalizował się w biegach sprinterskich.
Medalista mistrzostw Polski seniorów ma w dorobku złoto (Biała Podlaska 2005) oraz dwa brązy (Bydgoszcz 2004 i Szczecin 2008) w biegu rozstawnym 4 × 100 metrów.
Rekordy życiowe: bieg na 100 metrów – 10,66 (27 września 2003, Białogard); bieg na 200 metrów – 21,33 (28 maja 2005, Biała Podlaska).

</doc>
<doc id="2433834" url="https://pl.wikipedia.org/wiki?curid=2433834" title="Martin AM Mauler">
Martin AM Mauler

Martin AM Mauler – amerykański pokładowy samolot szturmowy zaprojektowany w latach II wojny światowej przez wytwórnie Glenn L. Martin Company. Maszyna weszła do służby już po zakończeniu wojny, ale w pierwszej połowie lat 50. XX wieku wszystkie wyprodukowane egzemplarze wycofano z jednostek. Zadania szturmowe miały wypełniać samoloty Douglas A-1 Skyraider.
Historia.
Geneza.
29 stycznia 1942 roku Dyrektor ds. Planowania i Szef Działu Inżynieryjnego marynarki ("Director of Planning and the Head of Engineering") zlecił "Bureau of Aeronautics" (Biuro Aeronautyki US Navy) zastąpienie na pokładach lotniskowców dwumiejscowych samolotów zwiadowczo-bombowych (VSB) jednomiejscowymi maszynami bombowo-torpedowymi (VBT), a dotychczasowych trzymiejscowych samolotów torpedowo-bombowych (VTB), również trzymiejscowymi samolotami torpedowo-bombowymi, ale przystosowanymi do wypełniania zadań rozpoznawczych (VTSB). W tym celu "Bureau of Aeronautics" zwróciło się do kilku wytwórni o przedstawienie wstępnych projektów jednomiejscowych, pokładowych samolotów typu VBT. Jedną z nich był Glenn L. Martin.
Projekt.
Firma rozpoczęła swoje prace projektowe od kwestionowania zasadności niektórych warunków technicznych jakie zdaniem "Bureau of Aeronautics" powinien spełniać nowy samolot. Pierwszym z nich był wymóg posiadania wewnętrznej komory bombowej. Zdaniem wytwórni (podobne zdanie mieli konstruktorzy z innych firm) wewnętrzna komora uzbrojenia niepotrzebnie zwiększa przekrój czołowy samolotu pogarszając jego charakterystykę aerodynamiczną, a tym samym przyczynia się do zwiększenie zużycia paliwa i zmniejszenia zasięgu. Dostępne w owym czasie silniki dawały samolotom możliwość przenoszenia dużej masy uzbrojenia na zewnętrznych belkach uzbrojenia. W przypadku napotkania przeciwnika, samolot odrzucał zewnętrzne zbiorniki lub uzbrojenie i odzyskiwał właściwą linię aerodynamiczną umożliwiającą uzyskanie osiągów potrzebnych w walce. Innym argumentem było wprowadzenie rodzajów uzbrojenia, które nie mogło być przenoszone w wewnętrznej komorze (jak np. rakiety Tiny Tim). Kolejne wątpliwości konstruktorów Martina wzbudzał wymóg posiadania przez maszyne klap typu Duplex, które zdaniem "Bureau of Aeronautics" były jako jedyne zdolne wyhamować samolot o dużej masie podczas ataku nurkowego. Nie podzielali tego zdania inżynierowie wytwórni. Biuro Aeronautyki przychyliło się do zdania firmy, dając wolną rękę w projekcie, wymagając jedynie, aby silnikiem zastosowanym w nowym samolocie był Pratt &amp; Whitney R-4360-4 Wasp Major. Prace posuwały się bardzo szybko. 7 stycznia 1944 roku "Bureau of Aeronautics" podpisało z wytwórnią Procurement Directive kontrakt, w którym zobowiązywało się sfinansować trzy prototypy samolotu (dwa latające i jeden płatowiec do prób statycznych), który otrzymał oznaczenie XBTM-1. Bardzo szybko ukończona makieta nowej maszyny została przedstawiona do zaakceptowania w dniach 7–9 lutego 1944 roku. 15 kwietnia tego samego roku Biuro zatwierdziło szczegółową specyfikację techniczną, a 31 maja 1944 roku podpisano ostateczny kontrakt. Gotowy prototyp wzniósł się po raz pierwszy w powietrze 26 sierpnia 1944 roku. Samolot otrzymał bardzo dobre oceny, aczkolwiek pośpiech w jakim go budowano zaowocował drobnymi problemami, z którymi jednak szybko się uporano. Wstawienie płetwy grzbietowej przed statecznikiem pionowym poprawiło stateczność kierunkową samolotu, a dodanie systemu hydraulicznego wspomagania układu sterowania zmniejszyło siły z jakimi musiał zmagać się pilot operując drążkiem sterowym. Obniżono również wznios skrzydła. 15 stycznia 1945 roku "Bureau of Aeronautics" zamówiło 750 egzemplarzy wersji seryjnej. Zakończenie wojny na Pacyfiku spowodowało redukcję zamówienia do 149 samolotów. 11 marca 1946 roku maszyna otrzymała nowe oznaczenie AM-1 (A od "Attack" – szturmowy).
Służba.
W marcu 1948 roku United States Navy poddała samoloty próbom na lotniskowcach USS "Leyte" (CV-32), USS "Kearsarge" (CV-33) i USS "Midway" (CV-41). Ujawnione problemy ze sztywnością kadłuba zmniejszyły zamówienie do 99 sztuk. Aby utrzymać odpowiednią sztywność konstruktorzy wzmocnili kadłub wewnętrznymi cięgnami co w maju tego samego roku zaowocowało powrotem do pierwotnego zamówienia w liczbie 149 samolotów. 30 marca 1949 roku Mauler zademonstrował swoje możliwości udźwigu uzbrojenia. W powietrze wzbiła się maszyna obciążona 4830 kilogramami ładunku torpedowo-bombowego. Jeszcze parę lat wcześniej masa bomb na pokładzie czterosilnikowego Boeing B-17 Flying Fortress wykonującego misje dalekiego zasięgu wynosiła około 2000 kg. Samoloty weszły w skład dywizjonów VA-44, VA-45, VA-84, VA-85, VA-174 i VC-4. Pozostały w nich niezbyt długo bo zaledwie do 1950 roku (ostatni do października 1950 roku w VC-4), kiedy to zostały przeniesione do jednostek bazowania lądowego. I w nich nie utrzymały się zbyt długo. Wycofano je do 1953 roku. Jednym z głównych powodów takiej decyzji było wprowadzenie na uzbrojenie niemal równolegle samolotu Douglas A-1 Skyraider, który okazał się być maszyną prostszą, tańszą w eksploatacji i tylko nieznacznie ustępującą Maulerowi pod względem udźwigu.
Konstrukcja.
Mauler był jednomiejscowym, jednosilnikowym, wolnonośnym dolnopłatem o konstrukcji całkowicie metalowej. Składane w celu ułatwienia hangarowania na pokładzie lotniskowca skrzydła o trapezowym obrysie. Na krawędzi spływu zaopatrzone w aerodynamiczne hamulce. Usterzenie klasyczne, przed statecznikiem pionowym duża płetwa grzbietowa poprawiająca stateczność kierunkową samolotu. Podwozie chowane, trójpodporowe z tylnym podparciem. Podwozie główne chowane do wnęk w skrzydłach, kółko ogonowe do wnęki w kadłubie. W maszynie zastosowano 28 cylindrowy, silnik gwiazdowy Pratt &amp; Whitney R-4360-4 Wasp Major w układzie poczwórnej gwiazdy, chłodzony powietrzem, napędzający czterołopatowe śmigło o zmiennym skoku. Aby zniwelować moment reakcji pochodzący od tak potężnego silnika zamontowano go w kadłubie z 2° odchyleniem od osi kadłuba. Pod usterzeniem zamontowany hak do lądowania na lotniskowcach.
Uzbrojenie.
Uzbrojenie strzeleckie składało się z czterech działek kalibru 20 mm zamontowanych w skrzydłach samolotu (po dwa na skrzydło). Maszyna mogła standardowo przenosić 2722 kg podwieszanego uzbrojenia - torped, bomb, pocisków rakietowych.

</doc>
<doc id="2433838" url="https://pl.wikipedia.org/wiki?curid=2433838" title="Olimpiada Sportów Umysłowych">
Olimpiada Sportów Umysłowych

Olimpiada Sportów Umysłowych (ang. "World Mind Sports Games") – międzynarodowy konkurs składający się 5 dyscyplin w różnych kategoriach: brydż, szachy, go, warcaby i xiangqi (szachy chińskie) rozgrywanych po Letnich Igrzyskach Olimpijskich.

</doc>
<doc id="2433839" url="https://pl.wikipedia.org/wiki?curid=2433839" title="Ryszard z Salerno">
Ryszard z Salerno

Ryszard z Salerno (także Ryszard de Hauteville, Ryszard z Pryncypatu) – uczestnik I krucjaty i regent Hrabstwa Edessy od 1104 do 1108 roku. Pochodził z możnego, normańskiego rodu de Hauteville.
Urodził się około 1060 roku, jako trzeci syn normańskiego hrabiego Wilhelma de Hauteville i Marii, córki Guida, longobardzkiego władcy Sorrento. Od wczesnej młodości wykazywał talenty wojskowe, uczestnicząc w wyprawach swoich słynnych wujów, Roberta Guiscarda i Rogera I na Sycylię.
W 1097 roku Ryszard przyłączy się do swoich kuzynów, Boemunda I z Tarentu i Tankreda, biorących udział w I krucjacie. To właśnie Ryszard i Tankred jako jedni z nielicznych krzyżowców znali arabski, którego najprawdopodobniej nauczyli się walcząc przeciwko muzułmanom na Sycylii. Podobnie jak inni Normanowie był nastawiony antybizantyjsko i wraz z Tankredem odmówili złożenia hołdu cesarzowi Aleksemu, przekraczając Bosfor w tajemnicy przed nim.
Ryszard uczestniczył w wielu walkach toczonych przez siły krzyżowców. Był między innymi jednym z dowódców w czasie bitwy pod Doryleum stoczonej w lecie 1097 roku. W 1098 Ryszard wraz z Tankredem połączyli swoje siły z Boemundem i wzięli udział w oblężeniu Antiochii. Po krucjacie pozostawał na dworze Boemunda w Antiochii i brał udział w prowadzonych przez niego kampaniach. W czasie jednej z nich, w wyniku bitwy pod Melitene w 1100 roku, dostał się do tureckiej niewoli. Daniszmend Ghazi odesłał go do Konstantynopola, gdzie cesarz Aleksy aresztował go i więził do 1103 roku. Po odzyskaniu wolności, w 1104 roku, Tankred oddał mu w zarząd Edessę, którą rządził do 1108 roku. Jako gubernator miasta zasłynął z bezwzględności i chciwości, został więc szybko znienawidzony przez mieszkańców. W tym czasie pełnił również rolę posła, podróżując po Francji i Italii, szukając poparcia dla antybizantyjskich planów Normanów z Antiochii. Istnieją jednak podejrzenia że był podwójnym agentem i spiskował z dworem w Konstantynopolu. Zaaranżował małżeństwo Boemunda I z francuską księżniczką Konstancją. Brał udział podpisaniu traktatu z Devol, którego sygnatariuszami byli Boemund i cesarz Aleksy. Po śmierci kuzyna Ryszard osiadł w Maraszu, gdzie zginął w trzęsieniu ziemi w 1114 roku.
Ze swoją żoną Altrudą miał syna, Rogera z Salerno, regenta Antiochii. Jego córka Maria wyszła za hrabiego Edessy, Joscelina I.

</doc>
<doc id="2433841" url="https://pl.wikipedia.org/wiki?curid=2433841" title="San Fernando (stacja kolejowa)">
San Fernando (stacja kolejowa)

San Fernando (hiszp: "Estación de San Fernando") – stacja kolejowa w Coslada, we wspólnocie autonomicznej Madryt, w Hiszpanii. Znajduje się na linii C-2 i C-7 Cercanías Madrid.
Stacja znajduje się w strefie B1 Consorcio Regional de Transportes.
Historia.
W momencie jej otwarcia, kiedy to stworzono sieć podmiejską w Madrycie została nazwana "Coslada-San Fernando", nazwa została zmieniona w latach 90 na "San Fernando".
Stacja znajduje się na północno-wschodnim korytarzu z Madrytu w kierunku północno-wschodnim Hiszpanii, tak że w latach 90, ze względu na duże natężenie ruchu, zdecydowano się na czterotorową między tą stacją i Alcalá de Henares. Dzisiaj nie ma tak dużego ruch, ponieważ prawie wszystkie pociągi dalekobieżne kursują po linii dużych prędkości Madryt-Barcelona.

</doc>
<doc id="2433842" url="https://pl.wikipedia.org/wiki?curid=2433842" title="Wojsko wielkopolskie 1848 roku">
Wojsko wielkopolskie 1848 roku

Wojsko Ludwika Mierosławskiego – polskie formacje zbrojne w okresie powstania wielkopolskiego 1848 roku.
Formowanie i koncentracja.
20 marca 1848 roku Komitet Narodowy proklamował niepodległość Polski i utworzył wydział wojskowy celem organizacji sił zbrojnych. Obowiązkiem służby wojskowej objęto mężczyzn od 17 do 50 roku życia. Kilka dni później w Poznaniu powstało dwadzieścia siedem ośrodków formowania. Organizowano oddziały gwardii i straży bezpieczeństwa. Powstała szkoła podchorążych. Przy powiatowych komisarzach cywilnych ustanowiono urzędy organizatorów wojennych dla organizowania oddziałów piechoty i kawalerii.
Po tygodniu obozy polskie liczyły około 4000 ochotników. Odczuwano ogromny brak broni i oporządzenia wojskowego, większość żołnierzy uzbrojona była w kosy lub broń myśliwską. Formowano dwa rodzaje broni: piechotę i jazdę. Piechota dzieliła się na wojska kosynierskie i strzeleckie. Etat batalionu pieszego ustalono na 600 ludzi, szwadronu jazdy na 120 ludzi. 
Naczelne dowództwo sprawował przybyły z Berlina Ludwik Mierosławski. Formalnie był on tylko członkiem wydziału wojennego, ale proponowany na stanowisko wodza gen. Kruszewski odmówił i raczej skłaniał się ku rozwiązaniu oddziałów.
Celem koncentracji wojsk polskich, zorganizowano obozy wojskowe we Wrześni, Książu, Mieściskach, Pleszewie i w Środzie. Całość sił polskich wynosiła wówczas około 7000 ludzi. Realizując ugodę jarosławską, ograniczono siły polskie do pięciu, a następnie czterech obozów. W każdym z tych obozów stacjonować miały: jeden batalion piechoty (600 ludzi) i szwadron jazdy (120 ludzi). Stan wojska wynosić miał do 2400 piechoty i 480 szabel. 11 kwietnia wydana została instrukcja nakazująca rozlokowanie w pobliżu obozów drugiej, a nawet trzeciej zmiany przepisanego kompletu 720 ludzi i cotygodniowego jej przeszkolenia. Mierosławski w ten sposób, będąc w zgodzie z ugodą, chciał zapewnić sobie większą liczbę wojska. Spodziewał się osiągnąć stan około 10 000 wyszkolonych żołnierzy.
20 kwietnia Mierosławski zwołał naradę przedstawicieli obozów w Winnogórze. Przyjęto tam projekt reorganizacji oddziałów. Siły zbrojne podzielono na piechotę, jazdę i artylerię. Piechotę zorganizowano w bataliony, a jazdę w szwadrony. W trakcie narady powołano też komisję egzaminacyjną dla oficerów z płk. Oborskim jako przewodniczącym. Od egzaminu kwalifikacyjnego zwolniono oficerów, którzy służyli w Wojsku Polskim przed rokiem 1830 i brali udział w powstaniu 1830-1831. Ustalono też żołd.
Działania zbrojne.
Już w końcu kwietnia doszło do pierwszych starć powstańców z wojskiem pruskim pod Grodziskiem, Gostyniem, Raszkowem i Kożminem. 22 kwietnia Prusacy wyparli Polaków z Odolanowa. Walki te uświadomiły Mierosławskiemu konieczność przygotowania obozów do walki. Dowódca obozu w Książu, pułkownik Florian Dąbrowski otrzymał do dyspozycji oddział Józefa Garczyńskiego z Nowego Miasta. Nakazano powołać pospolite ruszenie z okolicznych wsi. Mierosławski zdawał sobie sprawę z przewagi pruskiej. Liczył jednak na atut własnego terytorium i fakt, że oddziały pruskie złożone były przede wszystkim z mało wartościowej landwery. Oceniał, że poprzez koncentrację polskich obozów, uzyska przewagę lokalną co pozwoli mu rozbić poszczególne kolumny nieprzyjaciela.
Bitwa o Książ
Florian Dąbrowski dysponował około 1300 żołnierzami. Przeciwnikiem Dąbrowskiego był pułkownik Brandt, Dysponował on ponad 6000 żołnierzy i 7 działami. 29 kwietnia prusacy uderzyli na Książ. Dąbrowski był już przygotowany na odparcie wroga. Czekał jedynie na wsparcie oddziału Garczyńskiego. Ten przekazał mu zaledwie 45 strzelców. Powstańczy szwadron jazdy toczył ciężkie boje z jazdą pruską. Odszedł on jednak od głównego centrum walki. Prusacy próbowali odciąć drogę odwrotu na Nowe Miasto, a od Śremu piechota, wsparta artylerią prowadziła natarcie na barykady. Bój o zapory bronione przez 80 strzelców trwał ponad dwie godziny. Prusacy zastosowali manewr obejścia. Zmusiło to strzelców do wycofania się. Obiecane posiłki w postaci oddziałów Garczyńskiego nie nadchodziły. Walka przeniosła się ponownie do śródmieścia, gdzie nastąpił ostatni akt bitwy. Ciężko ranny został Dąbrowski. Spadło morale w szeregach polskich, część żołnierzy rozbiegła się lub poddała. Leon Smitkowski wysłał parlamentariuszy do Brandta z gotowością do poddania się. W bitwie poległo ok. 300 powstańców, drugie tyle dostało się do niewoli. Pozostali rozproszyli się po lasach. Brandt, były polski oficer, za wygraną bitwę otrzymał awans generalski.
Bitwa pod Miłosławiem
Klęska obozu ksiąskiego skłoniła Mierosławskiego do koncentracji innych obozów polskich w Miłosławiu. Strona polska miała tu do dyspozycji ponad 700 strzelców, 1300 kosynierów, około 370 jazdy i 4 działka. Działający na tym kierunku Blumen mógł przeciwstawić 2100 bagnetów, 360 szabel i 4 działa. Bitwa miłosławska dzieliła się na dwie fazy: w pierwszej słabe siły powstańcze pod naciskiem Prusaków rozpoczęły odwrót, lecz po nadejściu odsieczy Garczyńskiego i Białoskórskiego Polacy przeszli do przeciwnatarcia uzyskując pełne powodzenie. Około 18:00 bitwa już wygasła. Prusacy przyznali się do 50 zabitych, 156 rannych i 19 zaginionych, ze strony polskiej straty wyniosły do 200 zabitych, rannych i zaginionych.
Bój pod Sokołowem
Mimo zwycięstwa Mierosławskiego, nie umilkły niesnaski wśród kadry oficerskiej. Nie wierząc w ostateczny sukces, Białoskórski złożył dowództwo oddziału. Inni dowódcy wzniecali bunty wobec Mierosławskiego, zarzucając mu niezaradność. Chaos powiększał brak żywności, amunicji i broni, upadała dyscyplina. Część żołnierzy rozeszła się do domów.
Mierosławski, stłumiwszy anarchię, 1 maja ruszył ku Kujawom. 2 maja oddział polski stojący na wedecie w Sokołowie został zaatakowany przez kolumnę generała Hirschfelda. Siły pruskie liczyły 4 bataliony, 2 szwadrony i 6 dział. Był to ostatni większy bój z Prusakami. Powstańcy zwyciężyli. Ceną było 300 zabitych i tyluż rannych.
8 maja oddziały powstańcze nie przedstawiały już żadnej wartości bojowej. Wojsko było skłócone, rozpolitykowane i niezdolne do walki. Pułkownik Augustyn Brzeżański poddał je 11 maja generałowi Wedellowi. Tylko 35 żołnierzy stawiło się, by złożyć broń, reszta rozeszła się do domów lub też na własną rękę tworzyła nowe formacje partyzanckie.
Mundur armii wielkopolskiej.
Na naradzie dowódców w Winnogórze ustalono też tymczasowe przepisy ubiorcze. 
Mundur oficerski miał składać się z surduta mundurowego, spodni i płaszcza z szarego sukna, z granatowym kołnierzem z amarantową wypustką, z peleryny i czapki. Koszty umundurowania miała wziąć na siebie kasa centralna. 
Odznaki oficerskie były noszone na obydwu ramionach (sznurki) i na lewej przedniej kwaterze czapki (szewrony): 
Stopnie oficerskie:
Podoficerowie: 
Struktura organizacyjna i obsada etatowa.
"Obsada etatowa podana za:" 
Obozy i oddziały wojskowe.
Obóz w Miłosławiu
Dowódca – płk Augustyn Brzeżański
Obóz w Książu
Dowódca
Obóz pleszewski
Dowódca – Feliks Białoskórski
Obóz nowomiejski
Dowódca – Józef Bonawentura Garczyński 
Pułk poznańskiej piechoty liniowej
Dowódca pułku – płk Jabłkowski 
Szkoła podchorążych (legia akademicka) 

</doc>
<doc id="2433845" url="https://pl.wikipedia.org/wiki?curid=2433845" title="Ebernhahn">
Ebernhahn

Ebernhahn – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Wirges.

</doc>
<doc id="2433846" url="https://pl.wikipedia.org/wiki?curid=2433846" title="Helferskirchen">
Helferskirchen

Helferskirchen – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Wirges.

</doc>
<doc id="2433847" url="https://pl.wikipedia.org/wiki?curid=2433847" title="Leuterod">
Leuterod

Leuterod – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Wirges.

</doc>
<doc id="2433849" url="https://pl.wikipedia.org/wiki?curid=2433849" title="American Basketball Association (2000-)">
American Basketball Association (2000-)



</doc>
<doc id="2433850" url="https://pl.wikipedia.org/wiki?curid=2433850" title="Thryonomys swinderianus">
Thryonomys swinderianus



</doc>
<doc id="2433854" url="https://pl.wikipedia.org/wiki?curid=2433854" title="Mogendorf">
Mogendorf

Mogendorf – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Wirges.

</doc>
<doc id="2433856" url="https://pl.wikipedia.org/wiki?curid=2433856" title="Moschheim">
Moschheim

Moschheim – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Wirges.

</doc>
<doc id="2433857" url="https://pl.wikipedia.org/wiki?curid=2433857" title="Niedersayn">
Niedersayn

Niedersayn – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Wirges.

</doc>
<doc id="2433859" url="https://pl.wikipedia.org/wiki?curid=2433859" title="Ötzingen">
Ötzingen

Ötzingen – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Wirges.

</doc>
<doc id="2433860" url="https://pl.wikipedia.org/wiki?curid=2433860" title="Cmentarz wojenny nr 221 - Skurowa">
Cmentarz wojenny nr 221 - Skurowa



</doc>
<doc id="2433861" url="https://pl.wikipedia.org/wiki?curid=2433861" title="Jakub III (arcybiskup Aten)">
Jakub III (arcybiskup Aten)

Jakub III, imię świeckie Jeorjos Wawanatsos (ur. 11 czerwca 1895 w Galaxidi, zm. 25 października 1984 na Salaminie) – grecki biskup prawosławny, zwierzchnik Greckiego Kościoła Prawosławnego w 1962 r.
Życiorys.
Był trzecim dzieckiem marynarza Konstantina Wawanatsosa. Po ukończeniu szkoły średniej w Pireusie podjął studia teologiczne i prawnicze na uniwersytecie ateńskim. W 1926 otrzymał święcenia kapłańskie. W latach 1923–1935 zajmował się sprawami administracyjnymi archidiecezji ateńskiej. Wyświęcony na biskupa 11 stycznia 1935. 30 września 1936 stanął na czele nowo powstałej diecezji Attyki i Megary. W 1938 popierał nominację biskupa Koryntu, Damaskina na arcybiskupa Aten.
W styczniu 1962, po śmierci arcybiskupa Teokleta II, został wybrany arcybiskupem Aten i całej Grecji. Jego wybór na zwierzchnika Kościoła wywołał nagonkę prasy, w której zarzucano mu niemoralność i zamiar stworzenia osobnego Banku Kościelnego (co godziło w interesy Narodowego Banku Grecji, w którym dotąd spoczywały aktywa Kościoła). Wskutek nacisków ze strony części hierarchów, a także ze strony rządu, Jakub sam zrezygnował z tej funkcji po 12 dniach urzędowania i powrócił do kierowania diecezją Attyki–Megary. Ostatnie lata życia spędził w klasztorze Faneromeni na Salaminie.

</doc>
<doc id="2433862" url="https://pl.wikipedia.org/wiki?curid=2433862" title="Oetzingen">
Oetzingen



</doc>
<doc id="2433863" url="https://pl.wikipedia.org/wiki?curid=2433863" title="Siershahn">
Siershahn

Siershahn – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Wirges.

</doc>
<doc id="2433864" url="https://pl.wikipedia.org/wiki?curid=2433864" title="Dernbach (Westerwald)">
Dernbach (Westerwald)

Dernbach (Westerwald) – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Wirges.

</doc>
<doc id="2433867" url="https://pl.wikipedia.org/wiki?curid=2433867" title="George Washington Custis Lee">
George Washington Custis Lee



</doc>
<doc id="2433868" url="https://pl.wikipedia.org/wiki?curid=2433868" title="Campeonato Nacional da Guiné-Bissau">
Campeonato Nacional da Guiné-Bissau

Campeonato Nacional jest najwyższą piłkarską klasą rozgrywkową w Gwinei Bissau. Liga powstała w 1975 roku.

</doc>
<doc id="2433869" url="https://pl.wikipedia.org/wiki?curid=2433869" title="Zbigniew Ereszkowski">
Zbigniew Ereszkowski



</doc>
<doc id="2433871" url="https://pl.wikipedia.org/wiki?curid=2433871" title="Toni Elias">
Toni Elias



</doc>
<doc id="2433872" url="https://pl.wikipedia.org/wiki?curid=2433872" title="Statek niewolniczy">
Statek niewolniczy

Statek niewolniczy (ang. "The Slave Ship") – wystawiony pierwszy raz w 1840 obraz autorstwa brytyjskiego malarza Williama Turnera. Obraz od 1899 znajduje się w zbiorach Museum of Fine Arts w Bostonie.
Historia.
Autor zaprezentował dzieło w Royal Academy of Arts w Londynie. W 1843 Thomas Griffith, pośrednik malarza, sprzedał obraz Johnowi Jamesowi Ruskinowi. Do Ameryki trafił w 1872.
Opis.
Tematem obrazu jest praktykowane w XIX w. pozbywanie się chorych i umierających niewolników poprzez wrzucanie ich w odmęty oceanu, by móc otrzymać należne kwoty od ubezpieczyciela po przybiciu do brzegów Ameryki. Ubezpieczyciel płacił za niewolników, którzy „zaginęli na morzu”. Inspiracją był przypadek z 29 listopada 1781, nazywany w brytyjskiej historiografii "Zong Massacre", jak i również przeczytanie poematu Jamesa Thomsona "The Seasons" przez Turnera. Wybór tematu był świadomym przyczynkiem do kampanii na rzecz walki z niewolnictwem w Imperium Brytyjskim. Obraz był powszechnie podziwiany za użycie kolorów i sposób w jaki artysta przedstawił zlewające się ze sobą niebo i morze wokół statku. W dolnej części dzieła uwidocznione zostały ręce afrykańskich niewolników, skute kajdanami.
Obraz był przedmiotem utworu poetyckiego Davida Dabydeena pt. "Turner". Simon Schama poświęcił mu też jeden z odcinków swej dokumentalnej serii "Potęga sztuki".

</doc>
<doc id="2433874" url="https://pl.wikipedia.org/wiki?curid=2433874" title="TS Mitech Żywiec">
TS Mitech Żywiec

TS Mitech Żywiec – kobiecy klub piłkarski z Żywca, występujący obecnie w Ekstralidze. Powstał w 2003 roku jako Autonomiczna Sekcja Piłki Nożnej Kobiet SKS Soła Żywiec. W 2004 roku zespół odłączył się od koła i zaczął funkcjonować jako osobny klub. W 2009 roku drużyna wywalczyła awans do Ekstraligi i od tego czasu występuje na tym szczeblu rozgrywek.

</doc>
<doc id="2433875" url="https://pl.wikipedia.org/wiki?curid=2433875" title="American Basketball Association (1967-1977)">
American Basketball Association (1967-1977)



</doc>
<doc id="2433880" url="https://pl.wikipedia.org/wiki?curid=2433880" title="Teoklet II (arcybiskup Aten)">
Teoklet II (arcybiskup Aten)

Teoklet II, imię świeckie Teoklitos Panajotopoulos (ur. 1890 w Dimitsanie w Arkadii, zm. 8 stycznia 1962 w Atenach) – grecki biskup prawosławny, zwierzchnik Greckiego Kościoła Prawosławnego w latach 1958–1962.
Życiorys.
Ukończył studia na wydziale teologicznym uniwersytetu ateńskiego. Wyświęcony na księdza w 1914, pełnił służbę duszpasterską w Lamii. W latach 1923–1924 pełnił funkcję sekretarza Świętego Synodu Greckiego Kościoła Prawosławnego. Wyświęcony na biskupa w 1924, w 1931 objął zwierzchnictwo nad eparchią Kalawrity. W 1944 wybrany metropolitą Patras. Po śmierci arcybiskupa Doroteusza, 7 sierpnia 1958 Sobór Greckiego Kościoła Prawosławnego wybrał Teokleta na zwierzchnika Kościoła z tytułem arcybiskupa Aten i całej Grecji.
W październiku 1961 zachorował na grypę. Jej efektem były komplikacje neurologiczne, które doprowadziły w styczniu 1962 do śmierci duchownego.

</doc>
<doc id="2433882" url="https://pl.wikipedia.org/wiki?curid=2433882" title="Daniszmend Ghazi">
Daniszmend Ghazi

Kumusztakin Daniszmend Ahmed Ghazi właściwie Tajlu (? - zm. 1104) - eponimimiczny założyciel dynastii Daniszmendydów
Życie.
Po klęsce bizantyjskiej armii pod Manzikert w 1071 roku, władza cesarska nad Azją Mniejszą została mocno osłabiona i półwysep stanął otworem przed grupami koczowniczych Turków. Jednej z takich grup przewodził Daniszmend Ghazi. Korzystając z lojalnych wobec niego sił podporządkował sobie tereny leżące w dolnym biegu rzeki Halys (obecnie Kızılırmak w Turcji), podbijając Neocezareę (dzisiaj Niksar), Tokat, Sebasteę (dzisiejsze Sivas w Turcji) i Euchaitę. Czyniło go to jednym z najsilniejszych emirów tureckich na terenie Azji Mniejszej.
W czasie I krucjaty próbował przeciwstawić się wojskom krzyżowców, ale jego wojska poniosły klęskę pod Doryleum. Do drugiego znaczniejszego starcia doszło w okolicach Heraklei, gdzie jednak nie przyjął bitwy i wobec naporu Boemunda podjął decyzję o wycofaniu się. W 1100 roku udało mu się w końcu pokonać armię łacinników w bitwie pod Melitene. Do jego niewoli trafił wówczas sam książę Antiochii. Sukcesem tym zyskał dużą sławę - był pierwszym władcą tureckim który zdołał pokonać krzyżowców w walnej bitwie. Kolejnym sukcesem było rozbicie jednej z wypraw w czasie Krucjat roku 1101 w bitwie pod Merzifon. Później jednak jego polityka względem łacinników uległa zmianie, groźniejszymi rywalami stali się bowiem dla niego emirowie Seldżuccy. Mimo to nadal prowadził ekspansję, aż do swojej śmierci w 1104 roku, atakując ziemie cylicyjskich Ormian. W 1103 roku udało mu się w końcu opanować Melitene. W chwili śmierci jego państwo było jednym z najsilniejszych politycznych graczy na terenie Azji Mniejszej. Władzę po nim objęli jego synowie - Emir Ghazi Kumusztakin, któremu dostały się posiadłości w Anatolii i Sunkur, który otrzymał Melitene i ziemie syryjskie.

</doc>
<doc id="2433883" url="https://pl.wikipedia.org/wiki?curid=2433883" title="Championnat National MTN">
Championnat National MTN

Championnat National MTN jest najwyższą piłkarską klasą rozgrywkową w Kongo. Liga powstała w 1961 roku.

</doc>
<doc id="2433888" url="https://pl.wikipedia.org/wiki?curid=2433888" title="Borys Budka">
Borys Budka

Borys Piotr Budka (ur. 11 marca 1978 w Czeladzi) – polski prawnik, nauczyciel akademicki, samorządowiec i polityk, radca prawny, doktor nauk ekonomicznych.
Poseł na Sejm VII, VIII i IX kadencji (od 2011), w 2015 minister sprawiedliwości, w latach 2016–2020 i od 2021 wiceprzewodniczący, a w latach 2020–2021 przewodniczący Platformy Obywatelskiej, w latach 2019–2020 i od 2021 przewodniczący klubu parlamentarnego Koalicji Obywatelskiej.
Życiorys.
Wykształcenie i działalność zawodowa.
W 2002 ukończył studia na Wydziale Prawa i Administracji Uniwersytetu Śląskiego. Odbył aplikację radcowską, w 2007 rozpoczął praktykę zawodową jako radca prawny. W 2011 na Uniwersytecie Ekonomicznym w Katowicach na podstawie rozprawy "Kwalifikacje pracownicze w stosunku pracy" uzyskał stopień doktora nauk ekonomicznych w zakresie ekonomii ze specjalnością w polityce zatrudnienia. Podjął pracę jako nauczyciel akademicki w Katedrze Prawa na Wydziale Finansów i Ubezpieczeń Akademii Ekonomicznej, po przekształceniach i zmianie nazw − w Katedrze Prawa i Ubezpieczeń Uniwersytetu Ekonomicznego w Katowicach.
Działalność polityczna.
Początkowo należał do Stronnictwa Konserwatywno-Ludowego. W 2002 z ramienia Platformy Obywatelskiej, w 2006 jako kandydat lokalnego komitetu i w 2010 ponownie z listy PO uzyskiwał mandat radnego Zabrza. Od 2002 do 2005 był wiceprzewodniczącym rady miasta, następnie przez rok pełnił funkcję jej przewodniczącego.
W wyborach parlamentarnych w 2011 uzyskał mandat poselski jako kandydat z listy PO, otrzymując 10 260 głosów w okręgu gliwickim. W 2014 kandydował na prezydenta Gliwic, zajmując 3. miejsce spośród 6 kandydatów, uzyskując 6192 głosy.
30 kwietnia 2015 premier Ewa Kopacz ogłosiła jego kandydaturę na stanowisko ministra sprawiedliwości w swoim rządzie. Stanowisko to objął 4 maja 2015.
W wyborach w tym samym roku z powodzeniem ubiegał się o poselską reelekcję (dostał 37 761 głosów). 16 listopada 2015 zakończył pełnienie funkcji ministra. W Sejmie VIII kadencji został członkiem Komisji Sprawiedliwości i Praw Człowieka oraz Komisji Ustawodawczej, a ponadto został zastępcą przewodniczącego Komisji Nadzwyczajnej do spraw zmian w kodyfikacjach. Został również powołany przez Sejm w skład Krajowej Rady Sądownictwa (wcześniej w 2015 zasiadał w KRS z urzędu jako minister sprawiedliwości). 26 lutego 2016 wybrany na wiceprzewodniczącego PO. W listopadzie został powołany na funkcję ministra spraw wewnętrznych i administracji w gabinecie cieni utworzonym przez Platformę Obywatelską.
W wyborach w 2019 z powodzeniem ubiegał się o poselską reelekcję z ramienia Koalicji Obywatelskiej, otrzymując w okręgu katowickim 99 550 głosów. 12 listopada 2019 został przewodniczącym klubu parlamentarnego Koalicji Obywatelskiej, którym kierował do 25 września 2020.
3 stycznia 2020 ogłosił swój start w wyborach na przewodniczącego Platformy Obywatelskiej. 25 stycznia 2020 został wybrany na przewodniczącego Platformy Obywatelskiej, pokonując w wyborach bezpośrednich w I turze Tomasza Siemoniaka, Bogdana Zdrojewskiego i Bartłomieja Sienkiewicza. Funkcję przewodniczącego oficjalnie objął 29 stycznia 2020, gdy ogłoszono oficjalne wyniki wyborów. Zastąpił tym samym dotychczasowego lidera partii Grzegorza Schetynę. 3 lipca 2021 podczas Rady Krajowej Platformy Obywatelskiej ogłosił swoją rezygnację z funkcji przewodniczącego partii, umożliwiając objęcie funkcji p.o. przewodniczącego przez Donalda Tuska. W tym samym dniu został wybrany na wiceprzewodniczącego partii, zaś 22 lipca 2021 ponownie objął funkcję przewodniczącego klubu parlamentarnego KO, zastępując Cezarego Tomczyka.
Życie prywatne.
Jest synem Józefa (działacza PSL, wcześniej UP, Samoobrony RP i PZPR) i Marii (wykonującej zawód notariusza).
Żonaty z Katarzyną Kuczyńską-Budką, wybraną na radną miejską w Gliwicach, z którą ma córkę Lenę. Jest biegaczem długodystansowym, startuje w biegach ulicznych. Rekord życiowy w maratonie (2 godziny 39 minut 3 sekundy) osiągnął w 2009 w pierwszej edycji Silesia Marathon.

</doc>
<doc id="2433890" url="https://pl.wikipedia.org/wiki?curid=2433890" title="Chrystus w domu rodziców">
Chrystus w domu rodziców

Chrystus w domu rodziców – obraz olejny autorstwa Johna Everetta Millais’go powstały w latach 1849–1850 i przechowywany od 1921 w Tate Britain. Dzieło wystawiane jest pod nazwą "Christ In The House Of His Parents".
Było to pierwsze płótno Millais’go sygnowane „P. R. B.”, tajnym symbolem bractwa prerafaelitów.
Opis obrazu.
Artysta przedstawił Świętą Rodzinę podczas pracy w ciesielskim warsztacie Józefa z Nazaretu. Święty Józef z dwojgiem pomocników zajmuje się wykonaniem drewnianych drzwi, pracę przerwał drobny wypadek małoletniego Jezusa, który skaleczył się w wewnętrzną stronę lewej ręki. Wystraszone dziecko pokazuje ranę Matce Bożej, która całuje go w policzek, natomiast zaniepokojony Józef ogląda skaleczenie. Z prawej strony ostrożnie zbliża się kuzyn Jezusa, św. Jan Chrzciciel z miską czystej wody do przemycia skaleczenia.
Pracownia Józefa jest uboga, wypełniają ją proste narzędzia i deski, podłoga zasypana jest wiórami. Przedstawiane postacie są chude i zaniedbane, robią wrażenie ludzi zniszczonych pracą i troskami. Szczególnie przygnębiające wrażenie robi postać stroskanej Matki Boskiej o przedwcześnie postarzałej i pooranej zmarszczkami twarzy. Przez otwarte drzwi do warsztatu Józefa zagląda stadko owiec.
Obraz utrzymany jest w jasnej kolorystyce, w której przeważają brązy. Malarz zadbał o pieczołowite przedstawienie nawet najdrobniejszych szczegółów, malując autentyczną pracownię biednego cieśli na Oxford Street w Londynie.
Odbiór.
Obraz wystawiony po raz pierwszy w Royal Academy w 1850 roku spotkał się z ostrym sprzeciwem i oburzeniem. Krytykowano go za realizm i dosłowność, potępiano za przedstawienie Świętej Rodziny jako ludzi biednych, prostych i żyjących na krawędzi ubóstwa. Szczególnie oburzenie budziła postać Matki Bożej, jej pospolita uroda i oznaki starości. Wytykano autorowi ukazanie brudnych paznokci Józefa, prozaiczność otoczenia i profanację tematu. Szczególnie zjadliwym krytykiem obrazu był Charles Dickens, który porównał obraz do francuskich kabaretów i najgorszych, angielskich spelunek.
Symbolika.
Dzieło Millais’go posiada bogatą, religijną symbolikę. Węgielnica zawieszona nad głową Jezusa oznacza Trójcę Świętą. Gołębica symbolizuje Ducha Świętego, natomiast drabina oparta o ścianę jednoznacznie nawiązuje do Drabiny Jakuba. Również krwawiąca rana na ręce i krople krwi na stopie Jezusa są zapowiedzią Ukrzyżowania. Miska wody niesiona przez Jana symbolizuje przyszły chrzest Chrystusa, a stado owiec z lewej strony obrazu jest zapowiedzią przyszłej wspólnoty wiernych, Kościoła.

</doc>
<doc id="2433891" url="https://pl.wikipedia.org/wiki?curid=2433891" title="Ossian (zespół muzyczny)">
Ossian (zespół muzyczny)

Ossian – węgierski zespół heavymetalowy.
Historia.
Zespół został założony w 1986 roku przez wokalistę Endre Paksiego i gitarzystę Zoltána Maróthyego. Pierwszy album studyjny zespołu, "Acélszív", został wydany dwa lata później przez Magyar Hanglemezgyártó Vállalat. Na przełomie lat 80. i 90. Ossian był jednym z najpopularniejszych węgierskich zespołów metalowych, a wiele piosenek – w tym "Acélszív", "Sörivók", "A rock katonái" – stało się popularnych nie tylko na Węgrzech, ale także w obszarach przygranicznych zamieszkałych przez Węgrów.
Zespół rozpadł się w 1994 roku z powodu różnic muzycznych i ludzkich, wtedy też udzielono pożegnalnego koncertu w Petőfi Csarnok. Po rozpadzie grupy trzech jej muzyków – gitarzysta Zoltán Maróthy, basista Gábor Vörös i perkusista Csaba Tobola, założyło zespół Fahrenheit. Paksi zaś wspólnie z gitarzystą zespołu Slogan, Robem Juhászem, założył zespół Wellington.
14 czerwca 1998 Paksi udzielił w E-klub koncertu z okazji 10 rocznicy pierwszego albumu studyjnego Ossian. Koncert cieszył się większym zainteresowaniem, niż zakładano. Rok później Ossian, w nowym składzie, wydał pierwszy studyjny album po powrocie. Punktem zwrotnym okazał się album z 2001 roku, "Titkos ünnep", który był w stanie przekonać starych fanów do nowego składu. Mimo krytycznych głosów Ossian zaczął umacniać swoją pozycję wśród czołowych węgierskich zespołów heavymetalowych.

</doc>
<doc id="2433893" url="https://pl.wikipedia.org/wiki?curid=2433893" title="Teodoryk z Bernicji">
Teodoryk z Bernicji

Teodoryk z Bernicji (Theodric, Ðeodric, þeodric, Flamddwyn; zm. 579) - władca średniowiecznego anglosaskiego królestwa Bernicji.
Teodoryk był synem pierwszego znanego władcy Bernicji - Idy i jego żony Bearnoch. Informacje na temat jego życia i panowania są bardzo nieprecyzyjne, ze względu na brak współczesnych mu źródeł. Jego imię i sukcesję znamy dzięki zachowanej genealogii władców Nortumbrii, sporządzonej przez anonimowego kronikarza w 737 roku. Wynika z niej, że Teodoryk panował po swoim bracie Etelryku, a jego z kolei następcą został Frithuwald. Według obecnej wiedzy okres jego panowania datowany jest na lata 572-579, ale istnieją przesłanki by przypuszczać, że przynajmniej przez jakiś czas współrządził Bernicją ze swoimi braćmi (być może każdy z nich rządził inną częścią kraju).
Nenniusz w swojej "Historii Brittonum" zanotował, że Teodoryk zginął w oblężeniu Medgawdd (ob. Lindisfarne) przez sprzymierzone wojska czterech królestw: Rheged, Strathclyde, Elmet i Gododdin.

</doc>
<doc id="2433894" url="https://pl.wikipedia.org/wiki?curid=2433894" title="Związek miejski Saarbrücken">
Związek miejski Saarbrücken



</doc>
<doc id="2433896" url="https://pl.wikipedia.org/wiki?curid=2433896" title="Theodric">
Theodric



</doc>
<doc id="2433897" url="https://pl.wikipedia.org/wiki?curid=2433897" title="Mistrzostwa Ameryki Południowej w Lekkoatletyce 2011 – rzut oszczepem mężczyzn">
Mistrzostwa Ameryki Południowej w Lekkoatletyce 2011 – rzut oszczepem mężczyzn

Rzut oszczepem mężczyzn – jedna z konkurencji rozegranych podczas lekkoatletycznych mistrzostw Ameryki Południowej w Buenos Aires.
Złoty medal – drugi raz w karierze – zdobył reprezentant Kolumbii Arley Ibargüen.
Rekordy.
Tabela prezentuje rekord świata, Ameryki Południowej oraz czempionatu Ameryki Południowej, a także najlepsze rezultaty w Ameryce Południowej i na świecie w sezonie 2011 przed rozpoczęciem mistrzostw.
Rezultaty.
Finał.
Rozegrano tylko rundę finałową, która odbyła się 5 czerwca. Złoty medal, rzutem w czwartej serii, zapewnił sobie Kolumbijczyk Arley Ibargüen.

</doc>
<doc id="2433899" url="https://pl.wikipedia.org/wiki?curid=2433899" title="Czesław Gluza">
Czesław Gluza

Czesław Tadeusz Gluza (ur. 11 czerwca 1956 w Wiśle) – polski polityk, urzędnik samorządowy, w latach 2008–2011 starosta cieszyński, poseł na Sejm VII kadencji.
Życiorys.
Ukończył studia z zakresu socjologii na Uniwersytecie Jagiellońskim. W 1981 był zatrudniony w Pracowni Badań Społeczno-Zawodowych przy zarządzie Regionu Podbeskidzie NSZZ „Solidarność”. Od początku lat 90. pracował w urzędzie miejskim w Ustroniu, dochodząc do stanowiska naczelnika Wydziału Spraw Obywatelskich i Kryzysowych.
W wyborach samorządowych w 2006 i w 2010 z ramienia Platformy Obywatelskiej był wybierany w skład rady powiatu cieszyńskiego. 28 stycznia 2008 został przez radnych powołany na urząd starosty tego powiatu w miejsce Mirosława Kożdonia. Utrzymał to stanowisko również po wyborach samorządowych w 2010.
W wyborach parlamentarnych w 2011 uzyskał mandat poselski z listy PO, otrzymując 13 334 głosy w okręgu bielskim. W listopadzie 2014 został wykluczony z partii za powołanie konkurencyjnego komitetu Wspólnota Dla Ziemi Cieszyńskiej w wyborach samorządowych. We wrześniu 2015 został kandydatem Zjednoczonej Lewicy do Sejmu następnej kadencji, przeszedł też z klubu parlamentarnego PO do klubu poselskiego Sojuszu Lewicy Demokratycznej. Nie został wybrany na kolejną kadencję Sejmu. W 2018 z ramienia Cieszyńskiej Inicjatywy Samorządowej kandydował na burmistrza Cieszyna, zajmując ostatnie, 5. miejsce.

</doc>
<doc id="2433900" url="https://pl.wikipedia.org/wiki?curid=2433900" title="Rodrigo Moledo">
Rodrigo Moledo

Rodrigo Moledo, właśc. Rodrigo Modesto da Silva Moledo (ur. 27 października 1987 w Rio de Janeiro) – brazylijski piłkarz, grający najczęściej na pozycji środkowego obrońcy. Od 2018 zawodnik brazylijskiego klubu SC Internacional.
Kariera piłkarska.
Kariera klubowa.
W 2008 rozpoczął karierę piłkarską w Camboriuense, skąd w następnym roku został zaproszony do União Rondonópolis. Jesienią 2009 krótko występował w Odrze Wodzisław Śląski. Jego kontrakt rozwiązano w listopadzie 2009 roku, ze względu na brak ważnej wizy uprawniającej go do pobytu na terytorium Unii Europejskiej. 
W 2010 przeszedł do Internacionalu. 19 czerwca 2013 za 5 milionów Euro trafił do ukraińskiego Metalista Charków. W grudniu 2013 doznał poważnej kontuzji kolana, która wyeliminowała go z gry na niemal dwa lata. W listopadzie 2014 roku przeszedł operację kolana. W marcu 2015 roku złożył wniosek o rozwiązanie kontraktu z Metalistem z powodu niemal półrocznych zaległości w wypłacie wynagrodzenia. Latem 2015 został piłkarzem Internacionalu. 
Po wygaśnięciu kontraktu, 31 grudnia 2015 roku powrócił do Europy i został piłkarzem Panathinaikosu. W ciągu dwóch lat jako zawodnik PAO stał się czołowym obrońcą ligi greckiej, jednak problemy finansowe jego klubu zmusiły do sprzedaży go w styczniu 2018 za 150 tysięcy euro do SC Internacional.

</doc>
<doc id="2433901" url="https://pl.wikipedia.org/wiki?curid=2433901" title="Szlarnik japoński">
Szlarnik japoński

Szlarnik japoński ("Zosterops japonicus") – gatunek małego ptaka z rodziny szlarników (Zosteropidae). Zasiedla wyspy Azji Wschodniej oraz Półwysep Koreański. Nie jest zagrożony wyginięciem.
Systematyka.
Systematyka "Z. japonicus" jest na razie kwestią sporną. W wersji 9.1 swojej listy ptaków Międzynarodowy Komitet Ornitologiczny (IOC) połączył taksony "Z. japonicus" i "Z. montanus" (szlarnik górski) w jeden gatunek oraz wyodrębnił podgatunki "simplex" i "hainanus" wraz z trzema innymi podgatunkami (wydzielonymi z innych gatunków) do osobnego gatunku "Z. simplex" (szlarnik chiński). Wydzielenie "Z. simplex" zostało zaakceptowane m.in. przez IUCN i autorów "Kompletnej listy ptaków świata", jednak według tych ostatnich połączenie "Z. japonicus" i "Z. montanus" w jeden gatunek może być przedwczesne i potrzeba dalszych kompleksowych badań. W ujęciu systematycznym stosowanym przez autorów "Kompletnej listy ptaków świata" do "Z. japonicus" należą następujące podgatunki:
Proponowany podgatunek "yesoensis", opisany z Hokkaido, został uznany za synonim podgatunku nominatywnego.
Status.
IUCN uznaje szlarnika japońskiego za gatunek najmniejszej troski (LC, "Least Concern"), od 2019 roku stosuje jednak szersze ujęcie systematyczne, czyli wraz z podgatunkami zaliczanymi wcześniej do "Z. montanus". Nie jest znana liczebność światowej populacji ani jej trend.

</doc>
<doc id="2433902" url="https://pl.wikipedia.org/wiki?curid=2433902" title="Weiskirchen">
Weiskirchen

Niemcy:
Zobacz też:

</doc>
<doc id="2433903" url="https://pl.wikipedia.org/wiki?curid=2433903" title="Afrowiórki (plemię ssaków)">
Afrowiórki (plemię ssaków)

Afrowiórki, wiewiórki ziemne (Xerini) – plemię ssaków z podrodziny afrowiórek (Xerinae) w obrębie rodziny wiewiórkowatych (Sciuridae).
Zasięg występowania.
Plemię obejmuje gatunki występujące w Afryce i Azji Środkowej.
Systematyka.
Podział systematyczny.
Do plemienia należą następujące występujące współcześnie rodzaje:
Opisano również rodzaje wymarłe:

</doc>
<doc id="2433904" url="https://pl.wikipedia.org/wiki?curid=2433904" title="Roland Damski">
Roland Damski



</doc>
<doc id="2433906" url="https://pl.wikipedia.org/wiki?curid=2433906" title="Xerini">
Xerini



</doc>
<doc id="2433910" url="https://pl.wikipedia.org/wiki?curid=2433910" title="Giovanni (kardynał S. Angelo)">
Giovanni (kardynał S. Angelo)



</doc>
<doc id="2433915" url="https://pl.wikipedia.org/wiki?curid=2433915" title="Tramwaje w Guadalajarze">
Tramwaje w Guadalajarze

Tramwaje w Guadalajarze − zlikwidowany system komunikacji tramwajowej w meksykańskim mieście Guadalajara, działający w latach 1878−1944.
Historia.
Tramwaje w Guadalajarze uruchomiono w 1878 były to tramwaje konne. Do 1890 zbudowano nowe trasy do Los Colomos, Oblatos, Atemajac i Zapopan. Do końca wieku w mieście było 40 km tras tramwajowych. W 1900 grupa fabryk podjęła próbę budowy tramwajów elektrycznych, która się nie powiodła. Wkrótce elektrownia i spółki, które obsługiwały sieć tramwajów konnych założyły spółkę "Compañía de Tranvías, Luz y Fuerza", która miała wybudować tramwaje elektryczne. W 1905 posiadano 42 tramwaje elektryczne. Pierwszą linię tramwaju elektrycznego pomiędzy Agua Azul i Tlaquepaque otwarto 14 września 1907. Około 1908 zelektryfikowano trasy tramwajów konnych do Zapopan i do La Experiencia. W 1910 zamówiono 10 czteroosiowych tramwajów silnikowych, a w 1911 zamówiono 10 podobnych wagonów doczepnych. W 1918 w Guadalajarze było 96 km tras tramwajowych i 110 tramwajów. Od 1925 siecią tramwajową zarządzała spółka "Compañía Occidental de Transportes". Wkrótce spółka zlikwidowała większość linii w centrum miasta pozostawiając w 1928 jedynie linie podmiejskie do Tlaquepaque i do Zapopan oraz kilka krótkich linii w centrum. Od 1936 tramwajami zarządzała spółka "Cooperativa de Tranviarios de Guadalajara". Ostatecznie sieć tramwajową w Guadalajarze zlikwidowano w 1944. 

</doc>
<doc id="2433917" url="https://pl.wikipedia.org/wiki?curid=2433917" title="Stadion FK Inđija">
Stadion FK Inđija

Stadion FK Inđija, serb. Стадион ФК Инђија − stadion piłkarski mieszczący się w Inđii, na którym swoje domowe mecze rozgrywa miejscowy klub, FK Inđija. Pojemność stadionu wynosi 3 500 miejsc.

</doc>
<doc id="2433919" url="https://pl.wikipedia.org/wiki?curid=2433919" title="Dimra">
Dimra

Dimra (arab. دمره) – nieistniejąca już arabska wieś, która była położona w Dystrykcie Gazy w Mandacie Palestyny. Wieś została wyludniona i zniszczona podczas I wojny izraelsko arabskiej ("al-Nakba"), po ataku Sił Obronnych Izraela w dniu 28 października 1948.
Położenie.
Dimra leżała na granicy nadmorskiej równiny z północno-zachodnim skrajem pustyni Negew, w odległości 12 kilometrów na północny wschód od miasta Gaza. Według danych z 1945 do wsi należały ziemie o powierzchni 8 492 ha. We wsi mieszkało wówczas 520 osób.
Historia.
W okresie panowania Brytyjczyków Dimra była niewielką wsią. Posiadała własną szkołę dla chłopców, do której w 1946 uczęszczało 47 uczniów.
Podczas I wojny izraelsko-arabskiej w maju 1948 wieś zajęły egipskie oddziały. Podczas izraelskiej operacji Jo’aw w październiku Egipcjanie ewakuowali mieszkańców Dimry. Opuszczoną wieś zajęli Izraelczycy w dniu 28 października. W następnych dniach wieś została doszczętnie zniszczona.
Miejsce obecnie.
Na teremie wioski Dimry powstał w 1949 kibuc Erez.
Palestyński historyk Walid Chalidi, tak opisał pozostałości wioski Dimra: „Zachował się rozpadający kamienny zbiornik na wodę oraz betonowy gruz zniszczonych domów. Na tym co wydaje się pozostałościami fundamentów domu, położono koryta do pojenia krów. W dobrym stanie jest nie używana pompa wodna. Więcej gruzu leży w zalesionej części obszaru, w pobliżu żydowskiego cmentarza”.

</doc>
<doc id="2433920" url="https://pl.wikipedia.org/wiki?curid=2433920" title="Frithuwald z Bernicji">
Frithuwald z Bernicji

Frithuwald z Bernicji (Frithuwold, Friduuald, FrioÞowald; zm. 585) - władca średniowiecznego anglosaskiego królestwa Bernicji.
Informacje na temat życia i panowanie Frithuwalda są bardzo skąpe, co jest efektem braku zachowanych źródeł mu współczesnych. Jego imię jest znane z anonimowej listy władców Nortumbrii z 737 roku, jednak daty jego panowania (579-585) są umowne. Howard Thomas w swoim "Dictionary of National Biography" identyfikuje Frithuwalda jako jednego z dwunastu synów Idy i Bearnoch. Z kolei z "Historii Brittonum" Nenniusza wiadomo, że objął władzę nad Bernicją po śmierci Teodoryka w bitwie przeciw Urienowi z Rheged. Z kolei następcą Frithuwalda został Hussa.

</doc>
<doc id="2433923" url="https://pl.wikipedia.org/wiki?curid=2433923" title="Dania na Letnich Igrzyskach Olimpijskich 1948">
Dania na Letnich Igrzyskach Olimpijskich 1948

Danię na Letnich Igrzyskach Olimpijskich 1948 reprezentowało 162 zawodników, 144 mężczyzn i 18 kobiet.

</doc>
<doc id="2433925" url="https://pl.wikipedia.org/wiki?curid=2433925" title="Ligia Krajewska">
Ligia Krajewska

Ligia Krajewska z domu Jaźwińska (ur. 12 lutego 1949 w Uszy Małej) – polska działaczka samorządowa i społeczna, w latach 2006–2011 wiceprzewodnicząca Rady m.st. Warszawy, posłanka na Sejm VII kadencji.
Życiorys.
W 1974 ukończyła studia w Instytucie Profilaktyki Społecznej i Resocjalizacji Uniwersytetu Warszawskiego. Odbyła studia podyplomowe m.in. z zakresu pedagogiki i psychologii. Pracowała zawodowo m.in. w placówkach oświatowych, poradni psychologiczno-pedagogicznej oraz administracji publicznej.
W 1980 została członkinią „Solidarności”. W 1989 współorganizowała lokalny Komitet Obywatelski w Wesołej. W latach 90. była radną tej miejscowości, wchodziła w skład zarządu miasta. W 1989 znalazła się wśród założycieli Fundacji Szkoły Społecznej. Organizacja ta m.in. otworzyła pierwszą w Wesołej społeczną szkołę podstawową, w której Ligia Krajewska objęła stanowisko dyrektora. W 1991 była jednym z twórców Krajowego Forum Oświaty Niepublicznej, którym kierowała przez dziesięć lat. Od 1999 do 2002 zasiadała w radzie konsultacyjnej przy ministrze edukacji narodowej, w latach 1999–2002 pełniła funkcję sekretarza rady nadzorczej Polskiej Agencji Informacyjnej.
W 1992 przystąpiła do Partii Konserwatywnej, a w 1997 do Stronnictwa Konserwatywno-Ludowego. Od 2001 działała w Platformie Obywatelskiej. W wyborach samorządowych w 2006 i w 2010 z ramienia tego ugrupowania była wybierana w skład Rady m.st. Warszawy. W obu kadencjach powierzano jej funkcję wiceprzewodniczącej rady miejskiej. W 2007 powołana na wiceprezydenta Rady Gmin i Regionów Europy (CEMR). W tym samym roku objęła stanowisko szefa gabinetu politycznego minister edukacji narodowej Katarzyny Hall.
W wyborach parlamentarnych w 2011 uzyskała mandat poselski jako kandydatka z listy PO, otrzymując 3590 głosów w okręgu warszawskim. W wyborach w 2015 nie została wybrana na kolejną kadencję. W styczniu 2018 ogłosiła decyzję o swoim wystąpieniu z PO w związku z prowadzonym postępowaniem karnym, zaprzeczając stawianym jej zarzutom dotyczącym związanym z nieprawidłowościami w fundacji oświatowej.
Odznaczona Złotym Krzyżem Zasługi (2011).

</doc>
<doc id="2433927" url="https://pl.wikipedia.org/wiki?curid=2433927" title="Port lotniczy Houston-William P. Hobby">
Port lotniczy Houston-William P. Hobby

Port lotniczy Houston-William P. Hobby (IATA: HOU, ICAO: KHOU) – port lotniczy położony 11 km od Houston, w stanie Teksas, w Stanach Zjednoczonych.

</doc>
<doc id="2433928" url="https://pl.wikipedia.org/wiki?curid=2433928" title="Paweł Lisowski">
Paweł Lisowski

Paweł Lisowski (ur. 8 października 1991 w Szczecinie) – polski piłkarz grający na pozycji pomocnika.
W sezonie 2011/2012 z Ruchem Chorzów zdobył wicemistrzostwo Polski i grał w finale Pucharu Polski.

</doc>
<doc id="2433929" url="https://pl.wikipedia.org/wiki?curid=2433929" title="Kurtaczek blady">
Kurtaczek blady

Kurtaczek blady ("Pitta nympha") – gatunek małego, kontrastowo ubarwionego ptaka z rodziny kurtaczków (Pittidae). Występuje we wschodnich i południowo-wschodnich Chinach, Korei Południowej (wyspa Czedżu, być może także południowo-zachodnia część półwyspu), południowej Japonii oraz na Tajwanie. Zimuje na wyspie Borneo. Jest gatunkiem narażonym na wyginięcie. Nie wyróżnia się podgatunków.

</doc>
<doc id="2433930" url="https://pl.wikipedia.org/wiki?curid=2433930" title="Linia kolejowa Gościno – Kołobrzeg Wąskotorowy">
Linia kolejowa Gościno – Kołobrzeg Wąskotorowy

Linia kolejowa Gościno – Kołobrzeg Wąskotorowy – rozebrana linia kolejowa wąskotorowa łącząca Gościno i Kołobrzeg. Linia została otwarta 27 maja 1895 roku. Linia całej swojej długości była jednotorowa, a rozstaw szyn wynosił 1000 mm. Od stacji Kołobrzeg Kostrzewno istniał splot torów, który prowadził do normalnotorowej stacji Kołobrzeg. W 1961 nastąpiło zamknięcie linii dla ruchu pasażerskiego oraz towarowego. Po 1962 roku nastąpiła fizyczna likwidacja linii. Na odcinku Błotnica Przećmino–Gościno śladem linii kolejowej jest prowadzony szlak rowerowy.

</doc>
<doc id="2433931" url="https://pl.wikipedia.org/wiki?curid=2433931" title="Linia kolejowa Tąpadły – Gościno">
Linia kolejowa Tąpadły – Gościno

Linia kolejowa Tąpadły – Gościno – rozebrana linia kolejowa wąskotorowa łącząca Tąpadły i Gościno. Linia została otwarta 27 maja 1895 roku na odcinku Rymań – Gościno. 1 czerwca 1895 roku otwarto odcinek Skrzydłowo – Rymań, a 9 grudnia 1899 – odcinek Tąpadły – Skrzydłowo. Tym samym linia osiągnęła swoją pierwotną długość – 38,82 km. W 1962 roku nastąpiło zamknięcie odcinka Rymań – Gościno dla ruchu pasażerskiego. Cztery lata później to samo stało się z odcinkiem Tąpadły – Rymań. Przed 1995 rokiem zamknięto odcinek Skrzydłowo – Gościno dla ruchu pasażerskiego, a w 1996 odcinek Tąpadły – Skrzydłowo. W czerwcu 1999 roku linia straciła spójność, gdy nastąpił demontaż przęseł torów na przejazdach torowych w ciągu szosy E28 na odcinkach Natolewice – Wicimice oraz Rzesznikowo – Rymań. Obecnie linia nie istnieje. Linia na całej swojej długości była jednotorowa, a rozstaw szyn wynosił 1000 mm.

</doc>
<doc id="2433932" url="https://pl.wikipedia.org/wiki?curid=2433932" title="Paweł Wszołek">
Paweł Wszołek

Paweł Marek Wszołek (ur. 30 kwietnia 1992 w Tczewie) – polski piłkarz występujący na pozycji pomocnika w polskim klubie Legia Warszawa, reprezentant Polski.
Kariera klubowa.
Karierę zaczął w drużynie młodzieżowej Wisły Tczew, której barwy reprezentował do 2009, z roczną przerwą na grę w Lechii Gdańsk. Przed sezonem 2009/2010 Polak został zawodnikiem Polonii Warszawa. Początkowo występował w zespole Młodej Ekstraklasy, jednak po roku udało mu się przebić do pierwszej drużyny. 13 listopada 2010 Wszołek zadebiutował w Ekstraklasie podczas wygranego 3:1 meczu z Ruchem Chorzów. 21 września 2011 zdobył swoją pierwszą bramkę dla Polonii podczas wygranego 4:0 meczu Pucharu Polski z Ruchem Radzionków. 12 marca 2012 w wygranym 4:1 meczu z Jagiellonią Białystok Wszołek zdobył debiutanckiego gola w Ekstraklasie.
6 czerwca 2013 rozwiązał kontrakt z Polonią. Na początku lipca 2013 podpisał kontrakt z włoską Sampdorią. 21 września 2013 w spotkaniu z Cagliari Calcio zadebiutował w nowym klubie, w Serie A, zaś 11 maja 2014, w meczu z SSC Napoli, zdobył swoją debiutancką bramkę na włoskich boiskach. 31 sierpnia 2015 został wypożyczony na rok do Hellas Werony. W nowym klubie debiutował 27 września w meczu z S.S. Lazio. W sezonie 2015/2016 wystąpił w 26 ligowych meczach Verony, w których zaliczył 6 asyst. Nie zdołał jednak zapobiec spadku drużyny z Serie A. 22 czerwca 2016 został wykupiony z Sampdorii przez Hellas Veronę. 31 sierpnia 2016 został wypożyczony na rok z opcją pierwokupu do angielskiego klubu Queens Park Rangers. W Championship zadebiutował 13 września 2016 w meczu z Newcastle, zaś 15 października 2016 otwierając wynik zremisowanego 1:1 ligowego meczu z Reading, strzelił swoją pierwszą bramkę w nowym klubie. 19 września 2019 roku podpisał dwuletni kontrakt z Legią Warszawa. 27 października 2019 w meczu Ekstraklasy z Wisłą Kraków wygranym przez warszawski zespół 7:0 strzelił pierwszą bramkę dla klubu. 1 lipca 2021 został piłkarzem niemieckiego klubu 1. FC Union Berlin. Jedyne spotkanie rozegrał 27 października 2021 przeciwko Waldhof Mannheim w 2. rundzie Pucharu Niemiec. W styczniu 2022 został wypożyczony do Legii Warszawa.
Kariera reprezentacyjna.
12 października 2012 zadebiutował w reprezentacji Polski w wygranym 1:0 meczu towarzyskim z reprezentacją Republiki Południowej Afryki. 11 marca 2016, po dwóch latach przerwy, został powołany przez selekcjonera Adama Nawałkę na towarzyskie spotkania z Serbią i Finlandią. Zawodnik wystąpił 26 marca 2016 w spotkaniu z Finlandią we Wrocławiu i zdobył dwie, debiutanckie bramki. Ostatecznie mecz zakończył się zwycięstwem reprezentacji Polski 5:0. 12 maja 2016 znalazł się w szerokiej kadrze Polski przygotowującej się do Mistrzostw Europy we Francji. W dalszej walce o wyjazd na turniej przeszkodziła mu jednak kontuzja (złamana kość promieniowa lewej ręki z przemieszczeniem), której doznał 19 maja 2016 podczas zgrupowania regeneracyjnego w Juracie. Uraz wykluczył go z gry na 3 miesiące.

</doc>
<doc id="2433933" url="https://pl.wikipedia.org/wiki?curid=2433933" title="Linia kolejowa Gościno – Karlino Wąskotorowe">
Linia kolejowa Gościno – Karlino Wąskotorowe

Linia kolejowa Gościno – Karlino Wąskotorowe – rozebrana linia kolejowa wąskotorowa łącząca Gościno i Karlino. Otwarcie linii nastąpiło 10 listopada 1909 roku, gdy oddano do użytku odcinek Gościno – Pobłocie Wielkie. 9 października 1915 roku został uruchomiony odcinek Pobłocie Wielkie – Karlino Wąskotorowe. W 1964 roku całą linię zamknięto dla ruchu pasażerskiego i towarowego. W tym samym roku nastąpiło też jej rozebranie. Dziś linia jest rozebrana, a starotorze po niej zaorane. Pozostały po niej tylko nikłe ślady. Na całej długości linia była jednotorowa o rozstawie szyn wynoszącym 1000 mm.

</doc>
<doc id="2433934" url="https://pl.wikipedia.org/wiki?curid=2433934" title="Kłębówka (rejon zasławski)">
Kłębówka (rejon zasławski)

Kłubiwka (ukr. "Клубівка, Клембівка, Митківці", pol. hist. "Kłębówka") – wieś na Ukrainie w rejonie zasławskim obwodu chmielnickiego, nad rzeką Horyń. Stacja kolejowa − Kłembiwka (4 km).
Historia.
Prywatna wieś szlachecka, położona w województwie wołyńskim, w 1739 roku należała wraz z folwarkiem do klucza Zasław Lubomirskich. .

</doc>
<doc id="2433936" url="https://pl.wikipedia.org/wiki?curid=2433936" title="Linia kolejowa Koszalin Wąskotorowy – Bobolice Wąskotorowe">
Linia kolejowa Koszalin Wąskotorowy – Bobolice Wąskotorowe

Linia kolejowa Koszalin Wąskotorowy – Bobolice Wąskotorowe – wąskotorowa linia kolejowa łącząca Koszalin Wąskotorowy i Bobolice Wąskotorowe. Jest częścią Koszalińskiej Kolei Wąskotorowej. Obecnie linia jest czynna na odcinku Koszalin Wąskotorowy – Rosnowo Wąskotorowe. W okresie wakacyjnym odbywa się ruch turystyczny dzięki staraniom Towarzystwa Koszalińskiej Kolei Wąskotorowej.
Otwarcie linii nastąpiło 1 listopada 1898 roku. Oddano wówczas do użytku odcinek Koszalin Wąskotorowy – Manowo. Siedem lat później, 1 listopada 1905 roku przedłużono linię z Manowa do Bobolic Wąskotorowych. Oba odcinki miały rozstaw szyn 750 mm. W 1945 roku nastąpiło zamknięcie ruchu pasażerskiego i towarowego na całej linii, jednak już w 1948 go przywrócono na odcinku Świelino – Bobolice z jednoczesną zmianą rozstawu szyn na 1000 mm. W 1950 roku zmieniono rozstaw (na 1000 mm) na odcinku Koszalin Wąskotorowy – Świelino i oddano ją do użytku pasażerskiego i towarowego. W latach 80. nastąpił powolny upadek linii. Zamknięto ruch pasażerski od Świelina do Bobolic, a w 2001 roku zamknięto odcinek Koszalin Wąskotorowy – Świelino.
Obecnie odcinek od Świelina do Bobolic jest rozebrany, a od Rosnowa do Świelina jest nieprzejezdny. Na tym odcinku istnieją też poważne ubytki w infrastrukturze torowej.
28 sierpnia 2008 roku TKKW oddało do ruchu turystycznego odcinek Koszalin Wąskotorowy – Bonin, 13 września 2008 wydłużono ten odcinek do Manowa, a 26 czerwca 2016 r. – do Rosnowa.
Aktualny przebieg linii.
Obecnie eksploatowany odcinek rozpoczyna się na stacji Koszalin Wąskotorowy zlokalizowanej przy ul. Kolejowej. Tor wyjazdowy pnie się łukiem w wykopie w lewo, lekko pod górę. Najpierw mija dawny semafor wjazdowy, a następnie przecina ulicę Lechicką. Dalej trasa prowadzi lekkim łukiem pomiędzy osiedlem mieszkaniowym a terenami przemysłowymi. Po wyjściu z łuku prostą pokonuje kolejne skrzyżowania z ulicami, mija nowoczesne osiedle mieszkaniowe, ogrody działkowe, niezagospodarowane jeszcze tereny miejskie, a następnie przejeżdża między starą i nową częścią Cmentarza Komunalnego. Mijając skrzyżowanie z drogę krajową nr 11 i dawny, nieistniejący już przystanek Kretomino trasa prowadzi wzdłuż dość stromego w tym miejscu zbocza doliny rzeczki Dzierżęcinki, pomiędzy nadrzecznymi podmokłymi łąkami a terenem wojskowego poligonu. Następnie długim prostym odcinkiem wśród rozległych łąk, nieużytków i uprawnych pól tor dociera do przystanku osobowego Bonin, zlokalizowanego w centrum miejscowości przy przejeździe kolejowym. Dalej za przystankiem trasa mija osiedle mieszkaniowe i skrzyżowanie z brukowaną drogą polną, sąsiadującą z oczyszczalnią ścieków. Dalej tor i towarzysząca mu ścieżka biegnie między podmokłym lasem otaczającym niewielkie jeziorko należące do kompleksu jez. Lubiatowskiego stanowiącego rezerwat przyrody, a położonymi na łagodnym stoku uprawnymi polami. Dalej znajduje się dość ostry łuk w prawo porośnięty przez kilka powyginanych przez wiatry sosen zlokalizowany na początku miejscowości Manowo. Po lewej stronie rozciągają się łąki, a po prawej jest gęsta zabudowa jednorodzinna. Kolejnym punktem na trasie jest stacja Manowo. Tor opuszcza stację dość stromym łukiem w prawo, pod górę, który kończy się kolejnym przejazdem przez drogę krajową nr 11. Następnie przecina lokalny skwer i mija kościół parafialny oraz zabudowania szkoły podstawowej. Potem lekkim łukiem w prawo tor wchodzi pomiędzy pola uprawne i polną drogę. Niedługo zaraz pola się kończą, a rozpoczyna się gęsty, mieszany las towarzyszący linii aż do Rosnowa. Tu też rozpoczyna się świeżo odbudowany tor. Wewnątrz lasu szlak biegnie początkowo lekkim łukiem w lewo i znajduje się w wykopie, jednak już niedaleko znajduje się wypłaszczenie gdzie znajdował się kiedyś przystanek Przybyradz. Kolejnymi łukami, prawym i lewym tor zagłębia się w las, wchodząc na wysoki nasyp. Trasa kolejnym wykopem przebija wzgórze i wchodzi pod górę na lewy łuk jednego z dwóch największych zakrętów na kolejce, znajdującego się początkowo na wysokim nasypie i wchodzącego następnie w głęboki wykop. Pod nasypem w tym miejscu znajduje się betonowy przepust strumienia, będącego dopływem Kanału Dzierżęcinki. Wkrótce rozpoczyna się szeroki zakręt w lewo, gdzie tor prowadząc prosto, delikatnie krętym przebiegiem zbliża się do drogi wojewódzkiej nr 168 i przecina ją w miejscu znajdującego się tuż za nią dawnego przystanku Zacisze. Następnie tor biegnie prosto i skręca w prawo, odchodząc od swojego dawnego przebiegu z czasów sprzed spiętrzenia Jeziora Rosnowskiego, tu rozpoczyna się ziemna zapora jeziora po której szlak kolejowy został poprowadzony dopiero w 1922 z powodu budowy rosnowskiej elektrowni wodnej. Tor przechodzi koroną zapory, po moście nad śluzą spustową jeziora oraz mostem nad kanałem elektrowni. Przy samym moście znajduje się zwrotnica wjazdowa na stację Rosnowo Wąskotorowe, będącej ostatnią stacją większości pociągów pasażerskich. Linia kolejowa biegnie jednak dalej i po łukowatym przebiegu w lewo łączy się ze swoim dawnym szlakiem sprzed budowy zapory. Przechodząc obok ośrodka wypoczynkowego, wchodzi w las gdzie czynny tor kolejki kończy się przed byłym przystankiem Gniewice.

</doc>
<doc id="2433937" url="https://pl.wikipedia.org/wiki?curid=2433937" title="Linia kolejowa Białogard Wąskotorowy – Lepino Trójkąt">
Linia kolejowa Białogard Wąskotorowy – Lepino Trójkąt

Linia kolejowa Białogard Wąskotorowy – Lepino Trójkąt – rozebrana linia kolejowa wąskotorowa łącząca Białogard i Lepino. Linię otwarto 17 września 1909 roku, najpierw tylko do Rawina, w 1952 roku przedłużono ją do Lepina. Linia na całej swojej długości była jednotorowa, a rozstaw szyn wynosił 1000 mm na końcu istnienia (750 mm po otwarciu). Linia była dwukrotnie zamykana dla przewozu towarów i pasażerów, najpierw w 1945, później 28 lipca 1991. W 2006 roku nastąpiła fizyczna likwidacja linii, linia została rozebrana przez lokalną ludność.

</doc>
<doc id="2433939" url="https://pl.wikipedia.org/wiki?curid=2433939" title="Hussa z Bernicji">
Hussa z Bernicji

Hussa z Bernicji - władca średniowiecznego anglosaskiego królestwa Bernicji.
Imię Hussy oraz to, że panował po Frithuwaldzie a przed Etelfrydem znane są z anonimowej listy władców Nortumbrii, powstałej w roku 737. To jedyne źródło informacji na temat tego władcy. Również lata jego rządów 585-593 są umowne.

</doc>
<doc id="2433940" url="https://pl.wikipedia.org/wiki?curid=2433940" title="Ludwik Fritsche">
Ludwik Fritsche

Ludwik Stefan Fritsche (ur. 17 sierpnia 1872 w Częstochowie, zm. 4 września 1940 w Warszawie) – polski aktor teatralny i filmowy.
Życiorys.
Studiował agronomię, występując w tym czasie w sztukach warszawskiego Towarzystwa Miłośników Sceny. Jego nauczycielem aktorstwa był Roman Żelazowski. W 1902 debiutował w teatrze łódzkim. W sezonie 1903/04 występował w teatrze w Poznaniu, następnie w zespole Henryka Halickiego w Lublinie (1904), Teatrze Ludowym w Krakowie (sezon 1904/05), Teatrze Miejskim we Lwowie (sezon 1905/06), Teatrze Miejskim w Krakowie (sezon 1906/07), Teatrze Małym w Warszawie (sezon 1907/08), w Łodzi (sezony 1908/09 i 1911/12), ponownie w Teatrze Miejskim we Lwowie (1910/11, 1912-1914 i 1918/19), Teatrze im. Słowackiego w Krakowie (sezon 1914/15) oraz Teatrze Bagatela w Krakowie (1919-1922). Od września 1917 do prawdopodobnie 1918 prowadził zespół objazdowy pod nazwą Teatr Nowoczesny. Od 1922 do 1924 grał w Teatrze Rozmaitości w Warszawie, od 1924 do 1934 - w Teatrze Polskim i Teatrze Małym, później do wybuchu II wojny światowej na scenach Towarzystwa Krzewienia Kultury Teatralnej, głównie w Teatrze Narodowym i Nowym. Najczęściej pojawiał się w rolach charakterystycznych amantów.
Był mężem aktorki Zofii Dobrzańskiej. Spoczywa na cmentarzu Powązkowskim w Warszawie (kwatera 11-3-14).

</doc>
<doc id="2433941" url="https://pl.wikipedia.org/wiki?curid=2433941" title="Paul Thomik">
Paul Thomik



</doc>
<doc id="2433942" url="https://pl.wikipedia.org/wiki?curid=2433942" title="Nuncjusz apostolski na Białorusi">
Nuncjusz apostolski na Białorusi



</doc>
<doc id="2433943" url="https://pl.wikipedia.org/wiki?curid=2433943" title="Ethelfrith z Northumbrii">
Ethelfrith z Northumbrii



</doc>
<doc id="2433945" url="https://pl.wikipedia.org/wiki?curid=2433945" title="Nuncjusz apostolski na Ukrainie">
Nuncjusz apostolski na Ukrainie



</doc>
<doc id="2433946" url="https://pl.wikipedia.org/wiki?curid=2433946" title="Nuncjusz apostolski w Rosji">
Nuncjusz apostolski w Rosji



</doc>
<doc id="2433948" url="https://pl.wikipedia.org/wiki?curid=2433948" title="Lumsden Cummings">
Lumsden Cummings

Lumsden Cummings (ur. 20 lipca 1896 w Ottawie, zm. 21 grudnia 1955 w Toronto) – kapitan Royal Flying Corps, kanadyjski as myśliwski No. 1 Squadron RAF.
Lumsden Cummings urodził się w Ottawa, w Kanadzie. Do RFC został przeniesiony w październiku 1915 roku, w sierpniu 1917 roku został przydzielony do No. 1 Squadron RAF.
Pierwsze zwycięstwo powietrzne odniósł 20 września 1917 roku. Było to zwycięstwo nad samolotem typu C w okolicach Gheluvelt. 1 października 1917 odniósł dwa zwycięstwa powietrzne, jedno wspólnie z innymi pilotami jednostki. Ostatnie zwycięstwo odniósł 24 listopada 1917 roku. W okolicach Moorslede zestrzelili niemiecki samolot Albatros D.V. 10 lutego 1918 roku Cummings został hospitalizowany i nie powrócił na front.

</doc>
<doc id="2433949" url="https://pl.wikipedia.org/wiki?curid=2433949" title="Wow (singel Inny)">
Wow (singel Inny)

Wow (zapis stylizowany: "WOW") – utwór rumuńskiej artystki Inny, wydany jako piąty singel z jej drugiego albumu studyjnego, "I Am Rocker Klub". Utwór został napisany i wyprodukowany przez producentów Inny i menedżerów Play &amp; Win (Sebastian Barac, Marcel Botezan, Radu Bolfea). Inna przesłała piosenkę na swój kanał YouTube dwa tygodnie przed wydaniem albumu, wraz z teledyskiem do "Put Your Hands Up" i "Endless". "Wow" został wydany jako promocyjny singel w Rumunii z okazji otwarcia w tym kraju iTunes Store.

</doc>
<doc id="2433950" url="https://pl.wikipedia.org/wiki?curid=2433950" title="Nuncjusz apostolski w Holandii">
Nuncjusz apostolski w Holandii



</doc>
<doc id="2433951" url="https://pl.wikipedia.org/wiki?curid=2433951" title="ONCF">
ONCF

Office National des Chemins de Fer du Maroc (ONCF) – marokańskie państwowe przedsiębiorstwo transportowe, prowadzące działalność w sektorze kolejowych kolejowych przewozów towarowych i pasażerskich. Zarządza siecią o długości 2067 km, w całości w rozstawie normalnotorowym (1435 mm), z czego 1022 km zelektryfikowanych (2010). Powstało w 1963 r. Członek UIC.
Sieć kolejowa.
Główna linia kolejowa prowadzi z północy na południe, łącząc główne miasta kraju (Tanger – Rabat – Casablanca – Marrakesz). Druga linia łączy północny wschód z zachodem, przez miasta Wadżda, Fez, Meknes, łącząc się w Kenitrze z linią północ-południe prowadzi w stronę Rabatu. Przedłużenie linii z Wadżdy na południe jest wykorzystywane tylko do przewozów transportowych.
Obecnie prowadzony jest program rozwoju linii kolejowych w Maroku. W 2009 r. oddano 100 kilometrową odnogę linii Wadżda-Kenitra. Odcinek ten prowadzi z miasta Taurirt na północ, przecinając góry Rif, dociera do Nadoru i kończy swój bieg w porcie Beni Ansar. Odcinek w centrum Nadoru poprowadzony jest pod ziemią.
Odcinki w budowie:
Odcinki planowane:
Działalność.
W ostatnich latach następuje wzrost liczby przewożonych pasażerów, natomiast w sektorze przewozów towarowych następuje względna stabilizacja. W 2010 r. łączny przychód z przewozów pasażerskich i towarowych wyniósł 3 mld dirhamów.
Szybka kolej.
We wrześniu 2006 r. ONCF zaproponowało stworzenie kolei dużych prędkości pomiędzy Tangerem a Marrakeszem. Docelowo czas przejazdu między tymi miastami miałby być zredukowany z ok. 10 godz. obecnie do ok. 2,5 godz. W 2007 r. rozpoczęły się prace projektowe linii dostosowanej do prędkości 350 km/h na odcinku Sattat-Marrakesz.
Pierwszy odcinek kolei szybkich prędkości ma być otwarty w 2015 r. Planuje się eksploatację pociągów o pojemności 500 pasażerów, odjeżdżających co godzinę, a w godzinach szczytu co 30 min. Oczekiwana wielkość przewozów to 8 mln pasażerów rocznie.
W grudniu 2010 r. została podpisana umowa na dostawę 14 pociągów z firmą Alstom. Będą to składy oparte na TGV Duplex.
Linki zewnętrzne.
Strona oficjalna ONCF

</doc>
<doc id="2433953" url="https://pl.wikipedia.org/wiki?curid=2433953" title="Krystyna Sibińska">
Krystyna Sibińska

Krystyna Mieczysława Sibińska z domu Małyszko (ur. 12 czerwca 1962 w Złocieńcu) – polska działaczka samorządowa, inżynier i polityk, w latach 2008–2011 przewodnicząca Rady Miasta Gorzów Wielkopolski, posłanka na Sejm VII, VIII i IX kadencji.
Życiorys.
Szkołę średnią ukończyła w Drawsku Pomorskim. W 1987 została absolwentką budownictwa na Wydziale Budownictwa i Architektury Politechniki Szczecińskiej. W tym samym roku zamieszkała w Gorzowie Wielkopolskim. Przez kilkanaście lat była zatrudniona w Gorzowskim Przedsiębiorstwie Budownictwa Przemysłowego „Gobex”, dochodząc do stanowiska zastępcy dyrektora. Pracowała także jako nauczyciel zawodowy i prowadziła własną działalność gospodarczą. W 2002 przeszła do pracy w administracji samorządowej jako kierownik Wydziału Rozwoju Gospodarczego w Urzędzie Miasta i Gminy w Witnicy.
Zaangażowała się w działalność Platformy Obywatelskiej, w 2002 bez powodzenia ubiegała się o mandat radnej Gorzowa Wielkopolskiego (z ramienia lokalnej koalicji Razem dla Gorzowa). Była wybierana na radną w kolejnych wyborach samorządowych (w 2006 i w 2010). W 2008 powołano ją na stanowisko przewodniczącej rady miasta, utrzymała tę funkcję także w 2010. W tym samym roku bezskutecznie ubiegała się o urząd prezydenta miasta.
W wyborach parlamentarnych w 2011 uzyskała mandat poselski jako kandydatka z listy PO, otrzymując 8756 głosów w okręgu lubuskim. W 2014 ponownie bez powodzenia kandydowała na prezydenta Gorzowa Wielkopolskiego.
W wyborach parlamentarnych w 2015 została ponownie wybrana do Sejmu, otrzymując 6868 głosów. W Sejmie VIII kadencji została członkinią Komisji Infrastruktury oraz Komisji Ochrony Środowiska, Zasobów Naturalnych i Leśnictwa. W wyborach w 2019 z powodzeniem ubiegała się o poselską reelekcję z ramienia Koalicji Obywatelskiej, otrzymując 16 089 głosów.

</doc>
<doc id="2433957" url="https://pl.wikipedia.org/wiki?curid=2433957" title="Nuncjusze apostolscy w Gruzji">
Nuncjusze apostolscy w Gruzji

Nuncjusze apostolscy w Gruzji – nuncjusze apostolscy w Gruzji są reprezentantami Stolicy Apostolskiej przy rządzie Gruzji. Nuncjatura apostolska mieści się w Tbilisi przy ulicy Djgenti 40. Nuncjusze w Gruzji są zazwyczaj akredytowani również w innych krajach Kaukazu Południowego – obecnie w Azerbejdżanie i Armenii.

</doc>
<doc id="2433958" url="https://pl.wikipedia.org/wiki?curid=2433958" title="Nuncjusz apostolski w Gruzji, Armenii i Azerbejdżanie">
Nuncjusz apostolski w Gruzji, Armenii i Azerbejdżanie



</doc>
<doc id="2433959" url="https://pl.wikipedia.org/wiki?curid=2433959" title="Nuncjusz apostolski w Kazachstanie, Kirgistanie i Tadżykistanie">
Nuncjusz apostolski w Kazachstanie, Kirgistanie i Tadżykistanie



</doc>
<doc id="2433963" url="https://pl.wikipedia.org/wiki?curid=2433963" title="Aleksander Antonowicz">
Aleksander Antonowicz

Aleksander Antonowicz (ur. 2 października 1854 w Wilnie, zm. 16 marca 1932 w Wilnie) – generał major Armii Imperium Rosyjskiego, generał brygady Wojska Polskiego II Rzeczypospolitej, inżynier.
Życiorys.
Absolwent połockiego Korpusu Kadetów i petersburskiej Nikołajewskiej Akademii Inżynieryjnej (ros. "Николаевская инженерная академия"). Od 1871 roku do 1918 roku pełnił służbę w armii rosyjskiej. W 1905 roku został mianowany generałem majorem. W czasie służby w armii carskiej jako inżynier wyznaczany był do nadzoru budowlanego. Tę funkcję sprawował w czasie wznoszenia siedziby wileńskiego Towarzystwa Przyjaciół Nauk. Współorganizował remont kościoła św. Anny.
17 lipca 1919 roku został przyjęty do Wojska Polskiego z zatwierdzeniem posiadanego stopnia generała podporucznika, z zaliczeniem do I Rezerwy Armii oraz jednoczesnym powołaniem do służby czynnej na czas wojny. Służył głównie na stanowiskach tyłowych związanych z inspekcjami technicznymi (w takim charakterze brał udział w wojnie polsko-bolszewickiej) i zadaniami specjalnymi. W 1920 roku pełnił służbę w Inspektoracie Zdobyczy Wojennych Naczelnego Dowództwa. 1 maja 1920 roku został zatwierdzony w stopniu generała podporucznika ze starszeństwem z dniem 1 kwietnia 1920 roku. Przez krótki czas służył w Wojsku Litwy Środkowej, jako dowódca VI Okręgu Wojskowego. Z dniem 1 kwietnia 1921 roku został przeniesiony w stan spoczynku. 26 października 1923 roku został zatwierdzony w stopniu generała brygady. Spoczął na Cmentarzu Bernardyńskim w Wilnie.

</doc>
<doc id="2433965" url="https://pl.wikipedia.org/wiki?curid=2433965" title="Corvinul Hunedoara">
Corvinul Hunedoara

Corvinul Hunedoara – nieistniejący rumuński klub piłkarski z siedzibą w Hunedoarze. Klub działał w latach 1921-2004.
Historia.
Fotbal Club Corvinul Hunedoara został założony w 1921. Corvinul po raz pierwszy uczestniczył w rozgrywkach Divizia A w 1960. W premierowym sezonie Corvinul zajął 14. miejsce i spadł z ligi. Drugi raz rumuńskiej ekstraklasie Corvinul występował w latach 1976-1979. Już po roku Corvinul powrócił do Divizii A. 
W sezonie 1981-1982 Corvinul zajął najwyższe w swojej historii 3. miejsce w lidze, dzięki czemu awansował do europejskich pucharów. W Pucharze UEFA 1983 Corvinul w I rundzie wyeliminował austriacki Grazer AK, w drugiej jednak odpadł z jugosłowiańskim FK Sarajevo. W Divizii A Corvinul występował do 1992. W 2004 roku z powodu długów klub został rozwiązany.
Spadkobiercy Corvinulu.
W 2005 roku utworzono nowy klub SC Corvinul 2005 Hunedoara. W 2008 po spadku do Liga III klub po kilku miesiącach został zlikwidowany. W 2009 utworzono nowy klub - FC Hunedoara.

</doc>
<doc id="2433967" url="https://pl.wikipedia.org/wiki?curid=2433967" title="Fotbal Club Corvinul Hunedoara">
Fotbal Club Corvinul Hunedoara



</doc>
<doc id="2433968" url="https://pl.wikipedia.org/wiki?curid=2433968" title="FC Corvinul Hunedoara">
FC Corvinul Hunedoara



</doc>
<doc id="2433969" url="https://pl.wikipedia.org/wiki?curid=2433969" title="Benjamin Gordon">
Benjamin Gordon



</doc>
<doc id="2433970" url="https://pl.wikipedia.org/wiki?curid=2433970" title="Tomasz Szymański">
Tomasz Szymański

Tomasz Józef Szymański (ur. 24 kwietnia 1978 w Grudziądzu) – polski urzędnik samorządowy i polityk, poseł na Sejm VII, VIII i IX kadencji.
Życiorys.
Ukończył studia z zakresu administracji na Uniwersytecie Mikołaja Kopernika w Toruniu. Pracował jako przedstawiciel techniczno-handlowy polskiego oddziału francuskiego przedsiębiorstwa. W wyborach samorządowych w 2006 z ramienia Platformy Obywatelskiej bezskutecznie ubiegał się o mandat radnego Grudziądza. W 2007 objął stanowisko sekretarza urzędu miasta w Grudziądzu. W 2010 został wybrany do sejmiku kujawsko-pomorskiego IV kadencji.
W wyborach parlamentarnych w 2011 uzyskał mandat poselski jako kandydat z listy PO, otrzymując 7510 głosów w okręgu toruńskim. W 2013 został przewodniczącym miejskich struktur Platformy Obywatelskiej w Grudziądzu.
W 2015 został ponownie wybrany do Sejmu z wynikiem 10 399 głosów. W Sejmie VIII kadencji został członkiem Komisji Administracji i Spraw Wewnętrznych, Komisji do Spraw Petycji oraz Komisji Nadzwyczajnej do rozpatrzenia projektów ustaw z zakresu prawa wyborczego. W wyborach w 2019 z powodzeniem ubiegał się o poselską reelekcję z ramienia Koalicji Obywatelskiej, otrzymując 11 845 głosów.

</doc>
<doc id="2433971" url="https://pl.wikipedia.org/wiki?curid=2433971" title="Marmotini">
Marmotini



</doc>
<doc id="2433976" url="https://pl.wikipedia.org/wiki?curid=2433976" title="Exeter (Kalifornia)">
Exeter (Kalifornia)

Exeter – miasto w Stanach Zjednoczonych, w stanie Kalifornia w hrabstwie Tulare. Według spisu powszechnego z 2010 roku, liczba mieszkańców wynosiła 10 334 osób.
Geografia.
Według United States Census Bureau, miasto ma łączną powierzchnię 2,463 mil kwadratowych (6,379 km²), które stanowią w całości grunty.
Historia.
Nazwa wywodzi się od nazwy miasta Exeter w hrabstwie Devon w Anglii.
Demografia.
Według spisu powszechnego z 2010 roku, w Exeter żyło 10 334 osób, w 3378 gospodarstwach domowych, stanowiących 2603 rodzin. Gęstość zaludnienia wynosiła 4195,6 osób na milę kwadratową (1619,9 os./km2). W miejscowości tej było 3600 budynków mieszkalnych, co daje średnią gęstość zabudowy 1461,6 na milę kwadratową (564,3 bud./km2). Etnicznie populacja miasta stanowiła 69,2% ludności białej, 0,6% Afroamerykanów, 1,7% rdzennych Amerykanów, 1,3% Azjatów, 23,5% innych ras i 3,7% deklarujących przynależność do dwóch lub więcej ras.
Rozkład struktury demograficznej:
Średnia wieku wynosi 31,2 lat.
Na każde 100 kobiet, przypadało 94,5 mężczyzn, natomiast w populacji powyżej 18 roku życia, wskaźnik ten wynosił 90,4.

</doc>
<doc id="2433977" url="https://pl.wikipedia.org/wiki?curid=2433977" title="Wioślarstwo na Letnich Igrzyskach Olimpijskich 1948">
Wioślarstwo na Letnich Igrzyskach Olimpijskich 1948

Wyniki zawodów wioślarstwa rozgrywanych podczas Letnich Igrzysk Olimpijskich w Londynie. Konkurencje rozgrywali tylko mężczyźni.

</doc>
<doc id="2433978" url="https://pl.wikipedia.org/wiki?curid=2433978" title="Leopold Brandes">
Leopold Brandes

Leopold Brandes pseud. "Lopek" (ur. 30 stycznia 1904 w Zawierciu, zm. 12 października 1943 pod Lenino) – działacz komunistyczny, żołnierz 1 Dywizji Piechoty im. Tadeusza Kościuszki.
Po ukończeniu gimnazjum w Zawierciu studiował prawo na UJ. Od 1924 członek Związku Młodzieży Komunistycznej (ZMK, od 1930 KZMP), a od 1925 KPP. Dzięki zdolnościom agitatorskim i dobrej znajomości literatury marksistowskiej stał się jednym z czołowych działaczy komunistycznych w Zawierciu – często występował na zebraniach komórek ZMK i KPP, przemawiał na wiecach i masówkach i prowadził szeroką działalność społeczną. Był współorganizatorem i członkiem zarządu Stowarzyszenia Wolnomyślicieli Polskich, zainicjował utworzenie biblioteki robotniczej w Zawierciu. W Krakowie działał w OMS „Życie”. W maju 1926 został na krótko aresztowany za niesienie transparentu z hasłami komunistycznymi w pochodzie pierwszomajowym. Od 1928 do 1932 studiował w Warszawie, równocześnie pracując dorywczo jako nauczyciel i pracownik kancelarii warszawskich adwokatów. Po ukończeniu studiów był aplikantem w kancelarii adwokackiej. Działał w MOPR. Po klęsce wrześniowej 1939 przeniósł się do Lwowa i był tam radcą prawnym w instytucjach podlegających Komisariatowi Ludowemu Opieki Społecznej. Po wybuchu wojny niemiecko-sowieckiej ewakuowany w głąb ZSRR. W 1943 wstąpił do 1 Dywizji Piechoty im. Tadeusza Kościuszki i ukończył w Sielcach nad Oką szkołę podchorążych. Został zastępcą dowódcy kompanii strzeleckiej w 1 pułku piechoty w stopniu chorążego. Zginął w bitwie pod Lenino.

</doc>
<doc id="2433982" url="https://pl.wikipedia.org/wiki?curid=2433982" title="Lekkoatletyka na Igrzyskach Panamerykańskich 2011">
Lekkoatletyka na Igrzyskach Panamerykańskich 2011

Lekkoatletyka na Igrzyskach Panamerykańskich 2011 – zawody lekkoatletyczne podczas igrzysk obu Ameryk odbywały się między 23 i 30 października na Telmex Athletics Stadium w Guadalajarze.
Do zawodów zgłoszono 658 sportowców z 39 krajów – największą reprezentację (84 osoby) wystawiły Stany Zjednoczone.
W klasyfikacji medalowej triumfowała Kuba (33 medale, w tym 18 złotych) przed Brazylią (23 medale, w tym 10 złotych).
Złoty medal w skoku w dal wywalczył Wenezuleczyk Víctor Castillo (8,05), medal został mu jednak odebrany z powodu dopingu, z tego samego powodu srebrny medal odebrano jego rodaczce Marielys Rojas (1,89 w skoku wzwyż).
Rekordy.
Podczas zawodów ustanowiono 31 krajowych rekordów w kategorii seniorów:
A także 15 rekordów igrzysk panamerykańskich:

</doc>
<doc id="2433986" url="https://pl.wikipedia.org/wiki?curid=2433986" title="Zbiornik Bogdałów">
Zbiornik Bogdałów

 
Zbiornik Bogdałów – sztuczny zbiornik wodny w Polsce, położony w województwie wielkopolskim, w powiecie tureckim, na terenie gminy Brudzew, w pobliżu miejscowości Bogdałów-Kolonia.
Zbiornik powstał w efekcie rekultywacji wyrobisk należących do Kopalni Węgla Brunatnego "Adamów". Ukończony w 1994 roku. Dno zbiornika nie zostało uformowane i przystosowane do celów rekreacyjnych. Głębokość wody dochodzi do 12 metrów, występują rozpadliny i uskoki gruntu. Zbiornik został przekazany Nadleśnictwu Turek w 1995 roku.

</doc>
<doc id="2433987" url="https://pl.wikipedia.org/wiki?curid=2433987" title="Obelisk Manisztusu">
Obelisk Manisztusu

Obelisk Manisztusu – kamienna stela w kształcie czworobocznego, zwężającego się ku górze obelisku, powstała na rozkaz Manisztusu (ok. 2270-2255 p.n.e.), trzeciego króla z dynastii akadyjskiej, syna słynnego Sargona Wielkiego. Zabytek ten odnaleziony został w końcu XIX wieku w Suzie przez archeologów francuskich; obecnie znajduje się w Luwrze.
Opis zabytku.
Obelisk Manisztusu ma wysokość 1,4 metra, szerokość 0,6 metra i grubość 0,6 metra. Wykonany został z twardego, czarnego diorytu. Jego cztery boki niemal całkowicie pokrywa inskrypcja w języku akadyjskim zapisana pismem klinowym. 
Treść inskrypcji dotyczy wykupu przez króla Manisztusu dużych obszarów ziemi w okolicach miasta Kisz. Na terenach tych utworzył on cztery wielkie posiadłości, które podzielone zostały na mniejsze działki. Działki te król przydzielił swym dowódcom wojskowym. Poprzez nadania ziemi chciał on najprawdopodobniej zapewnić sobie ich lojalność. 
Obelisk Manisztusu odkryty został w 1898 roku przez Jacques'a de Morgana w czasie francuskich prac wykopaliskowych prowadzonych w mieście Suza w Iranie. W czasie tychże wykopalisk odkryto też inne ważne mezopotamskie zabytki, jak np. stelę Naram-Sina i stelę z kodeksem Hammurabiego. Wszystkie one były łupem wojennym elamickiego króla Szutruk-Nahhunte I (1185-1155 p.n.e.), który przywiózł je tu z Babilonii. 
Wystawianie kamiennych stel z inskrypcjami potwierdzającymi królewskie nadania ziemi rozpowszechniło się szczególnie w 2 połowie II tys. p.n.e., za panowania królów kasyckich, kiedy to znane one były pod nazwą kudurru.

</doc>
<doc id="2433988" url="https://pl.wikipedia.org/wiki?curid=2433988" title="Halina Frąckowiak (album)">
Halina Frąckowiak (album)

Halina Frąckowiak – longplay polskiej piosenkarki pop Haliny Frąckowiak, wydany w 1987 roku. Zawiera hity "Dancing Queen", "Tin Pan Alley" oraz "Papierowy Księżyc".
Album został nagrany w PR Warszawa i PR Poznań.
Foto - Marek Czudowski &amp; Harry Weinberg
Projekt Graficzny - Maria Ihnatowicz

</doc>
<doc id="2433990" url="https://pl.wikipedia.org/wiki?curid=2433990" title="Jętkowate">
Jętkowate

Jętkowate, jętki jednodniówkowate (Ephemeridae) – rodzina owadów uskrzydlonych z rzędu jętek (Ephemeroptera). Występują na całym świecie, poza krainą australijską. W Polsce odnotowano 3 gatunki.
Do Ephemeridae zaliczono następujące rodzaje:
Rodzajem typowym rodziny jest "Ephemera".

</doc>
<doc id="2433993" url="https://pl.wikipedia.org/wiki?curid=2433993" title="Teodino (biskup Porto)">
Teodino (biskup Porto)



</doc>
<doc id="2433995" url="https://pl.wikipedia.org/wiki?curid=2433995" title="Cinzio Capellus">
Cinzio Capellus



</doc>
<doc id="2433999" url="https://pl.wikipedia.org/wiki?curid=2433999" title="Yuxian">
Yuxian

Yuxian (ur. 1842, zm. 22 lutego 1901) – chiński polityk.
Był Mandżurem należącym do żółtej chorągwi, w egzaminach urzędniczych uzyskał najniższy stopień "jiansheng". Wykorzystując koneksje (jego ojciec był urzędnikiem w prowincji Guangdong) oraz rodzinny majątek „kupił” w 1879 roku urząd prefekta. Od 1897 pełnił funkcję gubernatora prowincji Szantung. Wsparł powstanie bokserów. W listopadzie 1899, pod naciskiem mocarstw kolonialnych, został przeniesiony na stanowisko gubernatora Shanxi. Przyczynił się do zmiany polityki dworu cesarskiego wobec bokserów (yihequanów), umiejętnie podsycając ksenofobiczne nastroje członków elity rządzącej. Po rozbiciu oddziałów powstańczych przez wojska ekspedycyjne państw zachodnich został stracony.

</doc>
<doc id="2434000" url="https://pl.wikipedia.org/wiki?curid=2434000" title="Maria Janyska">
Maria Janyska

Maria Małgorzata Janyska z domu Chojcan (ur. 16 stycznia 1962 w Wyrzysku) – polska urzędniczka samorządowa, ekonomistka, posłanka na Sejm VII, VIII i IX kadencji.
Życiorys.
Absolwentka liceum ogólnokształcącego w Łobżenicy. Ukończyła następnie ekonomię na Akademii Ekonomicznej w Poznaniu. Odbyła także studia podyplomowe z zakresu rachunkowości. Od 1985 pracowała w administracji publicznej, początkowo w urzędzie wojewódzkim w Pile i w urzędzie miasta w Czarnkowie. W latach 1989–1990 pełniła funkcję kierownika rejonowego biura pracy, następnie objęła stanowisko sekretarza miasta w Czarnkowie. Funkcję tę pełniła do 2001, przy czym w latach 1996–1998 była zastępcą burmistrza tej miejscowości. Od 2001 pełniła funkcję sekretarza gminy Tarnowo Podgórne. W 2007 przeszła do pracy w biznesie, została dyrektorem w przedsiębiorstwie poligraficznym.
W latach 1998–2002 zasiadała w radzie powiatu czarnkowsko-trzcianeckiego I kadencji. Do samorządu terytorialnego powróciła w 2010, kiedy to w wyborach samorządowych z ramienia Platformy Obywatelskiej wybrano ją do sejmiku wielkopolskiego.
W lutym 2011 ubiegała się o mandat senatora w wyborach uzupełniających rozpisanych po wyborze Piotra Głowskiego na prezydenta Piły. W głosowaniu zajęła drugie miejsce, przegrywając z Henrykiem Stokłosą. W październiku tego samego roku wystartowała w wyborach parlamentarnych, otrzymała 12 132 głosy, zdobywając tym samym mandat poselski z listy PO w okręgu pilskim.
W 2015 z powodzeniem ubiegała się o poselską reelekcję (dostała 21 700 głosów). W Sejmie VIII kadencji została zastępcą przewodniczącego Komisji Nadzwyczajnej do spraw deregulacji i członkinią Komisji Administracji i Spraw Wewnętrznych oraz Komisji Gospodarki i Rozwoju. W wyborach w 2019 ponownie uzyskała mandat poselski, kandydując z ramienia Koalicji Obywatelskiej i otrzymując 30 783 głosy.
Mężatka, ma córkę i syna.

</doc>
<doc id="2434004" url="https://pl.wikipedia.org/wiki?curid=2434004" title="Jan Szuba">
Jan Szuba

Jan Szuba, duchowny rzymskokatolicki archidiecezji łódzkiej, prałat, ur. 19 października 1932 r. w Nowej Wsi Królewskiej koło Wrześni, jako jedno z pięciorga dzieci Anny ze Staniszewskich i Jana Szuby. Rodzina miała silne tradycje patriotyczno-narodowe i religijne. Ojciec uczestniczył w powstaniu wielkopolskim i obu wojnach światowych, matka była solistką chóru kościelnego.
Życiorys.
Do szkoły podstawowej uczęszczał w czasie okupacji niemieckiej. Pomimo obowiązku nauki w języku niemieckim nie poddał się procesowi germanizacji. Po ukończeniu szkoły średniej miał zamiar ukończyć uczelnię muzyczną i zostać śpiewakiem operowym.
Pod wpływem ks. Stanisława Świerczka wstąpił jednak do Wyższego Seminarium Duchownego w Łodzi.
30 czerwca 1957 r. z rąk bp Michała Klepacza otrzymał święcenia kapłańskie. Niezależnie od tego uzyskał tytuł magistra historii sztuki na Uniwersytecie Jagiellońskim.
W latach 1957-1984 pracował jako wikariusz – kolejno w parafiach: Przemienienia Pańskiego w Łodzi, św. Anny w Łodzi, parafii archikatedralnej św. Stanisława Kostki w Łodzi, św. Mateusza w Pabianicach, św. Wojciecha w Łodzi, św. Kazimierza w Łodzi, św. Antoniego w Tomaszowie Mazowieckim, Najświętszego Serca Jezusowego w Łodzi-Julianowie. Antykomunistyczne treści niektórych jego kazań stały się przyczyną stałego nadzoru ze strony Służby Bezpieczeństwa.
22 marca 1984 r. objął funkcję proboszcza parafii Podwyższenia Krzyża Świętego w Brzezinach.
29 czerwca 1989 r. został mianowany proboszczem parafii św. Mateusza w Pabianicach (jako następca przechodzącego na emeryturę ks. Stanisława Świerczka, inspiratora jego drogi kapłańskiej). Funkcję tę pełnił do 28 sierpnia 2011 r. W tym czasie podjął wiele prac i inicjatyw związanych z XVI-wieczną zabytkową świątynią: doprowadził do wyburzenia budynków pofabrycznych z czasów carskich, co odsłoniło sylwetkę kościoła od strony zachodniej, organizację i ogrodzenia placu kościelnego wg projektu Eugeniusza Budlewskiego, postawienia pomnika św. Maksymiliana Marii Kolbego, wymiany pokrycia wieży kościelnej na blachę miedzianą, remontu generalnego organów, odrestaurowania zabytkowych obrazów i ołtarzy, oświetlenia elewacji kościoła, rewitalizacji murów świątyni, a także modernizacji plebanii i kancelarii parafialnej. Był współtwórcą pierwszej uczelni wyższej w Pabianicach – Wyższej Szkoły Humanistyczno-Ekonomicznej, której pierwszą lokalizacją był obiekt domu katolickiego przy parafii.
Do 22 grudnia 2000 r. sprawował urząd dziekana dekanatu pabianickiego.
Za swoje zasługi otrzymał następujące wyróżnienia:
W 2013 r. "za wybitne zasługi w działalności na rzecz społeczności lokalnej oraz za osiągnięcia w pracy duszpasterskiej" został przez prezydenta Bronisława Komorowskiego odznaczony Krzyżem Kawalerskim Orderu Odrodzenia Polski.

</doc>
<doc id="2434005" url="https://pl.wikipedia.org/wiki?curid=2434005" title="Krzewina Zgorzelecka">
Krzewina Zgorzelecka

Krzewina Zgorzelecka – stacja kolejowa w Krzewinie, w województwie dolnośląskim, w powiecie zgorzeleckim, w gminie Bogatynia. Znajdują się tu 2 perony.
Historia.
Stacja została otwarta 15 października 1875 roku; położona jest na linii ze Zgorzelca (niemieckiej części) do Żytawy, między Hirschfelde a Hagenwerder, i początkowo była przypisana do miejscowości Ostritz. Po II wojnie światowej granicę polsko-niemiecką wytyczono wzdłuż Nysy Łużyckiej i położony na wschodnim brzegu dworzec kolejowy znalazł się w Polsce jako jedyna część miasteczka. Ponieważ do dworca nie było dojazdu od strony polskiej sieci kolejowej, stację zamknięto.
23 września 1959 roku zawarta została umowa między rządem PRL a NRD o wzajemnym uprzywilejowaniu w tranzytowym ruchu kolejowym na odcinkach Hagenwerder – Krzewina Zgorzelecka – Hirschfelde – Zittau – Porajów. Już 6 listopada tego samego roku PKP i Niemieckie Koleje Ludowe (DR) podpisały porozumienie o wykonaniu postanowień tej umowy. W efekcie przystanek został otwarty pod nazwą Krzewina Zgorzelecka, pochodzącą od pobliskiej wsi Krzewina, a Niemcy zyskali możliwość wysiadania na leżącym nad rzeką przystanku i przechodzenia pod eskortą Straży Granicznej po moście do miasta Ostritz w Niemczech. Pociąg jechał przez terytorium polskie zaplombowany i z zasłoniętymi oknami.
W roku 1957 PKP otworzyła odcinek kolejowy Bogatynia – Zawidów przebiegający przez Krzewinę. Od 2000 roku stacja nie jest już obsługiwana przez polskie pociągi.
W 1993 roku umowa o małym ruchu granicznym złagodziła reżimy dla osób korzystających z przejścia, a w 2007 roku wejście do strefy Schengen pozwoliło znieść kontrolę graniczną. Obecnie stacja jest obsługiwana wyłącznie przez Ostdeutsche Eisenbahn GmbH (ODEG) jako linia OE 65.

</doc>
<doc id="2434009" url="https://pl.wikipedia.org/wiki?curid=2434009" title="Port lotniczy Nakhon Phanom">
Port lotniczy Nakhon Phanom

Port lotniczy Nakhon Phanom – port lotniczy położony w Nakhon Phanom, w Tajlandii.

</doc>
<doc id="2434012" url="https://pl.wikipedia.org/wiki?curid=2434012" title="Jan Wojciech Balicki">
Jan Wojciech Balicki



</doc>
<doc id="2434013" url="https://pl.wikipedia.org/wiki?curid=2434013" title="Port lotniczy Fatmawati Soekarno">
Port lotniczy Fatmawati Soekarno

Port lotniczy Fatmawati Soekarno () – port lotniczy w Bengkulu, w Indonezji.

</doc>
<doc id="2434015" url="https://pl.wikipedia.org/wiki?curid=2434015" title="Igor Szmakow">
Igor Szmakow

Igor Igoriewicz Szmakow ros. Игорь Игоревич Шмаков - (ur. 9 września 1985 w Lipiecku, zm. 6 października 2011 w Monachium) - rosyjski aktor.
Życiorys.
W 2007 ukończył studia aktorskie w Instytucie Teatralnym im. Borysa Szczukina w Moskwie. Na scenie zadebiutował rolą Renzo w spektaklu "Zielony ptak" Carlo Gozziego. Po ukończeniu studiów rozpoczął pracę w Moskiewskim Teatrze Satyry.
W 2004 wystąpił po raz pierwszy na dużym ekranie w filmie "Na Wierchniej Masłowce" (reż. Konstantin Chudiakow). Pierwszy raz w głównej roli pojawił się na ekranie w 2010, jako sierżant Silantiew w filmie "Mgła". Zagrał w 15 filmach.
W 2010 u Szmakowa zdiagnozowano białaczkę. Zdecydowano się na chemioterapię i przeszczep szpiku kostnego w klinice w Monachium. Kilka dni po przeszczepie aktor zmarł. Został pochowany na Cmentarzu Trojekurowskim w Moskwie.
Jego żoną była Elena.

</doc>
<doc id="2434016" url="https://pl.wikipedia.org/wiki?curid=2434016" title="Bernard Burgin">
Bernard Burgin

Bernard Burgin (ur. 1898 w Warszawie, zm. pod koniec czerwca 1941 w Białymstoku) – działacz komunistyczny, nauczyciel.
Pochodził z rodziny żydowskiej, był synem Mojżesza (vel Michała), bratem Juliusza i Mateusza. Studiował w Wiedniu, gdzie został doktorem filologii germańskiej. Działacz SDKPiL, KPA i KPP. Do 1939 r. nauczyciel w gimnazjum męskim „Spójnia” w Warszawie. Był zaangażowany w obronę uczniów zagrożonych usunięciem ze szkoły za udział w komunistycznych i lewicowych organizacjach. Aktywny w Związku Zawodowym Nauczycieli Średnich Szkół Żydowskich, zajmował m.in. stanowisko prezesa oddziału warszawskiego Związku. W latach 1930-1933 był członkiem Wydziału Inteligenckiego przy Komitecie Warszawskim KPP, a następnie od 1935 do 1938 roku należał do Podwydziału Inteligenckiego, gdzie obsługiwał nauczycielskie komórki KPP. Po klęsce wrześniowej w 1939 r. udał się do Białegostoku i wykładał w Instytucie Pedagogicznym. Zginął po ataku Niemiec na ZSRR w czerwcu 1941.

</doc>
<doc id="2434017" url="https://pl.wikipedia.org/wiki?curid=2434017" title="Symeon bar Sabba">
Symeon bar Sabba

Symeon bar Sabba, biskup i katolikos Seleucji i Ktezyfontu (; zm. 17 kwietnia 341) – męczennik chrześcijański, święty Kościoła katolickiego i prawosławnego, patriarcha Seleucji i Ktezyfonu (jako Mar Szymon Barsaba w latach 328/329–341).
Jego pontyfikat przypadł na pierwszy z okresów wielkich prześladowań chrześcijan w Persji. Represje zarządzone były przez szacha Szapura II, była to więc oficjalna polityka dworu. Symeon, wraz z częścią wiernych, padł ich ofiarą. Jest uznawany za świętego przez wiele różnych Kościołów i wyznań chrześcijańskich, także tych nie wywodzących się z Kościoła Wschodu.
Żywot świętego.
Nieznana jest jego dokładna data narodzin, niewiele także wiadomo o rodzinie, poza tym że ojciec Symeona trudnił się wytwarzaniem tkanin. Sam Symeon pojawia się na kartach historii w 316 roku kiedy zostaje mianowany biskupem pomocniczym przez Mar Papę bar Gaggię, który był wtedy biskupem Seleucji- Ktezyfonu. W 317 roku Mar Papa został złożony z urzędu przez synod biskupów a Symeon został wybrany jego następcą. Nie chciał jednak przyjąć tego tytułu aż do śmierci swego poprzednika, która nastąpiła w 328 lub 329 roku.
W czasie jego pontyfikatu doszło do eskalacji konfliktu rzymsko- sasanidzkiego. W jego wyniku chrześcijan żyjących w państwie perskim, ze względu na oficjalne poparcie kościoła przez Konstantyna, zaczęto podejrzewać o sabotaż i szpiegostwo na rzecz Cesarstwa. Podejrzenia te rozpowszechniali często magowie, widzący w Kościele Wschodu zagrożenie dla swoich wpływów. Według niektórych plotek Symeon miał być osobistym szpiegiem samego cesarza.
Szapur chcąc wywrzeć presję na swych chrześcijańskich poddanych podwoił im stawkę podatku, wiedząc że duża część z nich to ludzie ubodzy. Dodatkowo, odpowiedzialnym za zebranie należności ustanowił Symeona. Ten odmówił, tłumacząc: "Nie jestem poborcą podatków, jestem pasterzem owczarni Pana". Szach uznał to za wypowiedzenie posłuszeństwa i rozpoczął prześladowania, które miały dotknąć zwłaszcza duchownych. Jako biskup Seleucji-Ktezyfonu, Symeon został aresztowany i postawiony przed obliczem władcy. Szapur przedstawił mu swoje warunki- miał on wyrzec się chrześcijaństwa a w zamian Szach zapewni bezpieczeństwo jego współwyznawcom. Ultimatum władcy doprowadziło do rozłamu wśród chrześcijan- pojawili się i tacy którzy domagali się od Symeona apostazji. Biskup jednak odmówił i wraz z wieloma innymi duchownymi został deportowany do Suzy.
Tam, według "Pasji", szach chcąc zmusić Symeona do wyrzeczenia się wiary nakazał mordować chrześcijan na jego oczach, biskup pozostawał jednak nie ugięty, wobec czego sam został skazany na śmierć i zabity.
Według autora "Historii Kościelnej", Hermiasza Sozomema, w czasie całego okresu prześladowań w Persji śmierć miało ponieść 16 000 chrześcijan, liczba ta jednak jest kwestionowana przez historyków, choć nie zaprzeczają oni że prześladowania rzeczywiście miały miejsce- spór dotyczy tylko ich rozmiaru.
Kult.
Wspomnienie liturgiczne Symeona można spotkać w różnych terminach: martyrologia syryjskie wspominały go 14 kwietnia, synaksaria bizantyńskie 17 kwietnia; natomiast Florus, diakon z Lyonu (zm. 860), który dowiedział się o męczeństwie Symeona z lektury Kasjodora, wprowadził go do martyrologiów łacińskich pod dniem 21 kwietnia. Nowe Martyrologium Rzymskie wspomina Symeona w dniu 17 kwietnia.
Kościół prawosławny wspomina świętego odpowiednio 17/30 kwietnia.

</doc>
<doc id="2434020" url="https://pl.wikipedia.org/wiki?curid=2434020" title="Dalkey">
Dalkey

Dalkey (irl. "Deilginis") – dzielnica Dublina w hrabstwie Dún Laoghaire-Rathdown w Irlandii. Liczba ludności: 8 083 (2006). Nazwa pochodzi od położonej naprzeciwko wyspy Dalkey (irl. "Deilg Inis") w kształcie ciernia. W języku irlandzkim "deilg" znaczy "cierń" a "inis" – "wyspa".
Historia.
Założone przez wikingów stało się ważnym portem w średniowieczu. Według Johna Clyna, średniowiecznego irlandzkiego minicha i kronikarza, to port w Dalkey był jednym z miejsc przez które na teren Irlandii dostała się zaraza dżumy, która opanowała Europę w XIV wieku.
Ciekawe miejsca.
Wyspa Dalkey.
Na wyspie Dalkey (ang. "Dalkey Island") zachowała się wieża Martello, zbudowana dla obrony przed wojskami Napoleona oraz ruiny benedyktyńskiego opactwa i kościoła św. Begneta.
Kamieniołom.
Położony na terenie parku Killiney Hill nieczynny już kamieniołom jest dzisiaj popularnym miejscem wspinaczkowym. W XIX wieku uzyskiwano tu granit, którego użyto m.in. do budowy zatoki i portu Dún Laoghaire. W tym czasie kamieniołom połączony był z Dún Laoghaire lokalną przemysłową linią tramwajową zwaną „The Metals”. Jej pozostałości wciąż są widoczne w niektórych częściach Dalkey.
Przystanie.
Wzdłuż wybrzeża Dalkey znajduje się kilka przystani, gdzie turyści mogą wynająć łodzie do połowu ryb czy zwiedzenia pobliskiej wyspy. Największa z nich, przystań Bulloch, położona w północnej części dzielnicy i jest siedzibą kolonii fok. Przystań Coliemore, dawniej główna przystań miasta, jest zdecydowanie mniejsza i położona w południowej części Dalkey.
Zamek.
Zamek w Dalkey to średniowieczna wieża obronna udostępniona do zwiedzania, z której widać zatokę Killiney i morze.
Komunikacja.
W marcu 1844 roku uruchomiono kolej atmosferyczna (napędzaną sprężonym powietrzem tłoczonym w tubie między szynami) na linii Kingstown – Dalkey Dublin, którą eksploatowano do kwietnia 1854 roku.
Obecna stacja kolejowa w Dalkey otwarta została 10 lipca 1854 roku. Podmiejska kolej DART łącząca Dalkey z Dublinem w południowej części miasta biegnie przez tunel, ale pozostała część trasy biegnie tuż nad brzegiem morza.
Z Dublina do Dalkey można także dojechać miejskimi autobusami: 7d, 8 i 59, a bezpośrednie autobusy Aircoach na dublińskie lotnisko odjeżdżają z Hyde Parku przy Hyde Road.
Znane osoby związane z Dalkey.
Miasto jest popularnym miejscem rezydencji sławnych i bogatych mieszkańców Irlandii.
Dalkey jest również miejscem akcji powieści Flanna O’Briena "Z archiwów Dalkey" ("The Dalkey Archive").
Fauna i flora.
Pobliska wyspa Dalkey jest zamieszkała przez stado dzikich kóz domowych i kolonię fok. Coraz częściej w tych okolicach pojawiają się delfiny butlonose. Na północ od wyspy na Maiden Rock ornitolodzy zaobserwowali kolonię jednej z najrzadzszych rybitw – rybitwy różowej.

</doc>
<doc id="2434021" url="https://pl.wikipedia.org/wiki?curid=2434021" title="Taffin">
Taffin

Taffin – irlandzko–brytyjski thriller z 1988 r. wyreżyserowany przez Francis Megahy. W tytułową rolę Marka Taffina wcielił się przyszły James Bond Pierce Brosnan. W filmie pojawił się również Ray McAnally, Alison Doody i Jeremy Child. Film kręcono w nadmorskiej miejscowości Greystones (hrabstwo Wicklow, Irlandia).
Fabuła.
Lokalna społeczność irlandzkiego miasteczka Ballymoran czuje się zagrożona, gdy chemiczny zakład rozpoczyna budowę na obrzeżach miejscowości po nie do końca legalnemu pozwoleniu na rozpoczęcie przedsięwzięcia. Mark Taffin (Pierce Brosnan) w ramach walki o sprawiedliwość, bierze sprawy w swoje ręce w celu ratowania miasta z opresji.
Produkcja.
Między autorem książki Lyndonem Malletem, a spółką produkcyjną pojawił się konflikt spowodowany obsadzeniem w roli tytułowej Pierce’a Brosnana. Przyczyną sporu była faktyczna fizjonomia postaci w książce, gdzie Mark Taffin nie był wcale przystojnym mężczyzną. Miał on wyraźną nadwagę, będąc bardzo nieatrakcyjnym – zdecydowanie odmienny wizerunek od tego przedstawionego przez Brosnana.

</doc>
<doc id="2434022" url="https://pl.wikipedia.org/wiki?curid=2434022" title="Czerwony album (album zespołu Coma)">
Czerwony album (album zespołu Coma)



</doc>
<doc id="2434023" url="https://pl.wikipedia.org/wiki?curid=2434023" title="Mateusz Burgin">
Mateusz Burgin

Mateusz Burgin (ur. 1904 w Warszawie, zm. 1942 w Białymstoku) – polski działacz komunistyczny.
Urodzony w drobnomieszczańskiej rodzinie żydowskiej, syn Mojżesza, brat Juliusza i Bernarda. Po ukończeniu gimnazjum był robotnikiem, potem księgowym. W sierpniu 1924 na kilka miesięcy został osadzony na Pawiaku. Od 1926 działacz KPP, pracownik Centralnej Techniki tej partii. 1929-1930 więziony w Mysłowicach, po zwolnieniu powrócił do Warszawy, a wkrótce zaczął działać w KPZB. Łącznik Sekretariatu KC KPZB, następnie pracownik MOPR i Centralnej Techniki KPZB. Organizował drukarnię i kolportaż wydawnictw partii komunistycznej. W 1935 aresztowany i uwięziony w Wilnie. W więzieniu uczestniczył w proteście przeciwko pozbawianiu praw więźniów politycznych. Zwolniony w 1938. We wrześniu 1939 był współautorem deklaracji grupy działaczy komunistycznych do Centralnego Komitetu Wykonawczego PPS w sprawie udziału komunistów w obronie Warszawy. Wstąpił do 1 Warszawskiego Batalionu Ochotniczego i walczył pod Łukowem. Po kapitulacji Warszawy osiadł w Białymstoku, gdzie pracował w Zarządzie Miejskim. W 1942 został zamordowany przez Niemców.

</doc>
<doc id="2434024" url="https://pl.wikipedia.org/wiki?curid=2434024" title="Walka Jacka Dempseya z Luisem Ángelem Firpo">
Walka Jacka Dempseya z Luisem Ángelem Firpo

Walka Jacka Dempseya z Luisem Ángelem Firpo – bokserska walka o zawodowe mistrzostwo świata w wadze ciężkiej pomiędzy Jackiem Dempseyem a Luisem Ángelem Firpo, która odbyła się 14 września 1923 roku na stadionie Polo Grounds w Nowym Jorku. Dempsey (obrońca tytułu) pokonał Firpo przez nokaut w 57. sekundzie drugiej rundy. Mimo że pojedynek trwał łącznie zaledwie 3 minuty i 57 sekund, w jego trakcie zanotowano aż 11 nokdaunów i jest on uznawany za jedną z najlepszych i najbardziej dramatycznych walk w historii pięściarstwa. Przyczynił się do zmian w przepisach regulujących zawodowy boks (w szczególności do wprowadzenia bezwzględnego wymogu stosowania tzw. zasady neutralnego narożnika), a także do popularyzacji tego sportu w USA i Argentynie.
Tło.
28-letni Amerykanin Jack Dempsey, przystępując do tej walki, był niepokonany od blisko 5 lat, w trakcie których znokautował 14 z 17 swoich rywali. W sumie legitymował się bilansem 59 zwycięstw, 4 porażek i 9 remisów. Mistrzostwo świata wagi ciężkiej zdobył w krótkiej, acz brutalnej walce przeciwko Jessowi Willardowi, która odbyła się 4 lipca 1919 roku. Następnie czterokrotnie je obronił, w tym przeciwko innej wielkiej gwieździe ówczesnego pięściarstwa, mistrzowi wagi półciężkiej, Georges’owi Carpentierowi. Dempsey zdominował swą kategorię wagową do tego stopnia, że znalezienie mu w Ameryce godnego rywala sprawiało wielkie trudności, a jedyny bokser, który zasługiwał jeszcze na to miano − Harry Wills, był pomijany ze względu na czarny kolor skóry. Z tego powodu promotor Tex Rickard postanowił sięgnąć po pięściarza spoza USA. Wybór padł na Argentyńczyka Luisa Ángela Firpo. 
Niespełna 29-letni Firpo był uznawany, podobnie jak Dempsey, za jednego z najmocniej uderzających bokserów swojej epoki. Był zawodowym mistrzem Ameryki Południowej, niepokonanym w 20 ostatnich walkach, z których 18 zakończył przez nokaut. Na swoim koncie miał zwycięstwa m.in. nad Willardem i byłym pretendentem do tytułu, Billem Brennanem. Był mniej doświadczony (bilans walk: 25-2-0) i znacznie słabiej wyszkolony technicznie od Dempseya, ale miał nad nim przewagę siły i warunków fizycznych − był 10 kg cięższy i 4 cm wyższy (ważąc blisko 100 kg i mierząc 189 cm, był jednym z większych pięściarzy swoich czasów). W USA promowano go jako „Dzikiego byka z pampasów” i określano w prasie jako najgroźniejszego oraz najbardziej brutalnego z dotychczasowych rywali mistrza.
Zakontraktowany na 15 rund pojedynek odbył się wieczorem 14 września 1923 roku na baseballowym stadionie Polo Grounds w Nowym Jorku. Dzięki sprawnie przeprowadzonej kampanii reklamowej wydarzenie cieszyło się ogromnym zainteresowaniem w USA, a także − ze względu na to, że po raz pierwszy latynoski bokser walczył o mistrzostwo świata najbardziej prestiżowej kategorii wagowej − w Ameryce Południowej. Na łamach New York Tribune posłużono się nawet porównaniem, że „podobne zainteresowanie mogłaby wzbudzić jedynie walka George’a Washingtona z Simónem Bolívarem”.
Bilety na walkę zostały wyprzedane w ciągu pół godziny. Popyt był tak wielki, że wioząca ostatnią pulę wejściówek ciężarówka została zaatakowana przez tłum. Sytuację opanowała dopiero interwencja policji. W sumie na trybunach zasiadło ok. 88 000 widzów − co było liczbą przewyższająca uznawaną ówcześnie za rekordową z walki Dempseya i Carpentiera. Wpływy z samej tylko sprzedaży biletów wyniosły 1 188 603 dolarów. Firpo otrzymał gażę dolarów, a broniący tytułu Dempsey dolarów. Amerykanin był faworytem bukmacherów w stosunku 3 do 1.
Walka mogła jednak w ogóle nie dojść do skutku. Przy okazji oficjalnego ważenia badający bokserów lekarz zauważył, że lewy łokieć Firpo jest spuchnięty, diagnozując pęknięcie lub złamanie kości. Oznaczało to konieczność odwołania pojedynku. Dr William Muldoon, członek Komisji Medycznej Stanu Nowy Jork, orzekł jednak, że doszło zaledwie do zwichnięcia. Następnie nastawił staw boksera i dopuścił go do walki. Firpo zdjął bandaże dopiero tuż przed wyjściem na ring.
Przebieg.
Walka rozpoczęła się, zgodnie z przewidywaniami, od gwałtownego ataku mistrza, który w swoim stylu chciał szybko rozstrzygnąć starcie. Już po pierwszym wyprowadzonym ciosie nadział się on jednak na kontrę Argentyńczyka, który prawym sierpowym w skroń i lewym podbródkowym sprowadził go na kolana (był to pierwszy nokdaun Dempseya od 1917 roku). Zanim jednak sędzia ringowy John Gallagher zdążył rozpocząć liczenie, Dempsey zdołał podnieść się i ponownie ruszył na rywala, efektem czego był pierwszy nokdaun Firpo. Argentyńczyk również szybko powstał, ale wkrótce potem zaczął w krótkich odstępach czasu padać na deski wskutek kolejnych celnych ciosów. Jego czwarty z rzędu nokdaun prawie zakończył walkę, gdy Dempsey trafił go lewym podbródkowym w szczękę − Firpo wstał dopiero na „9”. W tym momencie Amerykanin przestał przestrzegać obowiązujących zasad i zamiast po nokdaunie rywala odejść do neutralnego narożnika, stał nad nim, czekając, aby zadać cios natychmiast, gdy ten zdoła się podnieść. Sędzia ringowy ignorował to i w rezultacie Firpo znów trzykrotnie leżał na deskach.
Po siódmym z kolei nokdaunie Argentyńczyka nastąpił nieoczekiwany zwrot wydarzeń. Firpo odzyskał siły i zaatakował mistrza serią obszernych ciosów sierpowych. Kilka z nich czysto trafiło w głowę Dempseya, który zatoczył się i wypadł przez liny na stół, przy którym siedzieli dziennikarze, niszcząc przy tym cztery maszyny do pisania (później je odkupił). Żurnaliści wepchnęli zamroczonego boksera z powrotem na ring w momencie, gdy Gallagher odliczał już „9”.
Gdy walka została wznowiona, Firpo kontynuował natarcie, jednak Dempsey, instynktownie klinczując, dotrwał do końca rundy. Amerykanin twierdził potem, że w ogóle nie pamięta, co się działo w tym czasie. W przerwie, gdy odzyskał już w pełni świadomość, spytał się nawet swojego menadżera: „W której rundzie zostałem znokautowany?”.
Wraz z gongiem rozpoczynającym drugie starcie Firpo ruszył na Dempseya, lecz ten uniknął ciosów i skontrował własnym lewym sierpowym, czego skutkiem był ósmy nokdaun Argentyńczyka. Zdołał on wstać na „5”. Wkrótce potem Dempsey trafił go jednak prosto w szczękę prawym sierpowym. Pretendent przewrócił się i tym razem został już wyliczony, przegrywając przez nokaut w 57 sekundzie drugiej rundy.
Reakcje i skutki.
Krytykę i ożywione polemiki wzbudziła praca sędziego ringowego Johna Gallaghera. W szczególności zarzucano mu, że nie zareagował na to, iż powalonemu Dempseyowi pomogli w powrocie na ring dziennikarze. Co prawda ówczesne zasady nie precyzowały, czy pomoc taka jest dozwolona, jednak w powszechnym odczuciu uznawano to za niedopuszczalne (np. Nat Fleischer, redaktor naczelny „The Ring”, twierdził, że Dempsey powinien był zostać zdyskwalifikowany). Doprowadziło to potem do zmiany przepisów i doprecyzowania, że pięściarz musi powrócić na ring o własnych siłach w ciągu 10 sekund. Ponadto, Gallagher wyjątkowo wolno odliczał czas, który upływał od momentu nokdaunu i wypadnięcia Dempseya. Jak później zmierzono, wyniósł on aż 17 sekund. W rezultacie sędzia został zawieszony przez Komisję Sportową Stanu Nowy Jork na 5 tygodni, wyniku walki jednak nie zmieniono.
Znaczne kontrowersje wzbudził też fakt, że zarówno Dempsey, jak i Gallagher, zignorowali zasadę neutralnego narożnika. Również dotyczące tej kwestii ówczesne reguły były nieprecyzyjnie sformułowane i pozostawiały sędziom pole do interpretacji, stanowiły bowiem, że w przypadku nokdaunu zawodnik powinien udać się do neutralnego narożnika, a jeśli to nie nastąpi, arbiter może przerwać liczenie. W następstwie walki Dempseya z Firpo nowojorska komisja zmieniła brzmienie tego przepisu. Od tej pory dopóki bokser nie przeszedł do neutralnego narożnika, sędzia nie mógł rozpocząć liczenia bądź musiał przerwać już rozpoczęte. Zasada ta stała się później międzynarodowym standardem, obowiązującym do dziś.
Walka ugruntowała pozycję Dempseya jako jednej z największych ówczesnych gwiazd światowego sportu, a także zapoczątkowała ponad 50-letni okres prosperity amerykańskiego zawodowego boksu, który stał się drugim po baseballu najpopularniejszym sportem w USA. Dempsey stracił jednak tytuł 23 września 1926 roku, w jego następnej obronie, na rzecz Gene’a Tunneya. Rok później doszło do rewanżu, w czasie którego były mistrz paradoksalnie sam padł ofiarą zasady neutralnego narożnika. W 7. rundzie zdołał on powalić celnymi ciosami Tunneya, jednak zapomniał przejść do narożnika i przez kilka sekund sędzia nie mógł rozpocząć liczenia. Gdy to w końcu nastąpiło, Tunney zyskał już wystarczająco dużo czasu, aby się podnieść. W innym przypadku prawdopodobnie zostałby wyliczony. Ostatecznie Dempsey przegrał tę walkę przez jednogłośną decyzję i w konsekwencji postanowił zakończyć karierę.
Pomimo porażki Firpo powrócił do Argentyny w glorii bohatera, powszechnie uważano tam bowiem, że został oszukany i to jemu należy się tytuł. Ponadto, będąc pierwszym w historii latynoskim zawodnikiem walczącym o mistrzostwo świata w wadze ciężkiej, zyskał ogromną popularność w całej Ameryce Łacińskiej i przyczynił się do legalizacji oraz popularyzacji zawodowego pięściarstwa w swojej ojczyźnie. Z tego względu nazywany jest „ojcem argentyńskiego boksu”. W celu upamiętnienia walki, która w Argentynie znana jest jako „walka stulecia”, dzień 14 września został ustanowiony w tym kraju „Dniem Boksera” (Día del Boxeador). Po konfrontacji z Dempseyem Firpo stoczył jeszcze 6 pojedynków, po czym w 1926 roku zrezygnował z dalszego uprawiania boksu (nie licząc krótkiego, nieudanego powrotu w 1936 roku). Następnym argentyńskim pięściarzem kategorii ciężkiej, który otrzymał szansę walki o zawodowe mistrzostwo świata, był dopiero Oscar Bonavena − w 1968 roku.
Dempsey i Firpo spotkali się ponownie w 1954 roku na specjalnej gali bokserskiej w Buenos Aires, podczas której zostali odznaczeni przez prezydenta Argentyny Juana Peróna pamiątkowymi złotymi medalami. Dempsey wyznał wtedy publicznie: „W moim kraju bokser, który w trakcie walki opuszcza ring − a ja go opuściłem − przegrywa. W sercu czułem, że to Firpo został mistrzem świata wszechwag”.
Dzięki niecodziennemu przebiegowi i dramaturgii pojedynku − w szczególności jego pierwszej rundy − konfrontacja pomiędzy Dempseyem a Firpo uznawana jest za jedną z najlepszych i najbardziej emocjonujących walk w historii boksu. W 1950 roku Associated Press ogłosiła ją najbardziej dramatycznym sportowym wydarzeniem I połowy XX wieku.

</doc>
<doc id="2434025" url="https://pl.wikipedia.org/wiki?curid=2434025" title="Ray Mancini vs Kim Duk-koo">
Ray Mancini vs Kim Duk-koo



</doc>
<doc id="2434027" url="https://pl.wikipedia.org/wiki?curid=2434027" title="Port lotniczy Chub Cay">
Port lotniczy Chub Cay

Port lotniczy Chub Cay – port lotniczy zlokalizowany na wyspie Chub Cay, w miejscowości Frazers Hog Cay (Bahamy).

</doc>
<doc id="2434028" url="https://pl.wikipedia.org/wiki?curid=2434028" title="Extravehicular Mobility Unit">
Extravehicular Mobility Unit

Space Shuttle/International Space Station Extravehicular Mobility Unit (EMU) – samodzielny, antropomorficzny system, który zapewnia ochronę środowiskową, mobilność, podtrzymywanie życia i komunikację dla członków załogi wahadłowców kosmicznych lub Międzynarodowej Stacji Kosmicznej, wykonujących spacery kosmiczne. Jest to dwuczęściowy półsztywny skafander i obecnie jeden z dwóch skafandrów kosmicznych używanych przez załogę Międzynarodowej Stacji Kosmicznej, drugim jest rosyjski skafander Orłan.
Elementy skafandra.
EMU, podobnie jak skafandry Apollo/Skylab A7L, był rezultatem wielu lat badań i rozwoju. Składa się z konstrukcji Twardego Górnego Torsu (HUT), Podstawowego Systemu Podtrzymywania Życia (PLSS), który zawiera system podtrzymywania życia i systemy elektryczne, sekcji ramion, rękawic, hełmu "bańki" w stylu Apollo, osłony przeciwsłonecznej (EVVA) i Miękkiej Konstrukcji Torsu (LTA), połączonej z Uszczelką Zamknięcia Ciała (BSC), łożyskiem talii, osłoną krocza, nogawkami i butami. Przed założeniem ciśnieniowej części ubioru, członkowie załogi przywdziewają Odzież Maksymalnej Absorpcji (MAG) (zasadniczo zmodyfikowana "Zależna" pielucha do zbierania moczu - Urządzenie Zbierania Moczu lub UCDs, obecnie nie używana) i ewentualnie Bieliznę Kontroli Termicznej (kalesony). Ostatnim elementem przed założeniem ciśnieniowego skafandra jest Odzież Chłodzenia Cieczą i Wentylacji (LCVG), która posiada jasne, plastikowe rurki przez które przepływa chłodziwo (woda) regulujące temperaturę ciała oraz rurę wentylacyjną do usuwania powstających gazów.
Po założeniu LCVG astronauta nakłada LTA. Astronauta wchodzi następnie do śluzy, przywdziewa HUT, podłącza pępowinę LCVG do pępowiny w HUT'ie, a następnie dwie części skafandra są łączone razem za pomocą Uszczelki Zamknięcia Ciała. Po włączeniu i sprawdzeniu skafandra, astronauta zakłada urządzenie pełniące funkcję hełmofonu, tzw. "czapkę Snoopy" - brązowo-białą czapkę pochodzącą z czasów programu Apollo - która zawiera parę słuchawek i mikrofon, umożliwiające astronautom w trakcie EVA komunikację z pozostałymi członkami załogi, przebywającymi na pokładzie orbitera i kontrolą naziemną w Houston. Po założeniu "czapki Snoopy", rękawic i hełmu skafander jest zamykany i wytwarza się w nim ciśnienie. Regulator i wentylatory skafandra są aktywowane, gdy serwisowe pępowiny są odłączone i wewnętrzne ciśnienie skafandra osiągnie 4,3 psi. Typowy EMU może zapewniać astronaucie wsparcie przez 8,5 godziny, z 30 minutową rezerwą na wypadek awarii podstawowego systemu podtrzymywania życia. Aby wykonać spacer kosmiczny z pokładu wahadłowca, ciśnienie kabiny jest zmniejszane z 14,7 psi do 10,2 psi na 24 godziny, po czym astronauci muszą wstępnie oddychać przez 45 minut. W przypadku załogi ISS astronauci muszą wstępnie oddychać przez około 4 godziny.
Specyfikacja.
Nazwa: Baseline Extravehicular Mobility Unit Spacesuit
Producent: International Latex Corporation (ILC) Dover i Hamilton Standard (podstawowy system podtrzymywania życia)
Misje: STS-6 (1983) do STS-110 (2002)
Funkcja: orbitalny spacer kosmiczny
Ciśnienie operacyjne: 4,3 psi (29,6 kPa)
Masa skafandra EVA: 109 lb (49,4 kg)
Całkowita masa skafandra EVA na wyposażeniu wahadłowca: 254 lb (115 kg)
Podstawowe podtrzymywanie życia: 8 godzin (480 minut)
Zapasowe podtrzymywanie życia: 30 minut
Nazwa: Enhanced Extravehicular Mobility Unit Spacesuit
Producent: International Latex Corporation (ILC) Dover, Hamilton Standard (podstawowy system podtrzymywania życia) i NASA (SAFER)
Misje: 1998 do teraz
Funkcja: orbitalny spacer kosmiczny
Ciśnienie operacyjne: 4,3 psi (29,6 kPa)
Masa skafandra EVA: 122 lb (55,3 kg)
Całkowita masa skafandra EVA na wyposażeniu wahadłowca: 275 lb (124,7 kg)
Całkowita masa skafandra EVA na wyposażeniu ISS: 319 lb (145 kg)
Podstawowe podtrzymywanie życia: 8 godzin (480 minut)
Zapasowe podtrzymywanie życia: 30 minut
Produkcja.
Elementy i akcesoria EMU (PLSS, hełm, czapka komunikacyjna oraz obręcze blokujące hełm i rękawice) są produkowane przez Hamilton Sundstrand, oddział United Technologies z Windsor Locks (Connecticut), podczas gdy miękkie komponenty skafandra (ramiona HUT'a i cały LTA) są produkowane przez ILC Dover z Frederica (Delaware). Dwie firmy rywalizujące na początku programu Apollo o kontrakt na budowę skafandra kosmicznego "Block II" (spacery księżycowe), podjęły w 1974 współpracę przeciwko David Clark Company i Garrett AiResearch przy konstrukcji i rozwoju EMU. Podczas Apollo, w A7L produkowanych przez ILC Dover stosowano plecak podtrzymywania życia, który był elementem księżycowego zestawu pozapojazdowego. Stosowano również hełm i obręcze blokujące dostarczane przez Hamilton United, ale pierwotnie ILC Dover miała dostarczać tylko ramiona i nogawki skafandra, podobny proces trwa nadal.
Historia.
Po otrzymaniu kontraktu na budowę EMU w 1974, Hamilton United i ILC Dover dostarczyły pierwszą jednostkę EMU do NASA w 1982 roku. W fazie badań i rozwoju (1975–1980) testowano odporność skafandra na ogień oraz przeprojektowano wentylator cyrkulacji powietrza. Pierwszy EMU poleciał z misją STS-4 w lipcu 1982, podczas której astronauci ćwiczyli zakładanie i dopasowywanie skafandra w śluzie wahadłowca kosmicznego. Pierwszy spacer kosmiczny z wahadłowca miał odbyć się podczas STS-5, do czego jednak nie doszło z powodu awarii zasilania wentylatora cyrkulacyjnego. Do pierwszego spaceru z użyciem nowego EMU doszło w trakcie STS-6, gdy Story Musgrave i Donald Peterson wyszli do ładowni wahadłowca Challenger i przetestowali techniki obniżania podstawki startowej górnego stopnia na paliwo stałe używanej do wynoszenia TDRS-A (Tracking and Data Relay Satellite) na orbitę geostacjonarną.
Inne spacery były dalej wykonywane z pokładu wahadłowców, zwłaszcza podczas: STS-41-B (pierwszy lot z użyciem Załogowej Jednostki Manewrowania (MMU)), STS-41-C (misja naprawcza Solar Max) i STS-51-A (gdzie zostały zabrane i wróciły na Ziemię dwa niedziałające satelity), ale większość EMU wykorzystywano podczas misji serwisowych Kosmicznego Teleskopu Hubble'a. W trakcie tych lotów, dwaj wyznaczeni do spaceru astronauci wychodzili z orbitera, do czego NASA wymagała czterech typów skafandra (razem z częściami naprawczymi). Przed rozpoczęciem budowy ISS w listopadzie 1998 przeprowadzono ze śluzy wahadłowca kosmicznego 41 spacerów z użyciem EMU.
Wraz z budową ISS, Hamilton Sundstrand i ILC Dover udoskonalili istniejące EMU stosowany w wahadłowcach tworząc skafander modułowy. Pozwoliło to na pozostawienie EMU na pokładzie ISS do dwóch lat oraz dostosowywanie na orbicie rozmiaru dla poszczególnych członków załogi. Postanowiono również zwiększyć pojemność baterii Simplified Aid for EVA Rescue (SAFER), ulepszyć kamery i radia oraz wprowadzono nowy system ostrzeżeń i uwag. Inne funkcje wprowadzono w skafandrach ISS, w tym dodatkowe baterie ogrzewaczy wbudowanych w rękawice, pozwalające utrzymać astronautom ciepłotę rąk podczas nocnych fragmentów każdej 95 minutowej orbity. 
Obecnie ISS EMU i rosyjski Orlan są używane przez załogi wszystkich narodowości na Międzynarodowej Stacji Kosmicznej. Dwa EMU są przechowywane w Quest Joint Airlock.
Przyszłość.
NASA będzie korzystała z EMU do końca budowy ISS, program wahadłowców już się zakończył. Przygotowując się do mającego rozpocząć się programu Constellation, obejmującego ISS, Księżyc oraz Marsa, NASA planowała zastąpić EMU i skafander ciśnieniowy ACES nowym systemem skafandrów kosmicznych Constellation, który wywodzi się ze skafandrów ACES oraz rozwijanych i testowanych przez ILC skafandrów kosmicznych Mark III oraz I-Suit.
W nowym skafandrze, który jest w stanie, w zależności od konfiguracji, chronić astronautów podczas startu, nagłych wypadków w trakcie lotu, wejścia w atmosferę i lądowania oraz stanu mikrograwitacji i spacerów księżycowych, planowano zastosowanie sprzętu i modułowej budowy używanych w skafandrach ACES i EMU. 11 czerwca 2008 roku, NASA przyznała Oceaneering International kontrakt na rozwój i produkcję nowych skafandrów, David Clark Company i United Space Alliance stali dwojgiem z siedmiu realizatorów nowego przedsięwzięcia. Oceaneering pokonało współpracujące Hamilton Sundstrand/ILC Dover w kwestii budowy nowych skafandrów kosmicznych.
Jednak 15 sierpnia 2008 roku w komunikacie prasowym NASA stwierdzono, że kwestia zgodności wymaga rozwiązania kontraktu na System Skafandrów Kosmicznych Constellation z Oceaneering International, Inc. z Houston dla pożytku rządu. Później, 2 marca 2009 NASA ogłosiła: "NASA przyznała tymczasowe umowy Oceaneering International Inc. z Houston na rozpoczęcie projektowania, rozwoju i produkcji nowego systemu skafandrów kosmicznych Programu Constellation. Nowy kontrakt ustanowił współpracę z Hamilton Sundstrand/ILC Dover."
Anulowanie programu Constellation sprawiło jednak, że status skafandrów stał się niepewny.

</doc>
<doc id="2434029" url="https://pl.wikipedia.org/wiki?curid=2434029" title="Bundesliga austriacka w piłce nożnej (2011/2012)">
Bundesliga austriacka w piłce nożnej (2011/2012)

Bundesliga austriacka w piłce nożnej (2011/2012) był 100. sezonem najwyższej piłkarskiej klasy rozgrywkowej w Austrii. W rozgrywkach wzięło udział 10 zespołów. Tytułu mistrzowski zdobyła drużyna Red Bull Salzburg, dla której był to 7. tytuł w historii.
Wyniki.
Każdy zespół gra z każdym po 4 spotkania – 2 w rundzie jesiennej i 2 w wiosennej.

</doc>
<doc id="2434032" url="https://pl.wikipedia.org/wiki?curid=2434032" title="Port lotniczy Kotłas">
Port lotniczy Kotłas

Port lotniczy Kotłas (IATA: KSZ; ICAO: ULKK) – port lotniczy położony 4 km na południowy wschód od Kotłasu, w obwodzie archangielskim, w Rosji.

</doc>
<doc id="2434033" url="https://pl.wikipedia.org/wiki?curid=2434033" title="Telmen nuur">
Telmen nuur

Telmen nuur (mong. Тэлмэн нуур) – słone jezioro bezodpływowe w północno-zachodniej Mongolii, w ajmaku dzawchańskim, u południowych podnóży Bulnajn nuruu.
Jezioro o powierzchni 194 km², głębokości do 27 m, długości do 16 km i szerokości do 28 km. Leży na wysokości 1789 m n.p.m. Zasilane wodami rzeki Choolojn gol.

</doc>
<doc id="2434035" url="https://pl.wikipedia.org/wiki?curid=2434035" title="James Sherwood">
James Sherwood

James B. Sherwood (ur. 8 sierpnia 1933 w Pensylwanii, zm. 18 maja 2020) – amerykański przedsiębiorca działający w Wielkiej Brytanii.
Ukończył ekonomię na Uniwersytecie Yale.
W 1965 założył notowaną obecnie na nowojorskiej giełdzie kompanię morską Sea Containers Ltd, a w 1982 przywrócił znaną markę luksusowych przewozów kolejowych Orient Express.

</doc>
<doc id="2434036" url="https://pl.wikipedia.org/wiki?curid=2434036" title="Aleksander Mirecki">
Aleksander Mirecki

Antoni Aleksander Mirecki (ur. 13 kwietnia 1809 w Chrzanowie, zm. 18 listopada 1882 w Madrycie) – polski skrzypek i nauczyciel muzyki we Francji.
Życiorys.
Urodził się w roku 1809 w Chrzanowie, ale od dzieciństwa mieszkał wraz z rodzicami w Krakowie, gdzie uczył się gry na skrzypcach (jego ojciec był bratem przyrodnim pedagoga i kompozytora Franciszka Wincentego Mireckiego). W roku 1826 wyjechał do Warszawy, gdzie wstąpił do Szkoły Podchorążych. Brał czynny udział w powstaniu listopadowym i odznaczył się w obronie Warszawy.
Po upadku powstania udał się na emigrację do Francji, gdzie dotarł z końcem 1831 roku. Uczestniczył w życiu politycznym Wielkiej Emigracji jako członek stronnictwa księcia Czartoryskiego, zwanego Hotelem Lambert.
Na początku lat czterdziestych wyjechał na południe Francji i osiedlił się najpierw w Pau, a następnie w Tarbes (Gaskonia), jako nauczyciel muzyki. 28 października 1844 roku pojął za żonę hugenotkę Marie Zelinne Larramat, z którą miał troje dzieci: synów Maurice’a Mireckiego (1845) i Victora (1847) oraz córkę Françoise (1850). W roku 1857 Mirecki objął stanowisko pierwszego skrzypka w konserwatorium w Bordeaux, dokąd przeprowadził się wraz z rodziną i gdzie mieszkał aż do przejścia na emeryturę.
Mirecki przyjaźnił się ze znanymi skrzypkami francuskimi, Adrienem-François Servaisem i Henri Vieuxtempsem. Pod ich wpływem zaczął kształcić swych synów na muzyków. W roku 1881 wyjechał wraz z żoną do Madrytu, gdzie zamieszkali u sławnego już wówczas syna Victora. Mirecki-ojciec zmarł 18 listopada 1882 roku i został pochowany w stolicy Hiszpanii.

</doc>
<doc id="2434037" url="https://pl.wikipedia.org/wiki?curid=2434037" title="Cmentarz wojenny nr 282 – Wojnicz-Zamoście">
Cmentarz wojenny nr 282 – Wojnicz-Zamoście

Cmentarz wojenny nr 282 – Wojnicz-Zamoście – austriacki cmentarz wojenny z okresu I wojny światowej wybudowany przez Oddział Grobów Wojennych C. i K. Komendantury Wojskowej w Krakowie na terenie jego okręgu VIII Brzesko.
Zaprojektowany przez austriackiego architekta Roberta Motkę. 
Usytuowany jest w Wojniczu w środkowej części miasta, obok kaplicy Matki Bożej Loretańskiej. Pochowano tu w 2 grobach zbiorowych i 8 grobach pojedynczych 8 żołnierzy austro-węgierskich i 32 rosyjskich. Cmentarz jest uporządkowany i w dobrym stanie.

</doc>
<doc id="2434038" url="https://pl.wikipedia.org/wiki?curid=2434038" title="Funkcjonał liniowy">
Funkcjonał liniowy



</doc>
<doc id="2434039" url="https://pl.wikipedia.org/wiki?curid=2434039" title="Światowy Dzień Mycia Rąk">
Światowy Dzień Mycia Rąk

Światowy Dzień Mycia Rąk (ang. "Global Handwashing Day", GHD) – święto obchodzone corocznie 15 października, ustanowione przez ONZ w 2008 roku, jako akcja edukacyjna, której celem jest globalna edukacja na temat mycia rąk.
Inspiratorem było Zgromadzenie Ogólne ONZ, które ustanowiło 2008 rok Międzynarodowym Rokiem Warunków Sanitarnych (rezolucja 61/192 z 20 grudnia 2006). Wydarzenie to miało zmobilizować miliony ludzi do korzystania z wody i mydła w celach higienicznych. Akcję wspiera globalnie również Światowa Organizacja Zdrowia.
Powód powołania Światowego Dnia Mycia Rąk
Cele obchodów Światowego Dnia Mycia Rąk
Podejmowane działania
Fakty z historii
W obchodach pierwszego Światowego Dnia Mycia Rąk wzięło udział ponad 200 milionów dzieci z 86 krajów i 5 kontynentów.
70 krajów biorących udział w obchodach organizuje akcje na poziomie narodowym we współpracy z rządowymi organizacjami oraz fundacjami.
Działania w Polsce
W Polsce powstało wiele projektów i akcji nawołujących do używania mydła i wody. Przykładowe projekty:

</doc>
<doc id="2434040" url="https://pl.wikipedia.org/wiki?curid=2434040" title="Cmentarz wojenny nr 285 – Wojnicz">
Cmentarz wojenny nr 285 – Wojnicz

Cmentarz wojenny nr 285 – Wojnicz – zabytkowy cmentarz z I wojny światowej.
Zaprojektowany przez austriackiego architekta Roberta Motkę jako kwatera wojskowa na cmentarzu parafialnym w Wojniczu. Pochowano na nim 21 żołnierzy austro-węgierskich. Ma kształt wydłużonego prostokąta. Głównym elementem cmentarza jest kuty krzyż z tabliczką z niemieckim napisem "Vergänglische was Ihr grosses tut bleibt hunvergänlich" (Przemijające jest to, co czyni nas wielkimi. Lecz Wy pozostaniecie niezapomniani). Cmentarz jest bardzo dobrze zachowany.

</doc>
<doc id="2434041" url="https://pl.wikipedia.org/wiki?curid=2434041" title="Dajia Xi">
Dajia Xi

Dajia Xi () – rzeka w środkowej części Tajwanu. Jej źródło znajduje się na zboczach góry Nanhu Dashan w paśmie Zhongyang Shanmai. Długość rzeki wynosi 124,2 km, a powierzchnia jej dorzecza to 1235,73 km². W całości przepływa przez terytorium miasta wydzielonego Taizhong (dzielnice: Heping, Xinshe, Dongshi, Shigang, Fengyuan, Houli, Shengang, Waipu, Dajia, Qingshui oraz Da’an) i uchodzi do wód Cieśniny Tajwańskiej.
W górnym biegu rzeki znajduje się zapora Deji, powyżej której powstał sztuczny zbiornik Deji Shuiku (德基水庫) o powierzchni 5,92 km², pełniący funkcje zaopatrzeniową, energetyczną, przeciwpowodziowa oraz rekreacyjną.

</doc>
<doc id="2434044" url="https://pl.wikipedia.org/wiki?curid=2434044" title="Cmentarz wojenny nr 294 – Zakliczyn">
Cmentarz wojenny nr 294 – Zakliczyn

Cmentarz wojenny nr 294 – Zakliczyn – austriacki cmentarz wojenny z okresu I wojny światowej wybudowany przez Oddział Grobów Wojennych C. i K. Komendantury Wojskowej w Krakowie na terenie jego okręgu VIII Brzesko.
Zaprojektowany przez austriackiego architekta Roberta Motkę jako kwatera wojskowa na cmentarzu parafialnym w Zakliczynie w powiecie tarnowskim. Pochowano na nim 252 żołnierzy austro-węgierskich i 17 rosyjskich w 4 grobach zbiorowych i 235 pojedynczych. Ogólnie cmentarz jest w stanie średnim, jest porośnięty trawą, a w obrębie części nekropolii znajdującej się po prawej stronie, poza głównym ogrodzeniem (kwatera rosyjska) stoją współczesne nagrobki.

</doc>
<doc id="2434045" url="https://pl.wikipedia.org/wiki?curid=2434045" title="Zygmunt Janke">
Zygmunt Janke



</doc>
<doc id="2434047" url="https://pl.wikipedia.org/wiki?curid=2434047" title="Cmentarz wojenny nr 297 – Czchów">
Cmentarz wojenny nr 297 – Czchów

Cmentarz wojenny nr 297 – Czchów – austriacki cmentarz wojenny z okresu I wojny światowej wybudowany przez Oddział Grobów Wojennych C. i K. Komendantury Wojskowej w Krakowie na terenie jego okręgu VIII Brzesko.
Jest to kwatera na cmentarzu parafialnym w mieście Czchów w powiecie brzeskim województwa małopolskiego. 
Pochowano na nim 106 żołnierzy austro-węgierskich i 8 rosyjskich w grobie zbiorowym i 71 grobach pojedynczych. Ma kształt wielokąta. Głównym elementem cmentarza jest kamienny pomnik centralny, usytuowany w wysuniętej wnęce cmentarza. Zaprojektowany został przez austriackiego architekta Roberta Motkę. Cmentarz jest w bardzo dobrym stanie.

</doc>
<doc id="2434053" url="https://pl.wikipedia.org/wiki?curid=2434053" title="Zofia pomorska (1498-1568)">
Zofia pomorska (1498-1568)



</doc>
<doc id="2434054" url="https://pl.wikipedia.org/wiki?curid=2434054" title="Anna pomorska (1492-1550)">
Anna pomorska (1492-1550)



</doc>
<doc id="2434056" url="https://pl.wikipedia.org/wiki?curid=2434056" title="Pantalejmon Czkuaseli">
Pantalejmon Czkuaseli

Pantalejmon Władimirowicz Czkuaseli, ros. Пантелеймон Владимирович Чкуасели (ur. 23 lutego 1921 r., zm. ?) – radziecki pilot wojskowy (porucznik), oficer 1 Wschodniej Eskadry Lotniczej podczas II wojny światowej.
Był z pochodzenia Gruzinem. Ukończył 2 szkołę lotniczą w Iwanowo-Wozniesiensku. W okresie międzywojennym służył w lotnictwie wojskowym Armii Czerwonej. Doszedł do stopnia porucznika. Po ataku wojsk niemieckich na ZSRR 22 czerwca 1941 r., był młodszym oficerem w 703 Pułku Lotnictwa Szturmowego. Dowodził kluczem samolotów. Walczył na froncie kalininskim i wołchowskim, mając na koncie ponad 100 lotów bojowych. 13 stycznia 1943 r. został zestrzelony na szturmowcu Ił-2 przez niemieckie samoloty myśliwskie. Dostał się do niewoli. W styczniu 1944 r. wstąpił do sprzymierzonej z Niemcami 1 Wschodniej Eskadry Lotniczej kpt. Michaiła Tarnowskiego. Wykonywał loty rozpoznawcze i bombowe przeciwko oddziałom partyzanckim operującym w lasach okupowanej Białorusi. 3 lipca tego roku zbiegł na samolocie Ar 66 z lotniska w Lidzie na stronę partyzantów (wraz z lotnikami Władimirem Moskalcem i Aramem Karapetjanem). Następnie przewieziono go do Moskwy, gdzie pod koniec grudnia 1944 r. aresztowano i osadzono w obozie filtracyjnym pod Podolskiem, przeznaczonym dla wojskowych, którzy przebywali w niemieckiej niewoli. 17 marca 1945 r., po procesie, został skazany na karę 10 lat łagru. Odbywał ją w obozie pod Kargopolem. W 1952 r. wyszedł na wolność. W 1959 r. zrehabilitowano go, po czym podjął pracę jako dyspozytor na lotnisku w Kutaisi.

</doc>
<doc id="2434057" url="https://pl.wikipedia.org/wiki?curid=2434057" title="Dziewięć Bohaterek">
Dziewięć Bohaterek

Dziewięć Bohaterek (fr. "neuf preuses", niem." Neun Heldinnen", wł. "donne illustre") – trzy triady historycznych, biblijnych i legendarnych kobiet, będące żeńskim odpowiednikiem średniowiecznego toposu o Dziewięciu Bohaterach. Paralela ta ma genezę w późnym średniowieczu, jednakże w pełni wykrystalizowała się we wczesnym renesansie. Wówczas wyszczególniono triady odnoszące się do pogaństwa, judaizmu i chrześcijaństwa.
Początkowo bohaterskich kobiet szukano wśród legendarnych władczyń i Amazonek, stawiając w centrum postacie takie jak Pentezylea, Tomyris i Semiramida. Thomas z Saluces wspomina w swoim "Le chevalier", napisanym w latach 1403-1404, m.in. Hippolitę, Pentezyleę i Semiramidę. Francuski pisarz Sébastien Mamerot w "Histoire des neuf preux et des neuf preuses"' (1460-1461) wspomina o Deborze, Judycie, Esterze, Zuzannie, Lukrecji, Boudicei, Mariamme, Klotyldzie i Antygonie.
Ostatecznie na cykl "neuf preuses" złożyły się: triada ze świata antycznego – Lukrecja, Weturia i Werginia, bohaterki z historii żydowskiej – Judyta, Jael i Estera oraz święte chrześcijańskie – Święta Helena, Brygida Szwedzka i Elżbieta z Turyngii.
Według powyższego schematu temat Dziewięciu Bohaterek przedstawił m.in. Hans Burgkmair starszy w cyklu złożonym z sześciu drzeworytów. Artysta wykonał je w latach 1516–1519. Ich identyfikację ułatwiają umieszczone ponad głowami inskrypcje, a także atrybuty. Kobiety, u których stóp leżą tarcze herbowe, charakteryzują się zróżnicowanymi strojami, nawiązującymi do różnych epok.

</doc>
<doc id="2434058" url="https://pl.wikipedia.org/wiki?curid=2434058" title="Dziewięciu Bohaterów">
Dziewięciu Bohaterów

Dziewięciu Bohaterów – według średniowiecznego toposu trzy triady historycznych, biblijnych i legendarnych postaci będącymi ideałem średniowiecznego rycerstwa, reprezentujących pogaństwo, judaizm i chrześcijaństwo. Znani są również pod pojęciem "Dziewięciu Książąt", zaś we francuskiej literaturze jako "Dziewięciu Dzielnych" (fr. "Les Neuf Preux"). Znajomość ich życia i świadomość ich męstwa były dla rekrutantów jednym z punktów wyjścia przy ocenie aspirujących na rycerza. 
Dziewięciu Bohaterów tworzą trzy triady; pogańską reprezentują trzej antyczni herosi: mityczny Hektor, król Macedonii i Grecji Aleksander Macedoński oraz rzymski dyktator Juliusz Cezar; triadę żydowską tworzą Izraelici: sędzia Jozue, król Dawid i Juda Machabeusz; triadę chrześcijańską tworzą: legendarny Król Artur, cesarz Karol Wielki i przywódca I krucjaty Gotfryd z Bouillon.
Geneza i rozwój toposu.
O Dziewięciu Bohaterach po raz pierwszy pisze Jacques de Longuyon w swoim dziele "Voeux du Paon" z 1312 roku. Holenderski badacz średniowiecza Johan Huizinga wskazał na silny związek wszystkich dziewięciu postaci z romansem rycerskim. Podział bohaterów na trzy triady ma związek z praktykowanym w średniowieczu i powszechnym w symbolice podziałem trialistycznym, tu uwzględniono postaci zarówno w kategoriach religijnych jak i historycznych. Znaczenie "Voeux du Paon" Longuyona było wielkie dla kultury późnego średniowiecza, szczególnie dla ówczesnych elit władzy i rycerstwa. To dzieło stało się punktem wyjścia dla kolejnych Chansons de geste w literaturze, dzieł malarstwa książkowego, rzeźby. Topos dziewięciu mężnych był asumptem do poszukiwania żeńskiego odpowiednika, co miało spełnić "pragnienie równowagi społecznej". Tym ekwiwalentem miały być poezje Eustachego Deschampsa, w których wybrał Dziewięć Bohaterek. Według Huizingi były "grupą raczej dziwacznych heroinek". Wśród zarówno fikcyjnych jak historycznych postaci były m.in. Pentezylea, Tomyris i Semiramida. Według Deschampsa "dziewiątym herosem" był Bertrand du Guesclin, bretoński rycerz który podczas angielsko-francuskiej wojny stuletniej, po przegranych bitwach pod Crécy (1346) i Poitiers (1356) miał przechylić szalę zwycięstwa na korzyść Francji. Za jednego z Dziewięciu Bohaterów uważał się Franciszek I Walezjusz. 
Postaci Dziewięciu Bohaterów były silnymi osobistościami oraz przykładami idealnego rycerza i wojownika. Oprócz Hektora i króla Artura są to zwycięzcy. Ponadto każdy z nich ma rycerski rodowód. W ikonografii, dla podkreślenia rycerskiego pochodzenia postaci, przedstawiano je z tarczami. Herby przedstawione na tarczach były często fikcyjne, wywodzone ze średniowiecznych wyobrażeń. Niezależnie od podziału na triady i kontekstu historycznego bohaterów ukazywano zawsze razem w celu manifestowania rycerskich cnót, których wymiar był ponadczasowy i uniwersalny. Tworzono liczne biografie rycerzy idealnych, którzy swoim męstwem, wiernością, prawością i mądrością mogli służyć za wzór dla wszystkich innych.
Ikonografia.
Temat Dziewięciu Bohaterów pojawił się głównie w rzeźbie i malarstwie gotyckim na terenie Europy Zachodniej, głównie we Francji i Rzeszy Niemieckiej. Do najcenniejszych przykładów zalicza się grupę dziewięciu figur w Sali Hanzeatyckiej mieszczącej się w ratuszu w Kolonii. Pod ozdobnymi baldachimami znajdują się pełnoplastyczne figury, datowane na trzecią ćwierć XIV wieku. Z tego samego okresu pochodzi "Piękna Studnia" - studzienka usytuowana na rynku w Norymberdze, znajdująca się w wieży, której elewacje zdobią, oprócz figur Dziewięciu Bohaterów, alegorie siedmiu sztuk wyzwolonych, przedstawienia siedmiu elektorów Rzeszy, czterech ewangelistów i proroków. Częściowo uszkodzone oryginalne figury (obecnie w Germanisches Nationalmuseum) zastąpiono "in situ" kopiami. 
W zbiorach nowojorskiego The Cloisters zachowała się część cyklu tapiserii ukazujących Króla Artura, Jozuego, Dawida, Hektora i Juliusza Cezara.
Przykładem włoskiej recepcji jest fresk "I Nove Prodi", przypisywany Mistrzowi z Castello della Manta namalowany około 1420 w Sali Baronów w Castello della Manta - zamku we włoskim Saluzzo. Oprócz Dziewięciu Bohaterów znajduje się żeński odpowiednik. Jest to cenny przykład włoskiego stylu pięknego. 
Temat ten był również preferowany w angielskiej rzeźbie epoki elżbietańskiej, czego przykładem jest dekoracja elewacji zewnętrznych "Montacute House" w Montacute. Postaciom nadano antykizujące formy i kostiumy.

</doc>
<doc id="2434060" url="https://pl.wikipedia.org/wiki?curid=2434060" title="Stalag Luft VII">
Stalag Luft VII

Stalag Luft VII (Kriegsgefangenen-Lager der Luftwaffe VII) – niemiecki obóz jeniecki dla oficerów-lotników wojskowych z Armii Czerwonej w II poł. 1943 r.
W czerwcu 1943 r. Niemcy założyli we wsi Moritzfelde w rejonie Wehlau w Prusach Wschodnich oficerski obóz jeniecki (stalag), który był przeznaczony wyłącznie dla lotników wojskowych i lotniczy personel pomocniczy z Armii Czerwonej. Było to związane z planami ppłk. Holtersa, służącego w sztabie Luftwaffe „Ost”, który zamierzał sformować oddział lotniczy, złożony z sowieckich pilotów. W obozie zgrupowano łącznie ok. 150 wojskowych - pilotów, strzelców-radiooperatorów, nawigatorów, mechaników. Zabrano im sowieckie mundury wojskowe, przyodziewając w ubiór złożony z oficerek, szarych spodni i kutki wojskowej w kolorze khaki. Pod koniec września 1943 r. do obozu przybył płk Wiktor I. Malcew w celu prowadzenia wśród jeńców werbunku do projektowanego oddziału i agitacji antysowieckiej. Osadzonym rozdawano „własowskie” pisma kolaboracyjne w języku rosyjskim, jak gazetę ROA „За Родину”. Ponadto jeńcy wykonywali różnego rodzaju prace rolnicze w okolicznych wsiach. Obóz został zlikwidowany pod koniec grudnia 1943 r., zaś w styczniu 1944 r. w rejonie Moritzfelde utworzono 1 Wschodnią Eskadrę Lotniczą, zwaną też Grupą Holtersa.

</doc>
<doc id="2434071" url="https://pl.wikipedia.org/wiki?curid=2434071" title="Orkiestra Artura Golda i Jerzego Petersburskiego">
Orkiestra Artura Golda i Jerzego Petersburskiego

Orkiestra Artura Golda i Jerzego Petersburskiego – orkiestra taneczna założona około 1925 roku przez Artura Golda i Jerzego Petersburskiego. Oprócz nich do orkiestry należeli m.in.: Bronisław Bykowski, Bazyli Jakowenko, Kazimierz Roczyński oraz Leon Szulc. Zespół zakończył działalność około 1935 roku.
Historia.
Orkiestra taneczna zorganizowana najprawdopodobniej w początkach 1925 roku przez Artura Golda i Jerzego Petersburskiego. Wzorowana na orkiestrach zagranicznych (np. na zespole Barnabasa von Geczy’ego), specjalizujących się w wykonywaniu tang argentyńskich i muzyki tanecznej o charakterze salonowym, wykonywała także muzykę jazzową, zbliżoną w stylu do orkiestry Paula Whitemana. Początkowo był to kwintet, zaś pod koniec działalności orkiestra stanowiła sekstet. Grali na skrzypcach, fortepianie, akordeonie, perkusji, dwóch saksofonach, trąbce, puzonie oraz banjo. Do pierwszego składu orkiestry należeli następujący muzycy: Jerzy Petersburski – fortepian i dyrekcja, Bronisław Bykowski – skrzypce, Artur Gold – skrzypce i dyrekcja, Bazyli Jakowenko – kontrabas, Kazimierz Roczyński – perkusja, Leon Szulc – banjo. Około 1929 roku w zespole było dwóch akordeonistów (bandoneonistów), pianista, skrzypek, wiolonczelista i kontrabasista. Niestety, ustalenie nazwisk wszystkich muzyków, którzy grali w orkiestrze, jest już dzisiaj niemożliwe.
Orkiestra ta – jedna z pierwszych tego rodzaju w Polsce – odegrała dużą rolę w życiu muzycznym Warszawy w latach dwudziestych. Stała się znana dzięki występom w lokalach tanecznych (np. „Oaza”), w operetce w teatrze „Nowości” przy ul. Bielańskiej (w 1925 roku występowała tam w dwóch inscenizacjach operetek – Maricy Imre Kalmana oraz Orłowej Bruna Granichstaedtena), w teatrach rewiowych (Qui Pro Quo, Perskie Oko), Dolinie Szwajcarskiej itp.
Wizytówką zespołu była piosenka Gdy Petersburski razem z Goldem gra, jazzbandu te Ajaksy dwa. Pochodziła z finału rewii Ostatnia nagość wystawionej w Qui Pro Quo (jej bohaterem była właśnie orkiestra Golda i Petersburskiego). O ogromnej popularności zespołu może świadczyć fakt, że w 1925 roku została uwieczniona przez malarza Feliksa Jabłczyńskiego (obraz znajduje się obecnie w zbiorach Muzeum Warszawy). Była pierwszą polską orkiestrą nagrywającą do mikrofonu. Pod koniec lat dwudziestych zorganizowana na nowo, jako Orkiestra Harmonistów Artura Golda i Jerzego Petersburskiego, dokonała bardzo wielu nagrań dla Syreny Rekord, występowała również w Polskim Radiu. W repertuarze miała przede wszystkim tanga argentyńskie (Orkiestra Tangowa).
Na przełomie 1929 i 1930 roku zespół zakończył działalność, ale w pewnych okresach był reaktywowany, np. w Sylwestra 1934 roku grał na balu Syndykatu Kopalnianego w Katowicach, następnie w karnawale 1935 roku w warszawskiej „Adrii”, również w 1935 roku grał bardzo często muzykę lekką ze studia Polskiego Radia.
Mimo że działające później w Polsce inne orkiestry taneczne (np. Henryka Warsa, Ady’ego Rosnera czy Franciszka Witkowskiego) stały na dużo wyższym poziomie, to jednak właśnie zespół Artura Golda i Jerzego Petersburskiego – obok formacji Zygmunta Karasińskiego i Szymona Kataszka – jest do dziś legendą tamtych czasów.
Na płytach Syreny Rekord, nagranych przez zespół w latach 1926–1929, dominują w pierwszym okresie utwory w szybkich rytmach, przeniesione z rewii, w których grała orkiestra; później zespół wyspecjalizował się w tangach argentyńskich i nagrywał prawie wyłącznie taki repertuar; utrwalił także amerykańską muzykę taneczną oraz tzw. „szwedzkie walce”.
Jak się wydaje, kresem istnienia orkiestry był rok 1935.

</doc>
<doc id="2434072" url="https://pl.wikipedia.org/wiki?curid=2434072" title="Hanka Brzezińska">
Hanka Brzezińska



</doc>
<doc id="2434073" url="https://pl.wikipedia.org/wiki?curid=2434073" title="Robert Olejnik (wojskowy)">
Robert Olejnik (wojskowy)

Robert Olejnik (ur. 9 marca 1911 w Essen-Borbeck, zm. 29 października 1988 w Monachium) – niemiecki pilot wojskowy (major) podczas II wojny światowej.
Jego ojcem był inżynier z Donbasu, który wyemigrował do Niemiec i ożenił się z Niemką. Od października 1933 r. R. Olejnik uczył się w Deutsche Verkehrsfliegerschule. Od marca 1935 r. służył w Luftwaffe. Początkowo pełnił funkcję instruktora lotniczego. 15 czerwca 1940 r. przeszedł do JG 3. Brał udział w bitwie o Anglię. 26 sierpnia tego roku osiągnął pierwsze zwycięstwo powietrzne. Do końca 1940 r. zestrzelił 5 samolotów brytyjskich. W styczniu 1941 r. awansował do stopnia porucznika. Od 17 maja tego roku dowodził 1 Eskadrą JG 3. 22 czerwca, czyli pierwszego dnia ataku na ZSRR, zestrzelił myśliwiec I-16. Następnego dnia zniszczył w powietrzu aż 4 bombowce sowieckie. 26 czerwca do jego zwycięstw doszło kolejnych 5 zestrzelonych samolotów. 27 czerwca sam został zestrzelony podczas walki z I-16, ale udało mu się przedostać na niemiecką linię frontu. 30 czerwca za 32 zwycięstwa powietrzne został odznaczony Krzyżem Rycerskim Żelaznego Krzyża. 14 sierpnia ponownie go zestrzelono, po czym, ranny, ponownie powrócił do swoich. Do 14 września, kiedy 1 Eskadra JG 3 opuściła front wschodni, miał już na swoim koncie 37 zwycięstw powietrznych. Po przybyciu do okupowanej Holandii wykonywał morskie loty patrolowe i przechwytujące nieprzyjacielskie samoloty. W maju 1943 r. w stopniu kapitana został Gruppenkommandeur 2 Eskadry, zaś pod koniec lipca tego roku Gruppenkommandeur 3 Eskadry JG 1. W tym czasie osiągnął ostatnie 3 zwycięstwa powietrzne, zestrzeliwując 3 ciężkie bombowce amerykańskie B-17. Ogółem osiągnął 42 zwycięstwa, wykonując 680 lotów bojowych. Na pocz. października przeniesiono go do Erprobungskommando 16, w którym testował rakietowe samoloty myśliwskie Me 163 "Komet". 21 grudnia objął dowództwo Jagdgruppe "Süd", ale już 3 dni potem został z powrotem odkomenderowany do EK 16. 21 kwietnia 1944 r. silnik jego Me 163 eksplodował podczas lądowania na lotnisku w Wittmundhaven, w wyniku czego R. Olejnik został ranny. Po wyjściu ze szpitala w sierpniu tego roku, przydzielono go do JG 400. Od września dowodził 1 Eskadrą JG 400. Na pocz. listopada został dowódcą 4 Eskadry EJG 2, wyposażonej w Me 163. 1 marca 1945 r. awansował do stopnia majora. Po zakończeniu wojny zamieszkał w Monachium.

</doc>
<doc id="2434074" url="https://pl.wikipedia.org/wiki?curid=2434074" title="Wincenty Elsner">
Wincenty Elsner

Wincenty Aleksander Elsner (ur. 3 stycznia 1955 w Radomiu) – polski informatyk, przedsiębiorca i polityk, poseł na Sejm VII kadencji, od 2016 do 2021 wiceprzewodniczący Sojuszu Lewicy Demokratycznej.
Życiorys.
Jest absolwentem Instytutu Cybernetyki Technicznej Politechniki Wrocławskiej. W latach 1980–1981 był członkiem NSZZ „Solidarność”. Po studiach pracował w ośrodkach informatycznych Akademii Medycznej we Wrocławiu oraz Akademii Ekonomicznej we Wrocławiu. Następnie związał się z sektorem prywatnym. Był właścicielem Zakładu Wytwarzania Urządzeń Technicznych, potem współpracował ze spółdzielnią mieszkaniową „Polmed”, później zaczął prowadzić firmę „Info Media”, świadczącą usługi poligraficzne i internetowe.
W wyborach w 2011 kandydował do Sejmu RP z 1. miejsca listy Ruchu Palikota w okręgu wyborczym nr 3 we Wrocławiu. Uzyskał mandat poselski, otrzymując 15 969 głosów (3,22% głosów oddanych w okręgu). Został członkiem Komisji Finansów Publicznych oraz wiceprzewodniczącym Komisji Innowacyjności i Nowoczesnych Technologii. W październiku 2013, w wyniku przekształcenia Ruchu Palikota, został działaczem partii Twój Ruch. 26 września 2014 wraz z grupą posłów opuścił to ugrupowanie. 30 października tego samego roku przystąpił do klubu poselskiego Sojuszu Lewicy Demokratycznej. W 2015 nie ubiegał się o poselską reelekcję. 23 stycznia 2016 został wiceprzewodniczącym SLD, pełnił tę funkcję do 2021. W wyborach samorządowych w 2018 bezskutecznie kandydował do sejmiku dolnośląskiego. W wyborach w 2019 wystartował do Sejmu z listy SLD.
Życie prywatne.
Jest żonaty z Ewą, ma troje dorosłych dzieci. Mieszka na osiedlu Muchobór Mały we Wrocławiu.

</doc>
<doc id="2434078" url="https://pl.wikipedia.org/wiki?curid=2434078" title="William Wendell Rogers">
William Wendell Rogers

William Wendell Rogers (ur. 10 listopada 1896 w Alberton, zm. 11 stycznia 1967 w St. John) – kapitan Royal Flying Corps, kanadyjski as myśliwski No. 1 Squadron RAF. 
William Wendell Rogers urodził się w Alberton, Prince Edward Island, w Kanadzie. Do RFC został przeniesiony w 1916 roku, na wiosnę 1917 roku został przydzielony do No. 1 Squadron RAF. 
Pierwsze zwycięstwo powietrzne odniósł 12 lipca 1917 roku. Było to zwycięstwo nad samolotem Albatros D.III w okolicach Menin. Było to zwycięstwo odniesione razem z innym pilotem jednostki H. S. Daviesem. 20 października 1917 odniósł swoje piąte dające tytuł asa zwycięstwo. Pilotując samolot Nieuport 27 w okolicach Linselles zestrzelił niemieckiego Albatrosa D.V. 
Największym osiągnięciem Rogersa było samodzielne zestrzelenie 12 grudnia 1917 samolotu bombowego Gotha G. Samolot należał do jednostki Bogohl 3 i dowodzony był przez kapitana Rudolfa Kleine, odznaczonego najwyższym niemieckim odznaczeniem wojennym Pour le Mérite. Klein oraz jego trzyosobowa załoga zginęła. Ostatnie zwycięstwo odniósł 18 grudnia 1917 roku. W okolicach Moorslede zestrzelił niemiecki samolot Albatros D.V.

</doc>
<doc id="2434081" url="https://pl.wikipedia.org/wiki?curid=2434081" title="Wierzbowa Palisada">
Wierzbowa Palisada

Wierzbowa Palisada () – linia strażnic i umocnień na granicy Mandżurii, mająca w czasach dynastii Qing powstrzymać napływ Chińczyków na tereny zamieszkane przez Mandżurów i Mongołów.
Wzniesiona w drugiej połowie XVII wieku składała się z dwóch linii, biegnących od Wielkiego Muru do rzeki Sungari i od Kaiyuanu do granicy koreańskiej. Palisada składała się z dwóch biegnących równolegle do siebie wałów, o wysokości i szerokości 1 metra, przedzielonych rowem głębokim na 3,5 metra. Wały obsadzone były wierzbami, które dały nazwę całemu systemowi umocnień. Na terenach poza Palisadą zabroniono rdzennym Chińczykom osiedlania się, a tych mieszkających do tej pory wraz z jej budową zachęcono do przesiedlenia się na półwysep Liaodong.
Wierzbowa Palisada nie zdała egzaminu: w ciągnącej się na długości 900 kilometrów linii umocnień było zaledwie 19 bram-strażnic, z których teren podlegający pod każdą strzegło zazwyczaj nie więcej niż 50 żołnierzy chorągwianych. Tak słaba ochrona i "de facto" jedynie symboliczny charakter bariery sprawiły, że bardzo łatwo było przekroczyć granicę nielegalnie i w rzeczywistości migracje ludności nie były kontrolowane. Formalnie zakaz osiedlania się Chińczyków w Mandżurii został uchylony pod koniec XIX wieku, kiedy to cesarstwo stanęło w obliczu masowego napływu kolonistów rosyjskich na te obszary.

</doc>
<doc id="2434082" url="https://pl.wikipedia.org/wiki?curid=2434082" title="Agustín García-Gasco y Vicente">
Agustín García-Gasco y Vicente



</doc>
<doc id="2434084" url="https://pl.wikipedia.org/wiki?curid=2434084" title="Anna David">
Anna David

Anna David (ur. 2 grudnia 1984 roku w Aarhus, Dania) – duńska piosenkarka R&amp;B i Soul. W wieku czternastu lat otrzymała swój pierwszy kontrakt płytowy w Niemczech skutkujący wydaniem pięciu singli. Jej debiutancki album zatytułowany "Anna David" został wydany w Danii we wrześniu 2005 r. i zyskał status złotej płyty.

</doc>
<doc id="2434085" url="https://pl.wikipedia.org/wiki?curid=2434085" title="Adílio de Oliveira Gonçalves">
Adílio de Oliveira Gonçalves



</doc>
<doc id="2434086" url="https://pl.wikipedia.org/wiki?curid=2434086" title="Lista najstarszych ludzi w Japonii">
Lista najstarszych ludzi w Japonii

Najstarszym człowiekiem w historii Japonii była Kane Tanaka (1903-2022). Najstarszym mężczyzną był Jirōemon Kimura (1897-2013), który zmarł w wieku 116 lat i 54 dni. 
Obecnie Japonia jest na 1. miejscu pod względem liczby zatwierdzonych superstulatków – 24 (stan na 2 grudnia 2011). Pod względem liczby stulatków (, dane z września 2010), Japonia znajduje się na 2. miejscu za Stanami Zjednoczonymi.

</doc>
<doc id="2434088" url="https://pl.wikipedia.org/wiki?curid=2434088" title="María Jose Martínez Sánchez">
María Jose Martínez Sánchez



</doc>
<doc id="2434089" url="https://pl.wikipedia.org/wiki?curid=2434089" title="Bibiane Schoofs">
Bibiane Schoofs

Bibiane Schoofs, (od lipca 2014 do września 2016 występowała pod nazwiskiem męża, jako Bibiane Weijers) (ur. 13 maja 1988 w Rhenen) – holenderska tenisistka.
Kariera tenisowa.
Zawodowy kontakt z tenisem rozpoczęła w czerwcu 2003 roku, biorąc udział z dziką kartą w turnieju ITF w holenderskim Alkmaar, gdzie odpadła już w pierwszej rundzie. Rok później, ponownie z dziką kartą, wystąpiła w podobnym turnieju w Enschede, jednak ponownie przegrała w pierwszym spotkaniu. Zagrała tam również po raz pierwszy w grze deblowej, w parze z Polką Martą Leśniak, ale także przegrała w premierowym meczu. W 2005 roku wystąpiła w kilku turniejach ITF, zarówno w grze singlowej, jak i w deblowej, a jej największym osiągnięciem z tego roku był finał debla w Tucuman w Argentynie. W następnym roku wygrała swój pierwszy turniej deblowy, natomiast pierwszy tytuł w grze podwójnej wywalczyła w 2010 roku, kiedy to wygrała turniej w Enschede, pokonując w finale Niemkę Nicolę Geuer. Najwięcej sukcesów w grze pojedynczej odniosła w 2011 roku, w którym rozegrała pięć finałów, z czego trzy wygrała.
Największym osiągnięciem Holenderki w turniejach rangi WTA jest ćwierćfinał turnieju w Luksemburgu w 2011 roku, w którym występowała po przejściu eliminacji, a w głównej imprezie pokonała Angelique Kerber i Rebeccę Marino.
W rankingu singlistek najwyżej była notowana w czerwcu 2012 roku, na 142. pozycji.
Życie prywatne.
Wyszła za mąż 7 lipca 2014 r. i przyjęła nazwisko męża. We wrześniu 2016 r. powróciła do swojego panieńskiego nazwiska Schoofs.

</doc>
<doc id="2434090" url="https://pl.wikipedia.org/wiki?curid=2434090" title="Škoda Citigo">
Škoda Citigo

Škoda Citigo – samochód osobowy klasy aut miejskich produkowany pod czeską marką Škoda w latach 2011 - 2019.
Historia i opis modelu.
Samochód został po raz pierwszy zaprezentowany w 2011 roku jako bliźniacza odmiana Volkswagena up! oraz Seata Mii. Początkowo pojazd oferowany był wyłącznie jako trzydrzwiowy hatchback. W 2012 roku do palety nadwoziowej dołączyła wersja pięciodrzwiowa. W stosunku do swoich bliźniaczych modeli pojazd różni się m.in. pasem przednim oraz klapą bagażnika, a także wnętrzem.
Pod koniec 2014 roku do rocznika modelowego 2015 do listy opcjonalnego wyposażenia dodano m.in. światła do jazdy dziennej wykonane w technologii LED, nowy wzór kierownicy, a także uchwyt na urządzenia multimedialne oraz kosz na śmieci.
W 2016 roku sprzedano w Polsce 2883 egzemplarze Skody Citigo, dzięki czemu zajęła 41 lokatę wśród najchętniej wybieranych samochodach w kraju.
Wyposażenie.
Standardowe wyposażenie podstawowej wersji Easy pojazdu obejmuje m.in. system ESP oraz przednie i boczne poduszki powietrzne. Wersja Active dodatkowo wyposażona jest m.in. w zamek centralny, elektryczne sterowanie szyb przednich, wspomaganie kierownicy, regulowany na wysokość fotel kierowcy. Wersja Ambition dodatkowo wyposażona jest m.in. w radio oraz klimatyzację. Wersja Sport charakteryzuje się 15-calowymi alufelgami, dodatkowymi dokładkami zderzaków, imitacją dyfuzora, dwukolorową tapicerką oraz skórzaną trójramienną kierownicą i dźwignią zmiany biegów.
Opcjonalnie pojazd wyposażyć można w system City Safe Drive, czyli system awaryjnego hamowania, a także po raz pierwszy montowaną w modelu Škody przenośną nawigację satelitarną, tylne czujniki parkowania, przednie światła przeciwmgłowe, podgrzewanie oraz elektryczne sterowanie lusterek.

</doc>
<doc id="2434091" url="https://pl.wikipedia.org/wiki?curid=2434091" title="Lucjan Pietrzczyk">
Lucjan Pietrzczyk

Lucjan Marek Pietrzczyk (ur. 24 marca 1960 w Bilczy) – polski nauczyciel, samorządowiec i polityk, poseł na Sejm VII kadencji.
Życiorys.
Ukończył m.in. pedagogikę w Wyższej Szkole Pedagogicznej w Kielcach. Od 1984 pracował jako nauczyciel wychowania fizycznego w szkole podstawowej w Bilczy. W 2008 objął stanowisko świętokrzyskiego wicekuratora oświaty.
Instruktor Związku Harcerstwa Polskiego w stopniu harcmistrza. W latach 2001–2005 był członkiem Rady Naczelnej ZHP.
W latach 1998–2010 był radnym powiatu kieleckiego trzech kadencji, w trakcie drugiej zasiadał w prezydium rady powiatu. W wyborach w 2010 kandydował do sejmiku świętokrzyskiego. Nie uzyskał mandatu, jednak w grudniu 2010 został radnym w miejsce Zdzisława Wrzałki.
W wyborach parlamentarnych w 2011 uzyskał mandat poselski jako kandydat z listy Platformy Obywatelskiej, otrzymując 6057 głosów w okręgu kieleckim. W 2015 bez powodzenia ubiegał się o reelekcję. W 2018 bezskutecznie kandydował do sejmiku województwa. W 2019 został sołtysem wsi Bilcza. W wyborach w tym samym roku ponownie kandydował do Sejmu.
W 2004, "za zasługi w działalności na rzecz rozwoju żeglarstwa", otrzymał Srebrny Krzyż Zasługi.

</doc>
<doc id="2434094" url="https://pl.wikipedia.org/wiki?curid=2434094" title="Dmitrij Vdovin">
Dmitrij Vdovin



</doc>
<doc id="2434096" url="https://pl.wikipedia.org/wiki?curid=2434096" title="Stade General Seyni Kountche">
Stade General Seyni Kountche



</doc>
<doc id="2434097" url="https://pl.wikipedia.org/wiki?curid=2434097" title="SEAT Mii">
SEAT Mii

SEAT Mii – samochód osobowy klasy aut najmniejszych produkowany przez hiszpańską markę SEAT w latach 2011 - 2019.
Historia i opis modelu.
Miejski model Mii został zaprezentowany po raz pierwszy jesienią 2011 roku.
Samochód został miał światową premierę wraz ze swoimi bliźniaczymi modelami (Volkswagen up! oraz Škoda Citigo) podczas targów motoryzacyjnych w Genewie w 2012 roku. Auta produkowane są na jednej linii produkcyjnej w słowackiej Bratysławie. Auto jest pierwszym małym modelem marki od czasu zakończenia w 2005 roku produkcji modelu Arosa. 
W stosunku do swoich bliźniaczych modeli, pojazd charakteryzuje się innym przodem. Zastosowane zostały inne reflektory, atrapa chłodnicy oraz maska.
Pojazd zakończono produkować w 2019 jednocześnie przedstawiając jego następcę: SEAT Mii Electric. 
Wyposażenie.
Standardowe wyposażenie pojazdu obejmuje m.in. system ABS i ESP oraz przednie i boczne poduszki powietrzne. Pojazd doposażyć można m.in. w klimatyzację, system nawigacji satelitarnej, podgrzewanie oraz elektryczne sterowanie lusterek, podgrzewane przednie fotele, elektryczne sterowanie szyb oraz elektryczne sterowane okno dachowe.

</doc>
