<doc id="2442006" url="https://pl.wikipedia.org/wiki?curid=2442006" title="Reforma uwłaszczeniowa Aleksandra II">
Reforma uwłaszczeniowa Aleksandra II

Reforma uwłaszczeniowa Aleksandra II – jedna z wielkich reform przeprowadzonych w Imperium Rosyjskim przez cara Aleksandra II. Weszła w życie w 1861 r., po kilkuletnich przygotowaniach. Na jej mocy 22 558 748 chłopów rosyjskich zyskało wolność osobistą: nie mogli być już przedmiotem transakcji kupna i sprzedaży, zastawu i darowizny. Właściciele ziemscy stracili prawo do dowolnego przesiedlania i karania chłopów. Z kolei chłopi otrzymali prawo podejmowania aktywności przemysłowej i handlowej, zawierania umów, kształcenia się, zawierania związków małżeńskich, nabywania dóbr, przechodzenia do stanów mieszczańskiego i kupieckiego.
Obawiając się zamieszek, niekontrolowanych przemieszczeń całych grup chłopów, masowego porzucania przez nich pracy w rolnictwie i trudności z poborem podatków, władze rosyjskie przypisały chłopów do wiejskich wspólnot. Tylko one mogły wykupywać nadziały ziemi przekazywane chłopom przez dotychczasowych właścicieli. Gminy wydawały również zezwolenia na dłuższy wyjazd ze wsi. Legalne wystąpienie ze wspólnot wiązało się do 1893 r. ze skomplikowaną procedurą, zaś po tej dacie stało się całkowicie niemożliwe.
Tło historyczne.
Zdaniem Richarda Pipesa tendencje zmierzające ku likwidacji instytucji poddaństwa chłopów były zauważalne w Rosji już w II poł. XVIII wieku. Autor ten wskazuje, że zastrzeżenia co do poddaństwa mieli carowie Aleksander I i Mikołaj I, ich doradcy oraz czołowi politycy zarówno liberalni, jak i narodowo-konserwatywni. Najpowszechniejszym argumentem, jaki był z kolei wysuwany przez zwolenników utrzymania poddaństwa, było przekonanie, iż chłopi rosyjscy nie są gotowi do korzystania z wolności. Zdaniem Pipesa głównym powodem, dla którego do uwłaszczenia chłopów doszło dopiero po stu latach od uwidocznienia się tendencji abolicjonistycznych, była niechęć do rozdrażnienia właścicieli chłopów – 100 tys. rosyjskich posiadaczy. Zdaniem Lincolna w 1850 roku większość wykształconych Rosjan była skłonna do poparcia uwłaszczenia chłopów, nie wyobrażała sobie jednak, by taka decyzja mogła zapaść od razu. W guberniach bałtyckich emancypację chłopów przeprowadzono w latach 1816–1819. Mikołaj I uważał, że poddaństwo chłopów jest złem, jednak jego likwidacja zburzyłaby panujący w kraju pokój wewnętrzny.
O ostatecznym zniesieniu poddaństwa zdecydowały czynniki polityczne – po klęsce Rosji w wojnie krymskiej upadło powszechne przed nią przekonanie, jakoby samodzierżawie w istniejącej w Rosji formie było w stanie militarnie bronić kraju przed wrogami zewnętrznymi oraz niepokojami wewnętrznymi. Poczucie zwątpienia we własne siły skłoniło administrację carską do krytycznej oceny instytucji państwowej, co z kolei doprowadziło do wniosku, że poddaństwo jest zjawiskiem negatywnym. Pipes odrzuca wpływ czynników ekonomicznych na decyzję o uwłaszczeniu, twierdząc za Piotrem Struwe, że bezpośrednio przed zniesieniem poddaństwa oparty na nim system gospodarczy osiągał bardzo dobre wyniki.
Proces przygotowywania reformy.
Prace nad reformą uwłaszczeniową zostały zainicjowane w roku 1856, gdy car Aleksander II polecił ministrowi spraw wewnętrznych Siergiejowi Łanskiemu koordynację prac nad planowanymi zmianami w położeniu prawnym chłopów. W grudniu tego samego roku Łanskoj, nie chcąc samemu ponosić odpowiedzialności za tę kwestię, zasugerował carowi powołanie specjalnego komitetu. Aleksander II wprowadził radę w życie. Złożony z jedenastu osób sekretny komitet tworzyli wyłącznie właściciele ziemscy, generałowie, wysoka szlachta; sześciu członków posiadało po 1000 poddanych chłopów. Żaden z nich z kolei nie był specjalistą w zakresie gospodarki ani nie prowadził badań nad położeniem chłopów. Po pół roku pracy komitet zawnioskował o przeprowadzenie reformy uwłaszczeniowej w trzech etapach, z których pierwszy zakładał jedynie poprawę warunków życia chłopów bez nadawania im osobistej wolności. Moment rzeczywistego uwłaszczenia (etap trzeci) miał nastąpić w nieokreślonej odległej przyszłości.
W 1858 roku pracę nad reformą kontynuowały niezależnie od siebie sekretny komitet, Ministerstwo Spraw Wewnętrznych i odrębne komitety złożone z właścicieli chłopów powstałe za zachętą cara w różnych regionach Rosji. Na tym etapie prac właściciele ziemscy nie protestowali już przeciwko samej idei wyzwolenia chłopów, a jedynie uzgadniali jej warunki. Ostateczny projekt reformy powstał w 1860 roku.
Treść reformy.
Treść reformy została zawarta w "Ustawie o włościanach uwolnionych od zależności poddańczej". Była ona w istocie zbiorem dwudziestu różnych dokumentów. Rolę wstępu dla całości odgrywał opublikowany 19 lutego 1861 roku (starego stylu, czyli ) manifest cesarza Aleksandra II. W manifeście zawarto konstatację, że własność gruntów pozostawała przy rosyjskich ziemianach, którzy z własnej woli przystają na ich wykup lub stałe użytkowanie przez chłopów. Podkreślano, że szlachta w legalny sposób stała się posiadaczem ziemi i odebranie jej bez odszkodowania byłoby aktem niesprawiedliwości. Z powodu obaw rządu, który spodziewał się wybuchu rozruchów, tekst został upubliczniony dopiero 5 marca 1861 roku, w pierwszy dzień wielkiego postu. Pierwsza publiczna lektura manifestu dla chłopów miała miejsce 7 marca we Włodzimierzu, ostatnia – 2 kwietnia w Kiszyniowie.
Na mocy ustawy począwszy od 5 marca 1861 roku chłopi przestali być traktowani jako własność właścicieli ziemskich, nie mogli być już przedmiotem transakcji kupna i sprzedaży, zastawu i darowizny. Właściciele stracili prawo do dowolnego przesiedlania i karania chłopów. Z kolei chłopi otrzymali prawo podejmowania aktywności przemysłowej i handlowej, zawierania umów, kształcenia się, zawierania związków małżeńskich, nabywania dóbr, przechodzenia do stanów mieszczańskiego i kupieckiego. W zakresie wybranych przestępstw cywilnych pozostawali jednak w jurysdykcji sądów wiejskich, orzekających na mocy prawa zwyczajowego, nadal płacili pogłówne i nie mieli prawa do dłuższego wyjazdu z dotychczasowego miejsca pobytu bez zgody gminy wiejskiej.
Właściciele ziemscy zostali zobowiązani do przekazania chłopom działki przyzagrodowej oraz nadziału gruntowego, za który chłopi mieli płacić czynsz lub odpracowywać go w postaci powinności pańszczyźnianych. Rozmiary nadziału ustalono odgórnie po dłuższych negocjacjach administracji państwowej z dotychczasowymi właścicielami chłopów, różniły się one w zależności od regionu. Chłop nie miał prawa zrezygnować z nadziału przed upływem dziewięciu lat; w tym okresie nazywany był „chłopem czasowo zobowiązanym”. Zasady odpracowywania nadziału miały regulować „listy umowne”, zawierane między właścicielami a wspólnotami gminnymi. Ustawa bezwarunkowo zezwalała chłopom na wykup zagrody, natomiast wykupienie nadziału do 1891 roku mogło mieć miejsce jedynie za zgodą właściciela ziemskiego (fakt ten sprawił, że znaczna część chłopów pozostawała „czasowo zobowiązanymi” i w ograniczonym stopniu mogła korzystać z gwarantowanej ustawą wolności osobistej). Wykup dokonywany był całą wspólnotą, nigdy indywidualnie. Państwo przekazywało właścicielom zadatek w wysokości 80% wartości nadziałów, sumę tę chłop spłacał ciągu 49 lat. Pozostałe 20% musiał wypłacić lub odpracować sam. W 1891 roku, gdy zniesiono obowiązek zgody ziemianina na wykup nadziału, zlikwidowano również pojęcie „chłopów czasowo zobowiązanych”.
Obawiając się zamieszek, niekontrolowanych przemieszczeń całych grup chłopów, masowego porzucania przez nich pracy w rolnictwie i trudności z poborem podatków, władze rosyjskie przypisały chłopów do wiejskich wspólnot, które powstały w całym kraju, także w regionach, gdzie nie funkcjonowały wcześniej. Do 1893 roku chłopi mogli opuścić gminę po przejściu skomplikowanej procedury, która sprawiła, że tylko niewielka grupa skorzystała z tej możliwości. Po wymienionej dacie możliwość legalnego wystąpienia ze wspólnoty została całkowicie zlikwidowana.
Jak pisze Pipes:
Skutki reformy.
Postanowienia reformy uwłaszczeniowej były (obok m.in. niekontrolowanego wzrostu liczby ludności utrzymującej się z pracy na roli) jedną z przyczyn pogorszenia się sytuacji rosyjskiego chłopstwa w ostatnich dziesięcioleciach XIX wieku i na początku XX stulecia. Nałożone na chłopów opłaty za wykup ziemi w zestawieniu z podatkami okazały się zbyt dużym obciążeniem. W celu wydzierżawienia lub zakupu dodatkowej ziemi chłopi zaciągali kolejne pożyczki, których nie byli w stanie spłacać. Widząc tę tendencję, rząd w 1881 roku obniżył opłaty za wykup nadziałów o 25%, a w 1907 roku całkowicie anulował wszystkie zaległości pieniężne z tego tytułu. Nie mogło to jednak odwrócić wszystkich negatywnych skutków zadłużenia wsi. Ponadto instytucja gminy wiejskiej utrudniła popularyzowanie się wśród chłopów postawy przedsiębiorczości i dążeń do inwestycji we własny grunt (chłopi zdawali sobie sprawę, że w razie nowego podziału ziemi mogą go stracić). Szczegółowe ustalenia regulujące pozycję społeczną chłopów sprawiły z kolei, że nie wykształciła się wśród nich świadomość obywatelska ani chęć uczestnictwa w życiu społecznym. Wreszcie zachowanie własności większości łąk i lasów w rękach właścicieli doprowadziło do stałych zatargów między nimi a chłopstwem (chłopi pańszczyźniani korzystali z łąk i lasów w sposób nieograniczony) i wprowadziło brak równowagi do gospodarki rolnej.
Reforma uwłaszczeniowa została negatywnie przyjęta przez rosyjskie ziemiaństwo. Ogólnie jednak jej odbiór, bezpośrednio po ogłoszeniu, był w Rosji pozytywny. Jedynie najradykalniejsze organizacje polityczne twierdziły, że uwłaszczenie chłopów powinno odbyć się bez nakładania na nich jakichkolwiek opłat za ziemię.

</doc>
<doc id="2442008" url="https://pl.wikipedia.org/wiki?curid=2442008" title="Duncan White">
Duncan White

Duncan White, (ur. 1 marca 1918 w Lathpandura, zm. w 1998) – lekkoatleta pochodzący ze Sri Lanki, medalista olimpijski z Londynu. Jest pierwszym medalistą olimpijskim pochodzącym ze Sri Lanki. Na Igrzyskach w Londynie startował również w biegu na 200 m, ale odpadł w eliminacjach.

</doc>
<doc id="2442012" url="https://pl.wikipedia.org/wiki?curid=2442012" title="Franziska Blumenfeld">
Franziska Blumenfeld



</doc>
<doc id="2442027" url="https://pl.wikipedia.org/wiki?curid=2442027" title="Kim Seong-jip">
Kim Seong-jip

Kim Seong-jip (kor. 김성집; ur. 13 stycznia 1919 w Seulu, zm. 20 lutego 2016 tamże) – południowokoreański sztangista, dwukrotny medalista olimpijski i brązowy medalista mistrzostw świata.
Kariera.
Pierwszy sukces w karierze osiągnął w 1947 roku, kiedy podczas mistrzostw świata w Filadelfii zdobył brązowy medal w wadze średniej. W zawodach tych wyprzedzili go tylko dwaj reprezentanci USA: Stanley Stanczyk i Frank Spellman. Na rozgrywanych rok później igrzyskach olimpijskich w Londynie także zajął trzecie miejsce, zostając tym samym pierwszym południowokoreańskim medalistą olimpijskim. Ponownie uplasował się tam za Spellmanem i Stanczykiem. Wynik ten powtórzył podczas igrzysk w Helsinkach w 1952 roku, tym razem ulegając tylko Peterowi George’owi z USA i Gerry’emu Grattonowi z Kanady. Zdobył ponadto złoty medal w wadze lekkociężkiej na igrzyskach azjatyckich w Manilli w 1954 roku.

</doc>
<doc id="2442030" url="https://pl.wikipedia.org/wiki?curid=2442030" title="Maszt pomiarowy">
Maszt pomiarowy

Maszt pomiarowy - urządzenie służące do pomiaru charakterystyki wiatru. Jest to maszt z odciągami, przymocowany do podłoża za pomocą kotwic. Wysokości masztów wynoszą kilkadziesiąt metrów, np. 50 m, choć spotyka się maszty o wysokości nawet 125 m.
Maszty te stawiane są na okres min. 1 roku, w celu określenia warunków potrzebnych do określenia charakterystyk wiatrów. Maszty wyposażone są w czujniki prędkości i kierunku wiatrów, umieszczone na różnych wysokościach. Jest to konieczne, w celu pomiaru sił i kierunku wiatrów na różnych wysokościach.

</doc>
<doc id="2442050" url="https://pl.wikipedia.org/wiki?curid=2442050" title="Rodney Wilkes">
Rodney Wilkes

Rodney Wilkes (ur. 11 marca 1925 w San Fernando, zm. 24 marca 2014 w San Fernando) – trynidadzko-tobagijski sztangista, srebrny medalista olimpijski z 1948 i brązowy z 1952 roku. Brał również udział w igrzyskach w 1956 roku w Melbourne, gdzie zajął 4. miejsce.

</doc>
<doc id="2442055" url="https://pl.wikipedia.org/wiki?curid=2442055" title="Grzegorz Woźniak (polityk)">
Grzegorz Woźniak (polityk)

Grzegorz Adam Woźniak (ur. 18 grudnia 1968 w Garwolinie) – polski polityk, przedsiębiorca i samorządowiec. Poseł na Sejm VII, VIII i IX kadencji.
Życiorys.
W 1992 ukończył studia w Instytucie Krajów Rozwijających się na Wydziale Geografii i Studiów Regionalnych Uniwersytetu Warszawskiego. Kształcił się podyplomowo w Centrum Studiów Latynoamerykańskich UW i w studium prawno-samorządowym Polskiej Akademii Nauk. Przez dwa lata pracował jako nauczyciel geografii w szkole podstawowej. W 1991 zaczął prowadzić własną działalność gospodarczą w ramach rodzinnej firmy budowlanej. Zaangażował się w działalność Ludowych Zespołów Sportowych, został też prezesem Zrzeszenia Handlu i Usług w Garwolinie.
Działał w Komitetach Obywatelskich „Solidarności” i Zjednoczeniu Chrześcijańsko-Narodowym, później przystąpił do Prawa i Sprawiedliwości. W wyborach samorządowych w 1998 (z listy AWS), 2006 i w 2010 był wybierany do rady powiatu garwolińskiego. W latach 2006–2010 sprawował urząd starosty tego powiatu III kadencji.
W 2011 kandydował w wyborach parlamentarnych z 10. miejsca na liście komitetu wyborczego Prawa i Sprawiedliwości w okręgu siedleckim. Uzyskał mandat poselski, otrzymując 8550 głosów. W 2015 z powodzeniem ubiegał się o poselską reelekcję (dostał 16 516 głosów). W 2019 został wybrany na kolejną kadencję Sejmu, otrzymując 19 082 głosy. W marcu 2020 zawieszono go w prawach członka partii po złamaniu zaleceń epidemiologicznych dotyczących wirusa SARS-CoV-2.
W 2008 otrzymał Srebrny Krzyż Zasługi.
Jest żonaty, ma córkę i syna.

</doc>
<doc id="2442061" url="https://pl.wikipedia.org/wiki?curid=2442061" title="Myśl polityczna">
Myśl polityczna



</doc>
<doc id="2442065" url="https://pl.wikipedia.org/wiki?curid=2442065" title="Język liguryjski (starożytny)">
Język liguryjski (starożytny)

Starożytny język liguryjski – wymarły język Ligurów, którzy zamieszkiwali terytorium północno-zachodnich Włoch, południowo-wschodniej Francji (w tym Korsyki) i północno-wschodniej Hiszpanii przed przybyciem Rzymian.
Starożytni autorzy wyraźnie odróżniali Ligurów od sąsiednich Celtów, choć zauważali podobieństwo ich zwyczajów.
Według Xavier Delamarre, język liguryjski jest językiem celtyckim – toponimy Genua i Genewa wywodzi się z korzenia celtyckiego (*genu). Z drugiej strony, Henri d'Arbois de Jubainville uważa język liguryjski za przedindoeuropejski, opierając się na przyrostkach w toponimii liguryjskiej. Według niego, język liguryjski odznaczał się podobieństwem do języka Sykanów na Sycylii.

</doc>
<doc id="2442070" url="https://pl.wikipedia.org/wiki?curid=2442070" title="Halina Szymiec-Raczyńska">
Halina Szymiec-Raczyńska

Halina Jadwiga Szymiec-Raczyńska (ur. 14 kwietnia 1949 w Łazach) – polska lekarka, posłanka na Sejm VII kadencji.
Życiorys.
Ukończyła w 1975 studia na Wydziale Lekarskim Akademii Medycznej we Wrocławiu, a w 1997 studia podyplomowe z zakresu ubezpieczeń zdrowotnych w Akademii Ekonomicznej we Wrocławiu. W 2007 na II Wydziale Lekarskim z Oddziałem Anglojęzycznym Akademii Medycznej w Lublinie w oparciu o rozprawę zatytułowaną "Biopsja mammotomiczna pod kontrolą ultrasonograficzną niepalpacyjnych zmian gruczołu piersiowego wykonywana w warunkach ambulatoryjnych – analiza wyników klinicznych i satysfakcji pacjentek" uzyskała stopień doktora nauk medycznych. Specjalizuje się w zakresie ginekologii i położnictwa. W 2009 ukończyła studia podyplomowe z kosmetologii dla lekarzy w Górnośląskiej Wyższej Szkole Handlowej w Katowicach.
Praktykuje w specjalistycznej przychodni lekarskiej w Dzierżoniowie, której jest współwłaścicielką. Została także współwłaścicielką i wiceprezesem zarządu rozgłośni „Radio Sudety” z Dzierżoniowa, w którym sama prowadziła audycje dotyczące zdrowia. Od pierwszej połowy lat 90. realizuje programy edukacyjne i profilaktyczne w zakresie raka piersi i raka szyjki macicy. Działa w Międzynarodowym Forum Kobiet przy Szkole Głównej Handlowej w Warszawie. Wyróżniana tytułem „Lekarz przyjacielem kobiety” przez czasopismo „Twój Styl”.
W wyborach samorządowych w 2006 bez powodzenia kandydowała do rady powiatu dzierżoniowskiego z listy Obywatelskiego Bloku Samorządowego. W wyborach parlamentarnych w 2011 startowała z 1. miejsca na liście Ruchu Palikota w okręgu wyborczym nr 2 w Wałbrzychu i uzyskała mandat poselski, otrzymując 12 654 głosy. 19 czerwca 2013 złożyła rezygnację z członkostwa w Ruchu Palikota i klubie poselskim tej partii. 9 dni później wraz z innymi byłymi posłami Ruchu Palikota Bartłomiejem Bodio i Arturem Bramorą założyła koło poselskie Inicjatywa Dialogu, które uległo samorozwiązaniu 11 grudnia tego samego roku, po wstąpieniu wszystkich jego członków do klubu parlamentarnego Polskiego Stronnictwa Ludowego. Halina Szymiec-Raczyńska została także członkinią tej partii i kandydowała bezskutecznie z jej listy w wyborach do Parlamentu Europejskiego w 2014. W 2015 nie ubiegała się o poselską reelekcję. W 2018 została kandydatką PSL do sejmiku dolnośląskiego.
Życie prywatne.
Mieszka w Dzierżoniowie. Ma syna i córkę.

</doc>
<doc id="2442082" url="https://pl.wikipedia.org/wiki?curid=2442082" title="Pakistan na Letnich Igrzyskach Olimpijskich 1948">
Pakistan na Letnich Igrzyskach Olimpijskich 1948

Pakistan na Letnich Igrzyskach Olimpijskich 1948 reprezentowało 35 zawodników, byli to tylko mężczyźni.

</doc>
<doc id="2442083" url="https://pl.wikipedia.org/wiki?curid=2442083" title="Arrhamphus sclerolepis">
Arrhamphus sclerolepis

Arrhamphus sclerolepis – gatunek ryby z rodziny półdziobcowatych (Hemiramphidae), jedyny przedstawiciel rodzaju "Arrhamphus".

</doc>
<doc id="2442097" url="https://pl.wikipedia.org/wiki?curid=2442097" title="Węsierski VII">
Węsierski VII

Węsierski VII (Kostka-Węsierski, Dąbrowa odmienny) – kaszubski herb szlachecki, według Przemysława Pragerta odmiana herbu Dąbrowa.
Opis herbu.
Opis z wykorzystaniem zasad blazonowania, zaproponowanych przez Alfreda Znamierowskiego:
"W polu czerwonym podkowa srebrna, na której barku zaćwieczony krzyż kawalerski złoty i po takimż krzyżu ćwiekowym w skos i skos lewy na ocelach."
"Klejnot: nad hełmem w koronie skrzydło orle czarne, w lewo, przeszyte strzałą srebrną w lewo."
"Labry: czerwone, podbite srebrem."
Najwcześniejsze wzmianki.
Herb opisany słownie w 1718, należał do Katarzyny z Kostków-Węsierskich Gostomskiej, żyjącej na przełomie XVII i XVIII wieku.
Rodzina Kostków-Węsierskich.
Kostkowie byli jednym z wielu rodów osiadłych w Węsiorach, które przyjmowały nazwisko odmiejscowe Węsierski. Wzmiankowani byli już w XVI wieku, w latach: 1584 (Marcin Stanisław Kostka Węsierski), 1586 (Jan Węsierski Kostka). Następne wzmianki pochodzą z lat 1601, 1611, 1617 (Andreas Węsierski alias Kostka) oraz z początku XVIII wieku (Stanisław v. Kostka-Węsierski w Lubaniu). Dla odróżnienia między wieloma liniami Kostków-Węsierskich, rodzina przyjmowała dodatkowe przydomki: Górny, Nagórny, Dreusz, tworząc nazwiska trójczłonowe. Używali także nazwiska Węsierski samodzielnie (XVIII wiek). Tylko Węsierski nazywali się np. potomkowie wspomnianego Stanisława von Kostki-Węsierskiego. Rodzinę kaszubskich Kostków utożsamiano z Kostkami z Mazowsza herbu Dąbrowa.
Herbowni.
Węsierski z przydomkiem Kostka.
Kostkowie-Węsierscy notowani byli przede wszystkim z herbem Dąbrowa, jako rzekomi potomkowie mazowieckich Kostków. Węsierscy z innymi przydomkami posługiwali się szeregiem innych herbów, między innymi: Bronk, Cieszyca, Dułak, Dułak II, Dułak III, Dułak IV, Węsierski, Węsierski IV, Węsierski V, Węsierski VI, Nieczuła, Tessen.

</doc>
<doc id="2442099" url="https://pl.wikipedia.org/wiki?curid=2442099" title="Moorkop">
Moorkop

Moorkop (l.mn. "moorkoppen") – holenderskie ciastko o kształcie dużej kuli z lekko spłaszczonym spodem, upieczone z ciasta parzonego i wypełnione słodką bitą śmietaną. Po wierzchu polane roztopioną, gorzką czekoladą lub czekoladową polewą, a na górze udekorowane czubkiem z bitej śmietany i kawałkiem owocu, którym najczęściej jest cząstka ananasa lub mandarynki. W dosłownym tłumaczeniu z języka holenderskiego nazwa ciastka oznacza "głowę Maura", przy czym dawniej używano określenia "Moor" dla ludzi o czarnym kolorze skóry. Ciastka są do kupienia w sklepach cukierniczo-piekarniczych oraz supermarketach. Chętnie spożywane do kawy.
Podstawowe składniki.
Ciasto.
Ciastka są wypiekane z ciasta parzonego, którego podstawowymi składnikami są: woda, masło, mąka pszenna, całe jajka i szczypta soli. Z przygotowanego w garnku ciasta wykrawa się łyżką okrągłe porcje i umieszcza, zachowując dostatecznie duże odstępy, na blasze wyścielonej pergaminem i posmarowanej masłem. Po wyrośnięciu i upieczeniu otrzymuje się kuliste, bardzo lekkie, puste w środku, złocisto-żółte ptysie, w których po ostygnięciu wycina się z boku małe otworki, przez które napełnia się je później ubitą śmietaną z cukrem.
Wypełnienie i dekoracja.
Ciastka wypełnia się śmietaną ubitą razem z cukrem, ewentualnie z dodatkiem cukru waniliowego, za pomocą miksera kuchennego. Gorzką czekoladę (ewentualnie z dodatkiem masła) topi się w au bain-marie (garnku z płaszczem wodnym) i po schłodzeniu polewa się nią od góry każde ciastko lub zamacza górną część ciastka w płynnej czekoladzie – w tym przypadku przed wypełnieniem bitą śmietaną. Po zastygnięciu czekoladowej polewy i tuż przed podaniem dekoruje się ciastko różyczką z bitej śmietany i ozdabia kawałkiem ananasa lub cząstką mandarynki.

</doc>
<doc id="2442100" url="https://pl.wikipedia.org/wiki?curid=2442100" title="Kamuflaż wz. 93 „Pantera”">
Kamuflaż wz. 93 „Pantera”

Kamuflaż „Pantera” – etatowy kamuflaż Wojska Polskiego. Następca kamuflażu „Puma” wprowadzony do użytku w 1993 roku. Inne niż u poprzednika kolory plam powodują większy kontrast co poprawia skuteczność maskowania.
Kamuflaż wz. 93 był pierwszym wzorem maskującym opracowanym w Polsce po roku 1990. Jego schemat inspirowany był eksperymentalnym wzorem maskującym z przełomu lat. 60. i 70.. Kamuflaż wz. 93 opracowany został przez jednego z oficerów JW GROM i pierwotnie przeznaczony był właśnie dla tej jednostki. W połowie lat 90. został przyjęty w całych Siłach Zbrojnych RP po tym, jak prezydent Lech Wałęsa kilkakrotnie podczas ćwiczeń wojskowych wystąpił w mundurze polowym GROM-u.
Kamuflaż przeznaczono do użytku w Wojsku Polskim, a także w formacjach uzbrojonych podległych Ministrowi Spraw Wewnętrznych – Straży Granicznej, Nadwiślańskich Jednostkach Wojskowych MSW oraz Biurze Ochrony Rządu. 
Cechy charakterystyczne.
Wzór maskujący wz. 93 składa się z plam w kolorze ciemnozielonym, brązowym i czarnym nadrukowanych na oliwkowozielonym tle. 
Charakterystyczna dla mundurów produkowanych w latach 90. jest nieregularność nadruku (nieprzyleganie plam) oraz jego przebijanie na stronę niezadrukowaną. W latach 2000-2003 nadruk produkowany był przez różne firmy odzieżowe, co zaowocowało różnorodnością odcieni. 
Od 2004 roku odcień kamuflażu stał się bardziej jednolity, prawdopodobnie przez to, że produkcją i barwieniem tkanin zajęła się jedna firma – Fasty Andropol z Białegostoku. 
Zastosowanie.
„Pantera” swój chrzest bojowy przeszła podczas misji UNPROFOR.
W kamuflażu tym produkowano mundury polowe wz. 123/MON, 124/MON, 127/MON, 127A/MON i 124Z/MON, a także kurtki polowe wz 130/MON. Obecnie wzór maskujący wz. 93 używany jest na mundurach polowych wz. 2010 (123UP/MON, 123UL/MON, 123SP/MON) oraz ubraniach ochronnych wz. 128/MON. 
Wzór ten stosuje się także przy produkcji nakryć głowy (czapek, kapeluszy, furażerek) oraz elementów wyposażenia wojskowego (kamizelki taktyczne, torby, zasobniki, pokrowce na kamizelki kuloodporne itp.). 
Pantera pustynna.
Zaangażowanie Sił Zbrojnych RP w działania na terenach pustynnych wymusiło konieczność stworzenia wzoru maskującego odpowiadającego warunkom panującym na pustyniach. Z tego też powodu w 2002 roku wprowadzono wersję kolorystyczną kamuflażu nazwaną „pantera pustynna”.
Schemat tego wzoru jest identyczny ze standardowym, jednakże o zmienionej kolorystyce, dostosowanej do warunków pustynnych. W kamuflażu tym produkowano mundury polowe wz. 124/MON i wz. 124PI/MON. Obecnie w kamuflażu tym produkuje się pustynną wersję munduru wz. 2010 (wz. 123UT/MON) oraz elementy wyposażenia wojskowego. 

</doc>
<doc id="2442101" url="https://pl.wikipedia.org/wiki?curid=2442101" title="Irak na Letnich Igrzyskach Olimpijskich 1948">
Irak na Letnich Igrzyskach Olimpijskich 1948

Irak na Letnich Igrzyskach Olimpijskich 1948 reprezentowało 11 zawodników – tylko mężczyźni.

</doc>
<doc id="2442107" url="https://pl.wikipedia.org/wiki?curid=2442107" title="Świsłocz (stacja kolejowa)">
Świsłocz (stacja kolejowa)

Świsłocz – stacja kolejowa w miejscowości Mialnowa, w rejonie świsłockim, w obwodzie grodzieńskim, w zachodniej części Białorusi, 15 km od granicy z Polską. Stacja znajduje się przy przejściu granicznym Siemianówka-Swisłocz.

</doc>
<doc id="2442111" url="https://pl.wikipedia.org/wiki?curid=2442111" title="Chriodorus atherinoides">
Chriodorus atherinoides

Chriodorus atherinoides – gatunek ryby z rodziny półdziobcowatych (Hemiramphidae), jedyny przedstawiciel rodzaju "Chriodorus".

</doc>
<doc id="2442112" url="https://pl.wikipedia.org/wiki?curid=2442112" title="Singapur na Letnich Igrzyskach Olimpijskich 1948">
Singapur na Letnich Igrzyskach Olimpijskich 1948

Singapur na Letnich Igrzyskach Olimpijskich 1948 reprezentował jeden sportowiec w jednej dyscyplinie.

</doc>
<doc id="2442116" url="https://pl.wikipedia.org/wiki?curid=2442116" title="Victoria Larrière">
Victoria Larrière

Victoria Larrière (ur. 2 maja 1991 w Martigues) – francuska tenisistka.
Karierę tenisową rozpoczęła w październiku 2006 roku, biorąc udział z "dziką kartą" w kwalifikacjach do turnieju ITF w Saint-Raphaël i to zarówno w grze pojedynczej, jak i podwójnej. W obu jednak wypadkach nie udało jej się awansować do fazy głównej turnieju. Podobnie w następnym roku, pomimo wielu prób w podobnych turniejach, nigdy nie zagrała w turnieju głównym. Sztuka ta udała jej się w 2008 roku w portugalskim Portimão, gdzie po wygraniu kwalifikacji zagrała w turnieju głównym. Debiut nie był jednak udany i tenisistka odpadła po pierwszej rundzie. Przełom nastąpił w marcu 2009 roku, kiedy to na turnieju w Lyonie dotarła do ćwierćfinału gry pojedynczej, pokonując w drugiej rundzie Claudine Schaul z Luksemburga. Pierwszy sukces odniosła w czerwcu tego samego roku, w norweskim Gausdal, gdzie wygrała turniej deblowy i osiągnęła finał singla. Rok później wygrała swój pierwszy turniej w grze pojedynczej, w Tortosa w Hiszpanii, gdzie pokonała w finale Belgijkę, An-Sophie Mestach. W sumie wygrała dziewięć turniejów singlowych i dziesięć deblowych rangi ITF.
W maju 2011 roku zadebiutowała w rozgrywkach cyklu WTA i to od razu w turnieju wielkoszlemowym Roland Garros. Zagrała tam w deblu dzięki "dzikiej karcie", przyznanej jej przez organizatorów. Jej partnerką była rodaczka Alizé Lim, niestety trafiły w pierwszej rundzie na rozstawioną parę nr 6, Bethanie Mattek-Sands / Meghann Shaughnessy i łatwo przegrały 2:6, 1:6. Znacznie lepiej poszło jej w grze singlowej na turnieju w Taszkencie, na którym wygrała kwalifikacje i dotarła do ćwierćfinału, pokonując po drodze Zuzanę Kučovą i Magdalénę Rybárikovą.
W październiku 2011 roku osiągnęła drugą setkę światowego rankingu WTA, plasując się na miejscu 189.

</doc>
<doc id="2442118" url="https://pl.wikipedia.org/wiki?curid=2442118" title="Odznaka pamiątkowa Polskiej Organizacji Wojskowej">
Odznaka pamiątkowa Polskiej Organizacji Wojskowej

Odznaka pamiątkowa Polskiej Organizacji Wojskowej – odznaka ustanowiona w listopadzie 1918 roku na posiedzeniu Komendy Naczelnej Polskiej Organizacji Wojskowej. Była przyznawana weteranom tej organizacji. Zwana jest również „Odznaką P.O.W” lub „Krzyżem P.O.W.”.
Charakterystyka.
Odznaczenie ma formę mosiężnego krzyża kawalerskiego, oksydowanego i srebrzonego, o wymiarach 32 x 32 mm, o ramionach ujętych w szerokie płaskie obramienie. Na ramionach umieszczono wypukłe litery: „P”, „O” i „W” oraz datę „1918” (na dolnym ramieniu), pośrodku monogram: „JP” (inicjały Józefa Piłsudskiego), pomiędzy ramionami znajdują się potrójne promienie. Projektantem odznaki był żołnierz 1. Pułku Piechoty Legionów Wojciech Jastrzębowski, późniejszy profesor Akademii Sztuk Pięknych w Warszawie.
Odznaka była mocowana do klapy munduru lub garnituru za pomocą sztyftu z nakrętką, na której były wybite dane grawera.
Była wykonywana przez różne pracownie grawerskie, m.in.:

</doc>
<doc id="2442121" url="https://pl.wikipedia.org/wiki?curid=2442121" title="Euleptorhamphus">
Euleptorhamphus

Euleptorhamphus – rodzaj ryb z rodziny półdziobcowatych (Hemiramphidae).
Klasyfikacja.
Gatunki zaliczane do tego rodzaju :

</doc>
<doc id="2442127" url="https://pl.wikipedia.org/wiki?curid=2442127" title="Victoria Larriere">
Victoria Larriere



</doc>
<doc id="2442134" url="https://pl.wikipedia.org/wiki?curid=2442134" title="Wenezuela na Letnich Igrzyskach Olimpijskich 1948">
Wenezuela na Letnich Igrzyskach Olimpijskich 1948

Wenezuelę na Letnich Igrzyskach Olimpijskich 1948 reprezentował jeden zawodnik.

</doc>
<doc id="2442136" url="https://pl.wikipedia.org/wiki?curid=2442136" title="Odznaka POW">
Odznaka POW



</doc>
<doc id="2442139" url="https://pl.wikipedia.org/wiki?curid=2442139" title="Krzyż POW">
Krzyż POW



</doc>
<doc id="2442145" url="https://pl.wikipedia.org/wiki?curid=2442145" title="Stowarzyszenie Nigdy Więcej">
Stowarzyszenie Nigdy Więcej



</doc>
<doc id="2442147" url="https://pl.wikipedia.org/wiki?curid=2442147" title="Herbaciarnia Pod Księżycem">
Herbaciarnia Pod Księżycem



</doc>
<doc id="2442149" url="https://pl.wikipedia.org/wiki?curid=2442149" title="Lis (mitologia)">
Lis (mitologia)



</doc>
<doc id="2442152" url="https://pl.wikipedia.org/wiki?curid=2442152" title="Mistrzostwa Europy w Curlingu 1984">
Mistrzostwa Europy w Curlingu 1984

Mistrzostwa Europy w Curlingu 1984 odbyły się między 9 a 14 grudnia 1984 w francuskim Morzine, na lodowisku Palais des Sports.
W rywalizacji udział wzięło 28 drużyn (po 14 kobiecych i męskich). Tak jak w latach poprzednich zespoły podzielono losowo na dwie grupy.
Po raz pierwszy w historii mistrzostw na najwyższym stopniu podium uplasowały się Niemki (Almut Hege), które w finale pokonały 8:2 broniące złota Szwedki (Anette Norberg). Brązowe medale ponownie wywalczyły Szwajcarki (Irene Bürgi), zwyciężyły 8:6 nad Włoszkami (Maria-Grazzia Constantini).
W turnieju męskim tytuły obronili Szwajcarzy (Peter Attinger Junior), którzy w finale pokonali 10:3 Szkocję (Peter Wilson). Brąz przypadł Norwegom (Kristian Sørum). Zwyciężyli oni w małym finale nad Niemcami (Keith Wendorf).

</doc>
<doc id="2442154" url="https://pl.wikipedia.org/wiki?curid=2442154" title="Lis (mitologia japońska)">
Lis (mitologia japońska)



</doc>
<doc id="2442155" url="https://pl.wikipedia.org/wiki?curid=2442155" title="Should I Stay or Should I Go?">
Should I Stay or Should I Go?



</doc>
<doc id="2442159" url="https://pl.wikipedia.org/wiki?curid=2442159" title="Hemiramphus">
Hemiramphus

Hemiramphus – rodzaj ryb z rodziny półdziobcowatych (Hemiramphidae).
Klasyfikacja.
Gatunki zaliczane do tego rodzaju:

</doc>
<doc id="2442168" url="https://pl.wikipedia.org/wiki?curid=2442168" title="Mr. Hankey, the Christmas Poo">
Mr. Hankey, the Christmas Poo



</doc>
<doc id="2442177" url="https://pl.wikipedia.org/wiki?curid=2442177" title="Stanisław Budzyński">
Stanisław Budzyński

Stanisław Budzyński ps. „Tradycja”, „Henryk”, „Marian”, „Ziemniak” (ur. 9 września 1894 w Warszawie, zm. 21 sierpnia 1937 w Moskwie) – działacz komunistyczny, publicysta.
Życiorys.
Syn szewca Jana, brat Heleny Budzyńskiej. Skończył dwuklasową szkołę, następnie uczęszczał na kursy wieczorowe, później na wyższe kursy handlowe. Od 1908 działał w młodzieżowym ruchu robotniczym, organizując koła samokształceniowe. Od 1911 członek Socjaldemokratycznego Związku Zawodowego Robotników Przemysłu Skórzanego. W 1912 wstąpił do SDKPiL, od 1913 członek Komitetu Warszawskiego SDKPiL, z ramienia którego obsługiwał dzielnice: Wola, Praga i Mokotów. Jednocześnie działał w stowarzyszeniach „Przyszłość” i „Kultura”. Od 11 lipca 1915 do grudnia 1916 więziony. Wyjechał do Moskwy, gdzie podczas rewolucji lutowej 1917 nawiązał łączność z Komitetem Moskiewskim Socjaldemokratycznej Partii Robotniczej Rosji (bolszewików) (SDPRR(b)). Współorganizator i członek zarządu moskiewskiej grupy SDKPiL. Delegat na VII Konferencję SDPRR(b) w kwietniu 1917, członek Komisji do Spraw Narodowościowych. Wstąpił do wojska w celu prowadzenia agitacji komunistycznej i został wybrany do komitetu pułkowego, a następnie do Komitetu Moskiewskiego Rady Delegatów Żołnierskich.
Podczas przewrotu bolszewickiego w Moskwie w listopadzie 1917 został wybrany zastępcą członka Komitetu Wojskowo-Rewolucyjnego i mianowany dowódcą 55 pułku piechoty. Uczestniczył w pracach sztabu kierującego bolszewicką rebelią. Po listopadzie 1917 był m.in. przewodniczącym sekcji wojskowej Moskiewskiej Rady Delegatów Robotniczych i Żołnierskich (RDRiŻ), członkiem moskiewskiego Komitetu Okręgowego (KO) SDPRR(b) oraz komisarzem ludowym do spraw opieki społecznej Moskwy i okręgu moskiewskiego (od grudnia 1917 do marca 1918). Pod koniec 1918 przyjechał do Polski i został członkiem Zarządu Głównego (ZG) SDKPiL. Działał w Warszawie, Łodzi, Zagłębiu Dąbrowskim, organizował Rady Delegatów Robotniczych, oddziały Czerwonej Gwardii i Milicji Robotniczej. Współorganizator i uczestnik Zjazdu Zjednoczeniowego SDKPiL i PPS-Lewicy w grudniu 1918 (a zarazem I Zjazdu KPRP/KPP) w Warszawie. Pracownik Wydziału Wojskowego KC KPRP. Pod koniec listopada 1919 aresztowany, w kwietniu 1920 przekazany władzom sowieckim.
Od maja do listopada 1920 zastępca członka, następnie członek Biura Polskiego KC Rosyjskiej Partii Komunistycznej (bolszewików) (RKP(b)). Od 1925 redaktor naczelny tygodnika „Świt”, pisma młodzieżowego „Bądź Gotów” i miesięcznika „Ku Nowej Szkole”. Wykładał ekonomię polityczną na Komunistycznym Uniwersytecie Mniejszości Narodowych Zachodu (KUMNZ) i na kursach organizowanych przez Sekcję Polską Kominternu. Uczestnik IV Konferencji KPP w listopadzie-grudniu 1925 w Moskwie. Począwszy od III Zjazdu KPP w styczniu-lutym 1925 pod Moskwą brał udział we wszystkich zjazdach KPP. Uczestnik I Zjazdu KPZB latem 1928 pod Orszą, na którym został zastępcą członka, a wkrótce członkiem KC KPZB. 1930–1932 członek kierownictwa Komunistycznej Partii (bolszewików) Białorusi (KP(b)B). 1932–1934 redaktor naczelny „Kultury Mas”. Autor wielu broszur i artykułów, głównie dotyczących zagadnień agrarnych i narodowościowych, m.in. „Współczesnej niepodległej Polski” (1920) i „Czego chcą komuniści” (1920). 1934–1937 kierownik katedry marksizmu-leninizmu w Międzynarodowej Szkole Leninowskiej i zastępca kierownika katedry w Wyższej Szkole Propagandy Partyjnej przy KC WKP(b).
W okresie „wielkiej czystki”, 10 czerwca 1937 został aresztowany przez NKWD. 21 sierpnia 1937 Kolegium Wojskowe Sądu Najwyższego ZSRR skazało go na śmierć z oskarżenia o szpiegostwo, stracony tego samego dnia. Skremowany na Cmentarzu Dońskim, pochowany anonimowo.
Zrehabilitowany postanowieniem Kolegium Wojskowego SN ZSRR 29 kwietnia 1955.
Jego żoną była Celina Budzyńska.

</doc>
<doc id="2442184" url="https://pl.wikipedia.org/wiki?curid=2442184" title="Dżojstyk">
Dżojstyk



</doc>
<doc id="2442188" url="https://pl.wikipedia.org/wiki?curid=2442188" title="Centralny Komitet Narodowy (1914)">
Centralny Komitet Narodowy (1914)

Centralny Komitet Narodowy – reprezentacja polityczna stronnictw galicyjskich działająca od lipca do sierpnia 1914 r.
CKN powstał 28 lipca 1914 r. we Lwowie po wybuchu I wojny światowej z inicjatywy narodowych demokratów. Nazwę przyjęto w nawiązaniu do tradycji powstania styczniowego. Trzon tego luźnego ugrupowania stanowili politycy Stronnictwa Demokratyczno-Narodowego, Stronnictwa Prawicy Narodowej (podolaków) i Polskiego Stronnictwa Ludowego „Piast”, których przedstawiciele wchodzili do Prezydium lwowskiego komitetu (prezes – Tadeusz Cieński, członkowie: Witold Czartoryski, Leon Piniński, Stanisław Głąbiński i Wincenty Witos). W skład CKN weszli również reprezentanci innych stronnictw i organizacji galicyjskich takich jak: Narodowy Związek Chrześcijańsko-Ludowy, Grupa „Rzeczypospolitej”, Stronnictwo Katolicko-Narodowe, Lwowskie Stronnictwo Mieszczańskie, Związek Polskich Organizacyj Narodowych, Towarzystwo Uczestników Powstania 63 r., Polskie Towarzystwo Gimnastyczne „Sokół”, Drużyny Bartoszowe i część Polskich Drużyn Strzeleckich na czele z Aleksandrem Ładosiem. Płaszczyzną współdziałania miała być polityczna współpraca dotycząca wypracowania stanowiska Polaków wobec rozpoczynającej się wojny. Większość sił politycznych współtworzących lwowski komitet w dotychczasowych sporach orientacyjnych opowiadała się zdecydowanie przeciwko Niemcom a zarazem za rozwiązaniem sprawy polskiej w oparciu o Rosję. W związku z powszechnymi wówczas w społeczeństwie galicyjskim nastrojami antyrosyjskimi jak również chcąc przyciągnąć do współpracy szersze spektrum sił politycznych odezwę CKN wydaną 5 sierpnia 1914 roku cechuje wyraźny kompromis polityczny a także szereg niedomówień wynikających z ówczesnej sytuacji:
Po rozpoczęciu działań militarnych i politycznych w Królestwie Polskim przez Józefa Piłsudskiego, popieranych przez irredentystów skupionych wokół Komisji Skonfederowanych Stronnictw Niepodległościowych, politycy CKN uznali że najlepszą drogą do marginalizacji inicjatywy strzeleckiej będzie jej zamknięcie w legalnych galicyjskich ramach. Stąd wzięli udział w rozmowach konsolidacyjnych stronnictw galicyjskich zorganizowanych przez krakowskich konserwatystów w wyniku których powstał Naczelny Komitet Narodowy, a organizacje dotychczas wchodzące w skład lwowskiego komitetu stały się jego częścią składową.

</doc>
<doc id="2442189" url="https://pl.wikipedia.org/wiki?curid=2442189" title="Kamil Bijowski">
Kamil Bijowski

Kamil Bijowski (ur. 19 lutego 1993) – polski lekkoatleta specjalizujący się w biegach sprinterskich.
Kariera.
W 2011 był członkiem reprezentacyjnej sztafety 4 x 100 metrów, która zdobyła w Tallinnie brązowy medal mistrzostw Europy juniorów. 
Medalista mistrzostw Polski seniorów ma w dorobku dwa srebrne medale (Szczecin 2014, Kraków 2015) oraz dwa brązowe (Bydgoszcz 2011, Bydgoszcz 2016 – sztafeta 4 x 100 m). 
Stawał na podium mistrzostw kraju w kategorii juniorów. Wraz z kolegami z klubu Podlasie Białystok latem 2011 dwukrotnie poprawiał juniorski rekord Polski w biegu rozstawnym 4 x 100 metrów. Biegł w drugim zespole Podlasia Białystok, który zajął trzecie miejsce w mistrzostwach Polski seniorów 2011 w sztafecie 4 x 100 metrów, ustanawiając rekord Polski juniorów – 40,85.
Rekordy życiowe: 

</doc>
<doc id="2442198" url="https://pl.wikipedia.org/wiki?curid=2442198" title="Helena Budzyńska">
Helena Budzyńska

Helena Budzyńska pseud. "Aniela", przybrane nazwisko "Maria Wiśniewska" (ur. 31 lipca 1896 w Warszawie, zm. 1937 w ZSRR) – działaczka komunistyczna.
Życiorys.
Córka szewca Jana, siostra Stanisława Budzyńskiego. Po ukończeniu trzyklasowej szkoły miejskiej pracowała jako szwaczka i krawcowa. W 1916 wstąpiła do SDKPiL, działała głównie na Powiślu i w Śródmieściu. Od 1921 w KPRP/KPP. W 1921 weszła w skład Komitetu Dzielnicowego (KD) KPP Warszawa-Powiśle. Działaczka Związku Zawodowego Pracowników Igły. Za zgodą KC KPP w 1921 wyjechała do Rosji sowieckiej, gdzie w 1925 ukończyła studia na Komunistycznym Uniwersytecie Mniejszości Narodowych Zachodu (KUMNZ) w Moskwie, po czym wróciła do kraju. Członek Egzekutywy Komitetu Okręgowego (KO) KPP Warszawa-Podmiejska, następnie funkcjonariuszka Centralnego Wydziału Kobiecego przy KC KPP. Od 1926 do 1928 więziona w "Serbii". Od stycznia 1929 sekretarz KO KPP w Płocku. 24 lutego 1929 ponownie aresztowana i w grudniu skazana na 6 lat więzienia; podczas odsiadki w "Serbii" urodziła córkę Zofię. 15 września 1932 w ramach wymiany więźniów znalazła się w ZSRR i do 1937 pracowała w Międzynarodowej Szkole Leninowskiej w Moskwie, gdzie wykładał jej brat. Członek i aktywistka moskiewskiej organizacji WKP(b) z zaliczeniem stażu partyjnego od 1916. W 1937 została aresztowana przez NKWD i stracona. Zrehabilitowana pośmiertnie w 1956.

</doc>
<doc id="2442203" url="https://pl.wikipedia.org/wiki?curid=2442203" title="Jan Nepomucen Zboiński">
Jan Nepomucen Zboiński

Jan Nepomucen Zboiński herbu Ogończyk (zm. 1805) – szambelan Stanisława Augusta Poniatowskiego w 1777 roku, deputat na Trybunał Główny Koronny w 1779 roku, starosta mszański.
Życiorys.
Członek konfederacji Andrzeja Mokronowskiego w 1776 roku i poseł na sejm 1776 roku z województwa płockiego. Poseł sandomierski na sejm 1782 roku. Sędzia sejmowy ze stanu rycerskiego w 1782 roku. Poseł ziemi dobrzyńskiej na Sejm Czteroletni w 1788 roku. 29 kwietnia 1791 roku przyjął obywatelstwo miejskie na Ratuszu Miasta Warszawy. . 2 maja 1791 roku podpisał asekurację, w której zobowiązał się do popierania projektu Ustawy Rządowej. Jako deputowany do konstytucji z prowincji Wielkopolskiej podpisał konstytucję 3 maja. Członek Zgromadzenia Przyjaciół Konstytucji Rządowej.
W 1791 roku odznaczony Orderem Orła Białego, w 1781 został kawalerem Orderu Świętego Stanisława.

</doc>
<doc id="2442204" url="https://pl.wikipedia.org/wiki?curid=2442204" title="Mercedes-Benz Cito">
Mercedes-Benz Cito



</doc>
<doc id="2442208" url="https://pl.wikipedia.org/wiki?curid=2442208" title="Armand Ryfiński">
Armand Ryfiński

Armand Kamil Ryfiński (ur. 29 listopada 1974 w Warszawie) – polski przedsiębiorca i polityk, z wykształcenia ekonomista, poseł na Sejm VII kadencji.
Życiorys.
W 1999 ukończył studia na Wydziale Technicznej i Ekonomicznej Diagnostyki Ubezpieczeniowej Wyższej Szkoły Ubezpieczeń i Bankowości. Od 1998 prowadził własną działalności gospodarczą, m.in. w dziedzinie technicznej i ekonomicznej diagnostyki ryzyka.
Początkowo związany z RACJĄ Polskiej Lewicy, z ramienia której bez powodzenia kandydował do Rady m.st. Warszawy w wyborach samorządowych w 2010. Następnie został prezesem zarządu Stowarzyszenia Ruch Poparcia Palikota oraz przystąpił do Ruchu Palikota. W wyborach parlamentarnych w 2011 kandydował z 1. miejsca na liście tej partii w okręgu wyborczym nr 17 w Radomiu. Uzyskał mandat poselski, otrzymując 7812 głosów.
W październiku 2013, w wyniku przekształcenia Ruchu Palikota, został działaczem partii Twój Ruch. W wyborach do Parlamentu Europejskiego w maju 2014 bezskutecznie ubiegał się o mandat w okręgu Warszawa II z ramienia Europy Plus Twój Ruch, uzyskując 1053 głosy. We wrześniu tego samego roku wraz z grupą posłów opuścił TR, a w następnym miesiącu współtworzył koło poselskie Bezpieczeństwo i Gospodarka. W wyborach samorządowych w listopadzie 2014 kandydował na stanowisko prezydenta Częstochowy z ramienia komitetu Wolne Miasto Częstochowa, zajmując 7. (ostatnie) miejsce z wynikiem 607 głosów. W lutym 2015, w wyniku rozpadu koła BiG, został posłem niezrzeszonym. 
Był kilkakrotnie karany naganami i upomnieniami przez Komisję Etyki Poselskiej za naruszenie art. 5 (zasada rzetelności), art. 6 (zasada dbałości o dobre imię Sejmu) oraz art. 7 (zasada odpowiedzialności) Zasad Etyki Poselskiej.
W wyborach w 2015 nie ubiegał się o poselską reelekcję. 

</doc>
<doc id="2442209" url="https://pl.wikipedia.org/wiki?curid=2442209" title="Borowycia (obwód czerkaski)">
Borowycia (obwód czerkaski)

Borowycia (hist. pol. Borowica) – wieś na Ukrainie, w obwodzie czerkaskim, w rejonie czehryńskim, nad Zbiornikiem Krzemieńczuckim. W 2001 roku liczyła 1909 mieszkańców.
Siedziba dawnej w powiecie czehryńskim na Ukrainie.

</doc>
<doc id="2442210" url="https://pl.wikipedia.org/wiki?curid=2442210" title="Kamil Supiński">
Kamil Supiński

Kamil Supiński (ur. 12 lutego 1992 w Zambrowie) – polski lekkoatleta specjalizujący się w biegach sprinterskich. 
Życiorys.
W 2011 był członkiem reprezentacyjnej sztafety 4 x 100 metrów, która zdobyła w Tallinnie brązowy medal mistrzostw Europy juniorów. 
Medalista mistrzostw Polski seniorów ma w dorobku jeden brązowy medal (Bydgoszcz 2011 – sztafeta 4 x 100 m). Brązowy medalista halowych mistrzostw Polski w biegu na 200 metrów (2013). Stawał na podium mistrzostw kraju w kategorii juniorów.
Wraz z kolegami z klubu Podlasie Białystok latem 2011 dwukrotnie poprawiał juniorski rekord Polski w biegu rozstawnym 4 x 100 metrów.

</doc>
<doc id="2442214" url="https://pl.wikipedia.org/wiki?curid=2442214" title="Peder Lunde">
Peder Lunde

 
Peder Eugen Lunde (ur. 25 maja 1918, zm. 26 grudnia 2009) – norweski żeglarz sportowy. Srebrny medalista olimpijski z Helsinek.
Zawody w 1952 były jego pierwszymi igrzyskami olimpijskimi, startował również cztery lata później. Medal wywalczył w klasie 5,5 m. Załogę jachtu tworzyli również jego żona Vibeke i szwagier Børre Falkum-Hansen. Jego ojciec Eugen oraz syn byli medalistami olimpijskimi, a inni krewni olimpijczykami w różnych dyscyplinach.

</doc>
<doc id="2442215" url="https://pl.wikipedia.org/wiki?curid=2442215" title="Don't Panic! We're from Poland">
Don't Panic! We're from Poland



</doc>
<doc id="2442232" url="https://pl.wikipedia.org/wiki?curid=2442232" title="Vibeke Lunde">
Vibeke Lunde

Karen Vibeke «Babben» Lunde wcześniej Falkum-Hansen (ur. 21 marca 1921, zm. 12 sierpnia 1962) – norweska żeglarka sportowa. Srebrna medalistka olimpijska z Helsinek.
Zawody w 1952 były jej jedynymi igrzyskami olimpijskimi. Medal wywalczyła w klasie 5,5 m. Załogę jachtu tworzyli również jej mąż Peder i brat Børre Falkum-Hansen. Jej syn był złotym medalistą olimpijskim, a inni krewni olimpijczykami w różnych dyscyplinach.

</doc>
<doc id="2442237" url="https://pl.wikipedia.org/wiki?curid=2442237" title="Hyporhamphus">
Hyporhamphus

Hyporhamphus – rodzaj ryb z rodziny półdziobcowatych (Hemiramphidae).
Klasyfikacja.
Gatunki zaliczane do tego rodzaju:

</doc>
<doc id="2442244" url="https://pl.wikipedia.org/wiki?curid=2442244" title="Louise Otto-Peters">
Louise Otto-Peters

Louise Otto-Peters (ur. 26 marca 1819 w Miśni, zm. 13 marca 1895 w Lipsku) – niemiecka dziennikarka, feministka, poetka i pisarka. Pisała pod pseudonimem "Otto Stern". Uznawana za założycielkę zorganizowanego ruchu feministycznego w Niemczech. Założycielka feministycznego czasopisma "Frauen-Zeitung" i organizacji "Allgemeiner Deutscher Frauenverein", której współprzewodniczącą (wraz z Auguste Schmidt) była do końca życia.

</doc>
<doc id="2442251" url="https://pl.wikipedia.org/wiki?curid=2442251" title="Cédric Vaissière">
Cédric Vaissière

Cédric Vaissière (wym. []) – francuski rugbysta polskiego pochodzenia występujący na pozycji łącznika młyna. Reprezentant Polski.
Kariera klubowa.
Grę w rugby rozpoczął w wieku 5 lat; jest wychowankiem szkółki klubu UA Gaillac. Następnie trafił do juniorskiego zespołu klubu SC Albi, którego pierwsza drużyna występowała wówczas w Top 14. Młody łącznik młyna został nawet kapitanem drużyny Nadziei Albi ("Espoirs Albi"), jednak nie zdołał zadebiutować w najwyższej lidze Francji. Z regionalnym zespołem Midi-Pyrénées został także mistrzem Francji do lat 19 w odmianie siedmioosobowej.
W 2010 roku został Vaissière ściągnięty do Orkana Sochaczew na półfinałowy mecz z Budowlanymi Łódź. Pomimo dobrej gry zawodnika z polskimi korzeniami, Orkan nie dał rady faworyzowanej ekipie z Łodzi i uległ w stosunku 30:7.
Latem 2011 roku Vaissière wrócił do swojego macierzystego klubu, UA Gaillac, którego seniorska drużyna występuje w Fédérale 3, a więc piątej klasie rozgrywek rugby union we Francji.
Jednocześnie ogłoszono osiągnięcie porozumienia z Lechią Gdańsk, na mocy którego zawodnik będzie dojeżdżał na wybrane mecze biało-zielonych.
Kariera reprezentacyjna.
Dziadek zawodnika pochodził spod Krakowa, skąd wyjechał w do pracy w kopalni na południe Francji. Fakt ten umożliwił Vaissière'owi grę w reprezentacji Polski.
Łącznik młyna 22 września 2008 roku zadebiutował w seniorskiej drużynie w nieoficjalnym spotkaniu przygotowawczym z reprezentacją do lat 21. W oficjalnym meczu międzypaństwowym po raz pierwszy wystąpił 15 listopada tego samego roku, podczas pojedynku z Ukrainą, kiedy to zmienił Łukasza Szostka.
Występ w swoim trzecim meczu w biało-czerwonych barwach, z Mołdawią 19 maja 2009 roku, okupił złamaniem ręki, która to kontuzja wykluczyła go z kolejnego spotkania reprezentacji z Belgią.
W 2011 roku został uznany przez trenera polskiej kadry, Tomasza Putrę, za jednego z najlepszych zawodników w drużynie narodowej.
Statystyki.
"Stan na 1 czerwca 2013 r. Wynik reprezentacji Polski zawsze podany w pierwszej kolejności."

</doc>
<doc id="2442254" url="https://pl.wikipedia.org/wiki?curid=2442254" title="Ostryga jadalna">
Ostryga jadalna

Ostryga jadalna ("Ostrea edulis") – gatunek osiadłego małża nitkoskrzelnego z rodziny ostrygowatych (Ostreidae), opisany przez Karola Linneusza w 1758 roku w "Systema Naturae", najcenniejszy mięczak jadalny, obecny w diecie człowieka co najmniej od starożytności. Stanowi wartościowy i zdrowy pokarm.
Występowanie.
Występuje w północno-wschodniej części Oceanu Atlantyckiego – wzdłuż wybrzeży Europy (stąd spotykana czasem nazwa "ostryga europejska"), od Norwegii po okolice Maroko – oraz w całym basenie Morza Śródziemnego, aż po Morze Czarne. W latach 40. i 50. XX wieku została celowo introdukowana w zachodniej części Atlantyku, gdzie utworzyła trwałe populacje u wybrzeży Ameryki Północnej.
Budowa i biologia.
Muszla ostrygi jadalnej jest owalna lub ma kształt gruszki, może osiągać długość ponad 20 cm. Jej powierzchnia jest szorstka. Ubarwienie białe, kremowe lub żółtawe. Lewa (dolna) skorupka muszli jest większa, wyraźnie zagłębiona i przytwierdzona do podłoża. Prawa skorupka ma chropowate krawędzie, a na jej powierzchni występują jasnobrązowe lub niebieskawe smugi. Funkcjonuje jako pokrywka. Wewnętrzne powierzchnie muszli są gładkie, zazwyczaj perłowe, białe lub niebieskawe. Zamek muszli nie ma zębów. Mięso ostrygi jadalnej jest kremowo-beżowe lub jasnoszare.
W rozwoju ostrygi jadalnej występuje larwa typu weliger. "Ostrea edulis" żyje ponad 20 lat.
Znaczenie użytkowe.
Ostryga jadalna była hodowana w starożytności przez Rzymian w specjalnie do tego celu budowanych stawach ze słoną wodą. Depozyty muszli tego gatunku na terenie Polski (przywożone w celach konsumpcyjnych) stwierdzano na pojedynczych stanowiskach od wczesnego średniowiecza. Popularność w Polsce zyskały z innymi daniami kuchni francuskiej na początku XVII wieku. 
Do XIX wieku ostryga jadalna była poławiana na dużą skalę, co doprowadziło do przełowienia i zniszczenia populacji naturalnie występujących wokół Europy. W drugiej połowie XIX wieku w południowo-zachodniej Francji, a następnie w basenie Morza Śródziemnego (początek XX w.) upowszechniły się metody hodowli tego gatunku. Większość hodowców pozyskuje larwy ze źródeł naturalnych. Odnawiające się populacje "Ostrea edulis" zostały znacznie przerzedzone epidemią choroby zakaźnej w 1920 roku.
W połowie XX w. upowszechniła się hodowla małży dwóch innych gatunków: ostryżycy amerykańskiej ("Crassostrea virginica") i japońskiej ("Crassostrea gigas") – nie uzyskały one jednak tak dużego uznania konsumentów, jak ostryga jadalna. W 1961 roku złowiono blisko 30 tys. ton małży tego gatunku. W wyniku kolejnej epidemii w latach 70. i 80. XX w. liczebność populacji zaczęła wyraźnie spadać. Około roku 2000 połowy światowe ustabilizowały się na poziomie 7 tys. ton rocznie. 
Ostrygi jadalne są sprzedawane lokalnie oraz przez sieci supermarketów oraz restauracji. Z powodu zmniejszonych połowów cena tego małża znacznie wzrosła osiągając rekord na poziomie 13 USD za kg. Obecnie "Ostrea edulis" jest jednym z najdroższych owoców morza. Tradycyjnie małże te są spożywane na surowo, podawane w połówkach muszli. Można je gotować, piec, smażyć, zapiekać, marynować, a nawet grillować.

</doc>
<doc id="2442256" url="https://pl.wikipedia.org/wiki?curid=2442256" title="Ostrea edulis">
Ostrea edulis



</doc>
<doc id="2442265" url="https://pl.wikipedia.org/wiki?curid=2442265" title="Anatolij Piskoweć">
Anatolij Piskoweć

Anatolij Pawłowycz Piskoweć, ukr. Анатолій Павлович Пісковець, ros. Анатолий Павлович Писковец, "Anatolij Pawłowicz Piskowiec" (ur. 27 maja 1948 w Kijowie) – ukraiński piłkarz, trener piłkarski.
Kariera zawodnicza.
Piskoweć seniorską karierę zawodniczą rozpoczął w 1970 roku w klubie Automobilist Sumy, w którym występował do 1973. Następnie przez dwa lata był zawodnikiem zespołu Urałan Elista, z którego przeszedł do Wułkanu Pietropawłowsk Kamczacki, gdzie występował przez pięć lat. Najwyższym szczeblem rozgrywek na jakim występował jako zawodnik była radziecka II liga.
Kariera trenerska.
W 1980 roku, po zakończeniu kariery zawodniczej rozpoczął pracę jako szkoleniowiec w zespole amatorskim Kołos Mironówka, który prowadził przez rok. Po ukończeniu Instytutu Kultury Fizycznej w Kijowie w 1981 został zaproszony przez Wołodymyra Muntiana pomagać trenować drużynę SKA Kijów. Od 1982 do 1984 prowadził Chimik z miasta Dzierżyńsk, który występował w radzieckiej III lidze. W latach 1984-1986 pełnił funkcję dyrektora sportowego w Disz Kijów. Kolejnymi klubami w jego karierze były: Schid Kijów (1986-90) i Intersport Kijów (1990-92) na Ukrainie oraz Al-Ahli Dubaj w ZEA (1992-94), po czym rozpoczął przygodę z kobiecą piłką.
W latach 1994-98 prowadził kobiecy zespół Alina Kijów, który doprowadził do Mistrzostwa i Pucharu Ukrainy. Po tych sukcesach objął posadę trenera Reprezentacji Ukrainy Kobiet (1996-98), po czym ponownie trafił do klubowej kobiecej piłki. Z drużyną Eniergija Woroneż (1998-99) zdobył Mistrzostwo Rosji i wrócił do pracy z kobiecymi reprezentacjami Ukrainy: U-21 (1999-2000) i seniorskiej (2000-02).
Do pracy z mężczyznami wrócił w Krywbasie Krzywy Róg (2003-05), skąd przeszedł do Azerbejdżanu pomagać trenować İnter Baku (2005). W tym samym kraju prowadził potem Simurq Zaqatala (2005-06). W czerwcu 2006 został zaproszony do sztabu szkoleniowego Stali Ałczewsk, po czym wyjechał do Gruzji, aby objąć posadę trenera gruzińskiego Olimpi Rustawi (2007). W 2009 ponownie podjął pracę w ojczyźnie, będąc głównym trenerem federacji okręgu kijowskiego. Do piłki klubowej wrócił w 2010, gdzie objął zespół zaplecza gruzińskiej ekstraklasy FC Gagra, z którym wywalczył awans, Puchar Gruzji, po czym zakwalifikował się do europejskich pucharów.
Z dniem 18 października 2011 objął posadę trenera I-ligowej Olimpii Elbląg. Kontrakt z zespołem podpisał do końca sezonu 2011/12, z możliwością przedłużenia, w przypadku utrzymania zespołu na zapleczu Ekstraklasy. W wywiadzie udzielonym dla stacji Orange Sport przyznał, że na pracę w Polsce zdecydował się ze względu na bliskość do "europejskiej, bardziej cywilizowanej piłki". Na początku stycznia 2012 trafił do szpitala i z powodów zdrowotnych podał się do dymisji. Potem pracował z młodzieżowym składem Wołyni Łuck. 26 kwietnia 2013 roku awansował na stanowisko głównego trenera Wołyni Łuck, ale już po jednym meczu został zmieniony na Kwarcianego po czym opuścił łucki klub. 8 lutego 2015 został mianowany na stanowisko głównego trenera łotewskiego klubu Daugava Ryga. Ale już w kwietniu 2015 powrócił do kierowania gruzińskim FC Gagra, który prowadził do czerwca 2015. 30 czerwca 2016 znów wrócił na stanowisko głównego trenera FC Gagra, którym kierował do lata 2017. 17 grudnia 2018 został mianowany na stanowisko głównego trenera Lokomotiv Erywań.

</doc>
<doc id="2442269" url="https://pl.wikipedia.org/wiki?curid=2442269" title="Marek Domaracki">
Marek Domaracki

 Marek Robert Domaracki (ur. 11 października 1964 w Piotrkowie Trybunalskim, zm. 12 sierpnia 2019 tamże) – polski polityk i przedsiębiorca, poseł na Sejm VII kadencji.
Życiorys.
Syn Lecha i Henryki. Posiadał wyższe wykształcenie pedagogiczne (ze specjalnością w zakresie pracy socjalnej), w 2002 ukończył studia na Akademii Świętokrzyskiej. Był również absolwentem podyplomowych studiów z zakresu prawa podatkowego na Uniwersytecie Łódzkim. Pracował jako urzędnik w Narodowym Banku Polskim i w urzędzie skarbowym w Piotrkowie Trybunalskim. Pełnił funkcję ławnika w wydziale karnym Sądu Rejonowego w Piotrkowie Trybunalskim. Zajął się prowadzeniem samodzielnej działalności gospodarczej. Był członkiem zarządu Fundacji „Przyjazna Szkoła”.
W czerwcu 2011 przystąpił do Ruchu Palikota. Kandydował w wyborach do Sejmu RP w 2011 z pierwszego miejsca na liście tej partii w okręgu wyborczym nr 10 w Piotrkowie Trybunalskim i uzyskał mandat posła do Sejmu VII kadencji. Oddano na niego 9986 głosów (3,82% głosów oddanych w okręgu). W październiku 2013, w wyniku przekształcenia Ruchu Palikota, został działaczem partii Twój Ruch. We wrześniu 2014 opuścił TR, przechodząc do klubu poselskiego Sojuszu Lewicy Demokratycznej. W wyborach w 2015 nie uzyskał poselskiej reelekcji.
Został pochowany w Piotrkowie Trybunalskim.

</doc>
<doc id="2442272" url="https://pl.wikipedia.org/wiki?curid=2442272" title="Al-Maghazi">
Al-Maghazi



</doc>
<doc id="2442275" url="https://pl.wikipedia.org/wiki?curid=2442275" title="Nusajrat">
Nusajrat



</doc>
<doc id="2442279" url="https://pl.wikipedia.org/wiki?curid=2442279" title="Sergio Campana">
Sergio Campana

Sergio Campana (ur. 5 czerwca 1986 w Reggio nell’Emilia) – włoski kierowca wyścigowy.
Kariera.
Formuła Renault.
Włoch pierwsze kroki w wyścigach samochodowych stawiał w 2007 roku, we Włoskiej Formule Renault. Rok później (w zespole CO2 Motorsport) pięciokrotnie stanął na podium (odniósł trzy zwycięstwa, w tym dwa na torze Misano), plasując się ostatecznie na 5. miejscu. W latach 2007–2008 startował także w Europejskiej Formule Renault. Gdy w pierwszym sezonie startował jedynie gościnnie, to rok później był sklasyfikowany na 26 miejscu.
Formuła 3.
W latach 2009–2010 Sergio reprezentował ekipę Lucidi Motors we Włoskiej Formule 3. W obu sezonach Campana trzykrotnie zwyciężył, a w klasyfikacji generalnej znalazł się odpowiednio na 4. i 5. pozycji. W 2011 roku Włoch podpisał kontrakt z BVM-Target. Współpraca zaowocowała tytułem mistrzowskim, po bardzo równym sezonie. Tym razem dwukrotnie znalazł się na najwyższym stopniu podium.
Auto GP World Series.
W sezonie 2012 Campana zadebiutował w Auto GP World Series. 1 zwycięstwo i 2 podia, oraz zdobyte punkty w innych wyścigach dały mu 90 punktów i 6 lokatę w klasyfikacji generalnej. Na sezon 2013 Włoch podpisał kontrakt z hiszpańską ekipą Ibiza Racing Team. Tym razem zwyciężał trzykrotnie, a siedmiokrotnie stawał na podium. Uzbierane 197 punktów uplasowało go na najniższym stopniu podium klasyfikacji generalnej.
W 2014 roku wystartował jedynie w dwóch pierwszych wyścigach, jednak obu nie ukończył. Dorobek jednego punktu dał mu 21 miejsce w końcowej klasyfikacji kierowców.
Seria GP2.
W 2013 roku podczas rundy Serii GP2 na torze Autodromo Nazionale di Monza Campana zmienił Ricardo Teixeirę w bolidzie włoskiej ekipy Trident Racing. W sobotnim wyścigu uplasował się na piętnastej pozycji, a w niedziele był 24. Został sklasyfikowany na 32 miejscu w klasyfikacji generalnej.
Rok później Włoch zmienił Conora Daly’ego w bolidzie Venezuela GP Lazarus podczas włoskiej i rosyjskiej. Wystartował w trzech wyścigów, jednak nie zdobywał punktów. Został sklasyfikowany na trzydziestym miejscu w końcowej klasyfikacji kierowców.
Formuła Acceleration 1.
W sezonie 2014 Włoch rozpoczął starty w nowo utworzonej Formule Acceleration 1. W ciągu dziesięciu wyścigów, w których wystartował, trzykrotnie stawał na podium. Uzbierał łącznie 42 punkty, co dało mu szóste miejsce w klasyfikacji generalnej.

</doc>
<doc id="2442284" url="https://pl.wikipedia.org/wiki?curid=2442284" title="Tiffany &amp; Co.">
Tiffany &amp; Co.

Tiffany &amp; Co. – amerykańskie przedsiębiorstwo zajmujące się sprzedażą biżuterii oraz srebrnych zastaw stołowych. Jednym z jego symboli jest kolor „Tiffany Blue”, który jest zarejestrowanym znakiem towarowym.
Historia.
W 1837 roku Charles Lewis Tiffany(1812-1902) i John B. Young otworzyli w Nowym Jorku sklep z artykułami papierniczymi, ozdobnymi, biżuterią i srebrem. W 1841 roku firma zmieniła nazwę na "Tiffany, Young &amp; Ellis" i w 1848 roku rozpoczęła produkcję biżuterii. W 1850 roku utworzyła filię w Paryżu. W 1851 roku wprowadzili próby srebra angielskiego, rozpowszechniając w Stanach Zjednoczonych termin „sterling”. Zwiększyło to prestiż wyrobów firmy. W 1853 roku Tiffany uzyskał wyłączną kontrolę nad firmą, zmieniając nazwę na "Tiffany &amp; Co". W 1868 roku otworzył filie w Londynie i Genewie.
Pierścionek zaręczynowy – The Tiffany Setting.
Najbardziej znany i klasyczny model pierścionka zaręczynowego, jaki firma wypuściła na rynek pod koniec XIX wieku. Historia pierścionka zaręczynowego od Tiffany’ego zaczyna się w 1886 roku, kiedy Charles Lewis Tiffany wprowadza najsłynniejszy model nazywany do dziś "the ring of ring" – The Tiffany Setting. Kamień (tzw. soliter) po oszlifowaniu osadzony jest w oprawie ze złota lub platyny. Gniazdo, w którym spoczywa kamień, składa się z 6 zębów. Charakteryzuje się tym, że diament dostaje dużo światła i ukazywany przez to jest blask kamienia. Pierścionki są ręcznie wykonywane i brylanty cechują się najwyższą jakością w skali 4C.
Szczególnie w USA ten model jest postrzegany jako symbol pierścionka zaręczynowego. Sprzedaż pierścionków w Japonii stanowi 41% całkowitej sprzedaży w salonach Tiffany’ego. Natomiast w Europie, udział sprzedaży pierścionków zaręczynowych wynosi 25%.
Przykładowa cena za pierścionek z diamentem 0,25 ct – od 1700 €, natomiast 1 ct – od 10 100 €.
Blue Box Tiffany.
Firmowe pudełko w kolorze jaj drozda (o niebieskim odcieniu). Niebieski odcień jest do dziś stosowany w pudełkach, katalogach, torbach na zakupy, broszurach, stronie internetowej, reklamach i materiałach promocyjnych firmy. Na świecie jest znany pod nazwą Tiffany Blue. „Blue Box Tiffany są amerykańskimi ikonami stylu i elegancji” – pisał w roku 1906 „New York Sun”.
Sklepy.
Najbardziej znanym sklepem firmy jest ten zlokalizowany od 1940 roku na Manhattanie, na rogu Piątej Alei i 57. Ulicy. W sklepie tym kręcono takie filmy jak Śniadanie u Tiffany’ego z Audrey Hepburn czy Dziewczyna z Alabamy z Reese Witherspoon.
31 stycznia 2007 firma posiadała 64 placówki w Stanach Zjednoczonych o łącznej powierzchni 486 000 stóp kwadratowych oraz 103 poza granicami Stanów o łącznej powierzchni 306 000 stóp kwadratowych.

</doc>
<doc id="2442289" url="https://pl.wikipedia.org/wiki?curid=2442289" title="Damian Czykier">
Damian Czykier

Damian Czykier (ur. 10 sierpnia 1992 w Białymstoku) – polski lekkoatleta, specjalizujący się w biegach płotkarskich i sprinterskich.
Olimpijczyk, rekordzista Polski w biegu na 60m przez płotki, półfinalista biegu na 110 m przez płotki w trakcie Igrzysk Olimpijskich 2016 w Rio de Janeiro.
Kariera sportowa.
Półfinalista halowych mistrzostw Europy w biegu na 60 metrów przez płotki (2015). Czwarty zawodnik uniwersjady w biegu na 110 metrów przez płotki (2015). Czwarty zawodnik mistrzostw Europy w Amsterdamie (2016) w tej konkurencji.
Medalista mistrzostw Polski seniorów ma w dorobku cztery złote medale w sztafecie 4 x 100 metrów (Bielsko-Biała 2012, Toruń 2013 i Białystok 2017) oraz cztery złota w biegu na 110 metrów przez płotki (2017, 2018, 2019), dwa srebra mistrzostw kraju z 2015 (bieg na 110 metrów przez płotki i sztafeta 4 x 100 metrów) oraz pięć brązowych krążków (Bydgoszcz 2011 – biegi rozstawne 4 x 100 i 4 x 400 metrów, Bielsko-Biała 2012 – 4 x 400 metrów, Toruń 2013 – 4 x 400 metrów, Szczecin 2014 – bieg na 110 metrów przez płotki). Pięciokrotnie złoty (2017, 2018, 2019, 2020, 2021) i trzykrotny srebrny medalista halowych mistrzostw kraju na 60 metrów przez płotki (2013, 2014 i 2015).
Życie prywatne.
Syn piłkarza Dariusza Czykiera i koszykarki Elżbiety Stankiewicz. Student Wydziału Inżynierii Lądowej Politechniki Warszawskiej.

</doc>
<doc id="2442292" url="https://pl.wikipedia.org/wiki?curid=2442292" title="Xinhai geming">
Xinhai geming

Xinhai geming (辛亥革命) – chińsko-hongkoński film z 2011 roku w reżyserii Jackiego Chana.
Obsada.
Źródło: Filmweb
Odbiór.
Film zarobił 79 914 300 dolarów amerykańskich, w tym 127 437 w Stanach Zjednoczonych.
W 2012 roku podczas 31. edycji Hundred Flowers Awards Winston Chao był nominowany do nagrody Hundred Flowers Award w kategorii najlepszy aktor, a Li Bingbing była nominowana w kategorii najlepsza aktorka.

</doc>
<doc id="2442293" url="https://pl.wikipedia.org/wiki?curid=2442293" title="Nikołcze Nowewski">
Nikołcze Nowewski



</doc>
<doc id="2442297" url="https://pl.wikipedia.org/wiki?curid=2442297" title="Nikołcze Noweski">
Nikołcze Noweski

Nikołcze Noweski (cyryl. Николче Новески; ur. 28 kwietnia 1979 w Bitoli) – macedoński piłkarz występujący na pozycji obrońcy.
Kariera klubowa.
Noweski karierę zawodową rozpoczynał w 1997 roku w Pelisterze Bitola. W 1998 roku trafił do niemieckiej Hansy Rostock z Bundesligi. W tych rozgrywkach zadebiutował 21 marca 1999 roku w przegranym 0:1 pojedynku z Hamburgerem SV. Było to jednak jedyne spotkanie rozegrane przez niego w pierwszej drużynie Hansy. W 1999 roku Noweski został odesłany do jej rezerw, gdzie spędził dwa kolejne lata.
W 2001 roku odszedł do zespołu Erzgebirge Aue grającego w Regionallidze Nord. W 2003 roku awansował z nim do 2. Bundesligi. Pierwszy mecz zaliczył w niej 3 sierpnia 2003 roku przeciwko Jahnowi Ratyzbona (0:1). 8 lutego 2004 roku w wygranym 2:1 pojedynku z Eintrachtem Trewir strzelił pierwszego gola w 2. Bundeslidze. W Erzgebirge Noweski spędził trzy lata.
W 2004 roku przeszedł do klubu 1. FSV Mainz 05 z Bundesligi. Ligowy debiut barwach Mainz zanotował 16 października 2004 roku w wygranym 2:1 spotkaniu z Werderem Brema. 6 listopada 2004 roku w zremisowanym 1:1 pojedynku z Borussią Mönchengladbach zdobył pierwszą bramkę w Bundeslidze. W 2007 roku Noweski spadł z zespołem do 2. Bundesligi, ale w 2009 roku awansował z nim do Bundesligi. W klubie z Moguncji grał przez 11 lat. Po odejściu z zespołu zakończył karierę.
Kariera reprezentacyjna.
W reprezentacji Macedonii Noweski zadebiutował 17 listopada 2004 roku w przegranym 0:2 meczu eliminacji Mistrzostw Świata 2006 z Czechami. 11 października 2006 roku w wygranym 3:0 pojedynku eliminacji Mistrzostw Europy 2008 z Andorą strzelił pierwszego gola w drużynie narodowej.

</doc>
<doc id="2442300" url="https://pl.wikipedia.org/wiki?curid=2442300" title="Spätlese">
Spätlese

 
Spätlese (dosłownie: "późny zbiór", liczba mnoga "Spätlesen") jest to niemiecki wyróżnik (niem. "Prädikat") win najwyższej jakości (Qualitätswein mit Prädikat, czyli Prädikatswein) obejmujący wina z całkowicie dojrzałych winogron, najlżejsze z win późnych zbiorów. Spätlese jest kategorią wyższą od Kabinett, ale niższą od Auslese w niemieckiej klasyfikacji Prädikatswein, natomiast w Austrii jest to najniższy poziom Prädikatswein, bo Kabinett jest klasyfikowany w inny sposób. Winogrona są zbierane co najmniej 7 dni po normalnych zbiorach, a więc są bardziej dojrzałe i mają wyższą zawartość cukru, co wpływa też na zawartość alkoholu. Jednak ze względu na pogodę, istnieje ryzyko, że takie uprawy zostaną zniszczone przez deszcz.
Wina z tym wyróżnikiem mogą być zarówno słodkie jak i wytrawne ("trocken"), ze względu na poziom dojrzałości, szczególnie ceni się wina wytrawne z odmian riesling, weißer burgunder (pinot blanc) i grauer burgunder (pinot gris).
Wymagania.
Aby uzyskać wyróżnik Spätlese zawartość cukru w moszczu musi spełniać określone wymagania określone przez prawo winiarskie obu krajów:
Szaptalizacja jest zabroniona.

</doc>
<doc id="2442301" url="https://pl.wikipedia.org/wiki?curid=2442301" title="Lord Jim (ujednoznacznienie)">
Lord Jim (ujednoznacznienie)



</doc>
<doc id="2442307" url="https://pl.wikipedia.org/wiki?curid=2442307" title="Balata (obóz uchodźców)">
Balata (obóz uchodźców)



</doc>
<doc id="2442314" url="https://pl.wikipedia.org/wiki?curid=2442314" title="Granica mongolsko-rosyjska">
Granica mongolsko-rosyjska

Granica mongolsko-rosyjska – granica międzypaństwowa pomiędzy Mongolią i Rosją.
Kształtowanie się granicy.
Granica ukształtowała się w dniu 29 grudnia 1911 roku, po ogłoszeniu przez Mongolię niepodległości.

</doc>
<doc id="2442323" url="https://pl.wikipedia.org/wiki?curid=2442323" title="Maritza Martén">
Maritza Martén

Maritza Martén García (ur. 17 sierpnia 1963 w Hawanie) – kubańska lekkoatletka specjalizująca się w rzucie dyskiem, dwukrotna uczestniczka letnich igrzysk olimpijskich (Barcelona 1992, Atlanta 1996), mistrzyni olimpijska z Barcelony.

</doc>
<doc id="2442326" url="https://pl.wikipedia.org/wiki?curid=2442326" title="Josafat Sziszkow">
Josafat Sziszkow



</doc>
<doc id="2442328" url="https://pl.wikipedia.org/wiki?curid=2442328" title="Wrośniak miękkowłosy">
Wrośniak miękkowłosy

Wrośniak miękkowłosy ("Trametes pubescens" (Schumach.) Pilát) – gatunek grzybów z rodziny żagwiowatych ("Polyporaceae"). 
Systematyka i nazewnictwo.
Pozycja w klasyfikacji według Index Fungorum: "Trametes, Polyporaceae, Polyporales, Incertae sedis, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1803 r. Schumacher nadając mu nazwę "Boletus pubescens". Obecną, uznaną przez Index Fungorum nazwę nadał mu w 1939 r. Albert Pilát, przenosząc go do rodzaju "Trametes". 
Synonimów ma około 50.
Nazwę polską podał Władysław Wojewoda w 1999 r. W polskim piśmiennictwie mykologicznym ma też inne nazwy: wrośniak omszony, żagiew omszona. 
Morfologia.
Osiąga szerokość do 8 cm. Przyrasta do drzewa bokiem lub środkowo. Przy bocznym przyrośnięciu ma kształt konsolowaty, przy przyrośnięciu środkowym talerzowaty lub nerkowaty. Ma niemal biały kolor i nie jest tak wyraźnie strefowany, jak inne wrośniaki. Zazwyczaj tylko obrzeże owocnika ma ciemniejszy, kremowy lub różowawy kolor. Górna powierzchnia omszona drobnymi kosmkami. Często występuje gromadnie, czasami sąsiednie owocniki zrastają się z sobą bokiem. Starsze owocniki stają się niemal łyse (pozbawione kosmków) i są wzdłużnie oraz promieniście marszczone i czasami chropate. 
Rurkowaty. Rurki mają długość do 6 mm, kolor kremowy, u starszych owocników żółtawy. Pory 3-5-kątne.
Biały, bez wyraźnego zapachu, twardy i łykowaty.
Biały. Zarodniki gładkie, cylindryczne, nieamyloidalne, o rozmiarach 0,7-0,5 × 1,5-2 μm.
Występowanie i siedlisko.
W Ameryce Północnej jest szeroko rozprzestrzeniony. W Polsce jest dużo rzadszy od wrośniaka różnobarwnego ("Trametes versicolor"). Znajduje się na "Czerwonej liście roślin i grzybów Polski". Ma status R – potencjalnie zagrożony z powodu ograniczonego zasięgu geograficznego i małych obszarów siedliskowych. Znajduje się na listach gatunków zagrożonych także w Austrii i Danii.
Zazwyczaj rośnie grupowo, przy czym sąsiednie owocniki zachodzą na siebie dachówkowato. Rośnie na martwym drewnie, głównie drzew liściastych, szczególnie o twardym drewnie. Na drzewach iglastych występuje rzadko.
Znaczenie.
Grzyb jednoroczny, saprotrof. Ze względu na łykowatość i mierny smak, zazwyczaj uważany jest za grzyb niejadalny, jednak na opracowanej dla FAO liście jest wymieniony jako grzyb zjadany w Hongkongu.
Gatunki podobne.
Kosmki na powierzchni i słabe strefowanie pozwalają łatwo odróżnić ten gatunek od innych wrośniaków. Owłosioną powierzchnię ma też znacznie bardziej pospolity wrośniak szorstki ("Trametes hirsuta"), ale jest wyraźnie strefowany i zazwyczaj ciemniejszy.

</doc>
<doc id="2442335" url="https://pl.wikipedia.org/wiki?curid=2442335" title="Sigmund Zeisler">
Sigmund Zeisler

Sigmund Zeisler (ur. 11 kwietnia 1860 w Bielsku, zm. w 1931 w Chicago) – amerykański adwokat pochodzenia żydowskiego.
Życiorys.
Urodził się w Bielsku (dzisiejsze Bielsko-Biała) na Śląsku Austriackim. Rozpoczął studia prawnicze na Uniwersytecie Wiedeńskim, w trakcie których w 1883 r. wyemigrował do Chicago w Stanach Zjednoczonych. Rok później uzyskał dyplom Wydziału Prawa Uniwersytetu Północno-Zachodniego.
Zeisler w swojej działalności zawodowej zasłynął przede wszystkim obroną anarchistów biorących udział w wydarzeniach na Haymarket Square w Chicago w dniu 4 maja 1886 r., kiedy w wyniku ataku bombowego na kordon policji robotnicza demonstracja przerodziła się w krwawe zamieszki. Sam w dużej mierze podzielał poglądy swoich klientów; należał do Amerykańskiej Ligi Antyimperialistycznej, Ligi Wyborców i Towarzystwa na rzecz Reform Służby Publicznej.
W 1885 r. ożenił się z pianistką Fannie Bloomfield (również urodzoną w Bielsku austriacką Żydówkę), z którą miał trzech synów: Leonarda, Paula i Ernesta. Po jej śmierci poślubił w 1930 r. Amelię Spellman. Zmarł rok później w Chicago.

</doc>
<doc id="2442342" url="https://pl.wikipedia.org/wiki?curid=2442342" title="Trametes pubescens">
Trametes pubescens



</doc>
<doc id="2442345" url="https://pl.wikipedia.org/wiki?curid=2442345" title="Bartolomeu dos Martires Fernandes">
Bartolomeu dos Martires Fernandes



</doc>
<doc id="2442348" url="https://pl.wikipedia.org/wiki?curid=2442348" title="Paolo Manna">
Paolo Manna



</doc>
<doc id="2442354" url="https://pl.wikipedia.org/wiki?curid=2442354" title="Łukasz Wilamowski">
Łukasz Wilamowski

Łukasz Wilamowski (ur. 20 marca 1989) – polski lekkoatleta specjalizujący się w biegach sprinterskich. 
Medalista mistrzostw Polski seniorów ma w dorobku srebrny medal Szczecin 2014 – sztafeta 4 x 100 m oraz dwa brązowe (Bydgoszcz 2011 – sztafeta 4 x 400 m i Bielsko-Biała 2012 – sztafeta 4 x 400 m). 
W 2010 stawał na podium mistrzostw kraju młodzieżowców. Reprezentant Polski w meczach międzypaństwowych młodzieżowców oraz uczestnik klubowego pucharu Europy juniorów.

</doc>
<doc id="2442362" url="https://pl.wikipedia.org/wiki?curid=2442362" title="Maciej Mroczek">
Maciej Mroczek

Maciej Zbigniew Mroczek (ur. 1 kwietnia 1973 w Zielonej Górze) – polski ekonomista, poseł do Sejmu VII kadencji.
Życiorys.
Jest absolwentem Wyższej Szkoły Zarządzania i Bankowości w Poznaniu, gdzie w 1999 ukończył studia magisterskie z bankowości. Ukończył również studia podyplomowe z rachunkowości na Akademii Ekonomicznej w Poznaniu (2002) oraz kontroli i audytu w Państwowej Wyższej Szkole Zawodowej w Sulechowie (2003). W 2017 uzyskał stopień naukowy doktorat w zakresie nauka o bezpieczeństwie.
Pracował w biurze audytorskim i w księgowości. Później zatrudniony na samodzielnym stanowisku w dziale kontrolingu Telekomunikacji Polskiej w Warszawie. W przeszłości był członkiem Sojuszu Lewicy Demokratycznej. Został członkiem zarządu i skarbnikiem stowarzyszenia Ruch Poparcia Palikota, a w czerwcu 2011 członkiem partii Ruch Palikota.
Kandydował w wyborach do Sejmu RP w 2011 z 1. miejsca na liście Ruchu Palikota w okręgu wyborczym nr 8 w Zielonej Górze i uzyskał mandat posła na Sejm VII kadencji. Oddano na niego 15 335 głosów (4,61% głosów oddanych w okręgu). W październiku 2013, w wyniku przekształcenia Ruchu Palikota, został działaczem partii Twój Ruch. W marcu 2015, po rozpadzie klubu poselskiego TR, znalazł się w kole Ruch Palikota. W wyborach w 2015 nie uzyskał poselskiej reelekcji. W lipcu 2018 przystąpił do Platformy Obywatelskiej. W wyborach samorządowych w 2018 bezskutecznie kandydował z ramienia Koalicji Obywatelskiej do sejmiku lubuskiego. Został pełniącym obowiązki dyrektora Stołecznego Centrum Sportu Aktywna Warszawa.
Życie prywatne.
Jest kawalerem. Zamieszkał w Warszawie. Ma dwoje dzieci: córkę Aleksandrę i syna Tymona.

</doc>
<doc id="2442377" url="https://pl.wikipedia.org/wiki?curid=2442377" title="Dialekt babiloński">
Dialekt babiloński

Język/dialekt babiloński – jeden z głównych dialektów języka akadyjskiego, który wykształcił się na początku II tys. p.n.e. z dialektu staroakadyjskiego na obszarze środkowej i południowej Mezopotamii. W użyciu pozostawał do końca I tys. p.n.e. Zapisywany był w piśmie klinowym. W rozwoju języka babilońskiego wyróżnianych jest pięć etapów: starobabiloński, średniobabiloński, młodobabiloński, nowobabiloński i późnobabiloński.
Język/dialekt starobabiloński (klasyczny).
Poświadczony w źródłach pisanych z 1 połowy II tys. p.n.e., przede wszystkim listach, dokumentach prawnych i tekstach literackich. Na okres ten przypada panowanie I dynastii z Babilonu (1894-1595 p.n.e.), wraz z którą rozpoczęła się polityczna i kulturowa dominacja Babilonu w Mezopotamii. 
Język/dialekt średniobabiloński.
Poświadczony w źródłach pisanych z 2 połowy II tys. p.n.e., przede wszystkim dokumentach, inskrypcjach królewskich i tekstach literackich. 
Język ten przejęli też Kasyci, którzy na początku XVI wieku p.n.e. objęli rządy w południowej Mezopotamii. W okresie tym daje się zauważyć dużą staranność w użyciu języka, co było spowodowane najprawdopodobniej tym, iż obca warstwa panująca (Kasyci) starała się dostosować do wysokiej miejscowej kultury ludu podbtego.
Język/dialekt młodobabiloński.
Poświadczony w źródłach pisanych z 1 połowy I tys. p.n.e. Jest on językiem literackim nie tylko Babilonii, ale też Asyrii, gdyż większość utworów literatury asyryjskiej zapisana została tym właśnie dialektem. Młodobabiloński znacznie bardziej związany jest ze starobabilońskim, niż dialekt średniobabiloński.
Język/dialekt nowobabiloński.
Język potoczny, zaświadczony w listach i dokumentach z okresu ok. 1000-625 p.n.e. W dialekcie tym coraz wyraźniejsze stają się wpływy języka aramejskiego.
Język/dialekt późnobabiloński.
Język państwa Chaldejczyków, spokrewnionych z Aramejczykami. Poświadczony jest w źródłach pisanych po 625 r. p.n.e. Inskrypcje królów chaldejskich państwa nowobabilońskiego oraz teksty literackie nawiązują do dawnych okresów języka akadyjskiego. Wraz z upływem czasu jednak dialekt ten staje coraz większą mieszaniną babilońsko-aramejską i powoli zaczyna wychodzić z użycia, gdyż w Babilonii dominującym językiem mówionym staje się aramejski. Pod koniec I tys. p.n.e. używany jest już tylko w środowisku uczonych i kapłanów. Na początku naszej ery język babiloński wychodzi zupełnie z użycia.

</doc>
<doc id="2442379" url="https://pl.wikipedia.org/wiki?curid=2442379" title="Józef Krakowski">
Józef Krakowski

Józef (Szaja) Krakowski ps. „Częstochowski”, „Józio”, „Ferdek” (ur. 29 czerwca 1914 w Rozprzy, zm. 25 kwietnia 1986 we Frankfurcie nad Menem) – działacz komunistyczny, oficer Urzędu Bezpieczeństwa.
Życiorys.
Okres przedwojenny.
Pochodził z rodziny żydowskiej, był synem Ignacego (Izraela). Od 1928 członek komunistycznej organizacji dziecięcej „Pionier”. 7 lipca 1929 wstąpił do ZMK/KZMP. Wszedł w skład Komitetu Miejskiego ZMK, łącznik, utrzymywał tzw. „przyjazdówkę” w Hotelu Kupieckim w Częstochowie. Wskutek dekonspiracji w 1923 przeniósł się do Łodzi, gdzie działał w Komitecie Dzielnicowym (KD) KZMP Prawa Śródmiejska i był kierownikiem biura „Pioniera” na miasto Łódź. Odpowiadał za organizację masowych demonstracji w mieście. W czasie strajku włókniarzy w 1933 był przewodniczącym Komitetu Strajkowego, za co został aresztowany podczas manifestacji 15 marca 1933 i skazany na rok więzienia. Podczas odbywania kary w Sieradzu wstąpił do Komunistycznej Partii Polski. Po wyjściu z więzienia został sekretarzem KD KZMP Bałuty oraz sekretarzem Lewicy Związkowej. Członek Międzyzwiązkowej Komisji Związków Zawodowych. Był delegatem związkowym w fabryce włókienniczej N. Eitington i S-ka, w której pracował. Został stałym członkiem komitetu jednolitofrontowego. Poszukiwany przez policję, w 1938 przeniósł się do Warszawy, a następnie został skierowany do Komitetu Okręgowego (KO) KPP Zagłębia Dąbrowskiego.
II wojna światowa.
We wrześniu 1939 udał się na tereny zajęte przez Armię Czerwoną. Działacz lwowskich sowieckich związków zawodowych i pracował w fabryce farb i lakierów. W 1941 został przyjęty do WKP(b) z zaliczeniem stażu partyjnego od 1928. Po wybuchu wojny niemiecko-sowieckiej zmobilizowany do Armii Czerwonej, służył w 178 pułku piechoty i walczył pod Podhajcami, Zbarażem i Kijowem. Ranny w czasie walk, po wyjściu ze szpitala wezwany do Moskwy przez Komitet Wykonawczy Kominternu. Za zgodą MK wyjechał do Buzułuku, do armii gen. Andersa, i został przydzielony do 27 pułku piechoty, jednak w dniu wyjazdu do Iranu otrzymał kategorię „E” (niezdolny do służby wojskowej) i został pozostawiony w ZSRR. 23 maja 1943 wstąpił do 1 Dywizji Piechoty im. Tadeusza Kościuszki. Od 20 sierpnia 1943 do 6 lutego 1944 zastępca dowódcy batalionu 3 pułku piechoty do spraw polityczno-wychowawczych. Po bitwie pod Lenino mianowany porucznikiem i odznaczony Brązowym Medalem Zasłużonym na Polu Chwały i sowieckim Orderem Czerwonej Gwiazdy. Na początku 1944 został zastępcą 9 pułku piechoty w 3 Dywizji Piechoty im. Romualda Traugutta, a następnie zastępcą dowódcy do spraw polityczno-wychowawczych samodzielnego batalionu szturmowego. Po utworzeniu Polskiego Sztabu Partyzanckiego odkomenderowany do Brygady Partyzanckiej „Grunwald” jako zastępca dowódcy ds. polityczno-wychowawczych. Po jej rozwiązaniu objął tę samą funkcję w Brygadzie im. Wandy Wasilewskiej. Wstąpił do PPR. Po rozformowaniu Brygady 2 sierpnia 1944 został skierowany do Lublina, gdzie był zastępcą pełnomocnika KC PPR i PKWN na dzielnicę Pragę. 14 września 1944 przemawiał na pierwszym ogólnym zebraniu członków PPR dzielnicy Pragi.
Działalność powojenna.
Absolwent kursu NKWD w Kujbyszewie. Od 6 listopada 1944 do 19 stycznia 1945 był zastępcą kierownika Wydziału Ochrony Rządu MBP. 16 stycznia 1945 wraz z gen. Władysławem Korczycem otrzymał polecenie przygotowania na 19 stycznia defilady w wyzwolonej Warszawie. Następnie został wyznaczony przez KC na II sekretarza Komitetu Łódzkiego (KŁ) PPR. 21 stycznia 1945 został komendantem gmachu Wojewódzkiego Urzędu Bezpieczeństwa Publicznego w Łodzi, a 27 stycznia 1945 mianowany zastępcą kierownika tegoż WUBP. Na tym stanowisku pozostawał do czerwca, następnie został przeniesiony do WUBP w Gdańsku na analogiczne stanowisko. Od końca września 1945 był zastępcą szefa WUBP w Warszawie (do listopada 1948). Członek Warszawskiego Komitetu Wojewódzkiego (WKW) PPR, delegat na Ogólnokrajową Naradę PPR i I Zjazd PPR w grudniu 1945. Pod koniec 1948 został zdemobilizowany w stopniu pułkownika WP. Od 1949 był naczelnym dyrektorem Polskiego Biura Podróży „Orbis” (do 1 stycznia 1957). Potem do 1968 pracował w Przedsiębiorstwie „Film Polski” jako szef produkcji zespołu „Kamera”. 9 lutego 1959 decyzją Zespołu Orzekającego Centralnej Komisji Kontroli Partyjnej (CKKP) PZPR został ukarany naganą z ostrzeżeniem m.in. za "wykorzystywanie stanowiska służbowego dla osiągania własnych korzyści, kumoterską politykę kadrową i brak nadzoru nad gospodarką podległych przedsiębiorstw". W kwietniu 1968 został zwolniony z pracy, a we wrześniu 1968 wydalony z PZPR. Wyemigrował do RFN, gdzie zmarł. Ojciec Andrzeja Krakowskiego.

</doc>
<doc id="2442380" url="https://pl.wikipedia.org/wiki?curid=2442380" title="Pomnik żołnierzy „Baszty” w Warszawie">
Pomnik żołnierzy „Baszty” w Warszawie

Pomnik żołnierzy „Baszty” w Warszawie – pomnik w formie obelisku usytuowany przy ulicy Dworkowej na warszawskim Mokotowie.
Upamiętnia ok. 140 powstańców warszawskich – w większości żołnierzy pułku AK „Baszta” – wziętych do niewoli i zamordowanych przez Niemców po wyjściu z kanałów w dniu 27 września 1944. Bywa czasem nazywany „Pomnikiem rozstrzelanych powstańców”.
Historia.
27 września 1944 dwie grupy powstańców warszawskich, które próbowały po upadku Mokotowa ewakuować się kanałami do pozostającego wciąż w polskich rękach Śródmieścia, omyłkowo wyszły na powierzchnię w pobliżu komendy niemieckiej żandarmerii przy ulicy Dworkowej. Wbrew regułom prawa wojennego Niemcy rozstrzelali ok. 140 wziętych w ten sposób do niewoli żołnierzy AK.
27 września 1984 – w 40. rocznicę zbrodni – przy ul. Dworkowej odsłonięto pomnik żołnierzy „Baszty”. Został on ufundowany dzięki staraniom ZBoWiD. Jednym z głównych inicjatorów budowy pomnika był kapral Aleksander Kowalewski „Longinus” – żołnierz kompanii K-4 pułku „Baszta”, który ocalał z egzekucji przy ul. Dworkowej. On też jako pierwszy zapalił znicz po jego odsłonięciu.
Pomnik został zaprojektowany przez Eugeniusza Ajewskiego, natomiast jego wykonawcą była Żerańska Fabryka Elementów Betoniarskich „Faelbet”.
Wygląd.
Pomnik ma kształt obelisku o wysokości około 6 metrów. Składa się z betonowej podstawy w kształcie nieregularnego prostokąta oraz trzech pylonów zwieńczonych sześciokątną płytą. W środku wybrukowanej kamieniami podstawy umieszczono symboliczny właz kanałowy. Pylony zostały natomiast przyozdobione: krzyżem Virtuti Militari, powstańczą kotwicą oraz odznaką pułku „Baszta”. Od pobliskiego włazu kanałowego do pomnika prowadzą ślady stóp namalowane białą farbą.
Na pomniku umieszczono tablicę z wypisaną mosiężnymi literami inskrypcją:

</doc>
<doc id="2442383" url="https://pl.wikipedia.org/wiki?curid=2442383" title="Michał Krynicki">
Michał Krynicki

Michał Marian Krynicki (ur. 3 lutego 1950 w Warszawie, zm. 12 października 2011) – polski matematyk i sędzia lekkoatletyczny.
Życiorys.
Ukończył studia na Wydziale Matematyki i Mechaniki Uniwersytetu Warszawskiego (1973). Doktoryzował się w 1976 roku na podstawie pracy "O pewnych rozszerzeniach logiki elementarnej". W 1998 uzyskał stopień doktora habilitowanego na podstawie pracy "Z badań nad logikami z dodatkowym kwantyfikatorem". Był profesorem nadzwyczajnym UKSW. W latach 80. XX wieku pracował także w Algierii.
W latach 1973-2000 był wykładowcą Uniwersytetu Warszawskiego, a od 2000 roku – Uniwersytetu Kardynała Stefana Wyszyńskiego w Warszawie. Był prodziekanem, a od 2008 roku – dziekanem jego Wydziału Matematyczno-Przyrodniczego Szkoła Nauk Ścisłych. Był również dziekanem Wydziału Ekonomii i Zarządzania Wyższej Szkoły Ekonomiczno-Humanistycznej w Skierniewicach.
Jego główne zainteresowania matematyczne koncentrowały się wokół abstrakcyjnych logik i ich hierarchii, teoriogrowych charakteryzacji elementarnej równoważności, kwantyfikatorów Henkina i relacyjnych, arytmetyki w modelach skończonych. Był członkiem Polskiego Towarzystwa Matematycznego, członkiem rady i zarządu Polskiego Towarzystwa Logiki i Filozofii Nauki, członkiem Stowarzyszenia Matematyków i Informatyków z Niepełnosprawnościami i ich Przyjaciół „Integrał”.
Pasjonował się także chodem sportowym. W 1965 roku, w wieku niespełna 16 lat, ukończył kurs sędziowski. Posiadał uprawnienia sędziego międzynarodowego w chodzie sportowym. W latach 2001–2008 był członkiem Centralnego Kolegium Sędziów Polskiego Związku Lekkiej Atletyki, a od 1997 roku redagował Biuletyn CKS PZLA. Był wyróżniony Złotą Odznaką Honorową PZLA.
Zmagał się z chorobą nowotworową, która uniemożliwiła mu sędziowanie mistrzostw Europy juniorów w 2011. Msza pogrzebowa miała miejsce 19 października w kościele św. Marcina w Warszawie – uczestniczył w niej m.in. prezydent RP Bronisław Komorowski z małżonką oraz przedstawiciele środowisk akademickich i Polskiego Związku Lekkiej Atletyki. Pochowany na cmentarzu bródnowskim w Warszawie (kw. 112G-5-16).
Był bratem bliźniakiem Janusza, również sędziego i działacza lekkoatletycznego.

</doc>
<doc id="2442388" url="https://pl.wikipedia.org/wiki?curid=2442388" title="Artémides Zatti">
Artémides Zatti



</doc>
<doc id="2442410" url="https://pl.wikipedia.org/wiki?curid=2442410" title="SEAD">
SEAD



</doc>
<doc id="2442420" url="https://pl.wikipedia.org/wiki?curid=2442420" title="Diana Wiszniowa">
Diana Wiszniowa

Diana Wiktorowna Wiszniowa (, ur. 13 lipca 1976 w Leningradzie) – rosyjska baletnica, primabalerina w Teatrze Maryjskim w Rosji i American Ballet Theatre w Stanach Zjednoczonych.
Naukę tańca rozpoczęła w wieku sześciu lat w studiu choreograficznym w Pałacu Pionierów.
Następnie została przyjęta do Akademii Baletu im. Agrypiny Waganowej. Jej pierwszym nauczycielem była L. W. Bielskaja, a podczas ostatnich lat nauki L. W. Kowaljowa. Szkołę ukończyła z najlepszym wynikiem w historii uczelni. Po zdobyciu dyplomu w roku 1995, dołączyła do zespołu w Teatrze Maryjskim. Rok później została tam primabaleriną. Od 2003 związana również z nowojorskim American Ballet Theatre.
Odtwarzane role (wybór).
Występowała na deskach następujących teatrów: La Scali, Grand Opera, Royal Opera House, Metropolitan Opera, American Ballet Theatre, Paris Opera Ballet, Covent Garden i Teatru Bolszoj.
Repertuar Wiszniowej obejmuje m.in. role klasyczne w takich inscenizacjach jak: "Don Kichot" (jako Kitri), "Romeo i Julia" (Julia), "La Bayadère" (Nikiya), "Śpiąca królewna" (Aurora), "Jezioro łabędzie" (Odetta-Odylia) i "Giselle" (Giselle). Występowała także w dziełach współczesnych choreografów.
Występowała również podczas ceremonii otwarcia Zimowych Igrzysk Olimpijskich 2014 w Soczi.
Nagrody i wyróżnienia.
Otrzymała wiele nagród, tytułów i odznaczeń, m.in.:
W 2007 otrzymała z rąk prezydenta Federacji Rosyjskiej tytuł Ludowej Artystki Federacji Rosyjskiej. Rok później Wiszniowa dołączyła do Honorowego Zarządu organizacji Russian Children's Welfare Society (RCWS).
Inspiracje dla filmu.
Niektóre wydarzenia z życia i kariery baletowej Diany Wiszniowej zostały przedstawione w filmie "Czarny łabędź", jako sceny z życia głównej bohaterki – baleriny Niny Sayers. Wymieniana jest np. scena, w której Nina wychodzi na scenę ociekając krwią i tańczy mimo poważnego zranienia się za kulisami ostrym przedmiotem. Taka sytuacja miała miejsce w Metropolitan Opera podczas spektaklu Romeo i Julia z główną partią Wiszniowej.
Diana Wiszniowa dostała propozycję zagrania roli Niny Sayers w filmie, jednak zrezygnowała ze względu na inne zobowiązania.

</doc>
<doc id="2442442" url="https://pl.wikipedia.org/wiki?curid=2442442" title="Jaskiniowcy">
Jaskiniowcy



</doc>
<doc id="2442445" url="https://pl.wikipedia.org/wiki?curid=2442445" title="Trichopodus pectoralis">
Trichopodus pectoralis



</doc>
<doc id="2442454" url="https://pl.wikipedia.org/wiki?curid=2442454" title="Alberto (kardynał S. Teodoro)">
Alberto (kardynał S. Teodoro)



</doc>
<doc id="2442468" url="https://pl.wikipedia.org/wiki?curid=2442468" title="Lambis">
Lambis

Lambis – rodzaj dużych tropikalnych ślimaków morskich z rodziny skrzydelnikowatych (Strombidae), występujących w Indopacyfiku, wyróżniających się fantazyjnym kształtem muszli, zwykle atrakcyjnie ubarwionych. W języku polskim określane są zwyczajową nazwą szponiatka.
Końce jajowatej muszli łączy szczelinowaty otwór. Jego zewnętrzna krawędź jest silnie rozszerzona, zaopatrzona w wybiegające na wszystkie strony, zaostrzone i szponiasto zakrzywione 
wyrostki, w liczbie 6–12. Długość muszli mieści się w przedziale 15–30 cm. Niektóre wyrostki (np. u "Lambis crocata pilsbryi") bywają dłuższe niż właściwa muszla.
Szponiatki są mieszkańcami płytkiego, piaszczystego dna morskiego Pacyfiku i Oceanu Indyjskiego. Roślinożerne – żywią się glonami. 
Do rodzaju "Lambis" należą następujące gatunki:
Galeria.
Muszle szponiatek

</doc>
<doc id="2442469" url="https://pl.wikipedia.org/wiki?curid=2442469" title="Federica Ferraro">
Federica Ferraro

Federica Ferraro (ur. 18 sierpnia 1988) – włoska lekkoatletka specjalizująca się w chodzie sportowym. 
W 2006 była siódma na mistrzostwach świata juniorów w Pekinie, a rok później zajęła szóstą lokatę na juniorskich mistrzostwach Europy. Podczas rozegranych w 2009 w Kownie mistrzostw Europy młodzieżowców uplasowała się na dziesiątej pozycji. Siódma zawodniczka uniwersjady w 2011. Złota medalistka mistrzostw Włoch oraz reprezentantka kraju w pucharze Europy w chodzie oraz pucharze świata w chodzie. 
Rekord życiowy w chodzie na 20 kilometrów: 1:31:20 (13 października 2013, Chiasso). 

</doc>
<doc id="2442482" url="https://pl.wikipedia.org/wiki?curid=2442482" title="Kto zabił?">
Kto zabił?

Kto zabił? (org. "Quai des Orfèvres") – film kryminalny z 1947 roku wyreżyserowany przez Henriego-Georges’a Clouzota. Film oparty jest na powieści Stanislasa-Andrégo Steemana pt. "Légitime défense". Bohaterem filmu jest inspektor Antoine, próbujący rozwikłać zagadkę śmierci producenta filmowego; akcja obrazu dzieje się w środowisku kabaretowym.
W 1947 roku film otrzymał nagrodę na Festiwalu Filmowym w Wenecji.

</doc>
<doc id="2442484" url="https://pl.wikipedia.org/wiki?curid=2442484" title="Wołanie o prawa kobiety">
Wołanie o prawa kobiety

Wołanie o prawa kobiety, tytuł oryginału "A Vindication of the Rights of Woman: with Strictures on Political and Moral Subjects" – utwór autorstwa Mary Wollstonecraft (1792), uważany za jedną z najwcześniejszych prac z zakresu filozofii feministycznej. Wollstonecraft odpowiada w nim ówczesnym teoretykom polityki i wychowania, uważającym, że kobiet nie powinno się kształcić. Jej zdaniem kobiety powinny odbierać wykształcenie odpowiadające ich pozycji w społeczeństwie. Mogą one być „towarzyszkami życia” swoich mężczyzn, a nie jedynie ich małżonkami. Zamiast postrzegać kobiety jako ornament czy własność przekazywaną na drodze małżeństwa, należy w nich widzieć istoty ludzkie wyposażone w te same fundamentalne prawa co mężczyźni.
Wollstonecraft przystąpiła do pisania "Praw kobiety" po przeczytaniu raportu do francuskiego Zgromadzenia Narodowego Charles’a Maurice’a de Talleyrand-Périgord z 1791 roku, w którym stwierdzono, że kobiety powinny otrzymywać tylko kształcenie domowe. Wychodząc od tej wypowiedzi, przypuściła szeroki atak przeciwko podwójnym standardom płciowym i działaniom mężczyzn, w wyniku których kobiety nadmiernie oddają się emocjonalności. Wollstonecraft pisała "Prawa kobiety" w pośpiechu, reagując na bieżące wydarzenia. Miała zamiar napisać drugi tom, który miał być bardziej przemyślany, ale zmarła przed jego ukończeniem.
Chociaż Wollstonecraft wzywa do równości płci w poszczególnych obszarach życia, takich jak moralność, nie twierdzi jednak, że kobiety i mężczyźni są równi. Niejednoznaczność jej stanowiska utrudnia jej klasyfikację jako feministki, zwłaszcza że to pojęcie nie istniało jeszcze w jej czasach.
Współcześnie popularne jest błędne twierdzenie, że odbiór "Wołania o prawa kobiety" był negatywny. Negatywna reakcja na ten utwór nastąpiła jednak dopiero po śmierci autorki, kiedy jej mąż, William Godwin, wydał "Memoirs of the Author of a Vindication of the Rights of Woman" (1798). Natomiast zaraz po wydaniu "Wołania o prawa kobiety" utwór został przyjęty dobrze. Jeden z biografów nazwał ten utwór „być może najbardziej oryginalną książką stulecia”.
Kontekst historyczny.
"Wołanie o prawa kobiety" zostało napisane w burzliwym okresie rewolucji francuskiej. W Wielkiej Brytanii odbiła się ona echem w szeregu debat ("Revolution Controversy"), poruszających takie tematy jak reprezentatywny rząd, prawa człowieka czy rozdział państwa od kościoła. Wollstonecraft po raz pierwszy zabrała głos w tych debatach w 1790 roku, publikując "Wołanie o prawa człowieka", będące odpowiedzią na "Rozważania o rewolucji we Francji" Edmunda Burke’a (1790). W tej pracy Burke krytykował stanowisko wielu brytyjskich myślicieli i pisarzy, którzy z zadowoleniem przyjęli wybuch rewolucji francuskiej, widząc ją jako odpowiednik angielskiej chwalebnej rewolucji z 1688 roku, w której wyniku ograniczono uprawnienia monarchii. Burke dowodził, że właściwą historyczną analogią do rewolucji francuskiej byłaby angielska wojna domowa (1642–1651), podczas której stracono Karola I (1649). Burke postrzegał rewolucję francuską jako brutalne obalenie legalnego rządu. W "Rozważaniach" twierdzi, że obywatele nie mają prawa do buntu przeciwko swemu rządowi, ponieważ cywilizacja opiera się na społecznym i politycznym konsensusie. Nie można nieustannie podważać jej tradycji, gdyż rezultatem byłaby anarchia. Jednym z kluczowych argumentów Wollstonecraft z "Praw człowieka" (opublikowanych zaledwie sześć tygodni po "Rozważaniach" Burke’a), jest to, że prawa nie mogą opierać się na tradycji. Prawa obowiązują, ponieważ są one rozumne i sprawiedliwe, niezależnie od ich zakorzenienia w tradycji.
Drugim autorem, w którego wymierzone były argumenty Wollstonecraft był Charles-Maurice de Talleyrand-Périgord. W 1791 przedstawił on francuskiemu Zgromadzeniu Narodowemu swój "Rapport sur l’instruction publique", w którym pisał o projekcie systemu edukacji publicznej:
Pozwólcie nam wychować kobiety tak, by nie dążyły do przywilejów, których Konstytucja im odmawia, ale żeby znały i doceniały te, które Konstytucja im gwarantuje . . . Mężczyźni są stworzeni do życia na scenie tego świata. Publiczna edukacja odpowiada temu: wcześnie stawia przed ich oczami wszystkie dziedziny życia. Jedynie proporcje są tu różne. Domowa edukacja jest lepsza dla kobiet. Mniej muszą one uczyć się na temat radzenia sobie z interesami innych, niż przyzwyczajania się do spokojnego i cichego życia.
Wollstonecraft zadedykowała "Prawa kobiety" Talleyrandowi: „Z wielką przyjemnością przeczytawszy broszurę niedawno ogłoszoną przez Pana, Panu dedykuję ten tom. Chciałabym, Panie, abyś na nowo rozważył kwestię niniejszą i poważnie przemyślał to, co tu zaproponowałam, a co dotyczy praw kobiet i narodowej edukacji – wzywam do tego zdecydowanym tonem, przez który przemawia wspólne nam człowieczeństwo”. Pod koniec 1791 roku francuska działaczka kobieca Olympe de Gouges wydała swoją "Deklarację Praw Kobiety i Obywatelki", a kwestia praw kobiet znalazła się w centrum politycznych debat zarówno we Francji, jak i w Wielkiej Brytanii.
"Wołanie o prawa kobiety" jest rozszerzeniem argumentów Wollstonecraft przedstawionych w "Wołaniu o prawa człowieka". "Prawa człowieka" odnoszą się do praw XVIII-wiecznych Brytyjczyków, podczas gdy w "Prawach kobiety" autorka skupia się na prawach przyznanych abstrakcyjnej „kobiecie”. Nie wyodrębnia ona swoich argumentów w odniesieniu do XVIII-wiecznej kobiety czy Brytyjki. Pierwszy rozdział "Praw kobiety" porusza problem praw naturalnych, rozpatrując kto i na jakiej podstawie ma te niezbywalne prawa. Według autorki, ponieważ prawa naturalne dane są przez Boga, to odmawianie ich jednej grupie społecznej przez drugą jest grzechem. "Prawa kobiety" nie tylko podejmowały problematykę aktualnych wydarzeń we Francji i Wielkiej Brytanii, lecz także szersze kwestie rozpatrywane przez ówczesnych filozofów polityki, takich jak John Locke czy Jean-Jacques Rousseau.
Tematyka.
Pisząc swoją pracę, Wollstonecraft nie zastosowała stylu charakterystycznego dla ówczesnych, osiemnastowiecznych dzieł filozoficznych, opierających się na formalnej argumentacji. "Prawa kobiety" to długi esej, który wszystkie swoje główne tematy wprowadza w początkowych rozdziałach, a następnie wielokrotnie do nich powraca, za każdym razem rozpatrując je z innego punktu widzenia. Jej styl łączy racjonalną argumentację z żarliwą retoryką wrażliwości.
W XVIII wieku "wrażliwość" pojmowano jako zjawisko fizyczne, powiązane z pewnym zbiorem poglądów moralnych. Lekarze wierzyli, że im bardziej wrażliwe są ludzkie nerwy, tym bardziej emocjonalnie będą oni reagowali na bodźce otoczenia. Ponieważ uważano, że kobiety mają bardziej czułe nerwy od mężczyzn, uznawano również, że są one bardziej uczuciowe od mężczyzn. Nadmiar emocji związany z wrażliwością również może powodować współczucie: osoby wrażliwe mogą łatwo solidaryzować się z cierpiącymi ludźmi. Takie miały być np. źródła abolicjonizmu. Jednak nadmierna wrażliwość miała także paraliżować. Jak wyjaśnia badacz G.J. Barker-Benfield, „wrodzona subtelność nerwów była również wiązana z większym cierpieniem, słabością oraz podatnością na zaburzenia”.
W czasie gdy Wollstonecraft pisała "Prawa kobiety", pojęcie wrażliwości było już od szeregu lat celem ataków. Wrażliwość, która – jak zakładano początkowo – miała zbliżać jednostki ku sobie przez wzajemne współczucie była teraz postrzegana jako „głęboko separująca”. Powieści, sztuki teatralne oraz poezje, które stosowały język wrażliwości, wyrażały jednocześnie idee prawa jednostki, wolności seksualnej oraz odbiegających od konwencji związków rodzinnych, opartych jedynie na uczuciu. Ponadto jak twierdzi Janet Todd, badaczka wrażliwości, „wielu Brytyjczyków uważało, że kult wrażliwości feminizował naród, dając kobietom nadmierną pozycję, a mężczyzn pozbawiając męskości”.
Racjonalna edukacja.
Jednym z najważniejszych argumentów Wollstonecraft w "Prawach kobiety" jest to, iż kobiety powinny się kształcić, aby mogły przyczynić się do dobra społeczeństwa. W XVIII wieku zarówno filozofowie edukacji, jak i autorzy poradników dobrych manier zakładali, że kobiety są niezdolne do racjonalnego i abstrakcyjnego myślenia. Uważano, iż kobiety były zbyt wrażliwe i delikatne, by móc myśleć jasno. Wollstonecraft wraz z innymi reformatorkami takimi jak Catharine Macaulay oraz Hester Chapone twierdziły, że kobiety są w rzeczywistości zdolne do racjonalnego myślenia i zasługują na kształcenie. Dowodziła tego w "Thoughts on the Education of Daughters" (1787), w której radzi, w jaki sposób wychowywać córki, w książce dla dzieci "Original Stories from Real Life" (1788), jak również w "Prawach kobiety".
Stwierdzając we wstępie, że „mój główny argument powstał na prostej zasadzie, że jeśli [kobieta] nie jest przygotowana przez edukację, by stać się towarzyszką mężczyzny, to zatrzyma rozwój wiedzy i cnoty; prawdy muszą być wspólne dla wszystkich”, Wollstonecraft twierdziła, że społeczeństwo niekształcące kobiet zwyrodnieje, przede wszystkim dlatego, iż matki są pierwszymi nauczycielami małych dzieci. Problem niewykształconych kobiet był jej zdaniem dziełem mężczyzn i opierał się na „zdradliwym systemie wychowania wyprowadzonym z książek, napisanych na ten temat przez mężczyzn. Ci zaś, w płci żeńskiej [widzieli] samice raczej niż istoty ludzkie [...]”. Kobiety potrafią być racjonalne. Jeśli wydaje się, że nie są, wynika to z tego, że mężczyźni odmówili im możliwości kształcenia oraz zachęcali je do bycia lekkomyślnymi. Wollstonecraft opisuje głupie kobiety jako „zabawki”, czy mówi o ich „psim przywiązaniu”. Jednocześnie jednak autorka podkreśla, że kobiety mogą nie być w stanie osiągnąć tego samego poziomu wiedzy co mężczyźni.
Wollstonecraft atakuje autorów poradników dobrych manier (np. Jamesa Fordyce i Johna Gregory), a także filozofów edukacji, m.in. Jeana-Jacques’a Rousseau, który twierdzi, że kobieta nie potrzebuje racjonalnego wykształcenia. W znanym ustępie "Emila" (1762) Rousseau argumentuje, że kobiety powinno się uczyć dla przyjemności mężczyzn. Wollstoncraft, rozzłoszczona argumentacją Rousseau, atakuje nie tylko to stwierdzenie, ale także samego autora. Chcąc zilustrować ograniczenia współczesnych teorii wychowania dotyczących kobiet, Wollstonecraft pisała: „[u]czony od dzieciństwa, iż berłem kobiety jest jej uroda, umysł kształtuje się odpowiednio do ciała i, błądząc po owej złoconej klatce, skupia się jedynie nad tym, jak ozdobić swoje więzienie”. Jej zdaniem bez edukacyjnej ideologii, zachęcającej młode kobiety do skupienia się na urodzie i wrażeniu, jakie sprawiają, mogłyby one osiągnąć o wiele więcej. Żony mogłyby być „towarzyszkami życia” swoich mężów. Mogłyby nawet kontynuować pracę zawodową, jeśli by tak wybrały. „Kobiety jak najbardziej mogą uczyć się sztuki leczenia i być lekarkami tak samo dobrymi jak pielęgniarkami. A położnictwo wydaje się dla nich jak najbardziej przeznaczone. [...] Mogłyby także studiować politykę [...]. Mogłyby też kobiety prowadzić różnego rodzaju interesy [...]”.
Dla Wollstonecraft „[n]ajdoskonalszą edukacją [...] będzie takie ćwiczenie rozumności, które jest najlepiej pomyślane ku wzmocnieniu ciała i kształtowaniu serca. Lub, innymi słowy, które umożliwia jednostce nabycie takich nawyków cnoty, które uczynią ją niezależną”. Oprócz swojej ogólnej argumentacji filozoficznej Wollstonecraft zarysowuje szczegółowy plan edukacji narodowej przeciwstawiany projektowi Talleyranda. W rozdziale 12 „O edukacji narodowej” proponuje, by wszystkie dzieci były posyłane do „szkoły dziennej”, która jest uzupełniana o edukację domową. Wskazuje również, że szkoły powinny być koedukacyjne, twierdząc, że kobiety i mężczyźni, których małżeństwa są fundamentem społeczeństwa, powinni być kształceni w tym samym modelu edukacji”.
Feminizm.
Istnieje spór, w jakim stopniu "Prawa kobiety" są tekstem feministycznym. Z powodu różnych znaczeń pojęcia "feminizm" różni badacze dochodzili do odmiennych konkluzji. Sama Wollstonecraft nie mogła nazywać swoich tekstów „feministycznymi”, gdyż pojęcia „feministyczny” i „feminizm” nie istniały aż do roku 1890. Ponadto w czasach autorki nie było ruchu feministycznego, do którego można by się odnosić.
We wstępie do swojej pracy na temat myśli Wollstonecraft, Barbara Taylor pisze:
Opisywanie [filozofii Wollstonecraft] jako feministycznej jest problematyczne i robię to tylko po głębokim zastanowieniu. To określenie jest oczywiście anachroniczne. Traktowanie myśli Wollstonecraft jako zapowiedzi dziewiętnasto- i dwudziestowiecznej argumentacji feministycznej mogłoby oznaczać utratę lub zniekształcenie niektórych jej kluczowych elementów. Zasadniczym tego przykładem były powszechne zaniedbania kwestii jej przekonań religijnych i błędne przedstawienie jej jako burżuazyjnego liberała, co doprowadziło w konsekwencji do zastąpienia jej inspirowanego religijnie utopijnego radykalizmu przez świecki, sprzyjający podziałom klasowym reformizm. Były to jednak idee obce Wollstonecraft, tak jak jej marzenie o obiecanej przez Boga erze powszechnej szczęśliwości jest obce dla nas. Jeszcze ważniejsze jednak było błędne opisywanie postawy politycznej Wollstonecraft jako heroiczno-indywidualistycznej, gdy tymczasem jej dążenie do emancypacji kobiet było zakorzenione w jej poglądach etycznych. Zdaniem Wollstonecraft głównym celem kobiet powinno być osiągnięcie cnoty etycznej, i taki też był cel ich wyzwolenia.
W "Prawach kobiety" Wollstonecraft nie domaga się równości płci przy użyciu tych samych argumentów i tego samego języka, których użyłyby żyjące w późnym dziewiętnastym i dwudziestym wieku feministki. Na przykład zamiast jednoznacznego stwierdzenia, że mężczyźni i kobiety są równi, Wollstonecraft pisze, że mężczyźni i kobiety są równi w oczach Boga, co oznacza, że oboje są podmiotami tego samego prawa moralnego. Dla Wollstonecraft kobiety i mężczyźni są równi w najważniejszych dziedzinach życia. Mimo że ten pomysł może nie zdawać się rewolucyjny czytelnikom w XXI wieku, jego założenia były rewolucyjne w wieku XVIII. Zakłada on na przykład, że skromność jest cnotą nie tylko kobiet, lecz również mężczyzn. Podobnie jest z poszanowaniem świętości małżeństwa. Argumenty Wollstonecraft ukazały podwójny standard w traktowaniu płci pod koniec XVIII wieku i wymagały, aby mężczyźni dążyli do tych samych cnót, co kobiety.
Jednakże argumenty Wollstonecraft przemawiające za równością nie zgadzały się z jej stanowiskiem uznającym wyższość męskiej siły i wartości. Słynne jest niejednoznaczne stwierdzenie Wollstonecraft:
Proszę nie wyciągać wniosków, jakobym próbowała odwracać wszelki porządek. Przyznałam już, że budowa ciała mężczyzn zdaje się wskazywać, że zostali stworzeni przez Opatrzność do osiągania wyższego poziomu cnót. Mówię ogólnie o płci męskiej. Ale nie widzę nawet cienia powodu, aby w związku z tym zakładać, że ze względu na różną od kobiecej naturę, ich cnoty także powinny się różnić. W rzeczywistości, jakże miałyby się różnić, skoro istnieje tylko jeden, wieczny wzorzec cnoty? Muszę więc, jeśli wnioskuję logicznie, utrzymywać, że cnoty obu płci mają ten sam kierunek – utrzymywać równie uparcie, jak to, że Bóg istnieje.
Ponadto Wollstonecraft to raczej mężczyzn, niż kobiety wzywała do zainicjowania społecznych i politycznych zmian, które wytyczyła w "Prawach kobiety". Ponieważ kobiety były niewyedukowane, to nie mogły zmieniać swojej sytuacji i mężczyźni muszą przyjść im z pomocą. Wollstonecraft pisała na końcu rozdziału „Zgubne efekty, które powstają z nienaturalnych różnic w społeczeństwie”:
[Ch]ciałabym przekonać rozsądnych mężczyzn, którzy mają wpływy, co do istotności niektórych moich uwag i nakłoniłabym ich do obiektywnego rozważenia całości moich spostrzeżeń. Apeluję do ich rozumności i – jako istota pokrewna – proszę w imieniu swojej płci o wzgląd. Błagam ich o wsparcie w emancypacji swoich towarzyszek, aby mogły się one stać dla nich pomocą! Gdyby mężczyźni szczodrze uwalniali nas z łańcuchów i cieszyli się rozsądnym towarzystwem zamiast niewolniczego posłuszeństwa, z całą pewnością uznaliby nas za bardziej spostrzegawcze córki, za serdeczniejsze siostry, wierniejsze żony, rozsądniejsze matki – słowem, za lepsze obywatelki.
Ostatnia powieść Wollstonecraft, "" (1798), kontynuacja "Prawa kobiety" w formie powieściowej, jest zazwyczaj uznawana za najbardziej radykalną, feministyczną pracę tej autorki.
Wrażliwość.
Jedna z najbardziej ostrych krytyk Wollstonecraft zawartych w "Prawach kobiety" wymierzona jest przeciwko fałszywej i nadmiernej wrażliwości, szczególnie u kobiet. Autorka argumentuje, że kobiety, które poddają się wrażliwości, są „zdmuchiwane przez każdy chwilowy wybuch uczucia”. Kobiety takie stają „ofiarą swoich zmysłów” i nie mogą myśleć racjonalnie. Nie tylko szkodzą one sobie, ale także całej cywilizacji. Rozum i uczucia nie są jednak niezależne. Wollstonecraft wierzy, że powinny one komunikować się między sobą. Dla autorki, podobnie jak dla osiemnastowiecznego filozofa Davida Hume’a, namiętności są podstawą tego, co rozumne. Był to motyw przewijający się przez całą jej twórczość, w szczególności widoczny w powieściach "" (1788) i "Maria: or, The Wrongs of Woman".
Jako część argumentacji, że kobiety nie powinny pozostawać jedynie pod władzą uczuć, Wollstonecraft podkreśla, że nie powinny one być ograniczane lub niewolone przez swoje ciała i emocje seksualne. Te fragmenty skłoniły współczesne feministki do twierdzenia, że Wollstonecraft intencjonalnie odmawiała kobietom prawa do seksualnych pragnień. Cora Kaplan argumentuje, że takie „negatywne i preskryptywne ataki na kobiecą seksualność” są motywem przewodnim "Praw kobiety".
Na przykład Wollstonecraft radzi swoim czytelniczkom, aby pozwoliły „spokojnie namiętności osunąć się w przyjaźń” w idealnym małżeństwie (to jest w idealnej miłości opartej na małżeństwie, które rozwija się w czasie). Jak pisze” „gdy pobiera się dwoje cnotliwych młodych ludzi, być może byłoby szczęśliwie, gdyby ich namiętność sprawdzona została w innych okolicznościach”. Według Wollstonecraft, „miłość i przyjaźń nie może istnieć w tym samym łonie”. Jak wyjaśnia Mary Poovey, „Wollstonecraft obawia się, że kobiety w rzeczywistości mogą pragnąć lubieżnych zalotów mężczyzn i poniżających uprzejmości i że podrzędna pozycja kobiet może być zasłużona. Dopóki kobiety nie przekroczą swoich cielesnych pragnień i cielesnej formy, będą zakładnikami ciała”. Kobiety niezainteresowane seksualnością nie mogą być również zdominowane przez mężczyzn. Wollstonecraft martwi się, że kobiety są zżerane przez „romantyczne, chwiejne uczucia”, to znaczy interesują się tylko zadowalaniem swych żądz. Zdaniem Kaplan "Prawa kobiety" „eliminują seksualność z życia kobiet, jednocześnie nadają zbyt wielkie znaczenie temu, co zmysłowe w codziennym życiu kobiet”. Wollstonecraft była tak zdeterminowana, by wytrzeć seksualność z obrazu idealnej kobiety, że w konsekwencji skończyła na argumentowaniu za brakiem pierwiastka seksualnego w kobietach. Ale, jak Kaplan i inni zauważyli, Wollstonecraft mogła być zmuszona do tego posunięcia, ponieważ: „ważne jest, aby pamiętać, że wizerunek kobiety jako aktywnej politycznie i niezależnej był wówczas ściśle wiązany z niepohamowaną i występną seksualnością”.
Republikanizm.
Claudia L. Johnson, badaczka Wollstonecraft, nazwała "Prawa kobiet" „republikańskim manifestem”. Johnson twierdzi, że Wollstonecraft odwoływała się do siedemnastowiecznej tradycji republikańskiej i próbowała przywrócić jej etos. W wersji Wollstonecraft we wspólnocie politycznej powinny być określone silne, choć odrębne, męskie i kobiece role obywatelskie. Według Johnson, Wollstonecraft „potępia to, co uznaje za główny rys swojego wieku: upadek seksualnej różnicy i jego konsekwencję, czyli sentymentalizm. Problemem, który osłabia społeczeństwo jest według niej feminizacja mężczyzn”. Jeśli mężczyźni czują, że mogą przyjąć zarówno role męskie, jak i sentymentalne role kobiet to, zdaniem Wollstonecraft, nie pozostawiają oni żadnej roli otwartej dla samych kobiet. Johnson zatem widzi Wollstonecraft (obok Edmunda Burke’a z "Rozważań o rewolucji") jako krytyka maskulinizacji wrażliwości.
W "Wołaniu o prawa kobiet" Wollstonecraft obstaje przy tego rodzaju republikanizmie, który zawiera wiarę w ostateczne pozbycie się wszelkich tytułów, również przysługujących monarchii. Przedstawiła również myśl o tym, że każdy mężczyzna i każda kobieta powinni być reprezentowani w parlamencie. Jednak jej główne ostrze „krytycyzmu politycznego”, zdaniem Chrisa Jonesa – badacza Wollestonecraft, „jest sformułowany głównie w kategoriach moralności”. Jej definicja cnoty koncentruje się bardziej na szczęściu indywidualnym, niż na dobru całego społeczeństwa. Ma to odzwierciedlenie w tym, jak rozumie ona prawa naturalne. Ponieważ prawa te ostatecznie pochodzą od Boga, Wollestonecraft twierdzi, iż istnieją obowiązki związane z tymi prawami, ciążące na każdym bez wyjątku. Według Wollestonecraft jednostka jest nauczona republikanizmu i życzliwości dla rodziny; domowe relacje i związki rodzinne są kluczowe dla jej rozumienia spójności społeczeństwa i patriotyzmu.
Kwestie klasowe.
Pod wieloma względami na punkt widzenia "Wołania o prawa kobiety" wpłynął burżuazyjny światopogląd. Wollestonecraft adresuje swój tekst do klasy średniej, którą nazywa „najbardziej naturalnym stanem”. Bardzo często wychwala skromność i pracowitość, cnoty, które w tamtym czasie były wiązane z klasą średnią. Jako pisarka z klasy średniej, argumentująca za etosem klasy średniej, Wollestonecraft atakuje także zamożnych, używając tych samych argumentów, których używa przeciw kobietom. Wskazuje na „udawane wysubtelnienie”. próżność i nieobyczajność bogatych ludzi. Autorka pisze, że te „[s]łabe i sztuczne stworzenia, wyniesione ponad zwyczajne potrzeby i uczucia swojej rasy, przedwcześnie i wbrew naturze podkopują sam fundament cnoty i szerzą zepsucie na całe społeczeństwo!”.
Jednakże krytyka bogactwa niekoniecznie niesie ze sobą współczucie dla biednych. Według Wollestonecraft biedni ludzie są szczęśliwi, gdyż nigdy nie będą wplątani w sidła bogactwa: „Szczęśliwy ten, kto posiada troski życia, z którymi musi się borykać; albowiem dzięki tym zmaganiom nie staje się ofiarą wyczerpującego próżniactwa!”. Ponadto Wollstonecraft wskazuje, że dobroczynność ma jedynie negatywne konsekwencje, gdyż (jak przedstawił to Jones) „podtrzymuje to nierówności społeczne, jednocześnie nadając bogatym pozory cnotliwości”.
W swoim projekcie edukacji narodowej Wollestonecraft zachowuje rozwarstwienie klasowe, z wyłączeniem osób szczególnie inteligentnych. Jak pisze, „[p]o dziewiątym roku życia chłopcy i dziewczęta – przeznaczeni do zajęć domowych lub zawodów technicznych – powinni przechodzić do następnej szkoły i otrzymywać odpowiednie dla siebie wykształcenie [...] Młodzi chłopcy o większych zdolnościach lub bardziej majętni mogliby być teraz uczeni w innej szkole – języków żywych i martwych, podstaw nauk ścisłych, oraz kontynuować naukę historii i polityki na bardziej szeroką skalę, która nie pomijałaby literatury pięknej”.
Retoryka i styl.
Chcąc przezwyciężyć kulturowe oczekiwania co do piśmiennictwa kobiecego i konwencje filozoficznego i politycznego dyskursu, Wollstonecraft rozwija w "Prawach kobiety" jedyną w swoim rodzaju mieszankę męskiego i żeńskiego stylu. Wykorzystuje język filozofii, odnosząc się do swojej pracy jako do „traktatu” zawierającego „argumenty” i „zasady”. Wprowadza jednak także osobiste akcenty, stosując „ja” i „ty”, myślniki i wykrzykniki oraz autobiograficzne odwołania, które mają być wyrazem kobiecego głosu w literaturze. W "Prawach kobiety" łączą się elementy poradnika dobrych manier, krótkiego eseju i powieści, gatunków często kojarzonych z kobietami. Jednocześnie Wollstonecraft twierdzi, że mogą być one użyte do rozważania kwestii filozoficznych, na przykład na temat praw.
Chociaż Wollstonecraft sprzeciwia się nadmiernej wrażliwości, retoryka "Praw kobiety" jest czasami ożywiona i usiłuje sprowokować czytelnika. Wiele z bardziej emocjonalnych komentarzy w książce kierowanych jest do Rousseau. Na przykład po zacytowaniu długiego fragmentu z "Emila" Wollstonecraft stwierdza: „Pozostawię ten fragment bez komentarza, stwierdzając jedynie, że jest to filozoficzna rozpusta”. Na następnej stronie, po oskarżeniu projektu Rousseau dotyczącego edukacji kobiet, pisze: „Muszę sobie ulżyć przez nakreślenie innego obrazu”.
Te zdawkowe uwagi miały za zadanie przeciągnąć czytelnika na stronę autorki, jako że zakładają, że czytelnik się z nimi zgadza. Z jednej więc strony Wollstonecraft utrzymuje, że będzie pisać prostym stylem, aby jej idee mogły trafić do jak najszerszego kręgu odbiorców, z drugiej jednak strony łączy prosty, racjonalny język traktatu politycznego z namiętnym, poetyckim językiem wrażliwości. Ma to służyć zademonstrowaniu, że racjonalność i wrażliwość mogą się łączyć. W ten sposób Wollstonecraft broni swego stanowiska nie tylko argumentami, ale także środkami retorycznymi.
Aby plastycznie opisać sytuację społeczną kobiet, Wollstonecraft stosuje liczne analogie. Często porównuje kobiety do niewolników, wskazując, że są one na swoją niewolę skazane z powodu ignorancji i bezsilności. Jednak porównuje je także do „kapryśnych tyranek”, dzięki chytrości i fałszowi manipulujących mężczyznami. Kobieta jako niewolnica i kobieta jako tyran są więc dwiema stronami tej samej monety. Wollstonecraft porównuje również kobiety do żołnierzy. Podobnie jak oni, są one bowiem cenione jedynie za pozory, jakie sprawiają.
Wydanie poprawione.
Wollstonecraft pisała "Prawa kobiety" w pośpiechu, chcąc dać odpowiedź projektowi Talleyranda i skomentować bieżące wydarzenia. Po ukończeniu pracy napisała do swojego przyjaciela Williama Roscoe: „Jestem niezadowolona z siebie, bo nie oddałam całej sprawiedliwości temu tematowi. Nie podejrzewaj mnie tu o fałszywą skromność. Chcę powiedzieć, że gdybym miała więcej czasu, mogłabym napisać lepszą książkę, w każdym tego słowa znaczeniu”. Przygotowując "Prawa kobiety" do drugiego wydania, Wollstonecraft nie tylko poprawiła literówki i błędy gramatyczne, lecz również wzmocniła feministyczny wyraz swych argumentów. Zmieniła niektóre swoje stwierdzenia dotyczące różnic między mężczyznami a kobietami, wskazując na większą równość płci.
Wollstonecraft nigdy nie napisała drugiej części "Praw kobiety". William Godwin w pośmiertnym wydaniu dzieł Wollstonecraft opublikował notatki, które miały być w niej zawarte. Autorka zaczęła jednak pisać powieść "Maria: or, The Wrongs of Woman", którą większość badaczy uważa za literacką kontynuację "Praw kobiety". Pozostała ona jednak dziełem niedokończonym; ją również zawarto w wydanych przez Godwina "Posthumous Works".
Recepcja.
Po pierwszej publikacji "Praw kobiety" (1792) otrzymały one pozytywne recenzje w „Analytical Review”, „General Magazine”, „Literary Magazine”, „New York Magazine” i „Monthly Review”. Mimo tego utarło się przekonanie, że "Prawa kobiety" spotkały się z wrogim odbiorem. W tym samym roku (1792) wyszło drugie, poprawione wydanie. Prawie natychmiast utwór opublikowano w kilku miejscach w Stanach Zjednoczonych i przetłumaczono na język francuski. Zdaniem Thomasa Taylora był to natychmiastowy sukces. Tacy pisarze jak Mary Hays czy Mary Robinson odwoływali się we własnych pracach do dzieła Wollstonecraft. Hays cytowała "Prawa kobiety" w powieści "Memoirs of Emma Courtney" (1796) i wzorowała swoją bohaterkę na idealnej kobiecie z dzieła Wollstonecraft. Choć konserwatystki w rodzaju Hannah More potępiły Wollstonecraft, faktycznie łączyło je wiele wspólnych wartości. Badaczka Anne Mellor wykazała, że obie chciały społeczeństwa opartego na „chrześcijańskich cnotach racjonalnej życzliwości, uczciwości, cnotach osobistych, spełnieniu społecznych obowiązków, oszczędności, trzeźwości i ciężkiej pracy”. Na początku lat dziewięćdziesiątych XVIII wieku wielu brytyjskich pisarzy uczestniczyło w intensywnej debacie na temat pozycji kobiet w społeczeństwie. Wollstonecraft prowadziła polemiki na ten temat z szanowaną poetką i eseistką Anną Laetitią Barbauld. Barbauld opublikowała kilka wierszy, będących odpowiedzią na dzieło Wollstonecraft, co sama Wollsronecraft skomentowała w przypisach do "Praw kobiety".
Utwór ten wywołał również otwartą wrogość. Nie była nim zachwycona sawantka Elizabeth Carter. Neoplatonik i tłumacz Thomas Taylor, od którego rodzina Wollstonecraft wynajmowała dom w latach siedemdziesiątych XVIII wieku, napisał satyrę "A Vindication of the Rights of Brutes", za temat mającą prawa zwierząt. Żartobliwie dowodził w niej, że skoro kobiety mają mieć swoje prawa, to dlaczego nie zwierzęta?
Po śmierci Wollstonecraft w 1797 roku jej mąż William Godwin opublikował "Memoirs of the Author of A Vindication of the Rights of Woman" (1798). Ujawnił w nich wiele faktów o jej życiu prywatnym, które wcześniej nie były znane opinii publicznej: o jej nieślubnym dziecku, jej przygodach miłosnych i jej próbie samobójczej. Choć Godwin wierzył, że przedstawia swoją żonę z miłością, szczerością i współczuciem, współcześni czytelnicy byli zszokowani niekonwencjonalnym stylem życia Wollstonecraft. W konsekwencji stała się postacią ostro krytykowaną. Richard Polwhele zaatakował ją w swoim opublikowanym anonimowo poemacie "The Unsex’d Females" (1798). Była to reakcja na większą samodzielność kobiet w literaturze. W wierszu Hannah More była Chrystusem, a Wollstonecraft – szatanem. Poemat ten był szeroko znaną odpowiedzią na "Prawa kobiety". Jeden z recenzentów opisywał go jako „błyskotliwy poemat” pełen „zabawnych wycieczek sarkastycznego dowcipu” przeciwko „naszym współczesnym paniom”. Inny recenzent uznał go jednak za „nudny i pozbawiony życia fragment literacki”. Krytyczne odpowiedzi na "Prawa kobiety" pokrywały się z liniami podziałów politycznych.
Idee Wollstonecraft zostały powiązane z historią jej życia i pisarki poczuły, że odwoływanie się do niej stało się ryzykowne. Na przykład Hays, która była wcześniej bliską przyjaciółką oraz otwartą zwolenniczką Wollstonecraft i jej "Praw Kobiety", nie wspomniała o niej w "Illustrious and Celebrated Women" (1803), w którym opisywała wybitne postacie kobiece. Maria Edgeworth wyraźnie odcina się od Wollstonecraft w swojej powieści "Belinda" (1802). Opisuje tam Wollstonecraft pod karykaturalną postacią radykalnej feministki Harriet Freke. Nie odrzuca ona jednak idei Wollstonecraft, podobnie jak Jane Austen. Zarówno Edgeworth, jak i Austen wskazują, że kobiety są kluczowe w rozwoju narodu. Ukazują też kobiety jako rozsądne istoty, które powinny wybrać partnerskie małżeństwo.
Negatywne poglądy na temat Wollstonecraft utrzymywały się przez ponad stulecie. "Prawa kobiety" nie zostały ponownie wydane aż do połowy XIX wieku i wciąż zachowały aurę złej reputacji. George Eliot napisała: „w niektórych kręgach występują niejasne uprzedzenia wobec "Praw kobiety" ukazujące ją w taki czy inny sposób jako książkę karygodną, lecz dla czytelników, którzy podejdą do niej z takim nastawieniem, będzie zaskoczeniem, jak jest poważna, surowa etycznie i generalnie wymagająca”. Umiarkowana sufrażystka Millicent Garret Fawcett napisała wstęp do nowej edycji "Praw kobiety" wydanej w stulecie pierwodruku, oczyszczając pamięć o Wollstonecraft oraz wskazując ją jako pionierkę w walce o prawo wyborcze dla kobiet. "Prawa kobiety" wytyczyły drogę myśli feministycznej, jednak dwudziestowieczne feministki szukały inspiracji raczej w biografii Wollstonecraft niż w jej tekstach. Jej niekonwencjonalny tryb życia skłaniał je do podejmowania „życiowych eksperymentów”, jak nazwała to Virginia Woolf w swoim słynnym eseju o Wollstonecraft. Istnieją pewne dowody, że "Prawa kobiety" mogą mieć wpływ na współczesny feminizm. Ayaan Hirsi Ali, feministka, która krytykuje islamskie nakazy dotyczące kobiet, powołuje się na "Prawa kobiety" w swojej autobiografii "Niewierna". Przy pisaniu jej była „zainspirowana Mary Wollstonecraft, pionierką feminizmu, która mówiła kobietom, że mają taką samą zdolność rozumowania jak mężczyźni i zasługują na takie same prawa”.

</doc>
<doc id="2442489" url="https://pl.wikipedia.org/wiki?curid=2442489" title="Łukasz Krupa">
Łukasz Krupa

Łukasz Marcin Krupa (ur. 20 kwietnia 1981 w Bydgoszczy) – polski przedsiębiorca, poseł na Sejm VII kadencji.
Życiorys.
Ukończył w 2004 studia inżynierskie na Wydziale Budownictwa Akademii Techniczno-Rolniczej w Bydgoszczy, a w 2006 magisterskie na Wydziale Ekonomii Akademii Ekonomicznej w Poznaniu. W 2010 ukończył studia podyplomowe na kierunku rachunkowość w Akademii Ekonomicznej we Wrocławiu, podjął studia typu MBA w Wyższej Szkole Bankowej w Toruniu. W 2002 został osobą zarządzającą siecią kilku sklepów spożywczych, w 2005 zajął się także współprowadzeniem firmy budowlanej.
W wyborach parlamentarnych w 2011 uzyskał mandat poselski, kandydując z 1. miejsca na liście Ruchu Palikota w okręgu bydgoskim i otrzymując 18 401 głosów. W 2013, w wyniku przekształcenia Ruchu Palikota, został działaczem partii Twój Ruch. Kandydował bez powodzenia w wyborach do Parlamentu Europejskiego w 2014. Pod koniec lutego 2015 zawiesił członkostwo w TR. W następnym miesiącu, po rozpadzie klubu poselskiego TR, początkowo nie zdecydował się przystąpić do nowo powołanego koła Ruch Palikota (założonego przez posłów Twojego Ruchu), jednak po kilkunastu dniach je zasilił. W maju tego samego roku wystąpił z koła i z partii. W wyborach parlamentarnych w tym samym roku bez powodzenia ubiegał się o reelekcję z listy Platformy Obywatelskiej. Po zakończeniu pracy w Sejmie został pełnomocnikiem prezydenta Bydgoszczy Rafała Bruskiego do spraw utworzenia metropolii, a następnie dyrektorem Biura Stowarzyszenia Metropolia Bydgoszcz.
W 2018 z listy Koalicji Obywatelskiej (z rekomendacji PO) wszedł w skład sejmiku kujawsko-pomorskiego VI kadencji, zostając jego wiceprzewodniczącym.

</doc>
<doc id="2442498" url="https://pl.wikipedia.org/wiki?curid=2442498" title="Ballada o Cable’u Hogue’u">
Ballada o Cable’u Hogue’u

Ballada o Cable’u Hogue’u (ang. "The Ballad of Cable Hogue") – amerykański western z 1970 roku w reż. Sama Peckinpaha.
Fabuła.
Poszukiwacz złota Cable Hogue, zostaje ograbiony przez dwóch współtowarzyszy – Taggarta i Bowena – i pozostawiony bez wody na pustyni Arizony na pewną śmierć. Po czterech dniach wędrówki w palącym słońcu, u kresu sił przypadkiem natrafia na wodę. Źródło znajduje się niedaleko szlaku dyliżansu i jest jedynym w promieniu 40 mil. Cable zaczyna sprzedawać wodę, a dzięki przychylności i kredytowi lokalnego bankiera otwiera stację pocztową do obsługi dyliżansów. Szybko „staje na nogi” i w swojej oazie nazwanej „Cable Springs”, wraz z przygodnie poznaną w pobliskim miasteczku prostytutką imieniem Hildy wiedzie beztroski żywot. Po kilku latach w jednym z dyliżansów przybywają do jego stacji Taggart i Bowen, którzy onegdaj porzucili go na pustyni na pewną śmierć. Początkowo są zaskoczeni widokiem żywego Cable'a i niepewni jego reakcji. Ale dobroduszny i poczciwy Cable nie żywi do nich urazy – przeciwnie jest im wdzięczny za ich niecny uczynek, bowiem dzięki nim odnalazł wodę i swoje miejsce na ziemi, żyje szczęśliwie z ukochaną kobietą. Dawni towarzysze słysząc, że Cable ze swojej działalności osiąga niezły dochód i regularnie wypłacane przez kompanię pocztową pieniądze trzyma w domu, obiecują przed odjazdem, że wrócą. W tym czasie Hildy opuszcza Cable'a, ponieważ zawsze marzyła o życiu w San Francisco. Osamotniony Cable postanawia sprzedać „Cable Springs” i podążyć za ukochaną. Zanim jest w stanie zrealizować swoje postanowienie, powracają Taggart i Bowen z zamiarem ograbienia Cable'a. Ten nie daje się jednak zaskoczyć – w obronie własnej zabija Taggarta, a Bowenowi każe się wynosić precz. Bowen doskonale jednak wie, że marsz przez pustynię bez wody to dla niego pewna śmierć – płacząc prosi Cabela'a aby ten pozwolił mu zostać. Cable zgadza się, a nawet decyduje się pozostawić dawnemu prześladowcy całą stację by samemu móc odejść, a złoczyńcy dać szansę na normalne życie. W tym samym czasie w „Cable Springs” zjawia się we własnym automobilu elegancka i ociekająca bogactwem Hildy. W San Francisco zdążyła wyjść za mąż za bogatego człowieka i szybko owdowieć. Cable nigdy wcześniej nie widział samochodu i na skutek nieszczęśliwego wypadku ginie pod jego kołami.

</doc>
<doc id="2442502" url="https://pl.wikipedia.org/wiki?curid=2442502" title="Børre Falkum-Hansen">
Børre Falkum-Hansen

Børre Erik Falkum-Hansen (ur. 13 sierpnia 1919, zm. 24 czerwca 2006) – norweski żeglarz sportowy. Srebrny medalista olimpijski z Helsinek.
Zawody w 1952 były jego jedynymi igrzyskami olimpijskimi. Medal wywalczył w klasie 5,5 m. Załogę jachtu tworzyli również jego siostra Vibeke i jej mąż Peder Lunde.

</doc>
<doc id="2442503" url="https://pl.wikipedia.org/wiki?curid=2442503" title="Børre Falkum Hansen">
Børre Falkum Hansen



</doc>
<doc id="2442508" url="https://pl.wikipedia.org/wiki?curid=2442508" title="Borre Falkum-Hansen">
Borre Falkum-Hansen



</doc>
<doc id="2442510" url="https://pl.wikipedia.org/wiki?curid=2442510" title="Seszelska Division One">
Seszelska Division One

Division One jest najwyższą piłkarską klasą rozgrywkową na Seszelach. Liga powstała w 1979 roku.

</doc>
<doc id="2442512" url="https://pl.wikipedia.org/wiki?curid=2442512" title="Cedric Vaissiere">
Cedric Vaissiere



</doc>
<doc id="2442516" url="https://pl.wikipedia.org/wiki?curid=2442516" title="Order Gwiazdy Indii">
Order Gwiazdy Indii

Order Gwiazdy Indii, właśc. Order Wielce Wzniosły Gwiazdy Indii () – brytyjski wysoki order, ustanowiony przez królową Wiktorię, nadawany od 1861 do 1947 osobom szczególnie zasłużonym dla Indii Brytyjskich.
Suwerenem orderu był aktualnie panujący władca, a wielkim mistrzem "ex officio" wicekról Indii.
Podział orderu.
Order podzielono na trzy klasy różniące się wyglądem:

</doc>
<doc id="2442518" url="https://pl.wikipedia.org/wiki?curid=2442518" title="Enrico (kardynał S. Prisca)">
Enrico (kardynał S. Prisca)



</doc>
<doc id="2442524" url="https://pl.wikipedia.org/wiki?curid=2442524" title="Mistrzostwa Świata w Szermierce 1989">
Mistrzostwa Świata w Szermierce 1989

Mistrzostwa Świata w Szermierce 1989 – 52. edycja mistrzostw odbyła się w amerykańskim mieście Denver.

</doc>
<doc id="2442525" url="https://pl.wikipedia.org/wiki?curid=2442525" title="Mistrzostwa Świata w Szermierce 1988">
Mistrzostwa Świata w Szermierce 1988

Mistrzostwa Świata w Szermierce 1988 – 51. edycja mistrzostw odbyła się we francuskim mieście Orlean. Zawody były rozgrywane tylko w konkurencji szpady kobiet, której nie było na Igrzyskach Olimpijskich w Seulu.

</doc>
<doc id="2442527" url="https://pl.wikipedia.org/wiki?curid=2442527" title="Parodont">
Parodont

Parodont – aparat zawieszeniowy zęba (u człowieka). 
Składają się nań 4 typy tkanek (miękkich i twardych):

</doc>
<doc id="2442529" url="https://pl.wikipedia.org/wiki?curid=2442529" title="Mistrzostwa Świata w Szermierce 1987">
Mistrzostwa Świata w Szermierce 1987

Mistrzostwa Świata w Szermierce 1987 – 50. edycja mistrzostw odbyła się w szwajcarskim mieście Lozanna.

</doc>
<doc id="2442532" url="https://pl.wikipedia.org/wiki?curid=2442532" title="Mistrzostwa Świata w Szermierce 1986">
Mistrzostwa Świata w Szermierce 1986

Mistrzostwa Świata w Szermierce 1986 – 49. edycja mistrzostw odbyła się w bułgarskiej stolicy – Sofii.

</doc>
<doc id="2442534" url="https://pl.wikipedia.org/wiki?curid=2442534" title="Benedetto Menni">
Benedetto Menni



</doc>
<doc id="2442535" url="https://pl.wikipedia.org/wiki?curid=2442535" title="Mistrzostwa Świata w Szermierce 1985">
Mistrzostwa Świata w Szermierce 1985

Mistrzostwa Świata w Szermierce 1985 – 48. edycja mistrzostw odbyła się w hiszpańskim mieście Barcelona.

</doc>
<doc id="2442536" url="https://pl.wikipedia.org/wiki?curid=2442536" title="Archidiecezja Monachium i Freising">
Archidiecezja Monachium i Freising

Archidiecezja Monachijsko-Fryzyngijska (niem. "Erzbistum München und Freising", łac. "Archidioecesis Monacensis et Frisingensis") – archidiecezja metropolitalna Kościoła rzymskokatolickiego w południowej części Niemiec. Powstała w 739 jako diecezja fryzyngijska. 1 kwietnia 1818 uzyskała status archidiecezji, a także obecną nazwę i granice.
W latach 1977-1982 arcybiskupem metropolitą Monachium i Fryzyngi był Joseph Ratzinger, który w latach 2005–2013 sprawował urząd papieża jako Benedykt XVI.

</doc>
<doc id="2442538" url="https://pl.wikipedia.org/wiki?curid=2442538" title="Mistrzostwa Świata w Szermierce 1983">
Mistrzostwa Świata w Szermierce 1983

Mistrzostwa Świata w Szermierce 1983 – 47. edycja mistrzostw po raz trzeci odbyła się w austriackiej stolicy – Wiedniu.

</doc>
<doc id="2442539" url="https://pl.wikipedia.org/wiki?curid=2442539" title="Mistrzostwa Świata w Szermierce 1982">
Mistrzostwa Świata w Szermierce 1982

Mistrzostwa Świata w Szermierce 1982 – 46. edycja mistrzostw po raz drugi odbyła się we włoskiej stolicy – Rzymie.
Śmierć Władimira Smirnowa.
Podczas zawodów doszło do śmiertelnego wypadku. Broniący mistrzowskiego tytułu Władimir Smirnow z ZSRR walczył 19 lipca z reprezentantem RFN Matthiasem Behrem. Niemiec wykonał pchnięcie, klinga złamała się, a odłamek ostrza przebił maskę i przez oko wbił się w mózg Smirnowa. Radziecki szermierz zmarł kilka dni później. 

</doc>
<doc id="2442541" url="https://pl.wikipedia.org/wiki?curid=2442541" title="Mistrzostwa Świata w Szermierce 1981">
Mistrzostwa Świata w Szermierce 1981

Mistrzostwa Świata w Szermierce 1981 – 45. edycja mistrzostw odbyła się we francuskim mieście Clermont-Ferrand.

</doc>
<doc id="2442547" url="https://pl.wikipedia.org/wiki?curid=2442547" title="Guillaume (biskup Palestriny)">
Guillaume (biskup Palestriny)



</doc>
<doc id="2442556" url="https://pl.wikipedia.org/wiki?curid=2442556" title="Bitwa morska pod Neapolem">
Bitwa morska pod Neapolem

Bitwa morska pod Neapolem (Castellamare) – starcie zbrojne, które miało miejsce w roku 1287 w trakcie wojny o tron Sycylii (1282–1288).
Dnia 23 stycznia 1287 doszło do jednej z ostatnich bitew morskich stoczonych podczas wojny o tron Sycylii. Krótko po zdobyciu przez flotę aragońską Augusty- portu położonego na wschodnim wybrzeżu Sycylii, doszło do starcia z flotą francuską w pobliżu Castellamare di Stabbia. Flota francuska Karola de Valois licząca 84 okręty zaatakowała mniej liczną, liczącą 40 jednostek flotę aragońską dowodzoną przez Rogera di Laurię. Po trwających niemalże cały dzień walkach, ostatecznie zwycięstwo przypadło Aragończykom, którzy zdobyli 45 okrętów francuskich i wzięli 5 000 jeńców. Bitwa przyśpieszyła zawarcie rozejmu przez obie strony.

</doc>
<doc id="2442562" url="https://pl.wikipedia.org/wiki?curid=2442562" title="Oskar Karliner">
Oskar Karliner

Oskar Karliner, pierwotnie Szyja Karliner, ps. "Stefan" (ur. 10 maja 1907 w Drohobyczu, zm. 8 grudnia 1988 w Tel-Awiwie) – działacz komunistyczny, prokurator wojskowy, zastępca Prezesa Najwyższego Sądu Wojskowego w latach 1949-1953, odpowiedziany za mordy sądowe.
Życiorys.
Urodził się w Drohobyczu w rodzinie żydowskiej, jako syn Chaima Karlinera. W 1926 rozpoczął studia prawnicze na Uniwersytecie Jagiellońskim w Krakowie, skąd w 1932 został relegowany za działalność komunistyczną. Tytuł magistra uzyskał dopiero w 1952 na Uniwersytecie Warszawskim.
W 1924 wstąpił do Komunistycznego Związku Młodzieży Zachodniej Ukrainy (KZMZU). W latach 1928-1929 działał w PPS-Lewicy, w ramach której sprawował funkcję sekretarza Komitetu Miejskiego w Drohobyczu. Pod koniec 1930 zaczął działać w Wydziale Wojskowym KC Komunistycznej Partii Polski w Krakowie. Redagował i rozpowszechniał ulotki i odezwy komunistyczne. 8 czerwca 1932 został aresztowany, a obok Romana Śliwy był jednym z głównych oskarżonych w procesie działaczy Wydziału Wojskowego KC KPP (tzw."wojskówki"). 13 lutego 1934 został skazany na 6 lat więzienia. Na wolność wyszedł 1 września 1936 na mocy amnestii, po czym znajdował się pod nadzorem policyjnym. Podjął pracę jako urzędnik w Domu Meblowym "Fortuna" w Sosnowcu.
Po agresji ZSRR na Polskę przeszedł na teren okupacji sowieckiej. Pracował jako urzędnik w Miejskim Biurze Opałowym, następnie w Obwodowej Komisji Planowania w Drohobyczu. Po ataku Niemiec na ZSRR zmobilizowany do Armii Czerwonej. W lipcu został ranny pod Humaniem, trafił do szpitala, a w listopadzie 1941 został wcielony do batalionu pracy. W latach 1943-1944 był konwojentem, a następnie urzędnikiem w leśnym przedsiębiorstwie transportowym w Maryjskiej ASRR.
Po nawiązaniu kontaktu ze Związkiem Patriotów Polskich, w lipcu 1944 wstąpił do Ludowego Wojska Polskiego. Początkowo był oficerem śledczym w prokuraturze 2 Armii, potem 1 Okręgu Wojskowego. Od 1946 członek Polskiej Partii Robotniczej, od 1948 PZPR. 31 grudnia 1945 rozkazem Naczelnego Dowództwa awansowany na majora. Od marca 1946 był szefem Rejonowej Prokuratury Wojskowej w Poznaniu, potem w Krakowie. Oskarżał w procesie kierownictwa PPS-WRN w listopadzie 1948 w Warszawie. W listopadzie 1949 został mianowany I zastępcą prezesa Najwyższego Sądu Wojskowego (NSW). Od 1953 pracował w Generalnej Prokuraturze Wojskowej. Od marca 1954 był szefem Zarządu Sądownictwa Wojskowego. Był autorem uzasadnienia wyroku w procesie gen. Stanisława Tatara. Z jego udziałem były ferowane niemal wszystkie wyroki śmierci na oficerów.
Komisja do zbadania odpowiedzialności byłych pracowników Głównego Zarządu Informacji, Naczelnej Prokuratury Wojskowej i NSW (powołana w 1956) ustaliła, że Karliner jest odpowiedzialny m.in. za wprowadzenie praktyki przedłużania aresztów, zapoczątkowanie w NSW bezzasadnego zaostrzania represji karnej i wyrokowanie na podstawie niepewnych dowodów, wywieranie nacisku na sąd w kierunku skazania na określone wysokie kary (według sugestii organów bezpieczeństwa, jak również z własnej inicjatywy) i za nastawianie wyroków sądowych na jak najdalej idącą uległość wobec żądań organów śledczych i prokuratury z pogwałceniem prawa oskarżonych do obrony. Mimo że Komisja wnioskowała m.in. degradację Karlinera do stopnia majora rezerwy i zakaz pracy w wymiarze sprawiedliwości na 5 lat, 13 grudnia 1956 został zdemobilizowany w stopniu pułkownika. W 1957 został dyrektorem Zespołu Współpracy Międzynarodowej w Biurze Pełnomocnika Rządu ds. Wykorzystania Energii Jądrowej.
W marcu 1968 na fali antysemickiej nagonki, która była efektem wydarzeń marcowych, został wydalony z PZPR. Po zwolnieniu z pracy i przejściu na rentę wojskową w 1969 wyjechał do Izraela, gdzie zmarł.

</doc>
<doc id="2442589" url="https://pl.wikipedia.org/wiki?curid=2442589" title="Paweł Sajak">
Paweł Sajak

Paweł Ireneusz Sajak (ur. 22 grudnia 1977 w Żyrardowie) – polski polityk, poseł na Sejm VII kadencji.
Życiorys.
Ukończył w 1995 Zespół Szkół Zawodowych w Żyrardowie (w zawodzie montera urządzeń elektronicznych i automatyki przemysłowej), w 2011 Uzupełniające Liceum Ogólnokształcące „HORN” w Żyrardowie, a w 2015 studia licencjackie ze stosunków międzynarodowych na Wydziale Zarządzania i Logistyki Uczelni Techniczno-Handlowej im. Heleny Chodkowskiej w Warszawie. Od 1996 pracował w przedsiębiorstwie E. Wedel w Warszawie jako pracownik fizyczny (operator automatu pakującego). Po zakończeniu służby wojskowej w 1997 podjął pracę sprzedawcy. Od 1998 był zatrudniony jako kierowca. Od 1999 pracował w zakładach telewizyjnych Thomson Polkolor w Żyrardowie (przemianowanych na TCL Polska Sp. z o.o.), począwszy od stanowisk robotniczych. Po kilku latach został kierownikiem obszaru magazynu tego przedsiębiorstwa.
W wyborach samorządowych w 2006 bezskutecznie ubiegał się o mandat radnego Żyrardowa z ramienia Ligi Polskich Rodzin. W październiku 2010 zaangażował się w działalność stowarzyszenia Ruch Poparcia Palikota, a w czerwcu 2011 wstąpił do Ruchu Palikota. W wyborach parlamentarnych w 2011 kandydował z 1. miejsca na liście Ruchu Palikota w okręgu wyborczym nr 16 w Płocku i uzyskał mandat poselski, otrzymując 7747 głosów. W październiku 2013, w wyniku przekształcenia Ruchu Palikota, został działaczem partii Twój Ruch (objął funkcję sekretarza tego ugrupowania na Mazowszu). Bez powodzenia kandydował w wyborach do Parlamentu Europejskiego w 2014. 26 września tego samego roku wraz z grupą posłów opuścił Twój Ruch. Tydzień później współtworzył koło poselskie Bezpieczeństwo i Gospodarka, którego był sekretarzem. Następnie w wyborach na prezydenta Żyrardowa zajął 8. (ostatnie) miejsce, startując z własnego komitetu pod nazwą „Moje Miasto”. 18 grudnia 2014 wraz z pięcioma innymi posłami BiG przeszedł do klubu parlamentarnego Polskiego Stronnictwa Ludowego.
W 2015 nie ubiegał się o poselską reelekcję. W kwietniu 2016 został prezesem klubu sportowego Żyrardowianka Żyrardów. W 2018 wystartował na radnego powiatu żyrardowskiego.

</doc>
<doc id="2442598" url="https://pl.wikipedia.org/wiki?curid=2442598" title="Morgan (konie)">
Morgan (konie)



</doc>
<doc id="2442607" url="https://pl.wikipedia.org/wiki?curid=2442607" title="Hunter (konie)">
Hunter (konie)



</doc>
<doc id="2442609" url="https://pl.wikipedia.org/wiki?curid=2442609" title="Jacek Kwiatkowski (polityk)">
Jacek Kwiatkowski (polityk)

Jacek Kwiatkowski (ur. 26 kwietnia 1970 w Koninie) – polski przedsiębiorca, poseł na Sejm VII kadencji.
Życiorys.
Uzyskał wykształcenie średnie, z wykształcenia jest technikiem elektromechanikiem, absolwentem Zespołu Szkół im. Mikołaja Kopernika w Koninie. W latach 1991–2014 zajmował się prowadzeniem własnej działalności gospodarczej (w postaci serwisu elektronicznego). W wyborach parlamentarnych w 2011 uzyskał mandat poselski, kandydując z 1. miejsca na liście Ruchu Palikota w okręgu konińskim i otrzymując 13 380 głosów. W październiku 2013, w wyniku przekształcenia Ruchu Palikota, został działaczem partii Twój Ruch. W wyborach samorządowych w 2014 kandydował z własnego komitetu na burmistrza Goliny, zajmując ostatnie, 6. miejsce. W marcu 2015, po rozpadzie klubu poselskiego TR, znalazł się w kole Ruch Palikota. W wyborach w 2015 nie uzyskał poselskiej reelekcji.
Życie prywatne.
Jest żonaty, ma dwie córki.

</doc>
<doc id="2442620" url="https://pl.wikipedia.org/wiki?curid=2442620" title="Dialekt staroakadyjski">
Dialekt staroakadyjski

Dialekt staroakadyjski – najstarszy znany dialekt języka akadyjskiego, poświadczony w mezopotamskich źródłach pisanych z 2 połowy III tys. p.n.e. Na źródła te składają się dokumenty ekonomiczno-prawne oraz imiona własne, a także niewielka liczba inskrypcji królewskich. Staroakadyjski był żywym językiem do około 1950 roku p.n.e. Do jego podziału na dwa dialekty – północny asyryjski i południowy babiloński – wpłynęły migracje i osiedlanie się w regionie ludności semickiej.

</doc>
<doc id="2442621" url="https://pl.wikipedia.org/wiki?curid=2442621" title="Huang Zhihong">
Huang Zhihong

Huang Zhihong (; ur. 7 maja 1965 w Lanxi) – chińska lekkoatletka specjalizująca się w pchnięciu kulą, dwukrotna uczestniczka letnich igrzysk olimpijskich (Seul 1988, Barcelona 1992), wicemistrzyni olimpijska z Barcelony, dwukrotna mistrzyni świata (Tokio 1991, Stuttgart 1993). Pierwszy w historii sportowiec z Azji, który zdobył złoty medal mistrzostw świata w lekkiej atletyce.

</doc>
<doc id="2442625" url="https://pl.wikipedia.org/wiki?curid=2442625" title="Hermann Aubin">
Hermann Aubin

Hermann Aubin (ur. 23 grudnia 1885 w Libercu, zm. 11 marca 1969) – niemiecki historyk związany z nacjonalistycznym nurtem Ostforschung.
Życiorys.
Był profesorem Osteuropa-Institut Breslau (pol. Instytut Europy Wschodniej we Wrocławiu). Prowadził Północno- i Wschodnioniemiecki Związek Naukowy (niem „Nord- und Ostdeutsche Forschungsgemeinschaft”) oraz był przewodniczącym Historycznej Komisji do spraw Śląska (niem. „Historische Kommission für Schlesien”). Należał do nazistowskiej organizacji NS-Volkswart.
Po wojnie zajął się odnowieniem nurtu Ostforschung w Niemczech Zachodnich.

</doc>
<doc id="2442630" url="https://pl.wikipedia.org/wiki?curid=2442630" title="Droga wojewódzka nr 663">
Droga wojewódzka nr 663

Droga wojewódzka nr 663 (DW663) - droga wojewódzka w województwie podlaskim o długości 5 kilometrów łącząca Pomorze z Sejnami. Droga w całości biegnie przez powiat sejneński.

</doc>
<doc id="2442669" url="https://pl.wikipedia.org/wiki?curid=2442669" title="Stanisław Rajmund Burzyński">
Stanisław Rajmund Burzyński



</doc>
<doc id="2442683" url="https://pl.wikipedia.org/wiki?curid=2442683" title="Święta Bronisława">
Święta Bronisława



</doc>
<doc id="2442690" url="https://pl.wikipedia.org/wiki?curid=2442690" title="Portret damy w czarnej sukni (obraz)">
Portret damy w czarnej sukni (obraz)

Portret damy w czarnej sukni – obraz Teodora Axentowicza, namalowany w 1906 roku, eksponowany w Galerii Rogalińskiej w Rogalinie koło Poznania.

</doc>
<doc id="2442696" url="https://pl.wikipedia.org/wiki?curid=2442696" title="Kimbra">
Kimbra

Kimbra, właśc. Kimbra Lee Johnson (ur. 27 marca 1990 w Hamilton) – nowozelandzka piosenkarka oraz autorka tekstów. Wykonuje soul, jazz oraz muzykę alternatywną.
Życiorys.
Kimbra urodziła się 27 marca 1990 roku w Hamilton w Nowej Zelandii. Uczęszczała do Hillcrest High School. W 2004 roku, gdy miała 14 lat, zajęła drugie miejsce w konkursie Rockquest. Utwory wokalistki pojawiły się m.in. w grze na PlayStation. W wieku 10 lat zaczęła pisać pierwsze teksty piosenek, a dwa lata później rodzice kupili jej pierwszą gitarę.
Piosenka „Somebody That I Used to Know”, którą wykonywał Gotye wraz z Kimbrą, zajmowała przez 8 tygodni pierwsze miejsce na Australijskiej Liście Przebojów i przez 18 tygodni na Liście Przebojów Programu 3 Polskiego Radia.

</doc>
<doc id="2442697" url="https://pl.wikipedia.org/wiki?curid=2442697" title="Kimbra Johnson">
Kimbra Johnson



</doc>
<doc id="2442725" url="https://pl.wikipedia.org/wiki?curid=2442725" title="William Fechteler">
William Fechteler

William Morrow Fechteler (ur. 6 marca 1896 w San Rafael, zm. 4 lipca 1967 w Bethesda) – amerykański wojskowy, admirał United States Navy, który pełnił obowiązki Szefa Operacji Morskich od roku 1951 do prezydentury Eisenhowera. Był synem kontradmirała Augustusa Fechtelera.
Życiorys.
Fechteler urodził się w San Rafael w Kalifornii. W roku 1916 ukończył U.S. Naval Academy i w czasie I wojny światowej służył na pancerniku "Pennsylvania" (BB-38). W okresie dwudziestolecia międzywojennego otrzymywał różne przydziały zarówno na lądzie, jak i na morzu, gdzie dowodził niszczycielem "Perry" (DD-340).
W latach 1942-1943 komandor Fechteler pracował w Bureau of Navigation (późniejszym Bureau of Naval Personnel), a następnie dowodził pancernikiem "Indiana" (BB-58) na Pacyfiku. Awansowany na początku 1944 roku do stopnia kontradmirała dowodził do marca 1945 roku 8 Grupą Amfibijną Siódmej Floty, biorąc udział w operacjach desantowych na Wyspach Admiralicji, Morotai, Leyte i w kilku miejscach na Filipinach. Do końca 1945 roku pełnił obowiązki zastępcy szefa Naval Personnel, w Waszyngtonie, a następnie dowódcy grupy pancerników i krążowników Floty Atlantyku, by w lutym 1950 roku zostać dowódcą tej formacji.
W sierpniu 1951 roku admirał Fechteler został mianowany szefem operacji morskich, które to stanowisko objął po śmierci admirała Forresta Shermana. Jako CNO Fechteler był odpowiedzialny za działania floty US Navy na Dalekim Wschodzie podczas wojny koreańskiej i w Europie. W latach 1951-1952 odbył dwie podróże transatlantyckie i jedną do Azji. Kontynuował – w obliczu narastającego kryzysu ekonomicznego – rozbudowę floty, zwłaszcza lotniskowców, a ponadto pracował nad zwiększeniem uposażeń i świadczeń dla personelu US Navy.
Gdy prezydentem został w roku 1953 Dwight Eisenhower, nowa administracja postanowiła wymienić wszystkich dowódców sił zbrojnych Stanów Zjednoczonych. Admirała Fechtelera w sierpniu 1954 roku zastąpił nowy CNO, admirał Robert B. Carney, on zaś został dowódcą sił alianckich w południowej Europie. Do roku 1956, kiedy odszedł na emeryturę, pracował w swej kwaterze w Neapolu. Przez kilka następnych lat Fechteler był konsultantem firmy General Electric.

</doc>
<doc id="2442727" url="https://pl.wikipedia.org/wiki?curid=2442727" title="Spooky Songs for Creepy Kids">
Spooky Songs for Creepy Kids

Spooky Songs for Creepy Kids – składanka z utworami amerykańskiego muzyka rockowego Voltaire’a, skierowana do dzieci. Album został wydany w 2010 roku.
Część z tekstów zawartych na albumie utworów została zmieniona, by lepiej pasować dla dzieci.

</doc>
<doc id="2442728" url="https://pl.wikipedia.org/wiki?curid=2442728" title="Zdanie egzystencjalne">
Zdanie egzystencjalne

Zdanie egzystencjalne – zdanie, w którym informuje się o istnieniu danej rzeczy, osoby bądź zjawiska w pewnych okolicznościach. W różnych językach przyjmuje różne struktury; może być wprowadzane specjalną konstrukcją, jak np. w języku angielskim, bądź też przypadkiem jak w języku fińskim.
Zdanie egzystencjalne w języku angielskim.
Wprowadzane jest przez konstrukcję there is – there are:
Ponieważ definicja ta jest ściśle syntaktyczna, zdaniem egzystencjalnym nie nazwiemy zdania o jednakowym znaczeniu:
Gary Milswark zaproponował inną definicję zdania egzystencjalnego w języku angielskim. Będą to zdania rozpoczynające się od there, które mówią o istnieniu zbioru obiektów, przy założeniu, że jest to zbiór niepusty. Wtedy do zdań egzystencjalnych zaliczymy także na przykład:
Zdanie egzystencjalne w języku fińskim.
Zwykle zaczyna się od okolicznika miejsca: Kadulla on auto ("na ulicy jest samochód"). :
Zdanie egzystencjalne w języku francuskim.
Konstrukcja informująca o istnieniu to w języku francuskim il y a. Konstrukcja "il y a" oparta jest na zaimku "il" (on) i III osobie czasownika "avoir"→ "a" (ma). Czynnikiem wprowadzającym relację istnienia jest zaimek "y", który w tym przypadku sugeruje obecność desygnatu w konkretnym miejscu.
Zdanie egzystencjalne w języku niemieckim.
Cechą niemieckiego zdania egzystencjalnego jest es gibt. Pierwotne znaczenie czasownika "geben", którego III os. lp. brzmi "es gibt" to "dawać". W tej strukturze istnieniu nadano sens przenośny: "natura bądź opatrzność daje nam". Zgodnie ze zrębami gramatyki kognitywnej, semantycznie "dawać" jest bliskie istnieniu.
Zdanie egzystencjalne w języku polskim.
Pewien typ zdań wskazuje jedynie na istnienie pewnej rzeczy bądź zjawiska. Zdanie egzystencjalne może zawierać informacje dotyczące lokalizacji przedmiotu (zdanie lokatywne) lub aktualnym usytuowaniu. Obok czasownika "być" stosuje się wtedy "stać". "siedzieć" i inne. 
Zdanie egzystencjalne w języku rosyjskim.
W języku rosyjskim klasyczne zdanie egzystencjalne według teorii lingwistycznych w ujęciu struktur znaczeniowych (a nie abstrakcyjno-gramatycznych) i składowych semantycznych zawiera trzy podstawowe komponenty: jeden wskazujący obszar (przestrzenny – i ten jest przeważający dla języka rosyjskiego, lub temporalny) istnienia lub przebywania, drugi – istniejący w danym obszarze obiekt (lub klasa obiektów), a trzeci – fakt istnienia, przebywania lub posiadania. Jednocześnie wskazywane jest, że o ile dwa pierwsze komponenty zdań egzystencjalnych (bytowych) są w języku rosyjskim nadzwyczaj mobilne i podlegają nieustannym zmianom, to komponent trzeci, potwierdzający ideę istnienia, jest względnie niezmienny. 
Jako przykłady zdań bytowych są podawane zdania poniższe:
Zdanie egzystencjalne w języku szwedzkim.
W języku szwedzkim zdanie egzystencjalne uzyskuje się przy pomocy konstrukcji bezpodmiotowej det finns (w czasie przeszłym det fanns): det finns en gris i trädgården. Dodatkowo wprowadzony element nowy, nieznany występuje w formie nieokreślonej. Możliwe są również inne czasowniki: står, sitter, ligger, hänger: Det sitter tre män i vår trädgård ("w naszym ogrodzie siedzą trzej mężczyźni").
Zdanie egzystencjalne w języku włoskim.
W języku włoskim występuje konstrukcja z czasownikiem eserci (używana tylko w trzecie osobie obu liczb), np. C'è la gente. – Tu są ludzie.

</doc>
<doc id="2442738" url="https://pl.wikipedia.org/wiki?curid=2442738" title="Ten Tour">
Ten Tour

Ten Tour – trzecia trasa koncertowa Pearl Jam, która odbyła się na przełomie 1991 i 1992 roku, promująca ich debiutancki album Ten. Była to pierwsza duża trasa koncertowa Pearl Jam od chwili powstania zespołu. W 1991 obejmowała 61 koncertów w USA. W 1992 zespół dał 44 koncerty w Europie i 44 koncerty w USA.
Lista koncertów.
Koncerty w 1992.
Europa – część 2.
Podczas koncertu zespołu na festiwalu w Roskilde zginęło ośmiu fanów na skutek zadeptania przez tłum. Po tragedii zespół odwołał resztę trasy po Europie. Również trasy koncertowe po tragedii w Roskilde odwołały grupy Oasis i Pet Shop Boys. Następnego dnia po tragedii odbyła się uroczystość otwarcia mostu łączącego Danię ze Szwecją. Przewodniczący uroczystości otwarcia mostu premier Danii Poul Nyrup Rasmussen kazał minutą ciszy uczcić ofiary tragedii w Roskilde.

</doc>
<doc id="2442805" url="https://pl.wikipedia.org/wiki?curid=2442805" title="Adam Kępiński">
Adam Kępiński

Adam Krzysztof Kępiński (ur. 5 grudnia 1975 w Ozimku) – polski przedsiębiorca, poseł na Sejm VII kadencji.
Życiorys.
W 2002 uzyskał wykształcenie wyższe ekonomiczne. Jest absolwentem Uniwersytetu Opolskiego. W 2013 został absolwentem podyplomowego studium polityki zagranicznej w Akademii Dyplomatycznej Polskiego Instytutu Spraw Międzynarodowych. Zajął się prowadzeniem własnej działalności gospodarczej, został prezesem zarządu spółki z ograniczoną odpowiedzialnością „Gazon”.
Od 1999 przez kilka lat należał do Sojuszu Lewicy Demokratycznej, kierował lokalną strukturą tej partii w Ozimku. W wyborach samorządowych w 2010 jako bezpartyjny bezskutecznie ubiegał się o urząd wójta Chrząstowic z ramienia lokalnego komitetu Porozumienie i Dialog. Przystąpił następnie do Ruchu Poparcia (26 marca 2011 został szefem jego opolskiego klubu), przekształconego potem w Ruch Palikota. W wyborach parlamentarnych w 2011 kandydował z 1. miejsca na liście tego ugrupowania w okręgu wyborczym nr 21 w Opolu i uzyskał mandat poselski, otrzymując 11 175 głosów. 22 lutego 2013 Adam Kępiński opuścił Ruch Palikota i przeszedł do klubu poselskiego Sojuszu Lewicy Demokratycznej. W wyborach parlamentarnych w 2015 wystartował do Senatu z KWW Min. 15zł/h Świeckie Państwo Zus Max. 30% w okręgu nr 52.

</doc>
<doc id="2442820" url="https://pl.wikipedia.org/wiki?curid=2442820" title="Elouise Cobell">
Elouise Cobell

Elouise Pepion Cobell (5 listopada 1945 – 16 października 2011) – amerykańska działaczka z plemienia Czarnych Stóp (ang. "Blackfoot"), finansistka i ekonomistka, liderka wieloletniego pozwu zbiorowego "Cobell v. Salazar" wytoczonego przez grupę amerykańskich Indian rządowi USA w związku z zarzutami złego zarządzania funduszami należącymi do ponad 500 tys. indywidualnych Indian.
Po trwającym 14 lat procesie – jednym z największych i najbardziej skomplikowanych w historii USA – w 2009 roku Cobell doprowadziła do zawarcia bezprecedensowej ugody, na mocy której rząd zgodził się wypłacić 3,4 mld dolarów indiańskim właścicielom praw do ziemi i bogactw naturalnych. Pieniądze – należne Indianom m.in. z tytułu opłat dzierżawnych – od ponad stu lat zarządzane były z naruszeniem przepisów finansowych i interesów ich indywidualnych właścicieli przez Biuro do spraw Indian i inne agendy rządowe w ramach specjalnych funduszy.
Życiorys.
Elouise Cobell urodziła się w wielodzietnej rodzinie w rezerwacie Blackfoot w Montanie i otrzymała tradycyjne imię "Yellow Bird Woman". Ukończyła studia na Great Falls Business College, otrzymała też tytuły honorowe Montana State University, Rollins College i – na krótko przed śmiercią – Dartmouth College. Od najmłodszych lat słuchała opowieści o krzywdach wyrządzonych Indianom przez władze, które nie dość, że pozbawiły Czarne Stopy i inne plemiona większości ziem i zasobów, to jeszcze ponoć okradały Indian z należnych im z tego tytułu pieniędzy.
Przez 13 lat była skarbnikiem plemiennym, a w 1987 roku pomogła założyć Blackfeet National Bank – pierwszy w USA bank stanowiący własność plemienną (obecnie Native American Bank). Była też dyrektorem wykonawczym Native American Community Development Corp., organizacji charytatywnej promującej zrównoważony rozwój społeczności tubylczych. Zajmując się finansami w ubogim rezerwacie, przez lata analizowała, co dzieje się z pieniędzmi, którymi na mocy traktatów zawartych kiedyś z Indianami do dziś zarządzają instytucje rządowe.
W 1996 roku stanęła na czele pozwu zbiorowego wytoczonego reprezentantom rządu USA w imieniu ponad pół miliona amerykańskich Indian – indywidualnych właścicieli praw do ziemi i bogactw naturalnych. Pieniądze należne Indianom m.in. z tytułu opłat dzierżawnych od czasów tzw. ustawy Dawesa z 1887 roku zarządzane były przez Biuro do spraw Indian (BIA) w ramach specjalnych funduszy powierniczych Departamentu Zasobów Wewnętrznych. Indiańscy właściciele środków na funduszach uznali, iż system ten od lat rodzi nieprawidłowości związane ze złym inwestowaniem, rozliczaniem i kontrolowaniem pieniędzy gromadzonych w ich imieniu przez rząd z tytułu opłat należnych tubylczym Amerykanom za dzierżawę ich ziemi oraz wypasanie na niej bydła, pozyskiwanie drewna, wydobywanie węgla, ropy naftowej i gazu.
Proces, którego nazwa zmieniała się wraz z kolejnymi administracjami w Waszyngtonie, nazywany był uprzednio – od nazwisk wcześniejszych sekretarzy Departamentu Zasobów Wewnętrznych i głównych pozwanych – "Cobell v. Kempthorne", "Cobell v. Norton" i "Cobell v. Babbitt".
Zdaniem Cobell łączna kwota nadużyć mogła sięgać setek miliardów dolarów, jednak wyliczenie konkretnych kwot i udowodnienie złej woli osób zarządzających funduszami powierniczymi indywidualnych Indian okazało się trudne – także z uwagi na trudności we współpracy z przedstawicielami administracji. Po kilkunastu latach procesów i apelacji, w których Cobell przez cały czas odgrywała główną rolę, w 2009 roku doszło w sprawie "Cobell v. Salazar" do zawarcia ugody sądowej na kwotę 3,4 mld dolarów – najwyższą w historii amerykańskiego sądownictwa.
W 1997 roku Cobell została laureatką "grantu dla geniuszy" MacArthur Fellowship, a otrzymane wówczas 300 tys. dolarów przeznaczyła głównie na finansowanie przeciągającego się procesu. Wielokrotnie zdobywała też inne fundusze na ten cel.
W czasie trwającej 14 lat batalii prawnej Cobell złożyła 3600 wniosków procesowych i spędziła na rozprawach w salach sądowych łącznie 220 dni. Przez ten czas sądy wydały 80 postanowień, od których Cobell i inni złożyli 10 apelacji. Zgodnie z ugodą, 1,4 mln dolarów ma trafić do indywidualnych pokrzywdzonych, których liczbę szacuje się nawet na ponad pół miliona. Około 2 mld dolarów rząd przeznaczyć ma na wykup rozdrobnionych z upływem lat prywatnych działek należących w przeszłości do Indian i przekazanie ich na własność indiańskim plemionom. Dodatkowe 60 mln zasilić ma fundusz stypendialny dla indiańskiej młodzieży.
Kolejny rok po zawarciu ugody Cobell spędziła, wyjaśniając Indianom jej szczegóły oraz przekonując członków Kongresu do zatwierdzenia porozumienia. Po ostatecznym przegłosowaniu ugody w Kongresie prezydent Barack Obama zatwierdził ją w grudniu 2010 roku, a sąd federalny – 20 czerwca 2011. W tym samym czasie Cobell dowiedziała się, że jest chora na raka i poddała się operacji w Klinice Mayo w Rochester. Zmarła krótko potem w wieku 65 lat w szpitalu w Great Falls.
Elouise Cobell była praprawnuczką historycznego przywódcy plemienia Czarnych Stóp o imieniu Mountain Chief. Miała siedmioro rodzeństwa. Przez sporą część życia mieszkała z mężem Alvinem na ranczu ok. 30 mil na południe od Browning w Montanie. Obok funkcji kierowniczych w instytucjach bankowych i radzie plemiennej Narodu Blackfeet zasiadała w radach nadzorczych Narodowego Muzeum Indian Amerykańskich w Waszyngtonie i organizacji ekologicznej Nature Conservancy. Jej jedyny syn Turk mieszka z rodziną w Las Vegas. We wrześniu 2011 senator Harry Reid z Partii Demokratycznej wystąpił z inicjatywą pośmiertnego przyznania Elouise Cobell Złotego Medalu Kongresu – najwyższego cywilnego odznaczenia przyznawanego przez Kongres Stanów Zjednoczonych.

</doc>
<doc id="2442891" url="https://pl.wikipedia.org/wiki?curid=2442891" title="Zofia Popiołek">
Zofia Popiołek

Zofia Popiołek (ur. 20 czerwca 1952 w Lublinie) – polska administratywistka, posłanka na Sejm VII kadencji.
Życiorys.
Wykształcenie i działalność zawodowa.
W 1987 ukończyła studia z zakresu administracji na Wydziale Prawa i Administracji Uniwersytetu Marii Curie-Skłodowskiej. Została członkinią lubelskiego oddziału Stowarzyszenia Inżynierów i Techników Budownictwa. Pracowała w Wydziale Budownictwa, Urbanistyki i Architektury lubelskiego Urzędu Miejskiego oraz w Rejonowym Zarządzie Infrastruktury Wojskowej w Lublinie, później zajęła się doradztwem prawnym.
Działalność publiczna.
W wyborach do rad narodowych w 1988 została radną Miejskiej Rady Narodowej w Lublinie z okręgu Stare Miasto I z oficjalnym wynikiem 393 głosów. Od 1995 wybierana do rady dzielnicy (do 2006 rady osiedla) Stare Miasto. Pełniła tam kilkukrotnie funkcję przewodniczącej zarządu dzielnicy. W 2006 jako bezpartyjna kandydatka z ramienia PO ubiegała się o mandat radnej Lublina.
W 2011 wstąpiła do Ruchu Palikota. W wyborach parlamentarnych w tym samym roku kandydowała z 1. miejsca na liście tego ugrupowania w okręgu wyborczym nr 6 w Lublinie i uzyskała mandat poselski, otrzymując 18 752 głosy. W 2013, w wyniku przekształcenia Ruchu Palikota, została działaczką partii Twój Ruch. W wyborach do Parlamentu Europejskiego w 2014 bezskutecznie ubiegała się z listy Europy Plus o mandat w okręgu lubelskim, uzyskując 282 głosy. W wyborach samorządowych w tym samym roku otwierała listę TR do sejmiku województwa lubelskiego, jednak partia nie uzyskała mandatów. W marcu 2015, po rozpadzie klubu poselskiego TR, znalazła się w kole Ruch Palikota. W wyborach w 2015 nie uzyskała poselskiej reelekcji. Ponownie w tymże roku została radną dzielnicy Stare Miasto, utrzymała mandat też w 2019. Została pełnomocnikiem okręgu lubelskiego TR.

</doc>
<doc id="2442987" url="https://pl.wikipedia.org/wiki?curid=2442987" title="Alamo Scouts">
Alamo Scouts

Alamo Scouts – specjalny oddział zwiadu amerykańskiej 6 Armii w czasie wojny na Pacyfiku w ramach II wojny światowej. Oddział ten jest najbardziej znany z udziału w akcji uwolnienia w styczniu 1945 amerykańskich jeńców przetrzymywanych w japońskim obozie w pobliżu miejscowości Cabanatuan w prowincji Nueva Ecija na Filipinach.
Jednostka powstała 28 listopada 1943 na Wyspie Fergussona u wybrzeży Nowej Gwinei. Jej zadaniem było prowadzenie dalekiego rozpoznania i działań bojowych na zapleczu wroga na obszarze południowo-zachodniego Pacyfiku. Oddział podlegał bezpośrednio dowódcy 6 Armii, generałowi Walterowi Kruegerowi.
Generał Krueger dążył do stworzenia ochotniczego elitarnego oddziału składającego się z kilkuosobowych zespołów, które mogłyby działać na głębokich tyłach nieprzyjaciela. Pierwszymi zadaniami tych zespołów były misje zwiadowcze na zlecenie dowództwa 6 Armii. Alamo Scouts swą nazwę zawdzięczali związkom Kruegera z miastem San Antonio w Teksasie i jego głębokiemu podziwowi dla obrońców misji Alamo w 1836.
W ciągu pierwszych dwóch lat działalności zwiadowcy odznaczyli się w akcji zwiadowczej na Los Negros (w ramach walk o Wyspy Admiralicji) i podczas operacji uwolnienia 197 alianckich jeńców na Nowej Gwinei. W styczniu 1945 wraz z 6 Batalionem Rangersów wzięli udział w ataku na Cabanatuan, w czasie którego wzięli do niewoli 84 Japończyków przy stratach własnych wynoszących zaledwie dwóch rannych. Podczas tej akcji uwolniono około 500 alianckich jeńców (w większości Amerykanów wziętych do niewoli podczas walk na Corregidorze w 1942).
Alamo Scouts przeprowadzili 106 operacji na tyłach wroga, głównie na Nowej Gwinei i Filipinach bez jakichkolwiek strat śmiertelnych. Oddział został rozwiązany w Kioto w listopadzie 1945, ale dopiero w roku 1986 odtajniono archiwa zawierające zapis jego działalności. 
W roku 1988 były żołnierz Alamo Scouts, sierżant Kittleson, założył w swym rodzinnym mieście Toeterville w stanie Iowa organizację rekonstrukcji historycznej Alamo Scouts, której zadaniem jest nauka historii i szkolenie młodzieży w trudnych, podobnych do bojowych, warunkach terenowych.

</doc>
<doc id="2443059" url="https://pl.wikipedia.org/wiki?curid=2443059" title="Cerkiew św. Szymona Słupnika w Czołomyjach">
Cerkiew św. Szymona Słupnika w Czołomyjach

Cerkiew św. Szymona Słupnika w Czołomyjach – murowana świątynia z 1859 roku, pierwotnie cerkiew unicka, w latach 1875-1919 cerkiew prawosławna, obecnie rzymskokatolicki kościół parafialny pw. śś. Szymona i Judy Tadeusza Apostołów.
Historia.
Pierwotną cerkiew drewnianą z fundacji Jana Godlewskiego, starosty nurskiego, wzniesiono w 1706 r. jako unicką cerkiew św. Szymona Słupnika. W 1852 r. budynek spłonął, a w jego miejsce wzniesiono świątynię murowaną, dzięki właścicielowi Czołomyj i okolicznych dóbr, Janowi Zembrzuskiemu. W 1875 r., w czasie likwidacji resztek Kościoła greckokatolickiego w Kongresówce (likwidacja unickiej diecezji chełmskiej), władze rosyjskie przekształciły cerkiew na prawosławną. Od okresu rewindykacji świątynia pełni funkcję rzymskokatolickiego kościoła parafialnego. W 1918 r. przeprowadzono remont i dokonano rekoncyliacji, a w roku następnym erygowano parafię rzymskokatolicką. 
Budowa.
Cerkiew w Czołomyjach jest świątynią orientowaną, jednonawową z wyodrębnionym prezbiterium, budowla jest murowana z cegły i tynkowana, pokryta dwuspadowym dachem. Fasada zwieńczona trójkątnym szczytem oraz wieżyczką z sygnaturką.
Wnętrze.
Wewnątrz mieści się ikona Matki Boskiej z Dzieciątkiem z przełomu XVII i XVIII wieku, wyjęta z miejscowego ikonostasu.
Wokół cerkwi.
Dzwonnica drewniana i oszalowana o konstrukcji słupowej, pokryta dachem namiotowym, wybudowana ok. 1850 roku.

</doc>
<doc id="2443162" url="https://pl.wikipedia.org/wiki?curid=2443162" title="Oddział kapitana Fieofanowa">
Oddział kapitana Fieofanowa

Oddział kapitana Fieofanowa (ros. "Oтряд капитанa Феофанова") – oddział wojskowy Wehrmachtu złożony z Rosjan podczas II wojny światowej
Oddział został sformowany prawdopodobnie w 1942 roku w północnej części frontu wschodniego. Pełnił zadania ochronne oddziału 1C (wywiad i kontrwywiad) sztabu niemieckiej 18 Armii. Na jego czele stanął biały emigrant rosyjski w stopniu kapitana Wehrmachtu Aleksiej A. Fieofanow. Oddział dzielił się na cztery plutony po 25 ludzi. Trzy plutony pełniły rolę bojową, mając każdy przydzielony jeden karabin maszynowy. Czwarty pluton miał charakter gospodarczy. Zimą 1943 r. sztab 18 Armii wraz z oddziałem kpt. A. A. Fieofanowa został przeniesiony w rejon Tartu w okupowanej Estonii. W połowie 1944 r. oddział, w związku z ofensywą Armii Czerwonej, przemaszerował do Prus Wschodnich, a stamtąd do Niemiec, gdzie na początku 1945 roku wszedł w skład nowo formowanej na poligonie w Münsingen 1 Dywizji Piechoty Sił Zbrojnych Komitetu Wyzwolenia Narodów Rosji.

</doc>
<doc id="2443208" url="https://pl.wikipedia.org/wiki?curid=2443208" title="Aleksiej Fieofanow">
Aleksiej Fieofanow

Aleksiej Aleksandrowicz Fieofanow (ros. "Алексей Александрович Феофанов"; ur. ok. 1896 r. w Rosji, zm. ?) – rosyjski, a następnie estoński wojskowy, tłumacz Wehrmachtu, dowódca oddziału ochronnego sztabu 18 Armii, a następnie oficer 1 Dywizji Piechoty Sił Zbrojnych Komitetu Wyzwolenia Narodów Rosji podczas II wojny światowej, współpracownik amerykańskich służb specjalnych w okresie powojennym
Brał udział w I wojnie światowej w szeregach armii rosyjskiej. W 1918 roku wstąpił do nowo formowanych wojsk Białych. Służył w armii adm. Aleksandra W. Kołczaka. Po klęsce wojsk Białych zamieszkał w Estonii, gdzie wstąpił do armii estońskiej. Po zajęciu kraju przez Armię Czerwoną w czerwcu 1940 roku wyjechał do Niemiec. Kiedy wojska niemieckie zaatakowały ZSRR 22 czerwca 1941 roku, wstąpił do Wehrmachtu, zostając tłumaczem. Awansował do stopnia kapitana. Prawdopodobnie w 1942 r. sformował ochotniczy oddział wojskowy w celu ochrony Oddziału 1 C (wywiad i kontrwywiad) sztabu 18 Armii. Na początku 1945 roku oddział kpt. A. A. Fieofanowa został rozwiązany i włączony do nowo formowanej na poligonie w Münsingen 1 Dywizji Piechoty Sił Zbrojnych Komitetu Wyzwolenia Narodów Rosji. Kapitan A. A. Fieofanow został oficerem 1 DP Sił Zbrojnych KONR. Po zakończeniu wojny uniknął deportacji do ZSRR. Podjął współpracę z amerykańskimi służbami specjalnymi. Dalsze jego losy są nieznane.

</doc>
<doc id="2443251" url="https://pl.wikipedia.org/wiki?curid=2443251" title="Klasztor oo. franciszkanów w Pilicy">
Klasztor oo. franciszkanów w Pilicy

Klasztor Franciszkanów w Pilicy – klasztor zakonu Reformatów, został założony w 1740 r., fundatorką terenu pod budowę była Maria Józefa z Wesselów Sobieska. Klasztor oficjalnie zaczął działać w 1745 r.
Maria Józefa Sobieska podarowała zakonowi, XVI-wieczną, kopię ikony Matki Bożej Śnieżnej, do dnia dzisiejszego otoczoną dużym kultem.

</doc>
<doc id="2443346" url="https://pl.wikipedia.org/wiki?curid=2443346" title="Chile na Letnich Igrzyskach Olimpijskich 1968">
Chile na Letnich Igrzyskach Olimpijskich 1968

Chile na Letnich Igrzyskach Olimpijskich 1968, reprezentowane było przez 21 sportowców (19 mężczyzn i 2 kobiety). Był to 12. start reprezentacji w historii letnich igrzysk olimpijskich.
Reprezentanci.
Boks.
Mężczyźni
Jeździectwo.
Mężczyźni
Lekkoatletyka.
Mężczyźni
Kobiety
Strzelectwo.
Mężczyźni

</doc>
<doc id="2443371" url="https://pl.wikipedia.org/wiki?curid=2443371" title="Chile na Letnich Igrzyskach Olimpijskich 1972">
Chile na Letnich Igrzyskach Olimpijskich 1972

Chile na Letnich Igrzyskach Olimpijskich 1972, reprezentowane było przez 11 sportowców (9 mężczyzn i 2 kobiety). Był to 13. start reprezentacji w historii letnich igrzysk olimpijskich.
Reprezentanci.
Boks.
Mężczyźni
Jeździectwo.
Mężczyźni
Lekkoatletyka.
Mężczyźni
Kobiety
Strzelectwo.
Mężczyźni
Wioślarstwo.
Mężczyźni

</doc>
<doc id="2443389" url="https://pl.wikipedia.org/wiki?curid=2443389" title="Chile na Letnich Igrzyskach Olimpijskich 1976">
Chile na Letnich Igrzyskach Olimpijskich 1976

Chile na Letnich Igrzyskach Olimpijskich 1976, reprezentowane było przez 7 sportowców (tylko mężczyźni). Był to 14. start reprezentacji w historii letnich igrzysk olimpijskich.
Reprezentanci.
Kolarstwo.
Mężczyźni
Lekkoatletyka.
Mężczyźni
Strzelectwo.
Mężczyźni
Szermierka.
Mężczyźni

</doc>
<doc id="2443392" url="https://pl.wikipedia.org/wiki?curid=2443392" title="Lucien Fils Ibara">
Lucien Fils Ibara

Lucien Fils Ibara (ur. 7 września 1974) – piłkarz kongijski grający na pozycji obrońcy.
Kariera klubowa.
W swojej karierze piłkarskiej Ibara grał między innymi w niemieckim amatorskim klubie TV 1893 Burgholzhausen.
Kariera reprezentacyjna.
W 2000 roku Ibara został powołany do reprezentacji Konga na Puchar Narodów Afryki 2000. Na tym turnieju był rezerwowym i nie rozegrał żadnego spotkania.

</doc>
<doc id="2443398" url="https://pl.wikipedia.org/wiki?curid=2443398" title="George Ngoma Nanitelamio">
George Ngoma Nanitelamio

George Ngoma Nanitelamio (ur. 7 czerwca 1978) – piłkarz kongijski grający na pozycji napastnika.
Kariera klubowa.
W swojej karierze piłkarskiej Ngoma Nanitelamio grał między innymi w Wybrzeżu Kości Słoniowej, w klubie Sabé FC.
Kariera reprezentacyjna.
W reprezentacji Konga Ngoma Nanitelamio zadebiutował 28 listopada 1999 roku w wygranym 2:1 towarzyskim meczu z Togo, rozegranym w Libreville. W 2000 roku był w kadrze na Puchar Narodów Afryki 2000. Na tym turnieju rozegrał jeden mecz, z Tunezją (0:1). Od 1999 do 2000 wystąpił w kadrze narodowej 9 razy i strzelił 4 gole.

</doc>
<doc id="2443402" url="https://pl.wikipedia.org/wiki?curid=2443402" title="Francis Mackaya-Tchitembo">
Francis Mackaya-Tchitembo

Francis Mackaya-Tchitembo (ur. 8 grudnia 1975) – piłkarz kongijski grający na pozycji pomocnika.
Kariera klubowa.
W swojej karierze piłkarskiej Mackaya-Tchitembo grał jedynie w niemieckim klubach takich jak: FC Erzgebirge Aue, VfL Herzlake, VfR Aalen, 1. FC Schweinfurt 05, SV Eckartsweier, Bahlinger SC, FV Gamhurst, Offenburger FV i TuS Greffern.
Kariera reprezentacyjna.
W reprezentacji Konga Mackaya-Tchitembo zadebiutował 24 października 1992 w przegranym 0:1 meczu eliminacji do MŚ 1994 z RPA, rozegranym w Johannesburgu. W 2000 roku został powołany do kadry na Puchar Narodów Afryki 2000. Na tym turnieju rozegrał jeden mecz, z Nigerią (0:0). Od 1992 do 2000 wystąpił w kadrze narodowej 6 razy.

</doc>
<doc id="2443441" url="https://pl.wikipedia.org/wiki?curid=2443441" title="Stříbrna bystřína">
Stříbrna bystřína

Stříbrna bystřína – potok górski w Sudetach Zachodnch, w Karkonoszach, w Czechach, w kraju hradeckim.
Górski potok o długości około 1,2 km, należący do zlewiska Morza Północnego, prawy dopływ Bílé Labe. Źródła potoku położone są na wysokości około 1406 m n.p.m., na podmokłym terenie obniżenia pomiędzy Smogornią a Równią pod Śnieżką. Potok w początkowo spływa łagodnie łąką w kierunku południowo-zachodnim, w środkowym i dolnym biegu spływa stromo do Doliny Białej Łaby, jednej z najładniejszych dolin w Karkonoszach. Na tym odcinku jego dolinka stromo opada, a potok staje się rwący, tworzy kaskady oraz mniejsze wodospady.

</doc>
<doc id="2443479" url="https://pl.wikipedia.org/wiki?curid=2443479" title="Plac Dworcowy we Lwowie">
Plac Dworcowy we Lwowie

Plac Dworcowy () – plac we Lwowie, u wylotu ulicy, przy którym położony jest Dworzec Główny. Stanowi on zakończenie ulicy Czerniowieckiej (dawniej: dojazdu do Dworca Głównego). Po przyłączeniu Lwowa do ZSRR pozostawiono ukraińską nazwę "Płoszcza Dwircewa", mimo że w literackim j. ukraińskim nie ma słowa "dworzec" na oznaczenie dworca kolejowego.
Przy placu znajduje się dworzec autobusowy nr 8, z którego autobusy kursują w stronę Mościsk, Gródka Jagiellońskiego, Stryja, Truskawca i Sambora. Są tam także przystanki marszrutek miejskich.

</doc>
<doc id="2443487" url="https://pl.wikipedia.org/wiki?curid=2443487" title="Jean-Silvestre N’Keoua">
Jean-Silvestre N’Keoua

Jean-Silvestre N’Keoua (ur. 31 grudnia 1979) – piłkarz kongijski grający na pozycji pomocnika.
Kariera klubowa.
W swojej karierze piłkarskiej N’Keoua grał między innymi w Wybrzeżu Kości Słoniowej, w klubach Africa Sports National z Abidżanu i ASC Bouaké oraz algierskim MO Constantine. Z Afriką Sports wywalczył mistrzostwo kraju w 1999 roku, puchar kraju w 1998 roku i Puchar Zdobywców Pucharów w 1999 roku.
Kariera reprezentacyjna.
W reprezentacji Konga N’Keoua zadebiutował 9 kwietnia 1995 roku w zremisowanym 1:1 meczu kwalifikacji do Pucharu Narodów Afryki 1996 z Gambią, rozegranym w Bakau. W 2000 roku został powołany do kadry na Puchar Narodów Afryki 2000. Na tym turnieju rozegrał trzy mecze: z Marokiem (0:1), z Nigerią (0:0) i z Tunezją (0:1). Od 1995 do 2001 wystąpił w kadrze narodowej 28 razy i strzelił 1 gola.

</doc>
<doc id="2443496" url="https://pl.wikipedia.org/wiki?curid=2443496" title="Plac Dworcowy">
Plac Dworcowy

Plac Dworcowy:

</doc>
<doc id="2443537" url="https://pl.wikipedia.org/wiki?curid=2443537" title="Engelbert Siebler">
Engelbert Siebler

Engelbert Siebler (ur. 29 maja 1937 w Monachium, zm. 11 października 2018 tamże) – niemiecki duchowny rzymskokatolicki, biskup pomocniczy Monachium i Fryzyngi w latach 1986–2012.
Święcenia kapłańskie otrzymał 29 czerwca 1963. 27 lutego 1986 papież Jan Paweł II mianował go biskupem pomocniczym archidiecezji Monachium i Fryzyngi, ze stolicą tytularną "Tela". Sakry biskupiej udzielił mu kard. Friedrich Wetter.
31 lipca 2012 papież Benedykt XVI przyjął jego rezygnację z funkcji biskupa pomocniczego.
Zmarł 11 października 2018.

</doc>
<doc id="2443540" url="https://pl.wikipedia.org/wiki?curid=2443540" title="Bedel Moyimbouabeka">
Bedel Moyimbouabeka

Bedel Moyimbouabeka (ur. 8 listopada 1977 w Brazzaville) – piłkarz kongijski grający na pozycji obrońcy lub pomocnika.
Kariera klubowa.
Karierę piłkarską Moyimbouabeka rozpoczął w klubie Patronage Sainte-Anne ze stolicy kraju, Brazzaville. W 1995 roku zadebiutował w nim w pierwszej lidze kongijskiej. W 1995 roku wywalczył z nim wicemistrzostwo kraju. W 1997 roku odszedł do AS Vita Club z Demokratycznej Republiki Konga. W 1997 roku został z nim mistrzem kraju. W latach 1999-2000 grał w Gabonie, w FC 105 Libreville. W 1999 roku wywalczył z FC 105 tytuł mistrza Gabonu.
W 2000 roku Moyimbouabeka wyjechał do Francji i przez dwa sezony grał w FC Rouen w czwartej lidze. Następnie w 2002 roku odszedł do CMS Oissel z piątej ligi i grał w nim do 2008 roku.
Kariera reprezentacyjna.
W reprezentacji Konga Moyimbouabeka zadebiutował 8 stycznia 1995 roku w wygranym 3:1 meczu kwalifikacji do Pucharu Narodów Afryki 1996 z Nigrem, rozegranym w Brazzaville. W 2000 roku został powołany do kadry na Puchar Narodów Afryki 2000. Na tym turnieju rozegrał trzy mecze: z Marokiem (0:1), z Nigerią (0:0) i z Tunezją (0:1). Od 1995 do 2001 wystąpiłw kadrze narodowej 22 razy i strzelił 2 gole.

</doc>
<doc id="2443554" url="https://pl.wikipedia.org/wiki?curid=2443554" title="Trichopodus trichopterus">
Trichopodus trichopterus



</doc>
<doc id="2443557" url="https://pl.wikipedia.org/wiki?curid=2443557" title="Rock Embingou">
Rock Embingou

Rock-Simplice Embingou (ur. 25 września 1968 w Brazzaville) – kongijski piłkarz grający na pozycji ofensywnego pomocnika lub napastnika.
Kariera klubowa.
Karierę piłkarską Embingou rozpoczął w klubie Étoile du Congo ze stolicy kraju, Brazzaville. W jego barwach zadebiutował w pierwszej lidze kongijskiej. W latach 1993 i 1994 wywalczył z nim mistrzostwo Konga. Z kolei w 1995 roku zdobył Puchar Konga.
W 1996 roku Embingou wyjechał do Niemiec, gdzie grał do końca swojej kariery, czyli do 2006 roku. Pierwszym klubem Kongijczyka w Niemczech był Lok Altmark Stendal. Następnie występował w VfL Halle 96 (1997-2001), VfB Lipsk (2001-2003), FSV Zwickau (2003-2004), Saxonia Tangermünde (2004-2005) i 1. FC Gera 03 (2005-2006).
Kariera reprezentacyjna.
W reprezentacji Konga Embingou zadebiutował 16 października 1994 w przegranym 2:3 meczu kwalifikacji do Pucharu Narodów Afryki 1996 ze Sierra Leone, rozegranym we Freetown. W 2000 roku został powołany do kadry na Puchar Narodów Afryki 2000. Na tym turnieju rozegrał dwa mecze: z Marokiem (0:1) i z Nigerią (0:0). Od 1994 do 2004 wystąpił w kadrze narodowej 17 razy i strzelił 1 gola. 

</doc>
<doc id="2443558" url="https://pl.wikipedia.org/wiki?curid=2443558" title="Raúl Berzosa">
Raúl Berzosa

Cecilio Raúl Berzosa Martínez (ur. 22 listopada 1957 w Aranda de Duero) – hiszpański duchowny rzymskokatolicki, w latach 2011-2019 biskup Ciudad Rodrigo.
Życiorys.
Prezbiterat.
Święcenia kapłańskie otrzymał 8 listopada 1982 i został inkardynowany do archidiecezji Burgos. Przez kilka lat pracował jako wikariusz parafialny. Po kilkuletnich studiach w Rzymie został wykładowcą instytutu teologicznego w Burgos, jednocześnie pełniąc funkcje m.in. delegata biskupiego ds. mediów (1985-1993) oraz prowikariusza generalnego (1993-2004).
Episkopat.
22 marca 2005 papież Jan Paweł II mianował go biskupem pomocniczym archidiecezji Oviedo, ze stolicą tytularną "Arcavica". Sakry biskupiej udzielił mu 14 maja 2005 ówczesny arcybiskup Oviedo - Carlos Osoro.
2 lutego 2011 został mianowany biskupem ordynariuszem diecezji Ciudad Rodrigo. 9 kwietnia 2011 kanonicznie objął urząd.
16 stycznia 2019 papież Franciszek przyjął jego rezygnację z funkcji ordynariusza.

</doc>
<doc id="2443571" url="https://pl.wikipedia.org/wiki?curid=2443571" title="Galaxy Nexus">
Galaxy Nexus

Galaxy Nexus (znany również jako Samsung GT-i9250 lub Nexus Prime) – smartfon firmy Google, wyprodukowany przez Samsung Electronics. Został zaprezentowany 18 października 2011 roku.
Opis.
Ekran.
Wyświetlacz modelu to HD Super AMOLED z matrycą PenTile o rozdzielczości 1280×720 pikseli i przekątnej 4,65 cala. Ekran ten jest specjalnie zakrzywiony, aby lepiej pasował do twarzy w trakcie rozmowy.
Procesor.
Jednostka obliczeniowa modelu to dwurdzeniowy procesor TI OMAP 4460 bazujący na rdzeniach ARM Cortex A9, o taktowaniu 1,2 GHz. Razem z tym procesorem w układzie SoC pracuje układ graficzny (GPU) PowerVR SGX-540.
Pamięć.
Telefon ma 8 lub 16 GB pamięci wewnętrznej flash (NAND), posiada także 1 GB pamięci LPDDR2 RAM.
Komunikacja.
Galaxy Nexus posiada łączność IEEE 802.11 (Wi-Fi) w standardach a/b/g/n. Urządzenie wyposażono także w Bluetooth w wersji 3.0 oraz system NFC ("Near Field Communication"). Posiada także GPS (z A-GPS), oraz złącze microUSB czy gniazdo słuchawkowe 3,5mm. Galaxy Nexus obsługuje protokół MHL, dzięki czemu możliwie jest połączenie go z monitorem za pomocą kabla MHL-HDMI.
Aparat.
Posiada dwa aparaty. Przedni, o rozdzielczości 1,3 MPx, oraz tylny (główny), z matrycą 5 MPx. Można nagrywać nim filmy w rozdzielczości Full HD 1080p.
System.
Początkowo wyposażony był w system Android wersji 4.0 Ice Cream Sandwich; był tym samym pierwszym urządzeniem z tą wersją Androida. Ostatnią dostępną wersją na ten telefon jest 4.3 Jelly Bean. Telefon nie dostanie najnowszego Androida 4.4 Kit Kat, ponieważ Google potwierdziło, że telefony sygnowane logiem Nexusa są wspierane tylko przez 18 miesięcy, a w przypadku Galaxy Nexus termin ten minął w kwietniu 2013 roku. Aktualizacja do Androida 4.4 Kit Kat jest możliwa nieoficjalną drogą dzięki CyanogenMod.
Problemy.
Pierwsza seria telefonów Galaxy Nexus z powodu wady sprzętowej w pewnych warunkach samowolnie zwiększała lub zmniejszała głośność. Problem dotyczył europejskich konsumentów korzystających z nadajników na częstotliwości 900 MHz. Problem nasilał się, gdy sygnał był niski lub następowało przełączanie pomiędzy nadajnikami 2G i 3G. Według sondy na stronie "XDA Developers" problem dotyczył około 60% biorących udział w ankiecie. Aktualizacja oprogramowania poprawiła zachowanie telefonu.
Niektórzy użytkownicy narzekają na słabą żywotność baterii oraz problemy z zasięgiem w sieci Verizon. Pojedynczy użytkownicy zauważyli także problem z ekranem dotykowym.
Po aktualizacji oprogramowania do wersji 4.0.4 niektórzy użytkownicy o pewnych parametrach telefonu zaczęli doznawać problemy z zasięgiem podczas gdy telefon jest „uśpiony”.

</doc>
<doc id="2443573" url="https://pl.wikipedia.org/wiki?curid=2443573" title="Stary Rynek we Lwowie">
Stary Rynek we Lwowie

Stary Rynek (ukr. "Площа Старий Ринок") – plac położony na północ od dzisiejszego centrum Lwowa, na przedmieściu Żółkiewskim (Krakowskim). Był centralnym punktem miasta przed czasami Kazimierza Wielkiego. Obecna nazwa funkcjonuje od roku 1871, wcześniej nazywany był "placem Rybnym" i "Nowej Bóżnicy".
Przy placu stoi Kościół św. Jana Chrzciciela z ok. poł. XIV w. Do roku 1941 stała na placu Synagoga Tempel.

</doc>
<doc id="2443582" url="https://pl.wikipedia.org/wiki?curid=2443582" title="Francisco Cerro Chaves">
Francisco Cerro Chaves

Francisco Cerro Chaves (ur. 18 października 1957 w Malpartida de Cáceres) – hiszpański duchowny katolicki, arcybiskup metropolita Toledo i prymas Hiszpanii od 2020.
Życiorys.
Urodził się 18 października 1957 w Malpartida de Cáceres. Święcenia kapłańskie otrzymał 12 lipca 1981 w katedrze Najświętszej Marii Panny w Toledo. W 1997 uzyskał stopień doktora z teologii duchowości na Papieskim Uniwersytecie Gregoriańskim. Inkardynowany do archidiecezji Toledo, pracował przede wszystkim w parafiach tejże archidiecezji oraz w duszpasterstwie młodzieży. W 1989 przeniósł się do archidiecezji Valladolid i objął funkcję dyrektora domu formacyjnego. W 1992 uzyskał inkardynację do archidiecezji Valladolid.
21 czerwca 2007 papież Benedykt XVI mianował go biskupem ordynariuszem diecezji Coria-Cáceres. Sakry biskupiej udzielił mu ówczesny nuncjusz w Hiszpanii - arcybiskup Manuel Monteiro de Castro.
27 grudnia 2019 papież Franciszek mianował go arcybiskupem metropolitą Toledo. Ingres odbył się 29 lutego 2020.

</doc>
<doc id="2443583" url="https://pl.wikipedia.org/wiki?curid=2443583" title="Elie Rock Malonga">
Elie Rock Malonga

Elie Rock Malonga (ur. 21 września 1975 w Brazzaville) – piłkarz kongijski grający na pozycji obrońcy lub pomocnika.
Kariera klubowa.
Karierę piłkarską Malonga rozpoczął w klubie Club 57 Brazzaville. W jego barwach zadebiutował w 1991 roku w pierwszej lidze kongijskiej. Grał w nim do 1995 roku.
W 1995 roku Malonga wyjechał do Niemiec, gdzie grał do końca swojej kariery, czyli do 2006 roku. Pierwszym klubem Kongijczyka w Niemczech był SG Düren 99. W 1996 przeszedł do FC Bremerhaven. Następnie występował w BV Cloppenburg (1997-2000), VfB Oldenburg (2001-2004), Concordia Ihrhove (2004-2006), GVO Oldenburg (2005), SSV Jeddeloh (2006), Blau-Weiß Ramsloh (2006-2009) i FC Sedelsberg (2009-2011).
Kariera reprezentacyjna.
W reprezentacji Konga Malonga zadebiutował 30 lipca 1995 w przegranym 0:2 meczu kwalifikacji do Pucharu Narodów Afryki 1996 z Ghaną, rozegranym w Brazzaville. W 2000 roku został powołany do kadry na Puchar Narodów Afryki 2000. Od 1995 do 2000 wystąpił w kadrze narodowej 15 razy.

</doc>
<doc id="2443591" url="https://pl.wikipedia.org/wiki?curid=2443591" title="Wójcik zielony">
Wójcik zielony



</doc>
<doc id="2443598" url="https://pl.wikipedia.org/wiki?curid=2443598" title="Kościół Matki Bożej Fatimskiej w Węgorzewie">
Kościół Matki Bożej Fatimskiej w Węgorzewie



</doc>
<doc id="2443612" url="https://pl.wikipedia.org/wiki?curid=2443612" title="Agryppa (mitologia)">
Agryppa (mitologia)

Agryppa – w mitologii rzymskiej król miasta Alba Longa, syn Tiberinusa, jednego z potomków Askaniusza. Ojciec Alladesa. Przypisuje mu się zbudowanie Forum Holitorium.

</doc>
<doc id="2443614" url="https://pl.wikipedia.org/wiki?curid=2443614" title="Maurice Ntounou">
Maurice Ntounou

Maurice Ntounou (ur. 13 września 1972 w Brazzaville) – piłkarz kongijski grający na pozycji obrońcy.
Kariera klubowa.
Karierę piłkarską Ntounou rozpoczął w klubie Kotoko de Mfoa. W jego barwach zadebiutował w 1990 roku w pierwszej lidze kongijskiej. Grał w nim do 1995 roku.
W 1995 roku Ntounou wyjechał do Francji, gdzie grał do końca swojej kariery, czyli do 2006 roku. Pierwszym klubem Kongijczyka we Francji był CS Brétigny-sur-Orge. Następnie występował w Red Star FC (1996-1997), AS Evry (1997-1998) i Pacy Football (1998-2006).
Kariera reprezentacyjna.
W reprezentacji Konga Ntounou zadebiutował 28 kwietnia 1991 roku w przegranym 1:2 meczu kwalifikacji do Pucharu Narodów Afryki 1992 z Malawi, rozegranym w Brazzaville. W 1992 roku rozegrał dwa mecze w Pucharze Narodów Afryki 1992: z Wybrzeżem Kości Słoniowej (0:0) i ćwierćfinale z Ghaną (1:2).
W 2000 roku Ntounou został powołany do kadry na Puchar Narodów Afryki 2000. Na tym turnieju był rezerwowym i nie rozegrał żadnego spotkania. Od 1992 do 1999 zagrał w kadrze narodowej 14 razy i strzelił 1 gola.

</doc>
<doc id="2443626" url="https://pl.wikipedia.org/wiki?curid=2443626" title="Thierry Etouayo">
Thierry Etouayo

Thierry Etouayo (ur. 29 lipca 1977) – kongijski piłkarz grający na pozycji bramkarza.
Kariera klubowa.
Karierę piłkarską Etouayo rozpoczął w klubie Kotoko de Mfoa. W jego barwach zadebiutował w 1996 roku w pierwszej lidze kongijskiej. Grał w nim do 1998 roku. Następnie przeszedł do ASEC Mimosas. W 1999 roku zdobył Puchar Wybrzeża Kości Słoniowej, a w 2000 roku wywalczył z nim mistrzostwo Wybrzeża Kości Słoniowej.
W 2000 roku Etouayo wyjechał do Francji. Pierwszym klubem Kongijczyka w tym kraju był FC Rouen. Następnie występował w Évreux AC (2001-2002) i Jura Sud Football (2003).
Kariera reprezentacyjna.
W reprezentacji Konga Etouayo zadebiutował 16 października 1994 w przegranym 2:3 meczu kwalifikacji do Pucharu Narodów Afryki 1996 ze Sierra Leone, rozegranym we Freetown. W 2000 roku został powołany do kadry na Puchar Narodów Afryki 2000. Na tym turnieju był rezerwowym bramkarzem i nie rozegrał żadnego spotkania. Od 1994 do 2001 wystąpił w kadrze narodowej 5 razy.

</doc>
<doc id="2443633" url="https://pl.wikipedia.org/wiki?curid=2443633" title="Atilano Rodríguez Martínez">
Atilano Rodríguez Martínez

Atilano Rodríguez Martínez (ur. 25 października 1946 w San Julián de Arbas) – hiszpański duchowny katolicki, biskup Sigüenzy-Guadalajary od 2011.
Życiorys.
Święcenia kapłańskie otrzymał 15 sierpnia 1970 i został inkardynowany do archidiecezji Oviedo. Po trzyletnim stażu duszpasterskim został wychowawcą w niższym seminarium w Oviedo. W 1977 został sekretarzem arcybiskupa Saragossy i pracował na tym stanowisku przez piętnaście lat. W 1992 powrócił do macierzystej diecezji i został duszpasterzem w Gijon.
Episkopat.
5 stycznia 1996 papież Jan Paweł II mianował go biskupem pomocniczym archidiecezji Oviedo, ze stolicą tytularną "Horaea". Sakry biskupiej udzielił mu 18 lutego 1996 ówczesny arcybiskup Oviedo - Gabino Díaz Merchán.
26 lutego 2003 został mianowany biskupem ordynariuszem diecezji Ciudad Rodrigo. Prekonizowany 2 lutego 2011 biskupem Sigüenzy-Guadalajary, urząd objął 3 kwietnia 2011.

</doc>
<doc id="2443645" url="https://pl.wikipedia.org/wiki?curid=2443645" title="Erichtonios (syn Dardanosa)">
Erichtonios (syn Dardanosa)

Erichtonios (gr. Erichthónios, łac. Erichthonius) – w mitologii greckiej królewicz i król Dardanii.
Uchodził za syna Dardanosa i Batiei (Arisbe). Był ojcem Trosa.

</doc>
<doc id="2443651" url="https://pl.wikipedia.org/wiki?curid=2443651" title="Luc-Arsène Diamesso">
Luc-Arsène Diamesso

Luc-Arsène Diamesso (ur. 27 grudnia 1974 w Djambali) – piłkarz kongijski grający na pozycji obrońcy.
Kariera klubowa.
Karierę piłkarską Diamesso rozpoczął w klubie CARA Brazzaville. W jego barwach zadebiutował w 1992 roku w pierwszej lidze kongijskiej. W 1992 roku zdobył z nim Puchar Konga. W 1994 roku odszedł do AS Police Brazzaville. Natomiast w sezonie 1995/1996 grał w Ghanie, w Asante Kotoko SC.
W 1996 roku Diamesso wyjechał do Niemiec. Pierwszym klubem Kongijczyka w tym kraju był BV Cloppenburg. W 1998 roku awansował z nim z Oberligi do Regionalligi, a w 2000 roku wrócił z nim do Oberligi. W 2003 roku przeszedł do SV Wilhelmshaven. Od czasu debiutu był podstawowym zawodnikiem zespołu. W 2012 roku zakończył tam karierę. W 2015 roku wznowił ją i do 2018 był zawodnikiem BV Essen.
Kariera reprezentacyjna.
W reprezentacji Konga Diamesso zadebiutował 4 września 1994 w zremisowanym 1:1 meczu kwalifikacji do Pucharu Narodów Afryki 1996 z Gambią, rozegranym w Pointe-Noire. W 2000 roku został powołany do kadry na Puchar Narodów Afryki 2000. Na tym turnieju rozegrał trzy mecze: z Marokiem (0:1), z Nigerią (0:0) i z Tunezją (0:1). Od 1994 do 2004 wystąpił w kadrze narodowej 31 razy.

</doc>
<doc id="2443652" url="https://pl.wikipedia.org/wiki?curid=2443652" title="Luc-Arsene Diamesso">
Luc-Arsene Diamesso



</doc>
<doc id="2443661" url="https://pl.wikipedia.org/wiki?curid=2443661" title="Jearl Miles-Clark">
Jearl Miles-Clark

Jearl Atawa Miles-Clark (ur. 4 września 1966 w Gainesville) – amerykańska lekkoatletka specjalizująca się w biegach na dystansach 400 m i 800 m, czterokrotna uczestniczka igrzysk olimpijskich (Barcelona 1992, Atlanta 1996, Sydney 2000, Ateny 2004), złota (1996) oraz srebrna (1992) medalistka olimpijska w biegach sztafetowych 4 x 400 metrów. Zwyciężyła również w biegu sztafetowym, podczas olimpiady w 2000 roku, jednak po aferze dopingowej Marion Jones w 2008 roku medal został jej odebrany. W 2010 roku Trybunał Arbitrażowy ds. Sportu przywrócił jednak medale wszystkim oprócz Jones zawodniczkom ze sztafety USA, uznając, że obowiązujące w 2000 roku przepisy nie pozwalały zdyskwalifikować całego zespołu z powodu dopingu jednego zawodnika.
Wielokrotna medalistka mistrzostw świata.
Rekordy życiowe.
W 2002 ustanowiła nieoficjalny rekord świata weteranów (powyżej 35. roku życia) w biegu na 400 metrów – 50,27.

</doc>
<doc id="2443665" url="https://pl.wikipedia.org/wiki?curid=2443665" title="SV Wilhelmshaven 92">
SV Wilhelmshaven 92



</doc>
<doc id="2443666" url="https://pl.wikipedia.org/wiki?curid=2443666" title="Jearl Miles Clark">
Jearl Miles Clark



</doc>
<doc id="2443667" url="https://pl.wikipedia.org/wiki?curid=2443667" title="Jearl Miles">
Jearl Miles



</doc>
<doc id="2443669" url="https://pl.wikipedia.org/wiki?curid=2443669" title="Kościół Świętego Ducha w Sandomierzu">
Kościół Świętego Ducha w Sandomierzu

Kościół Świętego Ducha w Sandomierzu – kompleks budynków poklasztornych i poszpitalnych z przylegającym do nich kościołem rzymskokatolickim znajdujący się w zabytkowej części Sandomierza. Obecnie jest to kościół rektoralny przynależny do parafii katedralnej.
Historia.
Początki kościoła związane są z rokiem 1222. Wtedy to kasztelan krakowski Żegota herbu "Topór" ufundował w Sandomierzu kościół i klasztor dla zgromadzenia kanoników regularnych de Saxia, zwanych Duchakami. Kompleks wybudowany został ostatecznie ok. 1303 r. Zadaniem zakonników było prowadzenie szpitala i przytułku dla najuboższej części społeczności miejskiej. Na utrzymanie zakonników, kościoła, zabudowań i podopiecznych fundator darował wieś Żyć (obecnie Szewce).
Oryginalny kościół spłonął w czasie najazdu Litwinów w 1349 roku. Odbudowany został w końcu XIV w. Następnie wielokrotne pożary niszczyły jego zabudowę: 1525, 1612, 1633, 1647, 1759. Kolejne duże zniszczenia to działania wojenne z 1809 r.
Architektura.
Wnętrze kościoła jest późnobarokowe. 
Duchacy i Szarytki.
Kościół i klasztor św. Ducha był w rękach Duchaków do 1784 r., a ostatni zakonnik ks. Janowski zmarł w 1814 r. W 1819 r. szpital i kościół powierzono zgromadzeniu Sióstr Miłosierdzia św. Wincentego à Paulo – Szarytkom, które 8 grudnia 1819 r. przybyły do Sandomierza. Szpital funkcjonował w tym miejscu do 1982 r.
Okno życia.
25 marca 2009 r. nieopodal kościoła otwarto pierwsze w Sandomierzu „Okno Życia” pod patronatem Caritasu Diecezji Sandomierskiej.
Pomnik historii.
22 listopada 2017 r. decyzją Prezydenta RP Andrzeja Dudy na wniosek Ministra Kultury i Dziedzictwa Narodowego Piotra Glińskiego, po uzyskaniu opinii Rady Ochrony Zabytków, wpisano sandomierski historyczny zespół architektoniczno-krajobrazowy na listę pomników historii, przyznawany zabytkom nieruchomym o szczególnej wartości historycznej, naukowej i artystycznej, utrwalonym w powszechnej świadomości i mającym duże znaczenie dla dziedzictwa kulturalnego Polski. Obszar tego pomnika obejmuje zabytki sandomierskiej starówki, w tym między innymi bazylikę katedralną, sandomierskie kościoły pw. Nawrócenia świętego Pawła, pw. św. Jakuba, pw. św. Michała, pw. św. Józefa, pw. Ducha Świętego, Dom Długosza, średniowieczny układ urbanistyczny miasta, Brama Opatowska, ratusz, Collegium Gostomianum, Wąwóz Królowej Jadwigi i Wąwóz Piszczele.

</doc>
<doc id="2443672" url="https://pl.wikipedia.org/wiki?curid=2443672" title="Stadion Călărăşăuca">
Stadion Călărăşăuca

Stadion Călărăşăuca – stadion piłkarski w Otaci, w Mołdawii. Może pomieścić 2 000 widzów. Swoje spotkania rozgrywa na nim drużyna Nistru Otaci.

</doc>
<doc id="2443687" url="https://pl.wikipedia.org/wiki?curid=2443687" title="Stadion Olimpia Bălți">
Stadion Olimpia Bălți

Stadion Olimpia Bălți – wielofunkcyjny stadion w Bielcach, w Mołdawii. Może pomieścić 5 000 widzów. Swoje spotkania rozgrywa na nim drużyna Olimpia Bielce.

</doc>
<doc id="2443694" url="https://pl.wikipedia.org/wiki?curid=2443694" title="Luis Quinteiro Fiuza">
Luis Quinteiro Fiuza

Luis Quinteiro Fiuza (ur. 26 czerwca 1947 w Vila de Cruces) – hiszpański duchowny katolicki, biskup Tui-Vigo od 2010.
Życiorys.
Święcenia kapłańskie otrzymał 27 czerwca 1971. Inkardynowany do archidiecezji Santiago de Compostela, był m.in. dyrektorem miejscowego instytutu teologicznego, a także rektorem diecezjalnego seminarium.
Episkopat.
23 kwietnia 1999 papież Jan Paweł II mianował go biskupem pomocniczym archidiecezji Santiago de Compostela, ze stolicą tytularną "Fuerteventura". Sakry biskupiej udzielił mu 19 czerwca 1999 arcybiskup Santiago – Julián Barrio Barrio.
3 sierpnia 2002 został mianowany biskupem ordynariuszem diecezji Ourense. Prekonizowany 28 stycznia 2010 biskupem Tui-Vigo, objął urząd 24 kwietnia 2010.

</doc>
<doc id="2443716" url="https://pl.wikipedia.org/wiki?curid=2443716" title="Francisco Cases Andreu">
Francisco Cases Andreu

Francisco Cases Andreu (ur. 23 października 1944 w Orihuela) – hiszpański duchowny katolicki, biskup Wysp Kanaryjskich w latach 2006–2020.
Życiorys.
Prezbiterat.
Święcenia kapłańskie otrzymał 14 kwietnia 1968 i został inkardynowany do diecezji Orihuela-Alicante. Był m.in. sekretarzem biskupim, delegatem biskupim ds. duszpasterstwa młodzieży oraz rektorem seminarium w Alicante.
Episkopat.
22 lutego 1994 papież Jan Paweł II mianował go biskupem pomocniczym diecezji Orihuela-Alicante, ze stolicą tytularną "Timici". Sakry biskupiej udzielił mu 10 kwietnia 1994 abp Mario Tagliaferri.
26 czerwca 1996 został biskupem ordynariuszem diecezji Albacete (urząd objął 31 sierpnia 1996), zaś 26 listopada 2005 został ordynariuszem Wysp Kanaryjskich (ingres odbył się 27 stycznia 2006). 6 lipca 2020 przeszedł na emeryturę.

</doc>
<doc id="2443722" url="https://pl.wikipedia.org/wiki?curid=2443722" title="Austin 1100/1300">
Austin 1100/1300

Austin 1100/1300 − kompaktowy samochód osobowy produkowany przez brytyjską firmę British Motor Corporation w latach 1962-1974 z serii modeli BMC ADO16 (zawierała bliźniacze modele: Austin 1100/1300, Morris 1100/1300, MG 1100/1300, Vanden Plas Princess 1100/1300 i Riley Kestrel 1100/1300). Dostępny wyłącznie jako 2- lub 4-drzwiowy sedan oraz 2- drzwiowe kombi. Do napędu używano silników R4 o pojemności 1,1 i 1,3 litra. Moc przenoszona była na oś przednią poprzez 4-biegową manualną bądź 3-biegową automatyczną skrzynię biegów. Powstały trzy generacje modelu.

</doc>
<doc id="2443723" url="https://pl.wikipedia.org/wiki?curid=2443723" title="Austin 1100">
Austin 1100



</doc>
<doc id="2443725" url="https://pl.wikipedia.org/wiki?curid=2443725" title="Goli otok">
Goli otok

Goli otok (dosł. „goła wyspa”, „naga wyspa”) – wyspa o powierzchni około 4,7 km², znajdująca się w zachodniej części Chorwacji, na wschód od półwyspu Istria w Kanale Welebickim, pomiędzy wyspami Rab, Sveti Grgur i Prvić. Zbudowana jest ze skał wapiennych.
Historia.
Wyspa do XX wieku była niezamieszkana, ale w trakcie I wojny światowej umieszczono na niej obóz jeniecki, do którego zsyłano rosyjskich jeńców z frontu wschodniego. Po II wojnie światowej reżim Tity zdecydował o stworzeniu od 1949 roku obozu dla więźniów politycznych. Wśród osadzonych znajdował się wysoki procent niegdysiejszych bohaterów narodowych i przedwojennych komunistów. Ostatni więzień polityczny opuścił wyspę w 1956 roku. Później na wyspie umieszczano kryminalistów. Ostatecznie Goli otok przestała pełnić funkcję więzienia w 1988 roku. Od tego czasu jest atrakcją turystyczną.

</doc>
<doc id="2443727" url="https://pl.wikipedia.org/wiki?curid=2443727" title="Morris 1100">
Morris 1100



</doc>
<doc id="2443729" url="https://pl.wikipedia.org/wiki?curid=2443729" title="Morris 1300">
Morris 1300



</doc>
<doc id="2443731" url="https://pl.wikipedia.org/wiki?curid=2443731" title="MG 1300">
MG 1300



</doc>
<doc id="2443732" url="https://pl.wikipedia.org/wiki?curid=2443732" title="MG 1100">
MG 1100



</doc>
<doc id="2443734" url="https://pl.wikipedia.org/wiki?curid=2443734" title="Vítězslav Mácha">
Vítězslav Mácha

Vítězslav Mácha (ur. 6 kwietnia 1948), czeski zapaśnik. W barwach Czechosłowacji dwukrotny medalista olimpijski.
Kariera sportowa.
Walczył w stylu klasycznym, w kategorii półśredniej (do 74 kilogramów). Brał udział w czterech igrzyskach (IO 68, IO 72, IO 76, IO 80), na dwóch zdobywał medale. Triumfował w 1972, cztery lata później był drugi. Był mistrzem świata w 1974 i 1977. Stawał na podium mistrzostw Europy (złoto w 1977, srebro w 1973 i 1974, brąz w 1972 i 1975).
We wrześniu 1972 otrzymał medal „za wybitne zasługi”.

</doc>
<doc id="2443736" url="https://pl.wikipedia.org/wiki?curid=2443736" title="Vítezslav Macha">
Vítezslav Macha



</doc>
<doc id="2443738" url="https://pl.wikipedia.org/wiki?curid=2443738" title="Riley Kestrel">
Riley Kestrel



</doc>
<doc id="2443743" url="https://pl.wikipedia.org/wiki?curid=2443743" title="BMC ADO16">
BMC ADO16



</doc>
<doc id="2443747" url="https://pl.wikipedia.org/wiki?curid=2443747" title="Austin 1800">
Austin 1800



</doc>
<doc id="2443776" url="https://pl.wikipedia.org/wiki?curid=2443776" title="Camille Oponga">
Camille Oponga

Herman Camille Oponga Ayessa (ur. 24 stycznia 1978 w Brazzaville) – piłkarz kongijski grający na pozycji środkowego obrońcy.
Kariera klubowa.
Oponga urodził się w Kongu, jednak karierę piłkarską rozpoczynał we Francji. Jego pierwszym klubem w karierze był Red Star 93. W 1996 roku zadebiutował w nim w drugiej lidze francuskiej. W 1999 roku spadł z Red Star 93 do trzeciej ligi. W klubie tym grał do końca sezonu 2000/2001.
Latem 2001 roku Oponga przeszedł do szkockiego Falkirk. Przez sezon grał w nim w First Division, a następnie wrócił do Francji. W latach 2002-2004 występował w Pau FC, a w sezonie 2004/2005 był piłkarzem AS Cannes. Z kolei od 2005 do 2008 roku był zawodnikiem Pacy Vallée-d'Eure Football. W sezonie 2008/2009 występował w Villemomble Sports, a latem 2009 przeszedł do ES Viry-Châtillon.
Kariera reprezentacyjna.
W reprezentacji Konga Oponga zadebiutował 25 stycznia 2000 roku w przegranym 0:1 grupowym meczu Pucharu Narodów Afryki 2000 z Marokiem, rozegranym w Lagos. Na tym turnieju zagrał również w dwóch innych meczach grupowych: z Nigerią (0:0) i z Tunezją (0:1). Od 2000 do 2006 rozegrał w kadrze narodowej 9 meczów.

</doc>
<doc id="2443778" url="https://pl.wikipedia.org/wiki?curid=2443778" title="Wyższa Szkoła Zarządzania w Częstochowie">
Wyższa Szkoła Zarządzania w Częstochowie

Wyższa Szkoła Zarządzania w Częstochowie – uczelnia niepubliczna w Częstochowie założona w 1995 roku. Prowadzi studia I i II stopnia na oraz studia podyplomowe, w tym studia pomostowe dla pielęgniarek. 
Od 2001 rektorat uczelni mieści się w zabytkowym budynku, który poprzednio pełnił funkcję Zakładowego Domu Kultury przy Częstochowskich Zakładach Przemysłu Lniarskiego "Stradom".

</doc>
<doc id="2443805" url="https://pl.wikipedia.org/wiki?curid=2443805" title="Wyższa Szkoła Zarządzania">
Wyższa Szkoła Zarządzania

Uczelnie wyższe o tej nazwie w Polsce:
Zobacz też: 

</doc>
<doc id="2443813" url="https://pl.wikipedia.org/wiki?curid=2443813" title="David Benoit">
David Benoit

David Benoit (ur. 18 sierpnia 1953 w Bakersfield) – amerykański pianista jazzowy i smoothjazzowy, kompozytor, dyrygent oraz producent muzyczny. Związany jest z Los Angeles, gdzie się wychował. W swojej karierze był pięciokrotnie nominowany do nagrody Grammy. Obecnie łączy karierę wykonawcy jazzowego z pracą kierownika muzycznego Azjatycko-Amerykańskiej Orkiestry Symfonicznej.
Kariera.
Rozpoczął edukację muzyczną w wieku 13 lat pod okiem Maryi Cressy Wright oraz Abrahama Frasera (pianisty Arturo Toscaniniego). Naukę kontynuował w El Camino College oraz na Uniwersytecie Kalifornijskim (UCLA).
Profesjonalną karierę rozpoczął w 1976 jako kierownik muzyczny i dyrygent zespołów towarzyszących piosenkarkom i aktorkom: Lainie Kazan, Ann-Margret i Connie Stevens.
Debiutancką płytę "Freedom at Midnight" wydał w 1977. Płyta osiągnęła 5. miejsce w zestawieniu Billboard’s Top Contemporary Jazz Albums.
Benoit jest uważany za jednego z twórców gatunku smooth jazz za sprawą coveru utworu Vince’a Guaraldiego "Linus and Lucy", pochodzącego z albumu "This Side Up", wydanego w 1985. Jego płyta "Letter To Evan", dedykowana Billowi Evansowi jest wymieniana jako jeden z albumów definiujących ten gatunek muzyczny.
Jednymi z najlepiej ocenianych w dorobku artysty płyt były albumy: "The Benoit/Freeman Project" i "Benoit/Freeman Project 2". Pierwszy album został oceniony na 4,5 gwiazdki przez AllMusic oraz wspiął się na drugą pozycje rankingu Top Contemporary Jazz Albums (Billboard), drugi – wydany dekadę później – osiągnął miejsce siódme.
Życie prywatne.
David i jego żona, Kei, są rodzicami adoptowanej córki, June Koko. Mieszkają w Palos Verdes w hrabstwie Los Angeles.

</doc>
<doc id="2443815" url="https://pl.wikipedia.org/wiki?curid=2443815" title="Richard Bokatola-Lossombo">
Richard Bokatola-Lossombo

Richard Bokatola-Lossombo (ur. 11 kwietnia 1979 w Brazzaville) – kongijski piłkarz grający na pozycji pomocnika.
Kariera klubowa.
Karierę piłkarską Bokatola-Lossombo rozpoczął w klubie Inter Brazzaville. W 1998 roku zadebiutował w nim w kongijskiej lidze. Następnie wyjechał do Niemiec i został zawodnikiem Karlsruher SC. W latach 1998–2000 grał w jego rezerwach w Regionallidze. Z kolei w latach 2000–2002 był zawodnikiem innego klubu z Regionalligi, VfR Mannheim.
Latem 2002 roku Bokatola-Lossombo przeszedł do albańskiego klubu Vllaznia Szkodra. W 2003 roku wywalczył z nim wicemistrzostwo Albanii. W 2006 roku odszedł do Flamurtari Wlora i grał w nim w sezonie 2006/2007. Z kolei w sezonie 2007/2008 był zawodnikiem dwóch klubów, najpierw Kastrioti Kruja, a następnie KF Elbasani. W sezonie 2008/2009 grał w KS Lushnja, a w sezonie 2009/2010 w drugoligowej Turbinie Cërrik. Karierę zakończył w 2011 roku jako gracz klubu Bangkok Christian College FC z trzeciej ligi tajlandzkiej.
Kariera reprezentacyjna.
W reprezentacji Konga Bokatola-Lossombo zadebiutował 4 września 1994 roku w zremisowanym 1:1 meczu kwalifikacji do Pucharu Narodów Afryki 1996 z Gambią, rozegranym w Pointe-Noire. W 2000 roku został powołany do kadry na Puchar Narodów Afryki 2000. Na tym turnieju rozegrał trzy mecze: z Marokiem (0:1), z Nigerią (0:0) i z Tunezją (0:1). Od 1994 do 2001 wystąpił w kadrze narodowej 10 razy i strzelił 1 gola.

</doc>
<doc id="2443824" url="https://pl.wikipedia.org/wiki?curid=2443824" title="Gaoqing Lu">
Gaoqing Lu

Gaoqing Lu () – stacja metra w Szanghaju, na linii 6. Zlokalizowana jest pomiędzy stacjami Dongming Lu i Huaxia Xi Lu. Została otwarta 29 grudnia 2007.

</doc>
<doc id="2443827" url="https://pl.wikipedia.org/wiki?curid=2443827" title="TypeTogether">
TypeTogether

TypeTogether – przedsiębiorstwo zajmujące się projektowaniem krojów pism i sprzedażą fontów, założone przez Veronikę Burian i José Scaglionego.
Burian i Scaglione poznali się podczas studiów na Uniwersytecie w Reading (kierunek "type design"). Pracownię czcionek założyli w 2006. Ponieważ Burian mieszka w Pradze, a Scaglione w Argentynie, więc kontaktują się i koordynują zarządzanie firmą przez internet. Współpracuje z nimi szereg projektantów, m.in. Eduardo Berlinear, David Březina, Pilar Cano, Nicolien van der Keur, Gerard Unger. Kroje pism firmowane przez TypeTogether zdobyły wiele nagród na międzynarodowych konkursach, m.in. Type Directors Club (TDC) i European Design Award (ED-Awards).
Założyciele TypeTogether prowadzą także zajęcia edukacyjne, wykłady i warsztaty dotyczące projektowania czcionek w różnych miastach na świecie.
Kroje pism TypeTogether.
Opracowano na podstawie źródła

</doc>
<doc id="2443856" url="https://pl.wikipedia.org/wiki?curid=2443856" title="Huaxia Xi Lu">
Huaxia Xi Lu

Huaxia Xi Lu () – stacja metra w Szanghaju, na linii 6. Zlokalizowana jest pomiędzy stacjami Gaoqing Lu i Shangnan Lu. Została otwarta 29 grudnia 2007.

</doc>
<doc id="2443864" url="https://pl.wikipedia.org/wiki?curid=2443864" title="Protesty w Grecji 2010-2011">
Protesty w Grecji 2010-2011



</doc>
<doc id="2443913" url="https://pl.wikipedia.org/wiki?curid=2443913" title="Dún Laoghaire (stacja kolejowa)">
Dún Laoghaire (stacja kolejowa)

Dún Laoghaire (ang: "Dún Laoghaire railway station") – stacja kolejowa w Dún Laoghaire, w hrabstwie Dún Laoghaire-Rathdown, w Irlandii.
Stacja została nazwana Mallin od 1966 roku, po Michael Mallin, choć zwykle nazywana jest po prostu Dún Laoghaire. Posiada dwa tory przelotowe i jeden tor krańcowy. Stacja obsługiwana jest przez usługi DART, linię podmiejską South Eastern i usług InterCity do Wexford.
Stacja posiada kasy biletowe, automaty biletowe i małą kawiarnię / koktajl bar.
Stacja bezpośrednio przylega do Dún Laoghaire Ferryport, dla usług Stena Line Holyhead.
Historia.
Stacja stała się południowym końcem Dublin and Kingstown Railway i otwarta została w 1837 roku. Zastąpiła pierwotną stację Kingstown Harbour na West Pier, w pobliżu dzisiejszej stacji Salthill and Monkstown, gdy linia została przedłużona bliżej do portu po dwóch latach od otwarcia linii;. opóźnienie jest wynikiem miejscowej opozycji w Kingstown.
Zwany także Kingstown Harbour, nowa stacja została przemianowana na Kingstown w 1861 r., zmieniona na Dún Laoghaire w 1921 roku i otrzymała swoją obecną oficjalną nazwę w 1966 roku.
Pierwotny budynek dworca został zastąpiony w 1854 roku przez nowy budynek w stylu neoklasycystycznym, zaprojektowany przez Johna Skipton Mulvany. Służył jako stacja do roku 1971, kiedy obecny układ został wprowadzony. Budynku Mulvany jest teraz restauracją "Hartley's".

</doc>
<doc id="2443922" url="https://pl.wikipedia.org/wiki?curid=2443922" title="Komintern (ciągnik)">
Komintern (ciągnik)

Komintern – ciężki gąsienicowy ciągnik artyleryjski, konstrukcji radzieckiej, z okresu przed II wojną światową. Konstrukcja ciągnika Komintern została opracowana w pierwszej połowie lat 30. XX w. Był produkowany seryjnie w latach 1934–1940.
Historia konstrukcji.
Projektowanie ciągnika Komintern rozpoczęto na zlecenie Głównego Zarządu Artylerii w Charkowskiej Fabryce Parowozów (ChPZ) w 1930 roku. Do listopada 1931 zbudowano trzy prototypy, lecz pierwotny projekt okazał się niezadowalający, m.in. z uwagi na małą siłę pociągową i prędkość wynikającą ze słabego silnika (65 KM), brak zakrytej kabiny i platformy ładunkowej. Konstrukcja ciągnika podlegała następnie istotnym zmianom. Otrzymał on nowo skonstruowany silnik o większej mocy, podwozie wykorzystujące elementy czołgu T-24, zamkniętą kabinę załogi i skrzynię ładunkową. Po raz pierwszy radziecki ciągnik wyposażono w wyciągarkę. Poprawiony ciągnik spełniał wymagania armii i został przyjęty na uzbrojenie.
Od kwietnia 1934 do końca roku, została wyprodukowana seria próbna 50 sztuk. Od 1935 roku rozpoczęto W ChPZ produkcję seryjną, która osiągnęła poziom 25 do 32 ciągników miesięcznie. Wyprodukowano ich łącznie 1798 sztuk, z tego do armii radzieckiej trafiło 1712.
Ciągniki typu Komintern w dużej ilości znalazły się w uzbrojeniu artylerii ciężkiej Armii Czerwonej. Po raz pierwszy zaprezentowano je publicznie na defiladzie z okazji 1 maja 1937 r. Były one używane do ciągnięcia praktycznie wszystkich typów cięższych dział radzieckich. W tym armat przeciwlotniczych 76 mm wz.31 i 85 mm wz.39, haubic 122 mm wz.38 (M-30), armat 122 mm wz.31/37 (A-19), haubic 152 mm wz.34/36, haubicoarmat 152 mm wz.37 (MŁ-20), armat 152 mm wz.35 (BR-2), haubic 203 mm wz.31 (B-4).
22 czerwca 1941, w Armii Czerwonej, było 1500 ciągników tego typu. Pod koniec wojny, ich liczba spadła do 568. Do chwili obecnej nie zachował się żaden egzemplarz.
Co najmniej 30 sztuk zostało, w listopadzie 1937 r., wysłanych do Chin. W niewielkiej ilości występowały również w uzbrojeniu Ludowego Wojska Polskiego.
Ciągnik Komintern był uważany za ogólnie udaną konstrukcję. Pomimo przestarzałości niektórych rozwiązań (np. zawieszenia), był względnie szybki i miał dużą siłę uciągu. Silnik ciągnika był trwały i odporny na trudne warunki eksploatacji oraz słabą jakość benzyny (osiągany przebieg międzyremontowy wynosił 2000 km). Do wad należało: duże zużycie paliwa (do 5 kg na 1 km), mała stabilność poprzeczna (związana z małą szerokością i wysokim środkiem ciężkości), mała manewrowość oraz szybkie zużywanie się sprzęgła głównego.
Konstrukcja.
Przy budowie ciągnika Komintern wykorzystano elementy podwozia czołgu T-24. Były to, przede wszystkim, cztery dwukołowe wózki po każdej stronie, resorowane na sprężynach.
Ciągnik miał układ klasyczny, zbliżony do ciężarówki. Konstrukcja oparta była na spawanej zamkniętej ramie prostokątnej. W przedniej części pojazdu umieszczony był wzdłużnie silnik, pod długą maską, z chłodnicą umieszczoną przed nim. Tuż za silnikiem znajdowała się zamknięta, dwuosobowa, kabina załogi, drewniana obita blachą (zaadaptowana z ciężarówki ZiS-5). W tylnej części znajdowała się skrzynia ładunkowa o powierzchni 5,36 m², mogąca pomieścić obsługę holowanego działa na trzech poprzecznych ławkach (do 12 osób) lub ładunek do 2000 kg. Pod ławką w przedniej części platformy były dwa zbiorniki paliwa po 275 l. 
Koła napędowe znajdowały się z tyłu, napęd przenoszony był przez dwutarczowe sprzęgło główne i sprzęgła boczne. Skrzynia biegów miała pięć przełożeń o rozpiętości 7,61. Gąsienice miały szerokość 360 mm, rozstaw między ich środkami wynosił 1530 mm a długość oporowa 3278 mm.
Pod skrzynią ładunkową znajdowała się wyciągarka z pionowym bębnem, o uciągu do 10 ton i długości liny 30 m, napędzana od silnika. Masa holowanej przyczepy lub działa wynosiła do 12 000 kg, a w wariancie przeciążonym, do 14 000 kg.

</doc>
<doc id="2443926" url="https://pl.wikipedia.org/wiki?curid=2443926" title="Felix Zollicoffer">
Felix Zollicoffer

Felix Zollicoffer (19 maja 1812 – 19 stycznia 1862) – amerykański dziennikarz, gazeciarz, trzykrotny kongresmen z Tennessee, a także konfederacki generał brygady podczas wojny secesyjnej. Był pierwszym generałem konfederatów, który zginął w zachodnim teatrze wojny.

</doc>
<doc id="2443931" url="https://pl.wikipedia.org/wiki?curid=2443931" title="Port lotniczy Oamaru">
Port lotniczy Oamaru

Port lotniczy Oamaru (IATA: OAM, ICAO: NZOU) – port lotniczy położony w Oamaru, w regionie Otago, w Nowej Zelandii.

</doc>
<doc id="2443955" url="https://pl.wikipedia.org/wiki?curid=2443955" title="Sytuacja osób LGBT w Nepalu">
Sytuacja osób LGBT w Nepalu



</doc>
<doc id="2443956" url="https://pl.wikipedia.org/wiki?curid=2443956" title="Santa Rosa (Brazylia)">
Santa Rosa (Brazylia)

Santa Rosa – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Santa Rosa.

</doc>
<doc id="2443964" url="https://pl.wikipedia.org/wiki?curid=2443964" title="Santo Cristo">
Santo Cristo

Santo Cristo – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Santa Rosa.

</doc>
<doc id="2443965" url="https://pl.wikipedia.org/wiki?curid=2443965" title="Bernardo Álvarez Afonso">
Bernardo Álvarez Afonso

Bernardo Álvarez Afonso (ur. 29 lipca 1949 w Breña Alta) – hiszpański duchowny katolicki, biskup San Cristóbal de La Laguna od 2005.
Życiorys.
Prezbiterat.
Święcenia kapłańskie otrzymał 16 lipca 1976 i został inkardynowany do diecezji San Cristóbal de La Laguna. Przez kilkanaście lat pracował jako duszpasterz parafialny. Był także asystentem dziecięcej sekcji Akcji Katolickiej w diecezji, wykładowcą diecezjalnych seminariów, pracownikiem wydziałów kurialnych (m.in. do spraw liturgii i duszpasterstwa) oraz wikariuszem generalnym diecezji.
Episkopat.
29 czerwca 2005 papież Benedykt XVI mianował go biskupem ordynariuszem diecezji San Cristóbal de La Laguna. Sakry biskupiej udzielił mu 4 września 2005 ówczesny nuncjusz w Hiszpanii - abp Manuel Monteiro de Castro.

</doc>
<doc id="2443970" url="https://pl.wikipedia.org/wiki?curid=2443970" title="São José do Inhacorá">
São José do Inhacorá

São José do Inhacorá – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Santa Rosa.

</doc>
<doc id="2443978" url="https://pl.wikipedia.org/wiki?curid=2443978" title="Três de Maio">
Três de Maio

Três de Maio – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Santa Rosa.

</doc>
<doc id="2443985" url="https://pl.wikipedia.org/wiki?curid=2443985" title="Tucunduva">
Tucunduva

Tucunduva – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Santa Rosa.

</doc>
<doc id="2443991" url="https://pl.wikipedia.org/wiki?curid=2443991" title="Tuparendi">
Tuparendi

Tuparendi – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Santa Rosa.

</doc>
<doc id="2443994" url="https://pl.wikipedia.org/wiki?curid=2443994" title="Ratko Perić">
Ratko Perić

Ratko Perić (ur. 2 lutego 1944 w Tuku) – bośniacki duchowny katolicki, biskup mostarsko-duvnijski w latach 1993–2020, administrator apostolski diecezji trebinjsko-mrkanska.
Życiorys.
Biskup Perić urodził się w wiosce Tuk w gminie Rovišće w pobliżu chorwackiego Bjelovaru. Po studiach odbytych w Zagrzebiu i Rzymie przyjął święcenia kapłańskie w Prisoje 29 czerwca 1969. W 1971 doktoryzował się na Papieskim Urbanianum. Następnie wykładał w seminariach w Sarajewie i Zagrzebiu. Przez szereg lat był też wykładowcą na Papieskim Uniwersytecie Gregoriańskim w Rzymie. W latach 1980-1992 Perić był rektorem Papieskiego Chorwackiego Kolegium Św. Hieronima w Rzymie.
Episkopat.
Papież Jan Paweł II mianował go biskupem koadiutorem diecezji mostarsko-duvnijskiej 29 maja 1992. Ponieważ katedra w Mostarze ucierpiała w czasie działań wojennych, konsekracja biskupia miała miejsce w Neum 14 września 1992. Sakry biskupiej udzielił mu kard. Franjo Kuharić. Współkonsekratorami byli sekretarz Kongregacji ds. Ewangelizacji Narodów abp Josip Uhač oraz ówczesny ordynariusz diecezji Mostar-Duvno Pavao Žanić. Biskup Perić objął rządy w diecezji 24 lipca 1993 po przejściu na emeryturę poprzednika.
W szczytowym momencie konfliktu wewnątrz diecezji 2 kwietnia 1995 bp Perić został porwany przez chorwackiego milicjanta, pobity i uwięziony na dziesięć godzin w kaplicy franciszkanów związanych z wydarzeniami w Medziugorie. Uwolniono go z inicjatywy burmistrza Mostaru z pomocą żołnierzy UNPROFOR-u.
Biskup Perić, podobnie jak jego poprzednik Pavao Žanić, nie uznaje i nie wierzy w objawienia maryjne w Medziugorie. W oficjalnej deklaracji przedstawił swoją opinię, według której w Medziugorie nie występują żadne fakty nadprzyrodzone. Kongregacja Nauki Wiary określiła opinię biskupa jako osobistą, a nie wyrażającą ostatecznego zdania Kościoła katolickiego.
11 lipca 2020 przeszedł na emeryturę. 

</doc>
<doc id="2443998" url="https://pl.wikipedia.org/wiki?curid=2443998" title="Barra do Guarita">
Barra do Guarita

Barra do Guarita – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Três Passos.

</doc>
<doc id="2444005" url="https://pl.wikipedia.org/wiki?curid=2444005" title="Keny Arkana">
Keny Arkana

Keny Arkana (ur. 20 grudnia 1982 w Boulogne-Billancourt) - francuska raperka. Działa w Marsylii, uczestniczy w alterglobalistycznym ruchu "La Rage Du Peuple".
Życiorys.
Artystka ma argentyńskie korzenie. Dorastała w Marsylii, a pierwsze teksty zaczęła tworzyć w wieku 12 lat. Utworzyła zespoły Mars Patrie a następnie Etat-Major, z którymi występowała na niezależnych scenach. Kulminacją tego okresu był wydany jako EP mixtape "Volume 1".
Następnie zdecydowała się na karierę solową, debiutując kolejnym EP, "Le missile est lancé" w 2004 roku. Dwa lata później wydała w wytwórni La Callita swój pierwszy album: "Entre ciment et belle étoile". Pierwszy promujący tę płytę singel, "La rage", zawierał odniesienia do niepokojów społecznych we Francji w 2005 roku.
Drugi jej album, "L'Esquisse 2", ukazał się 23 maja 2011, wydany przez wytwórnię Because Music. W 2012 roku ukazał się kolejny album, "Tout Tourne Autour Du Soleil". Utwór „Dégagez!” był bardzo popularnym motywem muzycznym podczas protestów „ruchu” żółtych kamizelek w latach 2018-2019.

</doc>
<doc id="2444008" url="https://pl.wikipedia.org/wiki?curid=2444008" title="Boa Vista do Buricá">
Boa Vista do Buricá

Boa Vista do Buricá – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Três Passos.

</doc>
<doc id="2444013" url="https://pl.wikipedia.org/wiki?curid=2444013" title="Bom Progresso">
Bom Progresso

Bom Progresso – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Três Passos.

</doc>
<doc id="2444016" url="https://pl.wikipedia.org/wiki?curid=2444016" title="Cerkiew Świętych Aleksego, Piotra, Jonasza i Filipa w Chełmie">
Cerkiew Świętych Aleksego, Piotra, Jonasza i Filipa w Chełmie

Cerkiew Świętych Aleksego, Piotra, Jonasza i Filipa – nieistniejąca prawosławna cerkiew w Chełmie.
Wzniesiona w latach 1901–1908 na potrzeby 65. Moskiewskiego Pułku Piechoty. Po odzyskaniu niepodległości przez Polskę świątynia została rozebrana. Zdaniem historyka z Chełma Zbigniewa Lubaszewskiego decyzja o jej zburzeniu zapadła z powodu złego stanu technicznego budynku, wzniesionego na podmokłym gruncie. Elementy konstrukcji cerkwi wykorzystywano do stabilizacji płyty boiska stadionu miejskiego.

</doc>
<doc id="2444019" url="https://pl.wikipedia.org/wiki?curid=2444019" title="Braga (Rio Grande do Sul)">
Braga (Rio Grande do Sul)

Braga – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Três Passos.

</doc>
<doc id="2444021" url="https://pl.wikipedia.org/wiki?curid=2444021" title="Anatolij Bykow (zapaśnik)">
Anatolij Bykow (zapaśnik)



</doc>
<doc id="2444031" url="https://pl.wikipedia.org/wiki?curid=2444031" title="Konopnicowate">
Konopnicowate

Konopnicowate ("Datiscaceae") – rodzina z rzędu dyniowców. W zależności od ujęcia systematycznego jest monotypowa i obejmuje jeden rodzaj konopnik ("Datisca") z dwoma gatunkami lub obejmuje jeszcze dwa inne rodzaje drzew wyodrębniane też jako rodzina "Tetramelaceae". "Datisca cannabina" rośnie we wschodniej części basenu Morza Śródziemnego i dalej na wschód po Kazachstan i Nepal. "D. glomerata" występuje w Kalifornii oraz w przyległej części Kalifornii Dolnej. Oba gatunki rosną na brzegach rzek, w lasach oraz na terenach otwartych. Korzeń "D. cannabina" używany był do farbowania jedwabiu na żółto. Rośliny z tego gatunku, zwłaszcza z kwiatami żeńskimi, bywają uprawiane jako ozdobne, ze względu na gęsty, charakterystyczny pokrój i ozdobne liście. Sok z rośliny o gorzkim smaku ma działanie przeczyszczające. 
Morfologia.
Okazałe byliny osiągające do 2, rzadko nawet do 3 m wysokości. Liście są nieparzyście pierzasto złożone, w górnej części tylko trójdzielne lub nawet niepodzielone. Blaszka liściowa jest silnie piłkowana na brzegu, a na szczycie zaostrzona. Kwiaty są drobne, jednopłciowe, promieniste i skupione w długie, wąskie grona. Kwiaty męskie mają krótką rurkę kielicha długości do 3 mm, zakończoną ząbkami w liczbie od trzech do dziesięciu. Korony kwiatu brak. Pręcików jest 5–15. W kwiatach żeńskich kielich składa się z 3 do 4 krótkich listków, płatków korony także brak. Zalążnia jest dolna i składa się z trzech do pięciu zrośniętych owocolistków. Z zalążni wyrastają 3–4 głęboko rozcięte na szczycie szyjki słupka. Owocami są torebki.
Systematyka.
Przynależność konopnicowatych do rzędu dyniowców i ich bliskie pokrewieństwo z dyniowatymi i begoniowatymi jest znane i akceptowane od dawna. Problemy taksonomiczne budzi relacja rodzaju "Datisca" względem dwóch rodzajów drzewiastych wyodrębnianych jako rodzina "Tetramelaceae" lub włączanych do "Datiscaceae". 
Rodzaj: "Datisca" (syn. "Cannabina" ) – konopnik

</doc>
<doc id="2444032" url="https://pl.wikipedia.org/wiki?curid=2444032" title="Datiscaceae">
Datiscaceae



</doc>
<doc id="2444035" url="https://pl.wikipedia.org/wiki?curid=2444035" title="Abenteuer">
Abenteuer

Abenteuer – płyta niemieckiej piosenkarki Andrei Berg, wydana w 2011 roku.
Album dotarł do 1. miejsca niemieckiej listy przebojów – Media Control Charts.

</doc>
<doc id="2444036" url="https://pl.wikipedia.org/wiki?curid=2444036" title="Oscar Ewolo">
Oscar Ewolo

Oscar Ewolo (ur. 9 października 1978 w Brazzaville) – kongijski piłkarz grający na pozycji środkowego pomocnika.
Kariera klubowa.
Ewolo urodził się w Brazzaville, jednak karierę piłkarską rozpoczął we Francji, w klubie Amiens SC. W 1996 roku awansował do kadry pierwszego zespołu i w sezonie 1996/1997 zadebiutował w nim w rozgrywkach drugiej ligi francuskiej. W sezonie 1999/2000 spadł z Amiens do trzeciej ligi, ale od sezonu 2001/2002 ponownie grał w drugiej lidze. Zawodnikiem Amiens był do końca sezonu 2004/2005.
Latem 2005 roku Ewolo przeszedł z Amiens do innego z drugiej ligi, FC Lorient. W barwach Lorient swój ligowy debiut zaliczył 29 lipca 2005 w zwycięskim 2:1 wyjazdowym meczu ze Stade de Reims. Na koniec sezonu 2005/2006 wywalczył z Lorient awans do pierwszej ligi Francji. W Lorient grał do lata 2009 roku.
W 2009 roku Ewolo odszedł z Lorient do grającego w Ligue 2, Stade Brestois 29. W klubie z Brestu zadebiutował 7 sierpnia 2009 w wygranym 2:1 domowym spotkaniu ze Stade Lavallois. W sezonie 2009/2010 awansował ze Stade Brestois do Ligue 1. W Stade Brestois pełnił funkcję kapitana. W sezonie 2012/2013, ostatnim w karierze, grał w Stade Lavallois.
Kariera reprezentacyjna.
W reprezentacji Konga Ewolo zadebiutował 25 stycznia 2000 roku w przegranym 0:1 meczu Pucharu Narodów Afryki 2000 z Marokiem, rozegranym w Lagos. Na tym turnieju rozegrał jeszcze dwa inne mecze grupowe: z Nigerią (0:0) i z Tunezją (0:1). Od 2000 do 2013 wystąpił w kadrze narodowej 39 razy i strzelił 2 gole.

</doc>
<doc id="2444040" url="https://pl.wikipedia.org/wiki?curid=2444040" title="Maurice Bloomfield">
Maurice Bloomfield

Maurice Bloomfield (ur. 23 lutego 1855 w Bielsku, zm. 12 czerwca 1928 w San Francisco) – amerykański językoznawca, indolog i znawca sanskrytu, pochodzenia austriacko-żydowskiego.
Życiorys.
Urodził się na Śląsku Austriackim jako "Moritz Blumenfeld". W wieku dwunastu lat wraz z rodziną wyemigrował do Stanów Zjednoczonych i zamieszkał w Chicago, gdzie potem zmienił brzmienie imienia i nazwiska na angielskie. Studiował na uniwersytetach Furmana, Yale (sanskryt pod kierunkiem znanego lingwisty W.D. Whitneya) i Johnsa Hopkinsa. Na tę ostatnią uczelnię powrócił w 1881 jako profesor nadzwyczajny po dwuletnim pobycie w Berlinie i Lipsku. Aż do śmierci wykładał tam filologię sanskrycką i językoznawstwo porównawcze.
Część prac Bloomfielda opublikowanych w „American Journal of Philology” jest poświęconych językoznawstwu porównawczemu, jak np. asymilacji i adaptacji w pokrewnych klasach wyrazów, ale najbardziej znany jest on z tłumaczenia i interpretacji tekstów wedyjskich. Przetłumaczył hymny Atharwawedy dla "Świętych ksiąg Wschodu" Maxa Müllera (1897), przygotował rozdział "Atharwaweda i Gopatha Brahmana" do "Podstaw filologii i archeologii indo-aryjskiej" Buhlera-Kielhorna (1899), opracował analizę "Kausika-Sutra" (1890), a w 1905 r. opublikował studium mitologii porównawczej "Cerber, pies Hadesa". W 1907 r. powstało jego najbardziej monumentalne dzieło "Konkordancja wedyjska" – alfabetyczny spis słów i zwrotów występujących w świętych księgach hinduizmu. Dalsze jego ważne prace to: " The Religion of the Veda" ("Religia Wed: starożytna religia Indii") (1908) oraz "Życie i historia zbawcy Dźiny, Parśwy" (1916). Pracował również nad analizą Rygwedy.
Był bratem pianistki Fannie Bloomfield-Zeisler i wujem językoznawcy Leonarda Bloomfielda. W 1885 poślubił Rosę Zeisler, z którą miał dwoje dzieci. Zmarł na zawał mięśnia sercowego.

</doc>
<doc id="2444044" url="https://pl.wikipedia.org/wiki?curid=2444044" title="Datisca">
Datisca



</doc>
<doc id="2444048" url="https://pl.wikipedia.org/wiki?curid=2444048" title="Petru Rareș">
Petru Rareș



</doc>
<doc id="2444090" url="https://pl.wikipedia.org/wiki?curid=2444090" title="Władysław Nowicki">
Władysław Nowicki

Władysław Nowicki (ur. 20 października 1846 w Pszczonowie, zm. 14 października 1918 w Warszawie) – polski pisarz, filolog i pedagog.
Życiorys.
Syn Pawła Nowickiego i Marianny Zakrzewskiej. Ukończył szkołę ludową w Łowiczu, następnie II Gimnazjum w Warszawie w 1865, po czym tegoż roku wstąpił do Szkoły Głównej na wydział filologiczno-historyczny, który ukończył ze stopniem magistra nauk filologiczno-historycznych w 1869 (praca dotyczyła wierzeń ludu). Od 1876 do 1896 był nauczycielem Instytutu Głuchoniemych i Ociemniałych w Warszawie. W latach 1881–1896 wykładał język polski w Szkole Handlowej im. Leopolda Kronenberga w Warszawie. Od 1897 nauczycielem języka polskiego w gimnazjum w Lublinie. W 1905 przekroczył wiek emerytalny. Od tego czasu pracował w szkołach prywatnych w Warszawie, Chrzanowskiego i Konopczyńskiego. Odszedł z pracy w 1910.
Wydał m.in. "Wierzenia i wyobrażenia ludu" (1873), "Biografia ks. Falkowskiego" (1876), "Początki języka polskiego" (IX. wyd. 1903), "Jak uczyć początków języka" (1879), "Co dać dziecku na gwiazdkę. Przegląd literatury dla dzieci i młodzieży z ostatniego siedmiolecia" (1886), "Na letnim mieszkaniu. Rozrywki i zajęcia dzieci na wsi" (1897), "Nasi pisarze w najpiękniejszych wyjątkach" (t. 2, 1905).

</doc>
<doc id="2444091" url="https://pl.wikipedia.org/wiki?curid=2444091" title="Reinhard Lettmann">
Reinhard Lettmann

Reinhard Lettmann (ur. 9 marca 1933 w Datteln - zm. 16 kwietnia 2013 w Betlejem) – niemiecki duchowny rzymskokatolicki, biskup Münsteru w latach 1980-2008.
Święcenia kapłańskie otrzymał 21 lutego 1959. 18 stycznia 1973 papież Paweł VI mianował go biskupem pomocniczym diecezji Münster, ze stolicą tytularną "Rotaria". Sakry biskupiej udzielił mu bp Heinrich Tenhumberg.
11 stycznia 1980 Jan Paweł II mianował go ordynariuszem diecezji münsterskiej.
28 marca 2008 papież Benedykt XVI przyjął jego rezygnację z urzędu złożoną ze względu na wiek.
W 2013 odznaczony Krzyżem Oficerskim Orderu Zasługi Rzeczypospolitej Polskiej.

</doc>
<doc id="2444103" url="https://pl.wikipedia.org/wiki?curid=2444103" title="Macchambes Younga-Mouhani">
Macchambes Younga-Mouhani

Macchambes Younga-Mouhani (ur. 1 sierpnia 1974 w Loubomo) – piłkarz kongijski grający na pozycji defensywnego pomocnika.
Kariera klubowa.
Karierę piłkarską Younga-Mouhani rozpoczął w klubie Diables Noirs ze stolicy kraju Brazzaville. W 1992 roku zadebiutował w jego barwach w kongijskiej pierwszej lidze. W debiutanckim sezonie wywalczył z nim mistrzostwo Konga.
W 1994 roku Younga-Mouhani wyjechał do Niemiec i został zawodnikiem GFC Düren 09. Grał w nim do 1995 roku i wtedy też przeszedł do pierwszoligowej Borussii Mönchengladbach. W Bundeslidze zadebiutował 4 maja 1996 w przegranym 1:2 domowym meczu z Karlsruher SC. W barwach Borussii rozegrał łącznie 2 ligowe mecze.
Latem 1996 roku Younga-Mouhani został zawodnikiem Fortuny Düsseldorf. Swój debiut w nowym klubie zanotował 30 listopada 1996 w spotkaniu z Werderem Brema (4:1). Na koniec sezonu 1996/1997 spadł z Fortuną do drugiej ligi. W Fortunie grał do końca 1997 roku.
Na początku 1998 roku Younga-Mouhani przeszedł do Fortuny Köln. Zadebiutował w niej 25 lipca 1997 w przegranym 2:3 wyjazdowym meczu z Eintrachtem Frankfurt. W Fortunie spędził 2,5 roku.
W 2000 roku Younga-Mouhani został piłkarzem występującego w Regionallidze, SV Wacker Burghausen. W 2002 roku awansował z nim do 2. Bundesligi, a w 2005 roku odszedł do Rot-Weiss Essen. W 2006 roku wywalczył z klubem z Essen awans do drugiej ligi. W 2007 roku ponownie zmienił klub i podpisał kontrakt z Unionem Berlin. W latach 2009-2011 grał w nim w drugiej lidze Niemiec. W 2011 roku został piłkarzem amatorskiego FC Wegberg-Beeck.
Kariera reprezentacyjna.
W reprezentacji Konga Younga-Mouhani zadebiutował 30 sierpnia 1992 roku w wygranym 2:0 meczu kwalifikacji do Pucharu Narodów Afryki 1994 z Czadem, rozegranym w Brazzaville. W 2000 roku został powołany do kadry na Puchar Narodów Afryki 2000. Na tym turnieju rozegrał dwa mecze: z Marokiem (0:1) i z Nigerią (0:0). Od 1992 do 2000 wystąpił w kadrze narodowej 17 razy i strzelił 4 gole.

</doc>
<doc id="2444109" url="https://pl.wikipedia.org/wiki?curid=2444109" title="Nil (Isakowicz)">
Nil (Isakowicz)

Nil, imię świeckie Nikołaj Fiodorowicz Isakowicz (ur. w 1799 w Mohylewie, zm. 21 czerwca 1874) – biskup Rosyjskiego Kościoła Prawosławnego.
Ukończył seminarium duchowne w Mohylewie. W 1825 ukończył studia teologiczne w Moskiewskiej Akademii Duchownej. 22 sierpnia tego roku złożył wieczyste śluby mnisze, 27 sierpnia został wyświęcony na hierodiakona, zaś 29 sierpnia – na hieromnicha. 5 września 1829 został skierowany do seminarium duchownego w Czernihowie na stanowisko inspektora. Od 1830 był rektorem seminarium duchownego w Jarosławiu, z godnością archimandryty.
8 grudnia 1835 miała miejsce jego chirotonia na biskupa wiackiego i słobodzkiego. Po trzech latach został przeniesiony na katedrę irkucką i nerczyńską. W 1840 otrzymał godność arcybiskupią. W Irkucku założył pustelnię, nazwaną następnie Niłowską. Przeprowadził również uroczystość odkrycia relikwii kanonizowanego następnie Sofroniusza (Krystalewskiego). Prowadził misję w środowiskach staroobrzędowców oraz wśród rdzennych ludów Syberii (Czukcze, Jakuci, Buriaci, Koriacy), w tym celu nauczył się miejscowych dialektów i koordynował prace nad przekładami ksiąg liturgicznych na zrozumiałe dla nawracanych ludów języki. Organizował nowe parafie na terenie eparchii irkuckiej (obejmującej niemal całą Syberię), w ciągu piętnastu lat sprawowania urzędu biskupa irkuckiego doprowadził do wzniesienia 70 nowych cerkwi. Zredagował obszerną pracę poświęconą buddyzmowi, skierowaną do przyszłych misjonarzy prawosławnych.
Od 1853 do śmierci pełnił urząd arcybiskupa jarosławskiego i rostowskiego. Na kilka lat przed śmiercią wybrał dla siebie miejsce pochówku – specjalnie na ten cel wzniesioną cerkiew przy pałacu biskupim w Jarosławiu.
Biskup Nil jest bohaterem opowiadania Nikołaja Leskowa "Na krańcu świata", poświęconego duchowieństwu prowadzącemu działalność misyjną wśród rdzennych ludów Syberii.

</doc>
<doc id="2444129" url="https://pl.wikipedia.org/wiki?curid=2444129" title="Benedykt Sęk">
Benedykt Sęk

Ks. Benedykt Sęk (ur. 18 sierpnia 1932 w Mławie, zm. 17 grudnia 1978 w Krakowie) – polski duchowny starokatolicki, administrator diecezji krakowsko-częstochowskiej Kościoła Polskokatolickiego w RP w latach 1966-1978.
Benedykt Sęk urodził się w Mławie. W okresie II wojny światowej naukę zdobywał na kompletach tajnego nauczania. W 1946 rozpoczął we Wrocławiu studia teologiczne, które ukończył w Krakowie, a następnie przyjął w 1957 święcenia kapłańskie z rąk bpa Juliana Pękali w katedrze Świętego Ducha w Warszawie. Po odbytym wikariacie we Wrocławiu otrzymał na probostwo parafię Świętego Izydora Rolnika w Gródkach, w kolejnych latach duszpasterzował także w Bielsku-Białej, Kielcach, Łękach Dukielskich i Radomiu. We wrześniu 1965 został dziekanem radomskim. 5 lipca 1966 został wybrany na administratora diecezji krakowskiej. Od 1966 do śmierci sprawował także funkcję prezesa oddziału krakowskiego Polskiej Rady Ekumenicznej. Od 29 listopada 1978 przebywał w szpitalu, zmarł wieczorem 17 grudnia 1978. Pogrzeb odbył się 21 grudnia 1978 w Krakowie.

</doc>
<doc id="2444130" url="https://pl.wikipedia.org/wiki?curid=2444130" title="Józef Radzicki">
Józef Radzicki

Józef Radzicki herbu Nałęcz (ur. ok. 1736, zm. 23 lipca 1793 w Warszawie) – skarbnik (1754), podczaszy (1766), stolnik (od 1768), podkomorzy zakroczymski (1773), marszałek konfederacji targowickiej. W 1775 dostał prawem emfiteutycznym królewszczyzny: Wierzbowiec, Sundyn i Letniowce.
Życiorys.
Urodził się ok. 1736 w rodzinie Antoniego Radzickiego herbu Nałęcz (ok.1700–1748) i Kunegundy Anny Justyny Żabickiej herbu Prawdzic (1697–1786).
W załączniku do depeszy z 2 października 1767 roku do prezydenta Kolegium Spraw Zagranicznych Imperium Rosyjskiego Nikity Panina, poseł rosyjski Nikołaj Repnin określił go jako posła właściwego dla realizacji rosyjskich planów na sejmie 1767 roku za którego odpowiada król, poseł ziemi wyszogrodzkiej na sejm 1767 roku. Poseł na sejm 1768 roku z ziemi zakroczymskiej. Na Sejmie Rozbiorowym w 1775 roku powołany do Komisji Skarbowej Koronnej. Poseł na sejm 1778 roku z ziemi zakroczymskiej. Poseł na sejm 1782 roku z ziemi zakroczymskiej. Jako poseł ziemi zakroczymskiej na Sejm Czteroletni w 1790 rokui deputowany do konstytucji z prowincji Wielkopolskiej podpisał konstytucję 3 maja.
Figurował na liście posłów i senatorów posła rosyjskiego Jakowa Bułhakowa w 1792 roku, która zawierała zestawienie osób, na które Rosjanie mogą liczyć przy rekonfederacji i obaleniu dzieła 3 maja.
Jego odległym potomkiem jest genealog, dr Marek Jerzy Minakowski (ur. 1972), współzałożyciel i pierwszy marszałek Stowarzyszenia Potomków Sejmu Wielkiego.

</doc>
<doc id="2444139" url="https://pl.wikipedia.org/wiki?curid=2444139" title="Zef Gashi">
Zef Gashi

Zef Gashi SDB (ur. 4 grudnia 1938 w Pešter w dzisiejszym Kosowie) – czarnogórski duchowny katolicki albańskiego pochodzenia, arcybiskup Baru w latach 1998-2016.
Życiorys.
Święcenia kapłańskie otrzymał 29 czerwca 1964.
27 czerwca 1998 papież Jan Paweł II mianował go arcybiskupem ordynariuszem archidiecezji barskiej. Sakry biskupiej udzielił mu kard. Jozef Tomko.
W 2011 został wybrany przewodniczącym Międzynarodowej Konferencji Episkopatu Świętych Cyryla i Metodego.
5 kwietnia 2016 papież przyjął jego rezygnację z pełnionego urzędu. Jego następcą został Rrok Gjonlleshaj.

</doc>
<doc id="2444147" url="https://pl.wikipedia.org/wiki?curid=2444147" title="Kazuyuki">
Kazuyuki

 – męskie imię japońskie.

</doc>
<doc id="2444150" url="https://pl.wikipedia.org/wiki?curid=2444150" title="0-6 TV">
0-6 TV

0-6 TV - (gr. μηδέν έξι TV - mi̱dén éxi TV) – grecki kanał telewizyjny skierowany do dzieci i młodzieży, który dostępny był również w Polsce poprzez telewizję satelitarną. Na kanale emitowane były polskie filmy animowane (przeważnie były to Reksio i Bolek i Lolek) oraz znana i lubiana w Polsce, rosyjska bajka Wilk i Zając. Kanał był darmowy, niekodowany (FTA). Kanał wystartował 25 października 2002, zaś został dezaktywowany w 2013.

</doc>
<doc id="2444155" url="https://pl.wikipedia.org/wiki?curid=2444155" title="James H. Wilson">
James H. Wilson



</doc>
<doc id="2444161" url="https://pl.wikipedia.org/wiki?curid=2444161" title="George Henry Thomas">
George Henry Thomas



</doc>
<doc id="2444165" url="https://pl.wikipedia.org/wiki?curid=2444165" title="Rolf-Christel Guié-Mien">
Rolf-Christel Guié-Mien

Rolf-Christel Guié-Mien (ur. 28 października 1977 w Loubomo) – kongijski piłkarz grający na pozycji prawego pomocnika.
Kariera klubowa.
Karierę piłkarską Guié-Mien rozpoczął w klubie Inter Brazzaville. W 1995 roku zadebiutował w jego barwach w kongijskiej pierwszej lidze. W zespole Interu występował do 1997 roku.
W 1997 roku Guié-Mien wyjechał do Niemiec i został zawodnikiem Karlsruher SC, grającego w pierwszej lidze. W Karlsruher zadebiutował 28 listopada 1997 roku w wygranym 3:0 domowym meczu z Hansą Rostock. W 1998 roku spadł z Karlsruher do drugiej ligi. W klubie tym grał również w sezonie 1998/1999.
Latem 1999 roku Guié-Mien został zawodnikiem Eintrachtu Frankfurt. Swój debiut w nowym klubie zanotował 14 sierpnia 1999 w spotkaniu z SpVgg Unterhaching (3:0), w którym zdobył gola. Na koniec sezonu 2000/2001 spadł z Eintrachtem do drugiej ligi. W Eintrachcie grał do końca 2002 roku.
Na początku 2003 roku Guié-Mien przeszedł do Freiburga. Zadebiutował w nim 27 stycznia 2003 w zremisowanym 1:1 domowym meczu z Alemannią Akwizgran. Wiosną 2003 awansował z Freiburgiem do pierwszej ligi. We Freiburgu grał też w sezonie 2003/2004.
Latem 2004 Guié-Mien podpisał kontrakt z drugoligowym 1. FC Köln. W Köln po raz pierwszy wystąpił 8 sierpnia 2004 w spotkaniu z Energie Cottbus (0:0). W 2005 roku wywalczył awans do pierwszej ligi.
W 2006 roku Guié-Mien został piłkarzem występującego w Oberlidze, FC Sachsen Lipsk. W 2007 roku przeszedł do Rot-Weiss Essen z Regionalligi, a w 2008 roku został piłkarzem SC Paderborn 07. W 2009 roku awansował z nim do 2. Bundesligi. W latach 2013-2018 grał w amatorskim SSV Merten, w którym zakończył karierę.
Kariera reprezentacyjna.
W reprezentacji Konga Guié-Mien zadebiutował 8 kwietnia 1996 roku w wygranym 2:1 towarzyskim meczu z Zairem, rozegranym w Brazzaville. W 2000 roku został powołany do kadry na Puchar Narodów Afryki 2000. Na tym turnieju rozegrał trzy mecze: z Marokiem (0:1), z Nigerią (0:0) i z Tunezją (0:1). Od 1996 do 2008 wystąpił w kadrze narodowej 23 razy i strzelił 5 goli.

</doc>
<doc id="2444168" url="https://pl.wikipedia.org/wiki?curid=2444168" title="Rolf-Christel Guie-Mien">
Rolf-Christel Guie-Mien



</doc>
<doc id="2444173" url="https://pl.wikipedia.org/wiki?curid=2444173" title="Francis Jay Herron">
Francis Jay Herron



</doc>
<doc id="2444175" url="https://pl.wikipedia.org/wiki?curid=2444175" title="William Alexander Hammond">
William Alexander Hammond



</doc>
<doc id="2444176" url="https://pl.wikipedia.org/wiki?curid=2444176" title="Winfield Scott Hancock">
Winfield Scott Hancock



</doc>
<doc id="2444179" url="https://pl.wikipedia.org/wiki?curid=2444179" title="Grenville M. Dodge">
Grenville M. Dodge



</doc>
<doc id="2444181" url="https://pl.wikipedia.org/wiki?curid=2444181" title="Bodo Kirchhoff">
Bodo Kirchhoff

Bodo Kirchhoff (ur. 6 lipca 1948 w Hamburgu) – niemiecki pisarz.
Studiował pedagogikę na uniwersytecie we Frankfurcie, prowadzi kursy kreatywnego pisania. Jest powieściopisarzem, autorem opowiadań, scenarzystą. Jedna z powieści Niemca "Die kleine Garbo" (z 2006) ukazała się w Polsce pod tytułem "Mała Garbo". Jej akcja rozgrywa się na przestrzeni kilkunastu godzin, a jej głównymi bohaterami są kilkunastoletnia gwiazdka telewizyjna i jej sześćdziesięcioletni porywacz.

</doc>
<doc id="2444182" url="https://pl.wikipedia.org/wiki?curid=2444182" title="George Armstrong Custer">
George Armstrong Custer



</doc>
<doc id="2444186" url="https://pl.wikipedia.org/wiki?curid=2444186" title="Ilja Janjić">
Ilja Janjić

Ilja Janjić (ur. 20 września 1944 w Vidovice) - czarnogórski duchowny katolicki, biskup kotorski w latach 1996–2019.
Święcenia kapłańskie otrzymał 29 czerwca 1969.
11 marca 1996 papież Jan Paweł II mianował go ordynariuszem diecezji Kotor. Sakry biskupiej udzielił mu poprzednik - Ivo Gugić.
28 września 2019 przeszedł na emeryturę.

</doc>
<doc id="2444189" url="https://pl.wikipedia.org/wiki?curid=2444189" title="Herb gminy Baboszewo">
Herb gminy Baboszewo

Herb gminy Baboszewo przedstawia w polu srebrnym kościół czerwony z oknami czarnymi i ostrołukową bramą czarną okoloną portalem złotym, z trzema wieżami – główną środkową i dwiema mniejszymi bocznymi – nakrytymi stożkowymi daszkami czarnymi z krzyżami tej samej barwy.
Symbolika.
Herb przedstawia neogotycki kościół pw. Matki Boskiej Częstochowskiej w Baboszewie, górujący nad gminą.
Historia.
Herb opracowany przez Roberta Szydlika, po uzyskaniu pozytywnej opinii Komisji Heraldycznej, został przyjęty Uchwałą Nr VI/78/2011 Rady Gminy Baboszewo z dnia 26 sierpnia 2011 r.

</doc>
<doc id="2444192" url="https://pl.wikipedia.org/wiki?curid=2444192" title="Barclays League">
Barclays League

Barclays League jest najwyższą piłkarską klasą rozgrywkową na Mauritiusie. Liga powstała w 1935 roku.

</doc>
<doc id="2444203" url="https://pl.wikipedia.org/wiki?curid=2444203" title="Illingen">
Illingen

Niemcy:
Zobacz też:

</doc>
<doc id="2444209" url="https://pl.wikipedia.org/wiki?curid=2444209" title="Krystyna Leśkiewicz">
Krystyna Leśkiewicz

Krystyna Leśkiewicz (ur. 27 lipca 1974 we Wrocławiu) – polska zawodniczka uprawiająca gimnastykę artystyczną, olimpijka z Atlanty 1996.
W 1993 ukończyła IX Liceum Ogólnokształcące im. Juliusza Słowackiego we Wrocławiu.
Na igrzyskach w Atlancie zajęła 21. miejsce w wieloboju.

</doc>
<doc id="2444210" url="https://pl.wikipedia.org/wiki?curid=2444210" title="Jules Tchimbakala">
Jules Tchimbakala

Constant Jules Tchimbakala (ur. 15 stycznia 1971 w Pointe-Noire) – piłkarz kongijski grający na pozycji obrońcy.
Kariera klubowa.
Karierę piłkarską Tchimbakala rozpoczął we Francji. Jego pierwszym klubem był Paris FC, w którym grał w latach 1990-1995 w czwartej oraz później w trzeciej lidze. W 1995 roku odszedł do Toulouse FC. W latach 1995-1997 grał w nim w drugiej lidze, a wiosną 1997 awansował do pierwszej. W 1998 roku odszedł z Toulouse do Le Mans FC. Spędził w nim sezon 1998/1999, a w sezonie 1999/2000 grał w Thouars Foot 79. Później w swojej karierze występował ponownie w Paris FC, szkockim Raith Rovers i rodzimym Interze Brazzaville.
Kariera reprezentacyjna.
W reprezentacji Konga Tchimbakala zadebiutował 25 stycznia 2000 w przegranym 0:1 grupowym meczu Pucharu Narodów Afryki 2000 z Marokiem, rozegranym w Lagos. Na tym turnieju zagrał również w dwóch innych meczach grupowych: z Nigerią (0:0) i z Tunezją (0:1). Od 2000 do 2001 wystąpił w kadrze narodowej 8 razy i strzelił 1 gola.

</doc>
<doc id="2444214" url="https://pl.wikipedia.org/wiki?curid=2444214" title="Joaquín María López de Andújar">
Joaquín María López de Andújar

Joaquin Maria López de Andújar y Cánovas del Castillo (ur. 13 września 1942 w Madrycie) – hiszpański duchowny katolicki, biskup Getafe w latach 2004-2018.
Życiorys.
Święcenia kapłańskie otrzymał 30 listopada 1968 i został inkardynowany do archidiecezji Madrytu. Pełnił funkcje m.in. archiprezbitera San Roque oraz delegata biskupiego ds. katechezy w Wikariacie VI (1978-1984) oraz wikariusza biskupiego dla Wikariatu V (1984-1991). Po powstaniu w 1991 diecezji Getafe został jej wikariuszem generalnym.
Episkopat.
19 marca 2001 papież Jan Paweł II mianował go biskupem pomocniczym diecezji Getafe, ze stolicą tytularną "Arcavica". Sakry biskupiej udzielił mu 6 maja 2001 ówczesny ordynariusz Getafe - bp Francisco José Pérez y Fernández-Golfin. Od 25 lutego 2004 był tymczasowym administratorem diecezji.
29 października 2004 został biskupem ordynariuszem diecezji Getafe. Urząd objął 19 grudnia 2004.
3 stycznia 2018 przeszedł na emeryturę.

</doc>
<doc id="2444217" url="https://pl.wikipedia.org/wiki?curid=2444217" title="David Mémy">
David Mémy

David Mémy - kongijski trener piłkarski, były selekcjoner reprezentacji Konga, którą prowadził w Pucharze Narodów Afryki 2000.

</doc>
<doc id="2444218" url="https://pl.wikipedia.org/wiki?curid=2444218" title="David Memy">
David Memy



</doc>
<doc id="2444219" url="https://pl.wikipedia.org/wiki?curid=2444219" title="Weronika Glinkiewicz">
Weronika Glinkiewicz

Weronika Glinkiewicz (ur. 15 maja 1977 w Poznaniu) – polska zawodniczka uprawiająca żeglarstwo, olimpijka z Atlanty 1996.
Zawodniczka startująca w klasie Optimist i Europa. Mistrzyni Polski w klasie Europa.
Uczestniczka mistrzostw świata w roku 1998 (10. miejsce) i 2000 roku (13. miejsce), 2001 (37. miejsce), 2002 (14. miejsce), 2003 (13. miejsce) i w 2004 (21. miejsce).
Uczestniczka mistrzostw Europy w roku: 1994 (60. miejsce), 1998 (10. miejsce), 1999 (24. miejsce), 2002 (7. miejsce)
Na igrzyskach w Atlancie wystartowała w klasie Europa zajmując 20. miejsce.
Zawodniczka Jacht Klubu Wielkopolski oraz Posnanii.

</doc>
<doc id="2444224" url="https://pl.wikipedia.org/wiki?curid=2444224" title="Suspended Animation, Inc.">
Suspended Animation, Inc.

Suspended Animation, Inc. (SA) – założona w 2002 w Boynton Beach na Florydzie firma zajmująca się badaniami i udoskonalaniem sprzętu potrzebnego do stabilizacji i transportu "pacjentów" krionicznych, oraz czuwaniem przy umierającym, stabilizacją ciała i transportem, na terenie Stanów Zjednoczonych. 
Sprzęt.
Sprzęt wytwarzany przez SA z założenia ma nadawać się do transportu samolotem i obejmuje np. przenośną kąpiel lodową, maskę twarzową, własnej produkcji zestawy do stabilizacji. Firma posiada dwie karetki pogotowia (na Florydzie i w Kalifornii). Używa urządzenia do prowadzenia reakcji łańcuchowej polimerazy w czasie rzeczywistym (RT-PCR) w celu badania ekspresji genu przy śmierci komórkowej. Przy opracowywaniu projektów współpracuje z 21st Century Medicine.
Szkolenia.
Suspended Animation, Inc. organizuje także szkolenia w stabilizacji pacjentów krionicznych dla zawodowego personelu medycznego z terenu Stanów Zjednoczonych. Ćwiczenia prowadzone są na dużych modelach zwierzęcych. Chirurdzy naczyniowi i perfuzjoniści są gotowi współpracować z SA przy stabilizacji pacjentów krionicznych.
Prezerwacja ciał.
Firma zajmuje się czuwaniem przy umierających, prezerwacją i ochładzaniem ciał jak najszybciej po stwierdzeniu zgonu, oraz podaniem odpowiednich leków. Czynności te określane są skrótem SST:
SA nie oferuje ostatecznej krioprezerwacji, tylko współpracuje z Alcor Life Extension Foundation i Cryonics Institute, gdzie ciała są ostatecznie przechowywane. SA, w przeciwieństwie do Alcor i CI, nie jest organizacją członkowską, lecz oferuje usługi po zawarciu umowy (za życia pacjenta). Raporty z poszczególnych przypadków stabilizacji pacjentów są dostępne na stronie internetowej firmy.
Współpraca z organizacjami krionicznymi.
Cryonics Institute (CI) umożliwia opiekę firmy Suspended Animation, Inc. pacjentom spoza stanu Michigan (gdzie znajduje się siedziba CI). CI stwierdza, że ani nie zaleca, ani nie sprzeciwia się współpracy z SA, i zachęca członków do powzięcia poinformowanej decyzji w sprawie współpracy z Suspended Animation, Inc.. 
Alcor Life Extension Foundation także oferuje możliwość współpracy z Suspended Animation, Inc. przy stabilizacji i transporcie ciał.
Koszty.
Firma oferuje kilka opcji opieki, w różnych wariantach cenowych; niemniej chodzi o dziesiątki tysięcy dolarów. Możliwe jest pokrycie kosztów poprzez polisę ubezpieczeniową na życie.

</doc>
<doc id="2444230" url="https://pl.wikipedia.org/wiki?curid=2444230" title="Dawn Burrell">
Dawn Burrell

Dawn C. Burrell-Campbell (ur. 1 listopada 1973 w Filadelfii) – amerykańska lekkoatletka specjalizująca się w skoku w dal (jako juniorka uprawiała również krótkie biegi płotkarskie), uczestniczka letnich igrzysk olimpijskich w Sydney (2000), halowa mistrzyni świata z Lizbony (2001). Młodsza siostra sprintera Leroya Burrella.

</doc>
<doc id="2444231" url="https://pl.wikipedia.org/wiki?curid=2444231" title="Melapedalion">
Melapedalion

Melapedalion – rodzaj ryb z rodziny półdziobcowatych Hemiramphidae.
Klasyfikacja.
Gatunki zaliczane do tego rodzaju :

</doc>
<doc id="2444233" url="https://pl.wikipedia.org/wiki?curid=2444233" title="Salvador Cristau Coll">
Salvador Cristau Coll

Salvador Cristau Coll (ur. 15 kwietnia 1950 w Barcelonie) – hiszpański duchowny katolicki, biskup pomocniczy Terrassy w latach 2010–2021, biskup diecezjalny Terrasy od 2022.
Życiorys.
Prezbiterat.
Święcenia kapłańskie otrzymał 12 października 1980 i został inkardynowany do archidiecezji Toledo. Przez kilka lat pracował duszpastersko, był także notariuszem sądu biskupiego. W 1985 przeniósł się do Barcelony i jako prezbiter tejże archidiecezji pełnił funkcje m.in. wychowawcy i wicerektora seminarium. W latach 2001-2004 był kanclerzem kurii barcelońskiej. Po utworzeniu w 2004 diecezji Terrassa uzyskał inkardynację do niej i objął funkcję kanclerza nowo utworzonej kurii i wikariusza generalnego. Od 2006 pracował także jako rektor nowo powstałego seminarium duchownego.
Episkopat.
18 maja 2010 papież Benedykt XVI mianował go biskupem pomocniczym diecezji Terrassa, ze stolicą tytularną "Aliezira". Sakry biskupiej udzielił mu 26 czerwca 2010 bp Josep Ángel Sáiz Meneses.
3 grudnia 2021 papież Franciszek przeniósł go na urząd biskupa diecezjalnego tejże diecezji.

</doc>
<doc id="2444234" url="https://pl.wikipedia.org/wiki?curid=2444234" title="Arimaspowie">
Arimaspowie

Arimaspowie – starożytny lud o nieustalonym rodowodzie etnicznym, zamieszkujący obszary na wschód od Argipejów i Issedonów.
Arimaspowie u Herodota.
Herodot przekazał informacje o Arimaspach, zaczerpnięte od Argipejów i Issedonów. Według nich za wschodnimi górami mieszkali „kozłonodzy ludzie” i „jednoocy ludzie”, nazywani przez Scytów Arimaspami. Byli wrogo nastawieni do Argipejów i Issedonów. Podczas jednego z najazdów zajęli obszar zamieszkany pierwotnie przez Issedonów, w konsekwencji czego Issedonowie byli zmuszeni do wędrówki na zachód.
Lokalizacja kraju Arimaspów.
W drugim tysiącleciu p.n.e. tereny na wschód i południowy wschód od Semeju zamieszkiwała ludność należąca do lokalnego odłamu kultury andronowskiej. Byli to prawdopodobnie przodkowie Issedonów. Przybyła ze wschodu ludność, zaliczana do kultury karasukskiej, zmusiła Protoissedonów do migracji, niemniej część podbitej ludności pozostała i została wchłonięta przez najeźdźców. Reszta wywędrowała na tereny tzw. „innych Scytów”, zmuszając z kolei ich do przesunięcia się na zachód. Najeźdźcy ze wschodu byli przypuszczalnie przodkami późniejszych Arimaspów. W VII wieku p.n.e., za Aristeasa, Arimaspowie i Argipejowie wspólnie zamieszkiwali obszary położone na wschód i południowy wschód od Semeju. 
Badania archeologiczne.
Arimaspowie zaliczani są do przedstawicieli kultury majemirskiej, ulokowanej w dolinie górnego Obu i Irtysza oraz pasm górskich i pogórza ałtajskiego. Rozwój tej kultury przypada na VI i V wiek p.n.e. W trakcie badań archeologicznych odkryto groby i pojedyncze przedmioty. Nie trafiono na ślady osad. Kultura majemirska współwystępowała z kulturą bolszereczeńską, do której należeli Argipejowie. Obie kultury oddziaływały na siebie, dlatego znalezione zabytki materialne są do siebie podobne. 
W pobliżu Bieriozowki niedaleko Bijska odkryto ponad 120 kurhanów kultury majemirskiej, zawierające szczątki przedstawicieli rasy europoidalnej z niewielką domieszką rasy mongoloidalnej. Przypuszczalnie byli to przedstawiciele klasy rządzącej. W dolinie górnego Irtysza, na północnych stokach Tarbagataju i Dolinie Cziliktyńskiej, odkryto 507 kurhanów, datowanych na V–III wiek p.n.e. Starsze, pochodzące z V–IV wieku p.n.e., początkowo błędnie przypisywano Issendonom. Najokazalszymi były kurhany nr 5 i 7. Grobowiec nr 5 zawierał podwójny pochówek. Mimo że został ograbiony, odkryto w nim jeszcze 524 złote przedmioty, 13 brązowych grotów, skórzany kołczan i fragment żelaznego przedmiotu. Groty z tulejką były dwukrawędziowe. Kołczan był ozdobiony czternastoma złotymi blaszkami o kształcie jelenia.
Identyfikacja Arimaspów.
Niektóre odnalezione w kurhanach przedmioty były wykonane w stylu zoomorficznym, przez co były podobne do odkrytych w dolinie Minusińska zabytków kultury tagarskiej. Powstała więc teoria, że Arimaspowie byli mówiącymi językami tocharskimi ludem Wusun. Wywędrowali oni ze wschodniego Kazachstanu na południe i jako Tocharowie zapoczątkowali kulturę tagarską w Kotlinie Minusińskiej. Kurhany swoją konstrukcją przypominały pochówki pazyryckie z górnego Ałtaju i sakijskie z Sogdiany, Baktrii, Tienszanu i Pamiru. Na podstawie tych badań pojawiła się teoria, że byli ludem o pochodzeniu tureckim z domieszką irańskiego. Na podstawie podobieństwa nazwy Arimaspowie są niekiedy identyfikowani z irańskimi Ariami.

</doc>
<doc id="2444236" url="https://pl.wikipedia.org/wiki?curid=2444236" title="Andrzej Gajewski (kajakarz)">
Andrzej Gajewski (kajakarz)

Andrzej Gajewski (ur. 29 sierpnia 1964 w Śremie) – polski kajakarz, medalista mistrzostw świata, olimpijczyk z Atlanty (1996), mistrz Letniej Uniwersjady (1987), wielokrotny mistrz Polski.
Kariera sportowa.
Był zawodnikiem Eneregetyka Poznań (1974-1984), Zawiszy Bydgoszcz (1985-1986), Polonii-Energetyk Elbląg (1987-1991), Hutnika Olsztyn (1992-1993), Warty Poznań (1994-1998) i ponownie Polonii Elbląg (od 2000).
Igrzyska olimpijskie.
W 1996 wystąpił na igrzyskach olimpijskich w Atlancie, zajmując 6. miejsce w konkurencji K-1 1000 m.
Uniwersjada.
W 1987 zwyciężył w zawodach Letniej Uniwersjady, w konkurencji K-4 500 m (partnerami byli Grzegorz Krawców, Wojciech Kurpiewski i Robert Chwiałkowski)
Mistrzostwa Polski.
9 raz zdobył tytuł mistrza Polski seniorów:

</doc>
<doc id="2444242" url="https://pl.wikipedia.org/wiki?curid=2444242" title="Richard Akiana">
Richard Akiana

Richard Didier Akiana Kaba (ur. 20 września 1969 w Brazzaville) – kongijski piłkarz grający na pozycji napastnika.
Kariera klubowa.
Akiana urodził się w Brazzaville, jednak całą karierę piłkarską spędził we Francji. Jego pierwszym klubem w tym kraju był US Créteil-Lusitanos, w którym grał w sezonie 1990/1991 w drugiej lidze. Następnie w latach 1991–1993 był zawodnikiem piątoligowego CO Saint-Dizier. Od 1993 do 1997 roku grał w klubach z Paryża: Racingu i Paris FC. W sezonie 1997/1998 był zawodnikiem FC Bourges i ponownie US Créteil-Lusitanos. W sezonie 1998/1999 grał w drugiej lidze w Troyes AC, a w sezonie 1999/2000 – w trzecioligowym Red Star 93. W latach 2000–2002 był zawodnikiem ES Wasquehal, a końcowe lata kariery spędził w amatorskich Gap Hautes-Alpes FC i Pacy Vallée-d'Eure Football.
Kariera reprezentacyjna.
W reprezentacji Konga Akiana zadebiutował 20 grudnia 1992 roku w przegranym 0:1 meczu eliminacji do MŚ 1994 z Nigerią, rozegranym w Pointe-Noire. W 2000 roku został powołany do kadry na Puchar Narodów Afryki 2000. Na tym turnieju był rezerwowym i nie rozegrał żadnego spotkania. Od 1992 do 2000 rozegrał w kadrze narodowej 9 meczów.

</doc>
<doc id="2444245" url="https://pl.wikipedia.org/wiki?curid=2444245" title="Lista portów lotniczych w Bułgarii">
Lista portów lotniczych w Bułgarii

Lista portów lotniczych w Bułgarii, podzielona pod względem lokalizacji.

</doc>
<doc id="2444251" url="https://pl.wikipedia.org/wiki?curid=2444251" title="Rhynchorhamphus">
Rhynchorhamphus

Rhynchorhamphus – rodzaj ryb z rodziny półdziobcowatych (Hemiramphidae).
Klasyfikacja.
Gatunki zaliczane do tego rodzaju :

</doc>
<doc id="2444255" url="https://pl.wikipedia.org/wiki?curid=2444255" title="Enid (film)">
Enid (film)

Enid – zrealizowany przez BBC film biograficzny o angielskiej pisarce Enid Blyton.
Opis fabuły.
Film przedstawia prawdziwą historię Enid Blyton, słynnej pisarki bajek dla dzieci. Kariera kobiety zaczyna się, gdy wydawca - Hugh Pollock - odkrywa jej talent, a następnie zostaje jej mężem. Życie rodzinne nie układa się jednak najlepiej ze względu na egoistyczną i okrutną postawę pisarki. Po II wojnie światowej Enid jest już bardzo znana i uwielbiana przez dzieci czytające jej książki i zarazem nieznające jej prawdziwej natury.

</doc>
<doc id="2444256" url="https://pl.wikipedia.org/wiki?curid=2444256" title="Juan Antonio Martínez Camino">
Juan Antonio Martínez Camino

Juan Antonio Martínez Camino SJ (ur. 9 stycznia 1953 w Santa Cruz de Marcenado) – hiszpański duchowny katolicki, biskup pomocniczy Madrytu od 2008.
Życiorys.
Prezbiterat.
Święcenia kapłańskie otrzymał 24 maja 1980 w zgromadzeniu jezuitów. Był m.in. rektorem części teologicznej zakonnego seminarium oraz wykładowcą na Papieskim Uniwersytecie Comillas. W latach 2003-2013 pełnił funkcję sekretarza generalnego Konferencji Episkopatu Hiszpanii.
Episkopat.
17 listopada 2007 papież Benedykt XVI mianował go biskupem pomocniczym diecezji madryckiej, ze stolicą tytularną "Bigastro". Sakry biskupiej udzielił mu 19 stycznia 2008 kard. Antonio María Rouco Varela.

</doc>
<doc id="2444259" url="https://pl.wikipedia.org/wiki?curid=2444259" title="Marek Pisula">
Marek Pisula

Marek Pisula (ur. 6 lutego 1969 we Wrocławiu) – polski judoka, olimpijczyk z Atlanty 1996.
W trakcie kariery sportowej reprezentował klub AZS AWF Wrocław. Brązowy medalista mistrzostw Europy juniorów w roku 1989 w wadze 78 kg.
Medalista (w wadze 86 kg) mistrzostw Polski:
Uczestnik mistrzostw Europy w roku 1994 podczas których w wadze 86 kg zajął 7. miejsce.
Na igrzyskach w Atlancie wystartował w wadze średniej zajmując 32. miejsce.

</doc>
<doc id="2444273" url="https://pl.wikipedia.org/wiki?curid=2444273" title="Bogusław Owczarek">
Bogusław Owczarek

Bogusław Owczarek (ur. 11 lipca 1965 w Wolborzu) – polski jeździec, olimpijczyk z Atlanty 1996.
Jeździec specjalizujący się w WKKW. Wielokrotny medalista mistrzostw Polski:
W roku 1996 na igrzyskach był członkiem drużyny (partnerami byli: Rafał Choynowski, Bogusław Jarecki, Artur Społowicz), która zajęła 16. miejsce.

</doc>
<doc id="2444281" url="https://pl.wikipedia.org/wiki?curid=2444281" title="Jorge Gatgens">
Jorge Gatgens

Jorge Ignacio Gatgens Quirós (ur. 23 lipca 1988) – kostarykański piłkarz występujący na pozycji pomocnika. Zawodnik klubu Liberia.
Kariera klubowa.
Gatgens seniorską karierę rozpoczął w 2006 roku w zespole Municipal Pérez Zeledón z Primera División de Costa Rica. Przez 5 lat w jego barwach rozegrał 91 spotkań i zdobył 3 bramki. W 2011 roku odszedł do LD Alajuelense, także grającego w Primera División.
Kariera reprezentacyjna.
W reprezentacji Kostaryki Gatgens zadebiutował w 2009 roku. W 2011 roku został powołany do kadry na Copa América. Na tamtym turnieju, zakończonym przez Kostarykę na fazie grupowej, nie zagrał jednak ani razu.

</doc>
<doc id="2444285" url="https://pl.wikipedia.org/wiki?curid=2444285" title="Order Palm Akademickich">
Order Palm Akademickich

Palmy akademickie, Order Palm Akademickich (fr. "L'Ordre des Palmes académiques") – francuskie odznaczenie państwowe nadawane wybitnym naukowcom oraz postaciom świata kultury i szkolnictwa.
Pierwotnie ustanowione jako tytuł honorowy przez cesarza Napoleona Bonaparte w 1808 roku w celu uhonorowania wybitnych profesorów Uniwersytetu Paryskiego. W obecnej formie zostało ustanowione 4 października 1955 przez premiera Edgara Faure'a na wzór odznaczenia nadawanego od 1808. Jest to więc najstarsze wyłącznie cywilne francuskie odznaczenie.
Rys historyczny.
W chwili ustanowienia jako tytuł honorowy w 1808, miał za zadanie wyróżnienie najwybitniejszych działaczy szkolnictwa uniwersyteckiego, w bardzo szerokim znaczeniu, gdyż w tamtych czasach do uniwersytetów zaliczały się również licea (w systemie francuskim matura, "baccalauréat", jest pierwszym stopniem uniwersyteckim), w szczególności naukowców i profesorów.
W 1850 order podzielono na dwie klasy:
Dopiero w 1866 tytuł Palm Akademickich został powiązany z odznaczeniem. Dystynkcje haftowane na togach ustępują metalowej plakietce zawieszonej na wstążce z mory, wpierw czarnej, później fioletowej. Medal miał kształt gałęzi oliwnej i laurowej. Oliwki często były emaliowane na czerwono, tylko kilka egzemplarzy miało zielone oliwki.
4 października 1955 odznaczenie przekształcono z akademickiego w resortowe i podzielono na trzy klasy (Kawalera, Oficera i Komandora). Obecnie stosuje się przepisy z ustawy z 1955 roku, z drobnymi poprawkami z 2002.
Odznaczenie to nobilituje wybranych członków społeczności edukacyjnej, uczących lub nie. Możliwość jego przyznania już w 1866 została poszerzona o osoby nie uczące, które wniosły duży wkład w proces edukacji narodowej Francji. Może ono zostać również przyznane obcokrajowcom oraz Francuzom przebywającym za granicą aktywnie uczestniczącym w popularyzacji kultury francuskiej na świecie.
Promocje i nominacje, na mocy dekretu Premiera Francji ogłoszonego na wniosek Ministra Edukacji, mają miejsce dwa razy w roku: 1 stycznia (osoby niepodlegające francuskiemu Ministerstwu Edukacji) i 14 lipca (osoby podlegające temu ministerstwu).
W kolejności starszeństwa francuskich odznaczeń zajmuje dziewiąte miejsce, za Medalem Ruchu Oporu, a przed Orderem Zasługi Rolniczej, a spośród czterech odznaczeń resortowych – na miejscu pierwszym, przed Orderem Zasługi Rolniczej, Orderem Zasługi Morskiej i Orderem Sztuki i Literatury.
Insygnia.
W chwili obecnej, od ponownego ustanowienia w 1955, order jest przyznawany w trzech klasach:
Współczesny medal, dzieło kowala artystycznego Raymonda Subes'a, jest niesymetryczny – po lewej stronie znajduje się 12 liści, po prawej, 11 (w sumie 23 liście).
Wstążka dla wszystkich stopni jest fioletowa, o szerokości 32 mm.

</doc>
<doc id="2444288" url="https://pl.wikipedia.org/wiki?curid=2444288" title="César Augusto Franco Martínez">
César Augusto Franco Martínez

César Augusto Franco Martínez (ur. 16 grudnia 1948 w Piñuécar) – hiszpański duchowny katolicki, biskup Segowii od 2014.
Życiorys.
Prezbiterat.
Święcenia kapłańskie otrzymał 20 maja 1973 i został inkardynowany do archidiecezji Madrytu. Przez kilkanaście lat pracował jako wikariusz, a w 1986 został mianowany rektorem oratorium "Santo Niño del Remedio". W latach 1995–1996 pełnił funkcję wikariusza biskupiego dla Wikariatu VIII.
Episkopat.
14 maja 1996 papież Jan Paweł II mianował go biskupem pomocniczym archidiecezji Madrytu, ze stolicą tytularną "Ursona". Sakry biskupiej udzielił mu 29 czerwca 1996 kard. Antonio María Rouco Varela.
12 listopada 2014 papież Franciszek mianował go biskupem ordynariuszem diecezji Segowia. Ingres odbył się 20 grudnia 2014.

</doc>
<doc id="2444290" url="https://pl.wikipedia.org/wiki?curid=2444290" title="Liberyjska Premier League">
Liberyjska Premier League

Premier League jest najwyższą piłkarską klasą rozgrywkową na Liberii. Liga powstała w 1956 roku.

</doc>
<doc id="2444292" url="https://pl.wikipedia.org/wiki?curid=2444292" title="Palmy Akademickie">
Palmy Akademickie



</doc>
<doc id="2444294" url="https://pl.wikipedia.org/wiki?curid=2444294" title="Palmy Akademickie (Francja)">
Palmy Akademickie (Francja)



</doc>
<doc id="2444298" url="https://pl.wikipedia.org/wiki?curid=2444298" title="Tomasz Goliasz">
Tomasz Goliasz

Tomasz Goliasz (ur. 6 lipca 1968 w Wałczu) – polski kajakarz - kanadyjkarz, medalista mistrzostw świata, olimpijczyk z Atlanty 1996, zawodnik Wiskordu Szczecin i Zawiszy Bydgoszcz.
Wielokrotny mistrz Polski w konkurencji:
Srebrny medalista mistrzostw świata w 1989 roku w konkurencji C-2 na dystansie 500 metrów (partnerem był Marek Łbik oraz brązowy medalista mistrzostw świata w 1994 roku w konkurencji C-2 na dystansie 1000 metrów (partnerem był Dariusz Koszykowski).
Na igrzyskach w Atlancie w parze z Dariuszem Koszykowskim wystartował w konkurencji C-2 na dystansie 1000 metrów odpadając w półfinale.

</doc>
<doc id="2444302" url="https://pl.wikipedia.org/wiki?curid=2444302" title="Kevin Fajardo">
Kevin Fajardo

Kevin Fajardo Martínez (ur. 5 września 1989) – kostarykański piłkarz występujący na pozycji obrońcy. Zawodnik klubu Carmelita.
Kariera klubowa.
Fajardo seniorską karierę rozpoczął w 2009 roku w zespole Santos de Guápiles z Primera División de Costa Rica. W debiutanckim sezonie 2009/2010 rozegrał tam 20 spotkań i zdobył 1 bramkę, natomiast w następnym sezonie zagrał tam w 17 meczach.
Kariera reprezentacyjna.
W 2011 roku Fajardo został powołany do reprezentacji Kostaryki na Copa América. Na tamtym turnieju, zakończonym przez Kostarykę na fazie grupowej, nie zagrał jednak ani razu. W drużynie narodowej zadebiutował 11 sierpnia tego samego roku w przegranym 0:2 towarzyskim meczu z Ekwadorem.

</doc>
<doc id="2444315" url="https://pl.wikipedia.org/wiki?curid=2444315" title="Pawieł Kuczerow">
Pawieł Kuczerow

Pawieł Władimirowicz Kuczerow, ros. Павел Владимирович Кучеров (ur. 18 sierpnia 1964 w Smoleńsku, Rosyjska FSRR) – rosyjski trener piłkarski.
Kariera trenerska.
Pracował w holenderskich klubach Zwaluw VFC Vught i Oss. W 2002-2011 pracował w holenderskim klubie Eredivisie Willem II Tilburg na różnych stanowiskach: trener drużyn młodzieżowych, skaut, kierownik sekcji selekcjonerskiej klubu. Współpracował z Holenderską piłkarską szkoleniową Akademią. W marcu 2011 roku zakończył się kontrakt z Willem II i klub ze względów finansowych zdecydował się nie kontynuować kontrakt. Od 18 października 2011 pełnił obowiązki głównego trenera klubu Karpaty Lwów. W lutym 2012 powrócił do pracy z dziećmi i juniorami w Szkole Piłkarskiej Karpaty Lwów. W maju 2012 pomagał Juriju Diaczuk-Stawyckiemu trenować pierwszą drużynę Karpat, a od 7 czerwca 2012 ponownie pełnił obowiązki głównego trenera Karpat. 31 lipca 2012 roku został zwolniony z zajmowanego stanowiska. 27 grudnia 2012 roku objął stanowisko głównego trenera Naftana Nowopołock.

</doc>
<doc id="2444323" url="https://pl.wikipedia.org/wiki?curid=2444323" title="Virus (norweski zespół muzyczny)">
Virus (norweski zespół muzyczny)

Virus - norweski zespół metalowy, grający awangardowy metal z elementami rocka psychodelicznego.
Głównym członkiem zespołu jest Czral, znany m.in. z Ved Buens Ende. Zespół powstał w 2000 roku, ma w dorobku trzy pełne albumy. Debiutancki "Carheart"ukazał się w 2003, kolejne dwa w 2008 i 2011.

</doc>
<doc id="2444326" url="https://pl.wikipedia.org/wiki?curid=2444326" title="Język asyryjski">
Język asyryjski



</doc>
<doc id="2444330" url="https://pl.wikipedia.org/wiki?curid=2444330" title="Reakcja złożona">
Reakcja złożona

Reakcja złożona – reakcja chemiczna, w której można wyodrębnić dwie lub więcej różnych reakcji elementarnych, nazywanych również prostymi lub izolowanymi (np. rozpad określonych związków chemicznych lub reakcje zachodzące w wyniku zderzenia cząsteczek dwóch lub trzech związków, wchodzących w skład mieszaniny reagentów). Równanie reakcji złożonej jest sumą odpowiednich równań reakcji elementarnych – wyraża bilans masy (zobacz – stechiometria), a nie ilustruje mechanizmu reakcji. Wyrażenie określające wartość stałej równowagi reakcji złożonej jest liniową kombinacją wyrażeń dotyczących reakcji elementarnych. Opisy kinetyki opiera się również na znajomości równań kinetycznych reakcji elementarnych. 
Najlepiej poznanymi typami reakcji złożonych są:

</doc>
<doc id="2444333" url="https://pl.wikipedia.org/wiki?curid=2444333" title="César Elizondo">
César Elizondo

César Gerardo Elizondo Quesada (ur. 10 lutego 1988 w Pérez Zeledón) – kostarykański piłkarz występujący na pozycji napastnika. Zawodnik klubu San Antonio FC.
Kariera klubowa.
Elizondo seniorską karierę rozpoczął w 2007 roku w zespole Deportivo Saprissa z Primera División de Costa Rica. W sezonie 2007/2008 wywalczył z nim mistrzostwo faz Apertura oraz Clausura, w sezonie 2008/2009 mistrzostwo fazy Apertura, a w sezonie 2009/2010 Clausura. Sezon 2010/2011 spędził na wypożyczeniu w Municipal Pérez Zeledón. W 2013 roku grał w Buriram United, a następnie odszedł do klubu Carolina RailHawks. Od 2014 występował w San Antonio Scorpions.
Kariera reprezentacyjna.
W reprezentacji Kostaryki Elizondo zadebiutował w 2011 roku. W tym samym roku został powołany do kadry na Copa América. Na tamtym turnieju, zakończonym przez Kostarykę na fazie grupowej, wystąpił w spotkaniach z Kolumbią (0:1), Boliwią (2:0) i Argentyną (0:3).
Życie prywatne.
Jest żonaty z modelką Sofíą Cascante.

</doc>
<doc id="2444334" url="https://pl.wikipedia.org/wiki?curid=2444334" title="Tomasz Szumski">
Tomasz Szumski

Tomasz Szumski herbu Jastrzębiec – oboźny wileński w latach 1771-1775. 
Członek konfederacji 1773 roku. Jako poseł wileński na Sejm Rozbiorowy 1773-1775 wszedł w skład delegacji wyłonionej pod naciskiem dyplomatów trzech państw rozbiorczych, mającej przeprowadzić rozbiór.

</doc>
<doc id="2444335" url="https://pl.wikipedia.org/wiki?curid=2444335" title="Cesar Elizondo">
Cesar Elizondo



</doc>
<doc id="2444336" url="https://pl.wikipedia.org/wiki?curid=2444336" title="Język babiloński">
Język babiloński



</doc>
<doc id="2444339" url="https://pl.wikipedia.org/wiki?curid=2444339" title="Jan Krzesiak">
Jan Krzesiak

Jan Krzesiak (ur. 6 lipca 1961 w Hańsku) – polski zapaśnik stylu wolnego, trener, olimpijczyk z Atlanty 1996.
W trakcie kariery sportowej reprezentował kluby: Włodawianka Włodawa (lata 1977-1983) oraz Slavia Ruda Śląska (od 1984 do zakończenia kariery). Zawodnik walczący w wadze piórkowej (62 kg). Mistrz Polski w latach 1989-1995, 1997 oraz brązowy medalista z roku 1996.
Uczestnik mistrzostw świata w roku 1995 podczas których zajął 27. miejsce w wadze 62 kg.
Uczestnik mistrzostw Europy w: Stambule (1993) - 4. miejsce, Rzymie (1994) - 9. miejsce, Freiburgu (1995) - 11. miejsce, Budapeszcie (1996) - 8. miejsce.
Na igrzyskach w Atlancie wystartował w wadze piórkowej zajmując 17. miejsce.

</doc>
<doc id="2444343" url="https://pl.wikipedia.org/wiki?curid=2444343" title="Vista (teleskop)">
Vista (teleskop)



</doc>
<doc id="2444344" url="https://pl.wikipedia.org/wiki?curid=2444344" title="Adrianichthys">
Adrianichthys

Adrianichthys – rodzaj ryb z rodziny kaczorkowatych (Adrianichthyidae).
Klasyfikacja.
Gatunki zaliczane do tego rodzaju:

</doc>
<doc id="2444347" url="https://pl.wikipedia.org/wiki?curid=2444347" title="Sto pociech">
Sto pociech

Sto pociech (ang. "Outnumbered") – brytyjski serial komediowy nadawany przez stację BBC One od 28 sierpnia 2007 roku do 5 marca 2014 roku. W Polsce nadawany na kanale BBC Entertainment.
Opis.
To opowieść o pięcioosobowej rodzinie: rodzicach (Pete i Sue) oraz trójce ich dzieci (Jake, Ben i Karen). W serialu pojawia się sporo improwizacji, możemy więc oglądać świat z punktu widzenia zarówno dorosłych, jak i dzieci. 

</doc>
<doc id="2444350" url="https://pl.wikipedia.org/wiki?curid=2444350" title="Dagmara Komorowicz">
Dagmara Komorowicz

Dagmara Komorowicz (ur. 1 maja 1979 w Lublinie) – polska pływaczka, medalistka mistrzostw Europy, olimpijka z Atlanty 1996.
Zawodniczka specjalizująca się w stylu grzbietowym. Dwukrotna mistrzyni Europy juniorów w roku 1994 na 100 m stylem grzbietowym i 100 m stylem motylkowym.
Dwukrotna mistrzyni Polski w 1995 roku: w wyścigu na 50 m stylem grzbietowym i 50 m stylem dowolnym. Wielokrotna rekordzistka Polski zarówno na basenie 25 metrowym jak i 50 metrowym.
Srebrna medalistka mistrzostw Europy na krótkim basenie w wyścigu na 50 m stylem grzbietowym.
Na igrzyskach w Atlancie wystartowała w wyścigu na 100 metrów stylem grzbietowym zajmując 31. miejsce.
Karierę sportową zakończyła w wieku 18 lat.

</doc>
<doc id="2444358" url="https://pl.wikipedia.org/wiki?curid=2444358" title="Danny Carvajal">
Danny Carvajal

Danny Carvajal Rodríguez (ur. 8 stycznia 1989 w San José) – kostarykański piłkarz występujący na pozycji bramkarza. Zawodnik Tokushimy Vortis, do której jest wypożyczony z Albacete Balompié.
Kariera klubowa.
Carvajal seniorską karierę rozpoczął w 2009 roku w zespole Brujas z Primera División de Costa Rica. W sezonie 2009/2010 wywalczył z nim mistrzostwo fazy Invierno.
Kariera reprezentacyjna.
W 2011 roku Carvajal został powołany do reprezentacji Kostaryki na Copa América. Na tamtym turnieju, zakończonym przez Kostarykę na fazie grupowej, nie zagrał jednak ani razu.

</doc>
<doc id="2444359" url="https://pl.wikipedia.org/wiki?curid=2444359" title="Borowykowe">
Borowykowe

Borowykowe (ukr. Боровикове) – wieś na Ukrainie, w obwodzie czerkaskim, w rejonie zwinogródzkim. W 2001 roku liczyła 331 mieszkańców.
Historia.
Nazwa wsi pochodzi od nazwiska dwóch braci Borowyków, Andrija i Semena, którzy zamieszkali z rodzinami na tym obszarze, przeprowadzając się z okolic Czerkas.
Najstarsze wzmianki o wsi, w drukowanych źródłach, znajdują się w poemacie "Hajdamacy", napisanym przez Tarasa Szewczenkę. W historycznej literaturze o wsi wspomina krajoznawca Ławrentij Pochyłewycz w swojej pracy poświęconej zamieszkałym terytoriom guberni kijowskiej.
W 1855 roku we wsi było około 100 gospodarstw. Wieś należała do rodziny zrusyfikowanych Niemców Engelhardtów.

</doc>
<doc id="2444360" url="https://pl.wikipedia.org/wiki?curid=2444360" title="Xenopoecilus">
Xenopoecilus



</doc>
<doc id="2444361" url="https://pl.wikipedia.org/wiki?curid=2444361" title="What Hurts the Most">
What Hurts the Most



</doc>
<doc id="2444366" url="https://pl.wikipedia.org/wiki?curid=2444366" title="Evacuate the Dancefloor">
Evacuate the Dancefloor



</doc>
<doc id="2444367" url="https://pl.wikipedia.org/wiki?curid=2444367" title="Minor Álvarez">
Minor Álvarez

Mainor Jesús Álvarez Cordero (ur. 14 listopada 1989) – kostarykański piłkarz występujący na pozycji bramkarza. Zawodnik klubu Sporting San José.
Kariera klubowa.
Álvarez seniorską karierę rozpoczął w 2009 roku w zespole Deportivo Saprissa z Primera División de Costa Rica. W sezonie 2009/2010 wywalczył z nim mistrzostwo fazy Verano.
Kariera reprezentacyjna.
W 2011 roku Álvarez został powołany do reprezentacji Kostaryki na Copa América. Na tamtym turnieju, zakończonym przez Kostarykę na fazie grupowej, nie zagrał jednak ani razu.

</doc>
<doc id="2444369" url="https://pl.wikipedia.org/wiki?curid=2444369" title="Mainor Alvarez">
Mainor Alvarez



</doc>
<doc id="2444371" url="https://pl.wikipedia.org/wiki?curid=2444371" title="Eurozja Fabris Barban">
Eurozja Fabris Barban

Eurozja Fabris Barban, zwana Matką Różą, właśc. wł. "Eurosia Fabris Barban" (ur. 27 września 1866 w Quinto Vicentino w Wenecji Euganejskiej, zm. 8 stycznia 1932 w Maroli) – włoska tercjarka franciszkańska (OFS), błogosławiona Kościoła rzymskokatolickiego.
Urodziła się w pobliżu włoskiego miasta Vicenza. Była córką Alojzego i Marii Fabris. W 1870 roku mając 4 lata przeniosła się razem z rodziną do pobliskiej wsi Torri di Quartesolo w prowincji Vicenza. W 1878 roku przystąpiła do pierwszej Komunii Świętej, potem wstąpiła do Stowarzyszenia Córek Maryi (CM). W dniu 5 maja 1886 wyszła za mąż za Carla Barbana i urodziła dziewięcioro dzieci, trzech jej synów zostało kapłanami. 31 maja 1930, po 44 latach małżeństwa, zmarł jej mąż. Wstąpiła wówczas do Trzeciego Zakonu Franciszkańskiego.
Zmarła mając 65 lat w opinii świętości.
Została beatyfikowana przez papieża Benedykta XVI w dniu 6 listopada 2005 roku.

</doc>
<doc id="2444377" url="https://pl.wikipedia.org/wiki?curid=2444377" title="Hanna Szmalenberg">
Hanna Szmalenberg

Hanna Szmalenberg (ur. 25 maja 1950 w Warszawie) – polska architektka, projektantka, członkini Społecznego Komitetu Opieki nad Cmentarzami i Zabytkami Kultury Żydowskiej w Polsce, działaczka opozycji demokratycznej w Polsce.
Życiorys.
Hanna Szmalenberg pochodzi ze starej warszawskiej, protestanckiej rodziny rzemieślniczej (właścicieli kuźni przy ul. Skierniewickiej 12). Ukończyła studia na Wydziale Architektury Politechniki Warszawskiej, była dyplomantką Małgorzaty Handzelewicz-Wacławek. Specjalizuje się w architekturze wnętrz, charakteryzuje ją styl modernistyczny.
Była projektantką m.in.:
Była również współautorką wielu projektów realizowanych pod kierunkiem Oskara Hansena, m.in.: „Studium Humanizacji miasta Lubina” (1975), „Studium Humanizacji Zakładów Naprawczych Taboru Kolejowego w Pruszkowie” (1979).
W latach 1978–1989 była aktywną działaczką opozycji demokratycznej w Polsce. Należała do małej grupy centralnych łączników sieci łączności Tygodnika Mazowsze (wraz m.in. z Romanem Stefańskim), organizowanej przez Tomasza Chlebowskiego.
Obecnie – w ramach pracy Społecznego Komitetu Opieki nad Cmentarzami i Zabytkami Kultury Żydowskiej w Polsce – działa m.in. na rzecz renowacji cmentarza żydowskiego w Warszawie. Jest jednocześnie wśród inicjatorów wpisania Kopca Anielewicza do rejestru zabytków. Kopiec powstał z gruzów kamienicy przy ul. Miłej 18 (obecnie róg Miłej i Dubois) i jest zwieńczony pomnikiem ku czci Mordechaja Anielewicza, a wnętrze kryje zawalony bunkier powstańców getta warszawskiego i jest jednocześnie mogiłą kilkudziesięciu osób zamordowanych przez Niemców. Niemcy otoczyli bunkier 7 maja 1943 roku. Dzień później Anielewicz i jego towarzysze popełnili samobójstwo. Według historyków mogło być tu nawet sto osób. Ich ciał nigdy nie wydobyto. Po wojnie usypano nad nimi kurhan z gruzów.
W dniu 15 kwietnia 2008 roku Prezydent RP Lech Kaczyński odznaczył Hannę Szmalenberg Krzyżem Kawalerskim Orderu Odrodzenia Polski za „wybitne osiągnięcia w odkrywaniu, gromadzeniu i upowszechnianiu
prawdy o Holokauście, za zasługi w działalności na rzecz upamiętniania historii powstania w getcie warszawskim”.
W dniu 13 grudnia 2011 roku Prezydent RP Bronisław Komorowski po postanowieniu z 5 grudnia 2011 roku odznaczył Hannę Szmalenberg Krzyżem Oficerskim Orderu Odrodzenia Polski „za wybitne zasługi w działalności na rzecz przemian demokratycznych w Polsce, za osiągnięcia w pracy zawodowej, publicznej i społecznej, za popularyzowanie wiedzy o najnowszej historii Polski”.
Hanna Szmalenberg prowadzi obecnie kursy projektowania wnętrz.

</doc>
<doc id="2444383" url="https://pl.wikipedia.org/wiki?curid=2444383" title="Faded">
Faded



</doc>
<doc id="2444385" url="https://pl.wikipedia.org/wiki?curid=2444385" title="Hansell Araúz">
Hansell Araúz

Hansell Araúz Ovares (ur. 9 sierpnia 1989) – kostarykański piłkarz występujący na pozycji napastnika. Zawodnik klubu CS Cartaginés.
Kariera klubowa.
Araúz seniorską karierę rozpoczął w 2009 roku w zespole Barrio México z Segunda División de Costa Rica. W 2010 roku awansował z nim do Primera División de Costa Rica. Na początku 2011 roku odszedł do Santos de Guápiles, także grającego w Primera División.
Kariera reprezentacyjna.
W 2011 roku Araúz został powołany do reprezentacji Kostaryki na Copa América. Na tamtym turnieju, zakończonym przez Kostarykę na fazie grupowej, nie zagrał jednak ani razu.

</doc>
<doc id="2444393" url="https://pl.wikipedia.org/wiki?curid=2444393" title="Jorge Castro (piłkarz)">
Jorge Castro (piłkarz)

Jorge Alejandro Castro (ur. 11 września 1990) – kostarykański piłkarz występujący na pozycji napastnika. Zawodnik klubu Universidad de Costa Rica.
Kariera klubowa.
Castro seniorską karierę rozpoczął w 2009 roku w zespole Deportivo Saprissa z Primera División de Costa Rica. W sezonie 2009/2010 wywalczył z nim mistrzostwo fazy Verano. W 2010 roku odszedł do Universidadu de Costa Rica, także grającego w Primera División.
Kariera reprezentacyjna.
W 2011 roku Castro został powołany do reprezentacji Kostaryki na Copa América. Na tamtym turnieju, zakończonym przez Kostarykę na fazie grupowej, nie zagrał jednak ani razu.

</doc>
<doc id="2444397" url="https://pl.wikipedia.org/wiki?curid=2444397" title="Dokonjonosuke Mishima">
Dokonjonosuke Mishima

 – japoński zawodnik mieszanych sztuk walki (MMA). Były zawodnik m.in. PRIDE FC oraz UFC. Dwukrotny mistrz organizacji DEEP w wadze lekkiej z 2005 roku oraz piórkowej z 2008 roku.
Kariera MMA.
Swoją pierwszą zawodową walkę w MMA stoczył 17 stycznia 1998 roku na gali "Shooto - Las Grandes Viajes 1" którą zremisował z Satoshi Fujisaki po dwurundowym pojedynku. Przez następne trzy lata walczył głównie na galach Shooto uzyskując bilans ośmiu zwycięstw, dwóch porażek i dwóch remisów, przegrywając m.in. z Takanori Gomim oraz wygrywając z Amerykaninem polskiego pochodzenia Justinem Wisniewskim.
W 2002 roku związał się z organizacją DEEP, zdobywając m.in. mistrzostwo tej organizacji w wadze lekkiej na gali "DEEP - 18th Impact" w 2005 roku.
W 2003 roku podpisał kontrakt z największą japońską organizacją MMA - PRIDE FC. Stoczył dla niej cztery pojedynki, wygrywając z Marcusem Aurelio oraz Charlesem Bennettem, a przegrywając z Ralphem Gracie i Yves’em Edwardsem.
18 listopada 2006 roku stoczył pojedynek w największej amerykańskiej organizacji MMA - UFC na gali "UFC 65", a przeciwnikiem był Joe Stevenson. Po ponad dwóch minutach pierwszej rundy Stevenson duszeniem gilotynowym zmusił do poddania Mishime. Drugi pojedynek w UFC stoczył 5 kwietnia 2007 roku na gali "UFC Fight Night 9", a jego rywalem był Kenny Florian. Mishima przegrał pojedynek przez duszenie zza pleców w trzeciej rundzie. Po dwóch porażkach z rzędu właściciele UFC nie przedłużyli kontraktu z Japończykiem.
19 maja 2008 roku zdobył mistrzostwo organizacji DEEP w wadze piórkowej pokonując broniącego tytułu Masakazu Imanariego na gali "DEEP - 35 Impact". Rok później stracił tytuł mistrza przegrywając z Takafumi Otsuką.
Po ponad dwóch latach przerwy 15 października 2011 roku stoczył wygrany pojedynek z Takeshi Yamazakim na gali "Grabaka Live - 1st Cage Attack".
Osiągnięcia.
Mieszane sztuki walki: 

</doc>
<doc id="2444404" url="https://pl.wikipedia.org/wiki?curid=2444404" title="Fidel Herráez">
Fidel Herráez

Fidel Herráez Vegas (ur. 28 lipca 1944 w Ávili) – hiszpański duchowny katolicki, arcybiskup Burgos w latach 2015–2020.
Życorys.
Święcenia kapłańskie otrzymał 19 maja 1968 i został inkardynowany do archidiecezji madryckiej. Przez wiele lat pracował w madryckim ośrodku studiów teologicznych "San Dámaso", był też delegatem biskupim ds. nauczania. W 1995 mianowany wikariuszem generalnym archidiecezji.
14 maja 1996 papież Jan Paweł II mianował go biskupem pomocniczym diecezji Madrytu, ze stolicą tytularną "Cediae". Sakry biskupiej udzielił mu 29 czerwca 1996 kard. Antonio María Rouco Varela.
30 października 2015 papież Franciszek mianował go arcybiskupem metropolitą Burgos. 
6 października 2020 roku tenże sam papież przyjął jego rezygnację z pełnionych funkcji.

</doc>
<doc id="2444406" url="https://pl.wikipedia.org/wiki?curid=2444406" title="VVV CL001">
VVV CL001

VVV CL001 – gromada kulista o niskiej masie znajdująca się w gwiazdozbiorze Strzelca. Została odkryta w 2011 roku w ramach przeglądu VISTA Variables in the Via Lactea w podczerwieni. Gromada ta jest przesłaniana przez gaz i pył centralnych okolic jądra Drogi Mlecznej.
Być może znajduje się w pobliżu innej gromady kulistej UKS 1, odległej od Ziemi o ok. 15 900 parseków, z którą może być grawitacyjnie związana. Odległość kątowa dzieląca obie gromady kuliste wskazuje, że może je dzielić odległość mniejsza niż 40 pc. Sprawia to, że VVV CL001 i UKS 1 są dobrymi kandydatami na podwójną gromadę kulistą. By to jednak ustalić potrzebne są dalsze badania.

</doc>
<doc id="2444407" url="https://pl.wikipedia.org/wiki?curid=2444407" title="Gennaro Di Napoli">
Gennaro Di Napoli

Gennaro Di Napoli (ur. 5 marca 1968 w Neapolu) – włoski lekkoatleta specjalizujący się w biegach średnio i długodystansowych, trzykrotny uczestnik letnich igrzysk olimpijskich (Seul 1988, Barcelona 1992, Atlanta 1996), dwukrotny halowy mistrz świata (Toronto 1993, Barcelona 1995) w biegu na 3000 metrów. Startował również w biegach przełajowych.

</doc>
<doc id="2444410" url="https://pl.wikipedia.org/wiki?curid=2444410" title="What Do You Want from Me?">
What Do You Want from Me?



</doc>
<doc id="2444413" url="https://pl.wikipedia.org/wiki?curid=2444413" title="Bieg na 1 milę">
Bieg na 1 milę



</doc>
<doc id="2444419" url="https://pl.wikipedia.org/wiki?curid=2444419" title="Chile na Letnich Igrzyskach Olimpijskich 1984">
Chile na Letnich Igrzyskach Olimpijskich 1984

Chile na Letnich Igrzyskach Olimpijskich 1984, reprezentowane było przez 52 sportowców (50 mężczyzn i 2 kobiety). Był to 15. start reprezentacji w historii letnich igrzysk olimpijskich.
Reprezentanci.
Judo.
Mężczyźni
Jeździectwo.
Mężczyźni
Kolarstwo.
Mężczyźni
Lekkoatletyka.
Mężczyźni
Kobiety
Piłka nożna.
Mężczyźni
Strzelectwo.
Mężczyźni
Wioślarstwo.
Mężczyźni
Żeglarstwo.
Mężczyźni

</doc>
<doc id="2444441" url="https://pl.wikipedia.org/wiki?curid=2444441" title="Hermann Vogel">
Hermann Vogel



</doc>
<doc id="2444446" url="https://pl.wikipedia.org/wiki?curid=2444446" title="New Delhi (stacja kolejowa)">
New Delhi (stacja kolejowa)

New Delhi (hindi: "नई दिल्ली रेलवे स्टेशन") – główna stacja kolejowa w Delhi, w Indiach. Dworzec New Delhi jest drugim najbardziej ruchliwych i jednym z największych w Indiach. Obsługuje ponad 300 pociągów dziennie i 360 000 pasażerów codziennie.. Stacja znajduje się około dwóch kilometrów na północ od Connaught Place, w centrum Delhi.
Większość pociągów w kierunku wschodnim i północnym pochodzi z tego dworca kolejowego. Jednak niektóre ważne pociągi do innych części kraju również pochodzą z tej stacji.

</doc>
<doc id="2444459" url="https://pl.wikipedia.org/wiki?curid=2444459" title="Sonic Generations">
Sonic Generations

 – komputerowa gra platformowa z serii "Sonic the Hedgehog", wyprodukowana przez studio Sonic Team i wydana przez firmę Sega z okazji dwudziestolecia serii. Jej premiera odbyła się w 2011 roku na konsolach PlayStation 3, Xbox 360, Nintendo 3DS oraz komputerach osobistych. W Japonii wersja na konsole określana jest jako , podczas gdy wersja na konsolę przenośną zwana jest . Wszystkie wersje gier obsługują stereoskopowy tryb trójwymiarowy. 
W "Sonic Generations" gracz kieruje znanym z serii jeżem Sonikiem, który podczas świętowania swoich urodzin zostaje wysłany wraz ze swymi przyjaciółmi do tzw. „białej czasoprzestrzeni”. W grze pojawiają się poziomy znane z poprzednich części serii, które łączą w sobie zarówno elementy znane z pierwszych gier z Sonikiem, jak i te wprowadzone w nowszych grach. "Sonic Generations" spotkała się z pozytywnym odbiorem i przez wielu recenzentów określana jest jako „najlepsza gra z Sonikiem od lat”.
Fabuła.
Podczas świętowania swoich dwudziestych urodzin, niebieski jeż Sonic the Hedgehog zostaje wciągnięty w tunel czasoprzestrzenny, który wysyła go i jego przyjaciół do „białej czasoprzestrzeni”, gdzie wszystko jest blade i nie ma kolorów. Podczas poszukiwania swoich znajomych, spotyka młodszą wersję samego siebie. Razem postanawiają znaleźć przyczynę tych zdarzeń i uratować swoich przyjaciół.
Po pokonaniu wszystkich poziomów w grze, Sonic dowiaduje się, iż za całym zamieszaniem stoi szalony naukowiec Eggman oraz jego młodsza wersja (Dr. Robotnik). Eggman postanowił wykorzystać potwora o nazwie "Time Eater", który posiada kontrolę nad czasem, aby wrócić do przeszłości i ponaprawiać wszystkie swoje niepowodzenia. W końcowej walce zarówno młody, jak i starszy Sonic zmierzają się z potworem i kontrolującymi go naukowcami.
Rozgrywka.
Gra łączy w sobie zarówno elementy znane z pierwszych gier z Soniciem, jak i te wprowadzone w nowszych grach. Zawiera także plansze z wszystkich ważniejszych gier z serii, podzielone na trzy „ery”: erę klasyczną (zawierającą poziomy z czwartej generacji gier), „Dreamcast” (zawierającą poziomy z szóstej generacji gier) oraz erę współczesną (zawierającą poziomy z siódmej generacji gier). W każdej z plansz zawarte są dwa tryby: pierwszy, w którym gracz gra „klasycznym Sonikiem” oraz drugi, w którym gracz przejmuje kontrolę nad „współczesnym Sonikiem”. Mechanika gry współczesną wersją bohatera oparta jest na grach "Sonic Unleashed" i "Sonic Colours", a dominuje w niej widok zza pleców postaci. Natomiast rozgrywka w tybie „klasycznym” oparta jest na pierwszych, dwuwymiarowych grach z serii, takich jak "Sonic the Hedgehog" na konsolę Mega Drive.
Podczas rozgrywki gracz zdobywa punkty, które mogą zostać wydane w specjalnym sklepie, aby ulepszyć zdolności Sonica. Zdolności te można łączyć w „zestawy”, których można mieć maksymalnie pięć i dobierać je w zależności od poziomu lub stylu gry.
Wersja na Nintendo 3DS znacznie różni się od wersji na konsole i zawiera inny zestaw poziomów. Rozgrywka bardziej przypomina tę znaną z "Sonic Rush" i oferuje tryb wieloosobowy, niedostępny w grze w wersji na konsole. Wszystkie poziomy w trybie „klasycznego Sonica” są zrekonstruowane w taki sposób, aby ich struktura była identyczna z oryginalną wersją plansz, wraz z rozłożeniem przeciwników i pierścieni.
Poziomy.
Motywem przewodnim gry jest obecność poziomów z poprzednich gier z serii "Sonic the Hedgehog". W obu wersjach gry znajdują się następujące poziomy z poprzednich gier:
Bossowie.
W obu wersjach gry gracze walczą z następującymi bossami znanymi z poprzednich gier z serii:
Historia.
Pierwsze informacje dotyczące gry pojawiły się 7 kwietnia 2011 roku, kiedy to Sega opublikowała zwiastun gry na swojej stronie na portalu społecznościowym Facebook. Wideoklip przedstawiał Sonica biegnącego po bladym, bezbarwnym świecie, spotykającego w pewnym momencie młodszą wersję siebie. Oficjalnie gra została ogłoszona jako "Sonic Generations" 18 kwietnia, gdy wypuszczono pierwsze wideo przedstawiające samą rozgrywkę i animacje oparte na silniku gry. Wytłumaczono, iż gra powstaje z okazji dwudziestolecia serii i będzie nawiązywać do wielu poprzednich tytułów.
Według Takashiego Iizuki, producenta gry, plansze do gry zostały wybrane w „sposób demokratyczny” poprzez zadawanie pytań każdemu pracownikowi firmy Sega o ich ulubiony poziom. Zapytano również o zdanie niektórych fanów, którzy pomogli twórcom gry skompilować ostateczną listę plansz. Wszystkie poziomy zostały stworzone od zera, bez wykorzystywania starych zasobów i grafik. Każdy z nich także posiada nowy element, który ma nadać świeżości poziomowi, jak na przykład jaskinia w Green Hill Zone. Iizuka również stwierdził, iż w grze pojawią się różne postaci z serii, jednak będzie można poruszać się jedynie Sonikiem.
Pod koniec kwietnia Aaron Webber – jeden z pracowników firmy Sega – oznajmił, że „klasyczny Sonic” w grze nie będzie wypowiadał ani jednego słowa. Zapewnił także, że fizyka gry będzie bardzo zbliżona do starych gier z serii, jeszcze bardziej niż w przypadku "", które było krytykowane za swoje niedokładności w mechanice gry.
W czerwcu ogłoszono, iż dla ludzi zamawiających grę przed jej oficjalnym wydaniem przygotowano specjalną minigrę opartą na planszy Casino Night Zone z gry "Sonic the Hedgehog 2". Jest to gra w stylu „pinball” z wieloma nawiązaniami do gier z serii. 11 października oficjalnie potwierdzono, że "Sonic Generations" również ukaże się na komputery osobiste i będzie dostępne za pośrednictwem systemu Steam. Dwa tygodnie przed premierą ujawniono także, iż w grze będzie możliwość odblokowania oryginalnej, pierwszej gry "Sonic the Hedgehog". Tytuł jest dostępny w specjalnym „sklepiku” w grze i kosztuje 7777 punktów.
23 czerwca w serwisach PlayStation Network oraz Xbox Live opublikowano pierwsze demo, w którym gracz mógł poruszać się „klasycznym Sonikiem” w planszy Green Hill Zone. 18 października wydano drugą wersję demo gry, która oferowała już także dostęp do gry „współczesnym Sonikiem”.
Pod koniec października ogłoszono, iż gra otrzymała największą liczbę przedpremierowych zamówień w historii serii. Gra została wydana na początku listopada w Ameryce Północnej, Australii i w Europie oraz w grudniu w Japonii.
Ścieżka dźwiękowa.
Wraz z premierą gry wprowadzono do sprzedaży ścieżkę dźwiękową gry; w kolejnych miesiącach pojawiły się również inne wersje ścieżki. Pierwsze wydawnictwo, które dołączane było w Japonii do zamówień przedpremierowych, dostępne jest w dwóch wersjach: pierwsza zawiera muzykę z wersji na konsole i komputery (biała wersja), natomiast druga muzykę z wersji na Nintendo 3DS (niebieska wersja). Obie wersje nazywają się "History of the 1st Stage" (pol. Historia pierwszej planszy). Drugie wydawnictwo, będące oficjalną ścieżką dźwiękową, o nazwie zostało wydane 11 stycznia 2012 roku w Japonii. Muzyka znajduje się na trzech płytach CD i zawiera muzykę z obu wersji gier.
Odbiór gry.
Wersja na konsole i PC.
Gra zdobyła głównie pozytywne oceny i przez wielu recenzentów określana jest jako „najlepsza gra z Sonikiem od lat”.
W pierwszej recenzji gry, opublikowanej przez niemiecki portal Video Games Zone, recenzenci chwalili grę za grafikę i dźwięk, połączenie rozgrywki 2D i 3D oraz dużą liczbę niespodzianek i nagród. Krytykowali jednak sterowanie, które według nich czasami jest problematyczne, oraz prostą fabułę. Portal stwierdził, że jest to najlepsza gra z Sonikiem od dziesięciu lat.
IGN stwierdził, iż śmiało można powiedzieć, że „Sonic wrócił do formy”, zachwalając rozgrywkę i dużą liczbę nawiązań do poprzednich gier. Portal skrytykował płynność animacji, która od czasu do czasu dostaje „czkawki” oraz krótki czas trwania kampanii, jednak stwierdził, iż dzięki bardzo dużej liczbie sekretnych dodatków do odblokowania gracz zyskuje motywację, aby ponownie ukończyć wszystkie plansze. Według portalu większość dodatkowych misji dostarcza dużo zabawy, jednak zdarzają się takie, które denerwują – głównie te, w których pojawiają się inne postacie znane z serii.
Justin Towell z portalu GamesRadar stwierdził, iż "Generations" jest „najlepszą grą od czasu "Sonica 2"”. Zachwalał również rozgrywkę stwierdzając, iż jest często „spektakularna i ekscytująca”, a poziomy są „wspaniale zaprojektowane”. Podobnie jak inni recenzenci, skrytykował kontrolę postaci, szczególnie przy wolnym poruszaniu się, oraz niektóre dodatkowe misje, które nie są aż tak dobre jak zwykłe poziomy, stwierdzając, że gra byłaby lepsza bez nich.
Zarówno brytyjska jak i amerykańska wersja „Official Playstation Magazine” dały grze pozytywną recenzję. Brytyjska edycja stwierdziła, iż każdy poziom jest „arcydziełem w projektowaniu plansz”, a gra „perfekcyjnie łączy znane elementy z nowoczesnymi”. Autorzy amerykańskiej edycji magazynu napisali, iż kontrola postaci poprawiła się w porównaniu z poprzednimi grami.
Portal Game Informer ocenił grę jako przeciętną. W recenzji skrytykowano wracanie do nowszych gier z serii zamiast skupienia się na starszych grach, takich jak "Sonic the Hedgehog 3" czy "Sonic the Hedgehog CD" oraz „frustrujące elementy” w strukturach poziomów, takie jak przepaści.
Wersja na 3DS.
Wersja gry na Nintendo 3DS otrzymała gorsze recenzje, otrzymując średnią ocenę 67/100 w agregatorze Metacritic.
Jack DeVries z IGN stwierdził, że „podczas gdy wersja na konsole próbuje połączyć starą i nową mentalność w bardzo szybkiej rozgrywce, wersja na 3DS jest głównie jak "Sonic Rush" z tą różnicą, że obie postaci są Sonikiem”. Tim Turi z Game Informer stwierdził, że „muzyka jest świetna, a poziomy oparte na erze klasycznej przynoszą dużo frajdy”. Skrytykował jednak niedopracowane poziomy i brak nowości stwierdzając, że gra wygląda jakby została stworzona w pośpiechu.
Nagrody i wyróżnienia.
Portal GameZone w rozdaniu nagród "Game of the Year Awards" przyznał "Sonic Generations" nagrodę za najlepszy wygląd. Gra otrzymała też wyróżnienie "Editor's Choice" od portalu IGN, a także nagrodę "Best Retro Revival" od magazynu „Nintendo Power”.

</doc>
<doc id="2444473" url="https://pl.wikipedia.org/wiki?curid=2444473" title="Onania">
Onania

Onania albo Haniebny czyn autopolucji i jego wszystkie przerażające konsekwencje dla obu płci, z duchowymi i medycznymi poradami dla tych, którzy już się skrzywdzili tym wstrętnym zwyczajem (ang. "Onania, or the heinous sin of self-pollution, and all its frightful consequences in both sexes considered, with spiritual and physical advice to those who have already injured themesleves by this abominable practice") – anonimowy pamflet opublikowany w Londynie w 1710 r., opisujący szczegółowo masturbację u obu płci.
Od daty publikacji do 1737 nakład wznawiano 16 razy, pojawił się także przekład na język niemiecki. Pamflet, potępiający masturbację i osoby onanizujące się, był w rzeczywistości nośnikiem reklamowym proszku mającego leczyć kiłę.

</doc>
<doc id="2444476" url="https://pl.wikipedia.org/wiki?curid=2444476" title="Karol Broniatowski">
Karol Broniatowski

Karol Broniatowski (ur. 23 kwietnia 1945 w Łodzi) – polski rzeźbiarz zamieszkały w Berlinie. Tworzy rzeźby postaci ludzkich z papieru gazetowego.
Życiorys.
Syn Mieczysława Broniatowskiego i Henryki Broniatowskiej, brat Michała Broniatowskiego.
Studiował od roku 1964 na Akademii Sztuk Pięknych w Warszawie u profesora Jerzego Jarnuszkiewicza. Studia ukończył w roku 1970.
W latach 1969–1974 stworzył trzy grupy po ok. 50 figur: kroczących aktów męskich i stojących aktów żeńskich ze skrzyżowanymi nad głową ramionami.
W roku 1972 przedstawił Broniatowski figury z papieru gazetowego na XXXVI Biennale w Wenecji, Biennale w São Paulo, a także w Filadelfii, Paryżu, Mannheimie oraz w galeriach w Nowym Jorku, Antwerpii, Gandawie i Brukseli.
Dzięki stypendium DAAD (Deutscher Akademischer Austauschdienst) w 1976 Broniatowski zamieszkał w Berlinie.
Rozpoczął w Berlinie pracę nad cyklem "„Big Man“" – postaci kroczącego mężczyzny o wysokości 18,8 m podzielonej na 93 części z papieru gazetowego i granitu. Części zostały rozmieszczone w wielu miejscowościach i kolekcjach.
W roku 1977 przedstawił "”Obiekt 93 – drugą prezentację Big Mana“" w postaci 93 jaj z polerowanego brązu ułożonych na płycie i odbijających się nawzajem.
W roku 1978 przedstawił "„Stukowisko – trzecią prezentację Big Mana“" – wysyłając w eter 93 sygnały – stuknięcia w mikrofon alfabetem Morse’a.
W roku 1979 przedstawił w Muzeum Sztuki w Łodzi "„Głowę z piasku“" w postaci formy gipsowej wypełnionej piaskiem. Przy stopniowym usuwaniu części formy ukazywał się piasek. W końcu pozostał tylko sam rozsypany piasek.
W roku 1981 przedstawił "„rzeźby składane i rozkładane“" – autoportret rzeźbiarza złożony z wielu warstw.
W roku 1985 rozpoczął projekt "„małych kroczących“" – 93 figur z brązu o wysokości 25 cm każda kroczących we wspólnym rytmie z lewą nogą do przodu ustawianych w różnych konfiguracjach.
Broniatowski uczestniczył w wielu konkursach na pomniki. W roku 1991 stworzył "„Pomnik deportowanych Żydów Berlina przy dworcu Berlin-Grunewald“" w postaci bloku betonu o długości 20 m z wgłębionymi sylwetkami ludzi.
W roku 1996 na zlecenie LGT Bank w Liechtensteinie stworzył "„Stopę z Bendern“" – rzeźbę z brązu o wysokości 5,15 m wyobrażającą fragment stopy niewidzialnego giganta.
Oprócz rzeźb K. Broniatowski zajmuje się grafiką i rysunkiem.
Zbiory.
Dzieła Karola Broniatowskiego znajdują się w prywatnych zbiorach w Berlinie, Kolonii, Bochum, Hannowerze, Warszawie, Paryżu, Gstaad, Vaduz, Gandawie, Antwerpii, Filadelfii i w Nowym Jorku.
Muzea: 
Realisierungen im öffentlichen Raum:

</doc>
<doc id="2444495" url="https://pl.wikipedia.org/wiki?curid=2444495" title="Mojżesz Tovini">
Mojżesz Tovini

Mojżesz Tovini, właśc. wł. "Mosè Tovini" (ur. 27 grudnia 1877 w Cividate Camuno w Brescii, zm. 28 stycznia 1930 w Brescii) – włoski ksiądz, oblat Zgromadzenia Świętej Rodziny (CHF), bratanek bł. Józefa Tovini, błogosławiony Kościoła rzymskokatolickiego.
Był najstarszym z ośmiorga dzieci swoich rodziców. Uczęszczał do szkoły potem w dniu 14 listopada 1886 roku przyjął Pierwszą Komunię Świętą. 9 czerwca 1900 roku otrzymał święcenia kapłańskie. Wkrótce został wysłany do Rzymu, gdzie kontynuował studia z matematyki, filozofii i teologii. Potem, jako jeden z trzech pierwszych, wstąpił do zgromadzenia kapłańskiego Oblatów Świętej Rodziny, a także służył chorym w czasie pandemii grypy hiszpańskiej.
23 stycznia 1930 roku trafił do szpitala, gdzie zdiagnozowano u niego zapalenie płuc. W dniu 27 stycznia poprosił o sakrament namaszczenia chorych i następnego dnia zmarł w opinii świętości.
Dekret o heroiczności cnót sługi Bożego został odczytany w obecności Jana Pawła II 12 kwietnia 2003 roku.
Mojżesz Tovini został beatyfikowany przez papieża Benedykta XVI w dniu 17 września 2006 roku.

</doc>
<doc id="2444497" url="https://pl.wikipedia.org/wiki?curid=2444497" title="Bad Boy">
Bad Boy

Różne
Muzyka

</doc>
<doc id="2444517" url="https://pl.wikipedia.org/wiki?curid=2444517" title="Dawrī ad-Darağa al-’Ūlà al-Lībī">
Dawrī ad-Darağa al-’Ūlà al-Lībī

Dawrī ad-Darağa al-’Ūlà al-Lībī (arab.: دوري الدرجة الأولى الليبي) jest najwyższą piłkarską klasą rozgrywkową w Libii. Liga powstała w 1963 roku.

</doc>
<doc id="2444523" url="https://pl.wikipedia.org/wiki?curid=2444523" title="Płaszczowina podśląska">
Płaszczowina podśląska

Płaszczowina podśląska – płaszczowina w północnej części Karpat fliszowych.
W większości zakryta przez nasuniętą z południa płaszczowinę śląską, we wschodniej części Karpat nasunięta jest na płaszczowinę skolską. Widoczna jest w wąskim, przerywanym, łukowym pasie od okolic Cieszyna po Lesko. Występuje także w odsłonięciach okien tektonicznych występujących w płaszczowinie śląskiej, jak np. w Kotlinie Żywieckiej. Składa się z utworów z okresu kredy i paleogenu z przewagą łupków. Miąższość osadów tworzących płaszczowinę podśląską dochodzi do 1000 m.

</doc>
<doc id="2444532" url="https://pl.wikipedia.org/wiki?curid=2444532" title="Charlyne Yi">
Charlyne Yi

Charlyne Amanda Yi (ur. 4 stycznia 1986 w Los Angeles) – amerykańska aktorka, komik, muzyk, pisarka i malarka.

</doc>
<doc id="2444549" url="https://pl.wikipedia.org/wiki?curid=2444549" title="Mykoła Demko">
Mykoła Demko



</doc>
<doc id="2444647" url="https://pl.wikipedia.org/wiki?curid=2444647" title="Filemon (komediopisarz)">
Filemon (komediopisarz)

Filemon (ur. 368–360 p.n.e., zm. 267–263 p.n.e.) – komediopisarz grecki, przedstawiciel nowej komedii.
Pochodził z Syrakuz lub z Soloj w Cylicji, skąd przybył do Aten. Miał dożyć około 100 lat, do końca pozostając aktywnym twórczo. Według Alkifrona miał otrzymać zaproszenie na dwór Ptolemeusza II. Trzykrotnie odniósł zwycięstwo w konkursie tragicznym na Lenajach. W agonach tragicznych kilkukrotnie miał pokonać Menandra.
Był autorem 97 komedii, z których znane są tytuły 60. Zachowało się ponad 200 fragmentów jego sztuk. Sztuki Filemona przerabiał później Plaut (komedie "Mercator", "Trinummus" i prawdopodobnie "Mostellaria").

</doc>
<doc id="2444654" url="https://pl.wikipedia.org/wiki?curid=2444654" title="Ministrowie ds. Stosunków z Kościołem Danii">
Ministrowie ds. Stosunków z Kościołem Danii



</doc>
<doc id="2444656" url="https://pl.wikipedia.org/wiki?curid=2444656" title="Przegląd Kościelny">
Przegląd Kościelny

Przegląd Kościelny. Pismo Miesięczne Poświęcone Nauce i Sprawom Kościoła Katolickiego – pismo katolickie, wydawane przez Księgarnię św. Wojciecha w Poznaniu w latach od 1880 do 1907. Redaktorem byli księża Władysław Jaskulski i Stanisław Okoniewski.

</doc>
<doc id="2444659" url="https://pl.wikipedia.org/wiki?curid=2444659" title="Onanizm albo dysertacja medyczna o chorobach wywoływanych przez masturbację">
Onanizm albo dysertacja medyczna o chorobach wywoływanych przez masturbację

Onanizm albo dysertacja medyczna o chorobach wywoływanych przez masturbację (fr. "L'onanisme ou Dissertation physique sur les maladies produites par masturbation") – traktat medyczny szwajcarskiego lekarza Samuela Auguste'a Tissota, w całości poświęcony masturbacji, wydany w Lozannie w 1760 roku.
Tissot był w ówczesnej Europie autorytetem medycznym, toteż jego traktat zyskał spory rozgłos w wielu krajach. Po raz pierwszy rozpatrywano w nim masturbację nie tylko z punktu widzenia moralności i religii, ale przede wszystkim jako zjawisko medyczne. Autor traktował masturbację niczym chorobę zakaźną, a popularność tego rodzaju praktyk porównywał do epidemii. Tissot po raz pierwszy określił onanizm jako "zbrodnię". Według niego sperma jest źródłem siły życiowej, stąd jej nadmierna – sprzeczna z naturą – utrata powoduje niepowetowane szkody: spadek siły życiowej, osłabienie, otępienie, utratę pamięci, wzroku, nadmierną chudość (wyniszczenie organizmu) przez utratę apetytu, podagrę, reumatyzm, zanik rdzenia kręgowego, bóle głowy i wszelkiego rodzaju choroby psychiczne.
Jego traktat był wielokrotnie wznawiany (kilkanaście razy w XVIII w.) oraz przekładany – na język angielski (1766 roku, miał sześć wznowień do 1781 roku), niemiecki (do 1798 roku wydano osiem wznowień), włoski (w latach 1774-1792 – cztery wznowienia).
Tezy Tissota o zgubnym wpływie masturbacji na organizm człowieka były przez długi czas bezkrytycznie powtarzane w kolejnych pracach poświęconych temu tematowi (np. w "Niebezpieczeństwach onanizmu" Jacques'a Louisa Doussin-Dubreuila z 1825 roku), a także w pracach Jeana-Jacques'a Rousseau ("Nowa Heloiza", "Wyznania", "Emil") i Immanuela Kanta ("Metafizyka moralności", "Rozważania o wychowaniu"), w których onanistę określano mianem samobójcy.

</doc>
<doc id="2444683" url="https://pl.wikipedia.org/wiki?curid=2444683" title="AS Adema Antananarywa">
AS Adema Antananarywa



</doc>
<doc id="2444684" url="https://pl.wikipedia.org/wiki?curid=2444684" title="Belonion">
Belonion

Belonion – rodzaj ryb z rodziny belonowatych (Belonidae).
Klasyfikacja.
Gatunki zaliczane do tego rodzaju :

</doc>
<doc id="2444691" url="https://pl.wikipedia.org/wiki?curid=2444691" title="Wicon">
Wicon

Wicon (Vicon, Vitzahn, Witczech, Witson, Witzon, Wicon-Gostkowski, Witson-Gostkowski, Witson-Gustkowski, Witzon-Gustkowski, Szorfas odmienny) − kaszubski herb szlachecki.
Opis herbu.
Opis z wykorzystaniem zasad blazonowania, zaproponowanych przez Alfreda Znamierowskiego:
Wicon I (Vicon, Vitzahn, Witczech, Witson, Witzon, Wicon-Gostkowski, Witson-Gostkowski, Witson-Gustkowski, Witzon-Gustkowski, Szorfas odmienny): "W polu czerwonym dwa miecze srebrne na opak, w krzyż skośny, nad którymi półksiężyc z twarzą srebrny, a nad nim gwiazda złota. Klejnot: nad hełmem w koronie róża czerwona na łodydze zielonej z kolcami i trzema listkami; dwoma z prawej, jednym z lewej. Labry: czerwone, podbite srebrem."
Wicon II (Witson, Witzon, Gostkowski odmienny, Drzewica odmienny, Skórka odmienny): "Sama tarcza przykryta koroną. W polu srebrnym półksiężyc z twarzą złoty między dwiema takimiż gwiazdami w słup."
Najwcześniejsze wzmianki.
Herb w wariancie I znany z herbarzy Ledebura ("Adelslexikon der preussichen Monarchie von..."), "Nowego Siebmachera" oraz Żernickiego ("Der polnische Adel"). Wariant II podają "Siebmacher" i Żernicki a ponadto Cramer ("Geschichte der Lande Lauenberg und Bütow").
Rodzina Wiconów.
Prawie nieznana rodzina szlachecka, biorąca nazwisko od imienia Więcesław lub Wincenty. Pierwsza wzmianka z 1559 (Peter Fiton na najmniejszym dziale w Gostkówku). Następne wzmianki z lat 1603 (Matthias Vitzen), 1607 (Michell Vitzon), 1621 (Wiconowie), 1658 (Matthias Vitzowen), 1715 (Thomas Witczon z dwoma synami), 1736 (Laurentius Vicon). Kilku członków rodu piastowało pomniejsze funkcje w regionie. Zaliczają się tutaj:
Ojciec dwóch wyżej wymienionych nosił odmiejscowe, podwójne nazwisko Witzon-Gustkowski. Być może członkiem rodu był Wojciech Wiconowski (1724-1804), ksiądz, proboszcz w Stężycy. Wiconowie utracili swój dział w Gostkówku w 1779, wykupił go kapitan Lorenz Friedrich von Pirch. Od XVIII wieku ród uważany za wygasły, chociaż niewykluczone, że spadł po prostu do rangi chłopstwa. Wiconowie mogą być wspólnego pochodzenia z Wyczechowskimi herbu Szorfas. Przemawiają za tym podobieństwo herbu i nazwiska.
Herbowni.
Wicon (Fiton, Vitz, Vitzahn, Vitzhen, Vitzon, Vitzow, Vizahn, Wiczonke, Witczech, Witczek, Witson, Witzahn, Witzon, być może Wiconowski) także z przydomkiem Gostkowski (Gustkowski).

</doc>
<doc id="2444692" url="https://pl.wikipedia.org/wiki?curid=2444692" title="THB Champions League">
THB Champions League

THB Champions League jest najwyższą piłkarską klasą rozgrywkową na Madagaskarze. Liga powstała w 1956 roku.

</doc>
<doc id="2444700" url="https://pl.wikipedia.org/wiki?curid=2444700" title="Petalichthys capensis">
Petalichthys capensis

Petalichthys capensis – gatunek ryby z rodziny belonowatych (Belonidae), jedyny przedstawiciel rodzaju "Petalichthys".

</doc>
<doc id="2444701" url="https://pl.wikipedia.org/wiki?curid=2444701" title="Bitwa białostocko-mińska">
Bitwa białostocko-mińska

Bitwa białostocko–mińska – niemiecka operacja strategiczna przeprowadzona przez Grupę Armii „Środek” podczas wkraczania na teren wschodniej Polski i Białoruskiej SRR w czasie pierwszych dni operacji „Barbarossa”. Bitwa trwała od 22 czerwca do 9 lipca 1941 roku. Jej cel, którym było okrążenie Armii Czerwonej wokół Mińska, został osiągnięty. Wszystkie poważniejsze kontrataki Rosjan i próby przebicia się nie powiodły się, tym samym obrońcy zostali pokonani, a Wehrmacht wziął do niewoli olbrzymią liczbę radzieckich jeńców wojennych (według niemieckich źródeł było to ponad 300 000 jeńców wojennych).
Wstęp.
Grupa Armii „Środek” dowodzona przez feldmarszałka Fedora von Bocka miała za zadanie atak z Polski na osi Białystok–Mińsk–Smoleńsk w kierunku Moskwy. W skład grupy wchodziły 9. i 4 Armia. Jednostkami pancernymi tej grupy była 3 Grupa Pancerna Hotha i 2 Grupa Pancerna Guderiana. Dwie armie piechoty liczyły po 33 dywizje, a grupy pancerne liczyły z kolei po 9 dywizji pancernych, 6 zmotoryzowanych i 1 kawalerii. Grupa Armii „Środek” mogła liczyć na pomoc 2 Floty Powietrznej Luftwaffe.
Naprzeciw niemieckich wojsk stanął Front Zachodni Armii Czerwonej dowodzony przez gen. armii Dmitrija Pawłowa. W skład frontu wchodziły 3., 4. i 10 Armia wzdłuż granicy. 13 Armia trzymana była jako rezerwa naczelnego dowództwa Stawki i wstępnie istniała tylko jako oddział kwatery głównej, bez wydzielonych zadań. Razem radziecki Front Zachodni posiadał 25 dywizji strzeleckich i kawalerii, 13 dywizji pancernych i 7 dywizji zmotoryzowanych.
Jednostki Armii Czerwonej stacjonujące na Białorusi miały za zadanie odpowiedzieć na atak Niemców w sposób jak najbardziej zajadły, prowadząc działania wojenne na terenie Polski okupowanej przez III Rzeszę. Front jednak wykazywał się dużymi niedoborami wzdłuż flanek, co spowodowane było wyznaczeniem linii demarkacyjnej po podziale Polski w 1939 roku. I to właśnie "Oberkommando des Heeres" (OKH) wykorzystało tę sytuację odcinając większość sił Frontu Zachodniego Armii Czerwonej od innych jednostek w podwójnym okrążeniu umiejscowionym w rejonie Białegostoku i Nowogródka, znajdującym się na zachód od Mińska.
Siły obu stron.
Czołgi.
22 czerwca 1941 roku siły pancerne obu stron w rejonie operacyjnym radzieckiego Frontu Zachodniego były następujące:
Przebieg bitwy.
Tzw. w terminologii wojskowej kocioł, który tworzyła Armia Czerwona i który wbijał się klinem w terytorium Polski okupowanej przez III Rzeszę, ze swoim centrum w Białymstoku, był kluczowy dla OKH. Poza Białymstokiem, Mińsk był podstawowym węzłem kolejowym i punktem obronnym na głównym szlaku drogowym i kolejowym w kierunku Moskwy.
Częściowo zamknięta w sidłach niemieckiej operacji była także część 11 Armii Frontu Północno–Zachodniego. Na północy zaatakowała 3 Grupa Pancerna odcinając 11 Armię od Frontu Zachodniego i przekraczając rzekę Niemen. 2 Grupa Pancerna przekroczyła rzekę Bug i weszła 60 km w głąb terytorium radzieckiego do 23 czerwca. Celem tych dywizji pancernych było połączenie się na wschód od Mińska i uniemożliwienie jakimkolwiek jednostkom Armii Czerwonej wycofania się z okrążenia. Działając wraz z grupami pancernymi, 9. i 4 Armia przecięły radziecki kocioł i zaczęły okrążać siły radzieckie wokół Białegostoku. 23 czerwca radziecka 10 Armia próbowała kontrataku w zgodzie z planami przedwojennymi. Kontratak jednak się nie powiódł. 24 czerwca gen. Pawłow rozkazał gen. Bołdinowi objąć dowództwo nad 6. i 11 Korpusem Zmechanizowanym oraz 6 Korpusem Kawalerii w celu podjęcia kontrataku w kierunku Grodna, aby uniemożliwić okrążenie jednostek Armii Czerwonej wokół Białegostoku. Kontratak ten również się nie powiódł, Rosjanie ponieśli potężne straty, chociaż niektóre jednostki zdołały wyrwać się z okrążenia.
Wieczorem 25 czerwca niemiecki XLVII Korpus Pancerny wbił się klinem pomiędzy Słonimem a Wołkowyskiem zmuszając Pawłowa do wydania rozkazu wycofania wszystkich wojsk w kotle za rzekę Szczara przy miejscowości Słonim w celu uniknięcia okrążenia. Większość formacji z powodu braku paliwa musiała się wycofywać pieszo. Odwrót ten otworzył drogę na Mińsk od strony południowej.
Pięć dni po rozpoczęciu inwazji, 27 czerwca, zamknęły się „nożyce” grup pancernych Guderiana i Hotha na wschód od Mińska. Grupy te wdarły się na odległość 321 km w głąb terytorium Związku Radzieckiego, co stanowiło prawie ⅛ odległości do Moskwy. Było to niesłychane w historii wojskowości osiągnięcie. Dzień później, 28 czerwca, 9. i 4 Armia niemiecka połączyły się na wschód od Białegostoku, rozdzielając tym samym okrążone wojska radzieckie na dwie części – mniejszą białostocką, w skład której wchodziła 10 Armia radziecka i większą nowogródzką, w skład której wchodziły armie 3. i 13. Ostatecznie w ciągu 17 dni radziecki Front Zachodni stracił 420 000 żołnierzy z ogólnej liczby 625 000. 29 czerwca 1941 roku stolica Białorusi Mińsk została zdobyta przez Niemców.
Drugi kontratak Armii Czerwonej przeprowadzony przez 20 Korpus Zmechanizowany i 4 Korpus Powietrznodesantowy nie powiódł się także, okrążenie nie zostało przerwane i tym samym 30 czerwca siły radzieckie zostały całkowicie zamknięte.
Niemieckie siły ostatecznie okrążyły i zniszczyły lub wzięły do niewoli jednostki radzieckiej 4 Armii w sile ok. 20 dywizji, podczas gdy resztki 4 Armii uciekły w panice w kierunku rzeki Berezyna.
2 Flota Powietrzna Luftwaffe również przyczyniła się do zniszczenia Frontu Zachodniego, co się tyczy jego jednostek lotniczych, niszcząc 1669 radzieckich maszyn przy stratach 276 swoich i 208 uszkodzonych. Po całym tygodniu walk całkowite siły Luftwaffe zmniejszyły się zaledwie do 960 maszyn.
Skutki bitwy.
Siły radzieckie walczyły pomimo ciężkiej sytuacji, co spowodowało duże straty w ludziach po stronie niemieckiej. Wiele z jednostek radzieckich, korzystając z małej mobilności niemieckiej piechoty, zdołało nawet wyrwać się z okrążenia.
Ogólnie Niemcy wzięli do niewoli 290 000 żołnierzy radzieckich (większość z nich zmarła z powodu nieludzkich warunków panujących w obozach jenieckich), zniszczyli 1500 dział i 2500 czołgów – mimo wszystko 250 000 czerwonoarmistów udało się uniknąć niewoli.
Szybki marsz na wschód był szansą na dotarcie Wehrmachtu do Smoleńska, skąd mógł być już planowany bezpośredni atak na Moskwę. Sytuacja taka sprawiała wrażenie totalnej klęski Związku Radzieckiego i samo OKW ogłosiło zwycięstwo już po kilku dniach od rozpoczęcia operacji „Barbarossa”. Pomimo tej radosnej atmosfery Adolf Hitler oskarżył dowódców jednostek pancernych o niepotrzebne luki pomiędzy nimi a jednostkami piechoty i nakazał tygodniową przerwę w marszu, aby piechota mogła dotrzeć do pozycji, które zajęły jednostki pancerne. Decyzja ta była przyjęta z dużym niezadowoleniem, dowódcy jednostek pancernych obawiali się, że przerwa taka może spowodować utratę impetu ofensywy.
Dowódca Frontu Zachodniego gen. Pawłow został wezwany do Moskwy i oskarżony o celową dezorganizację obrony i ucieczkę bez walki. Został on później rozstrzelany przez NKWD za tchórzostwo i niewykonanie obowiązków. Rodzina również była represjonowana. Rehabilitowano wszystkich dopiero w roku 1956. Wyjątkiem był gen. Iwan Bołdin, który został w pierwszych dniach inwazji odcięty od głównego frontu i który z ponad 1000 innych żołnierzy półtora miesiąca później przebił się do radzieckich linii.

</doc>
<doc id="2444707" url="https://pl.wikipedia.org/wiki?curid=2444707" title="Staszyn">
Staszyn

Staszyn – część miejscowości Kępie nad rzeką Uniejówką, położona w województwie małopolskim, w powiecie miechowskim, w gminie Kozłów. W latach 1975–1998 miejscowość należała administracyjnie do województwa kieleckiego.
Według Prof. dr hab. Danuty Kopertowskiej z Instytutu Filologii Polskiej Uniwersytetu Humanistyczno-Przyrodniczego Jana Kochanowskiego w Kielcach Staszyn to nazwa części wsi Kępie (Koz); od staropolskiej nazwy osadniczej: Stach, Stacho. Dawna siedziba rodziny Stachaczyków (Stacharczyk, Stachaczek). W okresie rozbiorów Polski nazwisko było zapisywane w różnych formach.

</doc>
<doc id="2444730" url="https://pl.wikipedia.org/wiki?curid=2444730" title="Andrew Holness">
Andrew Holness

Andrew Holness (ur. 22 lipca 1972) – jamajski polityk, minister edukacji w latach 2007–2011, premier Jamajki od 23 października 2011 do 5 stycznia 2012 oraz ponownie od 3 marca 2016.
Życiorys.
Andrew Holness urodził się w 1972. Kształcił się w St. Catherine High School w Saint Catherine, po czym ukończył studia na Uniwersytecie Indii Zachodnich. Od 1994 do 1996 był dyrektorem wykonawczym organizacji charytatywnej Voluntary Organization for Uplifting Children. W latach 1996-2000 pracował w kompanii Premium Group of Companies. Został również asystentem premiera Edwarda Seaga.
W 1997 został deputowanym do Izby Reprezentantów z ramienia Jamajskiej Partii Pracy (JLP) w okręgu West Central St. Andrew. W latach 1999-2002 pełnił funkcję rzecznika opozycji ds. ziemi i rozwoju, a następnie rzecznika ds. mieszkalnictwa (2002-2005) oraz rzecznika ds. edukacji (2005-2007). Po zwycięstwie JLP w wyborach parlamentarnych, 11 września 2007 objął stanowisko ministra zdrowia w rządzie Bruce'a Goldinga.
We wrześniu 2011 premier Golding zapowiedział rezygnację ze stanowiska szefa rządu oraz lidera Jamajskiej Partii Pracy. Powodem jego decyzji była sprawa ekstradycji do Stanów Zjednoczonych Christophera Coke'a. Początkowo rząd Goldinga przez 9 miesięcy wstrzymywał się z jego wydaniem, by w maju 2010 ostatecznie wyrazić zgodę na jego ekstradycję, co doprowadziło do krwawych zamieszek w Kingston. 10 października 2011 kandydatem na nowego szefa partii został Andrew Holness. 18 października 2011 premier Golding ogłosił rezygnację ze stanowiska premiera przekazanie urzędu Holnessowi. 23 października 2011 Holness został wybrany nowym przewodniczącym Jamajskiej Partii Pracy oraz został zaprzysiężony na stanowisku szefa rządu. Zobowiązał się do zakończenia uprawiania "polityki garnizonowej", przejawiającej się współpracą z grupami przestępczymi w zamian za udzielane poparcie polityczne, a także do przeciwdziałania korupcji i przestępczości zorganizowanej oraz redukcji zadłużenia państwa
5 grudnia 2011 premier Holness rozwiązał parlament i wyznaczył datę wcześniejszych wyborów do parlamentu na 29 grudnia 2011. W wyborach tych Jamajska Partia Pracy poniosła porażkę, zdobywając 21 miejsc w Izbie Reprezentantów. Pozostałe 42 mandaty przypadły Ludowej Partii Narodowej (PNP). 5 stycznia 2012 przewodnicząca PNP, Portia Simpson-Miller objęła stanowisko premiera Jamajki. W wyborach w 2016 roku jego partia ponownie wygrała wybory – on sam zdobył 57,47% głosów w swoim okręgu, a 3 marca zastąpił Portię Simpson-Miller na stanowisku premiera.
Andrew Holness jest żonaty, ma dwoje dzieci.

</doc>
<doc id="2444763" url="https://pl.wikipedia.org/wiki?curid=2444763" title="Wydział Łączności Międzynarodowej">
Wydział Łączności Międzynarodowej

Wydział Łączności Międzynarodowej ros. "Отдел международной связи" (OMS) – struktura Międzynarodówki Komunistycznej, wyznaczona do utrzymywania łączności Kominternu z organizacjami komunistycznymi na całym świecie, utworzona w czerwcu 1921 roku na bazie tzw. Wydziału Tajnego. 
Zadaniem OMS było zaopatrywanie komunistów za granicą w broń, pieniądze i środki techniczne. Funkcjonariusze OMS działali pod przykryciem, w konspiracji przed członkami partii komunistycznych, często jako dyplomaci, dziennikarze, pracownicy przedstawicielstw gospodarczych i kulturalnych. OMS zajmował się wywiadem, rozpracowaniem struktur politycznych i wojskowych obcych państw, prowadził rozpoznanie wewnątrz partii podległych Kominternowi. Działalność OMS była ściśle związana z aparatem WCzK-OGPU-NKWD.
OMS wciągał do pracy sowieckiego wywiadu komunistów innych krajów i zagranicznych sympatyków komunizmu ("poputczyków"), którzy byli bardziej podatni na współpracę z pobudek ideowych z Międzynarodówką Komunistyczną, niż na otwartą współpracę wywiadowczą. Wielu cennych agentów OGPU i NKWD było w latach 30. XX wieku przekonanych, że pracują „tylko dla Kominternu”, lub też od współpracy z OMS przeszło do otwartej współpracy z INO NKWD, lub wywiadem wojskowym ZSRR - Razwieduprem (p. Richard Sorge). OMS zapoczątkował również tworzenie tzw. "parawanów", czyli organizacji będących instrumentem w działaniach operacyjnych i dezinformacyjnych wywiadu sowieckiego. Fundusze OMS posłużyły np. do stworzenia koncernu propagandowego stworzonego i kierowanego przez Williego Münzenberga. OMS tworzył również infiltrowane przez siebie i przez wywiad sowiecki stowarzyszenia intelektualistów powoływane dla udzielania pośredniego poparcia polityce sowieckiej i pozyskiwania agentów wpływu w krajach zachodnich.
Szefem OMS w latach 1921-1935 był Josif Piatnicki (Josif Aronowicz Tarszyc). Po VII Kongresie Kominternu w 1935 zmieniono nazwę OMS na Służbę Łączności KW MK ("Служба связи ИККИ").

</doc>
<doc id="2444770" url="https://pl.wikipedia.org/wiki?curid=2444770" title="Jaskinia Klonowa">
Jaskinia Klonowa

Jaskinia Klonowa – jaskinia znajduje się w zboczu Kępy Fortecznej, na pograniczu grudziądzkiej dzielnicy Małe Tarpno a wsią Nowa Wieś w gminie Rogóźno. W jej sąsiedztwie znajduje się Jaskinia Pod Wierzbą.
Pod względem geograficznym znajduje się w mezoregionie Kotlina Grudziądzka, wchodzącym w skład makroregionu Dolina Dolnej Wisły.
Geneza.
Jaskinia powstała w plejstoceńskich zlepieńcach i piaskowcach różnoziarnistych na skutek erozji wodnej, wietrzenia i grawitacyjnego spełzywania pakietów skalnych.
Opis.
Jaskinia ma trzy otwory wejściowe. Największy z nich ma wymiary 5 m szerokości i 1,2 m wysokości. Pozostałe dwa są w formie mniejszych soczewek. Otwór od strony południowo-wschodniej ma szerokość 1,5 m i 0,5 m wysokości. Trzecie wejście znajduje się po stronie zachodniej o wymiarach niedostępnych dla człowieka. Jaskinia ma dwa poziomy i składa się z komory głównej oraz korytarza o długości 4 m, dając łącznie długość około 19 m. Czyni ją to największą jaskinią w Dolinie Dolnej Wisły i województwie kujawsko-pomorskim.
Niestety to miejsce jest nieoznakowane turystycznie, a dno w pobliżu otworu wejściowego jaskini jest zaśmiecone.

</doc>
<doc id="2444791" url="https://pl.wikipedia.org/wiki?curid=2444791" title="Jaskinia Pod Wierzbą">
Jaskinia Pod Wierzbą

Jaskinia pod Wierzbą – jaskinia na zboczu Kępy Fortecznej, na pograniczu grudziądzkiej dzielnicy Małe Tarpno a wsią Nowa Wieś. Znajduje się w obrębie tego samego piaskowca tworzącego Jaskinię Klonową.
Pod względem geograficznym znajduje się w mezoregionie Kotlina Grudziądzka, wchodzącego w skład makroregionu Dolina Dolnej Wisły.
Geneza.
Jaskinia powstała w plejstoceńskich zlepieńcach i piaskowcach różnoziarnistych na skutek erozji wodnej, wietrzenia i grawitacyjnego spełzywania pakietów skalnych.
Opis.
Nazwa pochodzi od wierzby rosnącej nad wejściem do jaskini, której obecnie już nie ma. Jaskinia posiada otwór wejściowy zlokalizowany ok. 4 m wyżej i 12 m na zachód od Jaskini Klonowej. Wejście ma wymiary 35 cm wysokości i 1 m szerokości. W głębi za 2,5-metrowym korytarzykiem znajduje się komora o wymiarach 7 na 3 m i wysokości 1 m. Dno jaskini jest suche, wyścielone żwirem i piaskiem. Łączna długość korytarzy to 12 m.
Miejsce to jest nieoznakowane turystycznie.

</doc>
<doc id="2444810" url="https://pl.wikipedia.org/wiki?curid=2444810" title="Heinersreuth">
Heinersreuth



</doc>
<doc id="2444812" url="https://pl.wikipedia.org/wiki?curid=2444812" title="Stephanskirchen (ujednoznacznienie)">
Stephanskirchen (ujednoznacznienie)



</doc>
<doc id="2444822" url="https://pl.wikipedia.org/wiki?curid=2444822" title="Nigerska Ligue 1">
Nigerska Ligue 1

Ligue 1 jest najwyższą piłkarską klasą rozgrywkową w Nigrze. Liga powstała w 1966 roku.

</doc>
<doc id="2444830" url="https://pl.wikipedia.org/wiki?curid=2444830" title="Mario Visintini">
Mario Visintini

Mario Visintini (ur. 26 kwietnia 1913 w Parenzo, zm. 11 lutego 1941) – włoski wojskowy, oficer lotnictwa, pierwszy as myśliwski okresu II wojny światowej w Regia Aeronautica. Walczył w wojnie domowej w Hiszpanii oraz na terenie Włoskiej Afryki Wschodniej, uzyskując łącznie według włoskich danych 17 zestrzeleń. Zginął w katastrofie swojego samolotu w Erytrei, pośmiertnie został odznaczony Złotym Medalem za Męstwo Wojskowe ("Medaglia d'oro al valor militare").
Życiorys.
Mario Visintini zgłosił się jako ochotnik do Regia Aeronautica po ukończeniu studiów, jednak został odrzucony z przyczyn medycznych. Ukończył jednak cywilny kurs pilotażu i ostatecznie w 1937 roku został kadetem lotnictwa wojskowego. Uczestniczył w wojnie domowej w Hiszpanii w składzie XVI° Gruppo "La Cucaracha" Aviazione Legionaria, zgłaszając 5 września 1938 roku zwycięstwo powietrzne nad republikańskim I-16.
Przed przystąpieniem Włoch do II wojny światowej Visintini służył we Włoskiej Afryce Wschodniej. Pierwsze zestrzelenie, bombowca Vickers Wellesley z 14. dywizjonu RAF, uzyskał w czwartym dniu działań, 14 lipca 1940 roku. Do zakończenia walk w Afryce Wschodniej zwyciężył, według włoskich danych, w 16 walkach powietrznych, uczestniczył również w atakach na brytyjskie lotnictwa wojskowe w Ghedaref, Gaz Regeb i Agordat, gdzie RAF poniósł znaczne straty. Podczas drugiej z tych akcji, 12 grudnia 1940 roku, wylądował na terytorium zajętym przez wojska przeciwnika, aby uratować zestrzelonego przez artylerię przeciwlotniczą dowódcę swej eskadry i szczęśliwie powrócił z nim na macierzyste lotnisko. Po tych sukcesach został awansowany do stopnia kapitana ("Capitano") i, jako jeden z trzech pierwszych (obok Luigiego Barona i Giorgio Graffera) włoskich asów myśliwskich odznaczony Medaglia di bronzo a wkrótce również Medaglia di argento al valor militare.
Zginął 11 lutego 1941 roku, rozbijając w silnym wietrze swój samolot o zbocze góry Nefasit w Erytrei. Pośmiertnie został uhonorowany Medaglia d'oro al valor militare, najwyższym włoskim odznaczeniem wojskowym. Jego postać i zwycięstwa we wczesnej fazie wojny zostały wykorzystane przez włoską propagandę. Został mu między innymi zadedykowany jeden z tomów serii "Eroi della nostra guerra", zatytułowany "Il Pilota solitario". Jego brat Licio był marynarzem Regia Marina, zginął podczas ataku żywych torped na Gibraltar 8 grudnia 1942 roku i również został pośmiertnie odznaczony Medaglia d'oro al valor militare.

</doc>
<doc id="2444832" url="https://pl.wikipedia.org/wiki?curid=2444832" title="Giorgio Graffer">
Giorgio Graffer

Giorgio Graffer (ur. 14 maja 1912 w Trydencie, zm. 28 listopada 1940 w rejonie Delvinaki) – włoski as myśliwski z okresu II wojny światowej, pośmiertnie odznaczony Medaglia d’oro al valor militare.
Życiorys.
Giorgio Graffer ukończył kurs „Leone” w Accademia Aeronautica w Pozzuoli, w 1931 roku zostając oficerem Regia Aeronautica. W chwili przystąpienia Włoch do II wojny światowej dowodził 365. eskadrą w składzie 150. dywizjonu 53. pułku myśliwskiego ("365ª Squadriglia, 150º Gruppo, 53º Stormo C.T."), bazującą niedaleko granicy z Francją. W walce powietrznej z francuskimi samolotami myśliwskimi stoczonej 15 czerwca 1940 roku zgłosił cztery zwycięstwa powietrzne. Był pierwszym włoskim pilotem myśliwskim, który przechwycił nocą nieprzyjacielski samolot, z 13 na 14 sierpnia 1940 roku atakując brytyjski bombowiec Armstrong Whitworth Whitley podczas nalotu na Turyn. Ponieważ karabiny w jego CR.42 zacięły się, staranował przeciwnika, samemu wyskakując na spadochronie. Uszkodzony brytyjski bombowiec zawrócił, jego pilot usiłował dolecieć do Wielkiej Brytanii, ale został zmuszony do wodowania w kanale La Manche. Graffer został za ten czyn odznaczony Medaglia di bronzo al valor militare, będąc jednym z pierwszych, obok Mario Visintiniego oraz Luigiego Barona, włoskich asów myśliwskich II wojny światowej.
Po inwazji na Grecję walczył na froncie albańskim. 2 listopada 1940 roku uczestniczył w walce z greckimi PZL P.24, zgłaszając wspólnie z innymi pilotami 365. eskadry 3 zwycięstwa (według greckich źródeł stracili oni tego dnia dwa samoloty). Zginął 28 listopada 1940 roku, w walce powietrznej z brytyjskimi myśliwcami Gloster Gladiator z 80. dywizjonu RAF, nad Albanią. Pośmiertnie został uhonorowany Medaglia d’oro al valor militare, najwyższym włoskim odznaczeniem wojskowym.
W okresie międzywojennym Giorgio Graffer był również znany jako alpinista.

</doc>
<doc id="2444833" url="https://pl.wikipedia.org/wiki?curid=2444833" title="Mongolska Partia Ludowo-Rewolucyjna">
Mongolska Partia Ludowo-Rewolucyjna



</doc>
<doc id="2444861" url="https://pl.wikipedia.org/wiki?curid=2444861" title="Wacław Stępień">
Wacław Stępień

Wacław Stępień (ur. 28 listopada 1911 w Babsku, zm. 28 października 1993 w Warszawie) – polski satyryk, autor rewii, komedii muzycznych i piosenek.
Życiorys.
Był synem Wojciecha Stępnia, robotnika, i Eleonory ze Śmiłowskich. Jego bratem był Marian Stępień. W 1929 roku ukończył Gimnazjum im. T. Reytana w Warszawie, potem pracował jako księgowy. Był literackim i muzycznym samoukiem. Już w 1933 roku nawiązał współpracę z Polskim Radiem i wytwórniami płyt gramofonowych Columbia, Odeon i Syrena. Pisał teksty piosenek m.in. dla braci Artura i Henryka Golda, Jerzego Petersburskiego (tanga „Bez śladu”, „Zwiędła chryzantema”), Mieczysława Wróblewskiego, publikowane od 1936. W tym okresie poznał Zdzisława Godlewskiego (pseudonim Gozdawa), autora bajek i piosenek, z którym stworzył spółkę autorską Gozdawa i Stępień, która trwała kilkadziesiąt lat. W 1945 w Łodzi współdziałał wraz z Jerzym Jurandotem i Gozdawą przy zakładaniu teatru satyryków „Syrena”. W 1948 wraz z zespołem teatru Syrena przeniósł się do Warszawy. Od 1956 członek ZLP, członek założyciel stowarzyszenia autorów ZAIKS. Od 1961 roku wraz z Z. Gozdawą sprawował kierownictwo artystyczno-literackie teatru Syrena, a od 1975 sceny Teatru Buffo. Od 1964 należał do PZPR. Odznaczony Krzyżem Kawalerskim i Oficerskim Orderu Odrodzenia Polski, Złotym Krzyżem Zasługi, Medalem 30-lecia Polski Ludowej i odznaką Zasłużony Działacz Kultury. Żonaty z aktorką i piosenkarką Mirosławą Krajewską.

</doc>
<doc id="2444865" url="https://pl.wikipedia.org/wiki?curid=2444865" title="Cmentarz wojenny nr 378 – Zakopane">
Cmentarz wojenny nr 378 – Zakopane

Cmentarz wojenny nr 378 w Zakopanem – zabytkowy, nieczynny cmentarz z I wojny światowej znajdujący się w Zakopanem.
Zaprojektowany został przez nieznanego architekta i utworzony w 1914 roku jako kwatera wojskowa na cmentarzu parafialnym. Pochowano na nim 18 żołnierzy austro-węgierskich w 2 grobach zbiorowych. Cmentarz jest w bardzo dobrym stanie.
Na pomniku znajduje się inskrypcja w języku niemieckim:

</doc>
<doc id="2444871" url="https://pl.wikipedia.org/wiki?curid=2444871" title="Peder Lunde (ur. 1942)">
Peder Lunde (ur. 1942)

Peder Lunde (ur. 9 lutego 1942) – norweski żeglarz sportowy. Dwukrotny medalista olimpijski.
Brał udział w czterech igrzyskach na przestrzeni szesnastu lat (IO 60, IO 68, IO 72, IO 76), na dwóch zdobywał medale. W 1960 zwyciężył w klasie Latający Holender, partnerował mu Bjørn Bergvall. Osiem lat później był drugi w klasie Star, załogę tworzył również Per Olav Wiken.
Medalistami olimpijskimi byli jego rodzice Vibeke i Peder oraz dziadek Eugen Lunde. Olimpijką była jego żona Aud Hvammen oraz córka Jeanette Lunde, która brała udział zarówno w igrzyskach zimowych (1994), jak i letnich (2000).

</doc>
<doc id="2444874" url="https://pl.wikipedia.org/wiki?curid=2444874" title="Chlinka">
Chlinka

Chlinka – struga w województwie śląskim, długości około 3 km, prawy dopływ Udorki. Jej źródło znajduje się we wsi Chlina, w gminie Żarnowiec, powiecie zawierciańskim. Przepływa przez Chlinę Dolną (kolonia Chliny), w kierunku północnym i w okolicy przysiółków, Podechlinie i Siedliski wpada do Udorki.

</doc>
<doc id="2444877" url="https://pl.wikipedia.org/wiki?curid=2444877" title="Strzelectwo na Letnich Igrzyskach Olimpijskich 1972">
Strzelectwo na Letnich Igrzyskach Olimpijskich 1972

Strzelectwo na Letnich Igrzyskach Olimpijskich 1972 w Monachium rozgrywane było w dniach 27 sierpnia - 2 września. W zawodach wzięło udział 397 strzelców (w tym 4 kobiety) z 71 krajów. Kobiety ponownie rywalizowały razem z mężczyznami. Złoty medal dla Polski zdobył w konkurencji pistoletu szybkostrzelnego Józef Zapędzki. Program igrzysk poszerzył się o strzelanie z 50 m do ruchomego celu.

</doc>
<doc id="2444886" url="https://pl.wikipedia.org/wiki?curid=2444886" title="Puchar Świata w saneczkarstwie (tory naturalne) 2011/2012">
Puchar Świata w saneczkarstwie (tory naturalne) 2011/2012

Puchar Świata w saneczkarstwie 2011/2012 na torach naturalnych to 20. edycja zawodów w saneczkarstwie. Zawodnicy podczas tego sezonu wystąpili w sześciu zawodach tego cyklu rozgrywek. Rywalizacja rozpoczęła się w Latzfons 6 stycznia 2012, a zakończyła w Umhausen 4 marca 2012 roku.
Oprócz rywalizacji pucharowej w sezonie 2011/12 odbyły się dwie ważne imprezy: mistrzostwa Europy w rosyjskim Nowouralsku (17-19 lutego 2012) oraz mistrzostwa świata juniorów we włoskim Laces (3-5 lutego 2012).

</doc>
<doc id="2444899" url="https://pl.wikipedia.org/wiki?curid=2444899" title="Suazyjska Premier League">
Suazyjska Premier League

Premier League jest najwyższą piłkarską klasą rozgrywkową w Eswatini. Liga powstała w 1976 roku.

</doc>
<doc id="2444910" url="https://pl.wikipedia.org/wiki?curid=2444910" title="Agnieszka Grzelak">
Agnieszka Grzelak

Agnieszka Grzelak (ur. 1967) – polska pisarka, tworząca bajki dla dzieci, książki o tematyce fantastycznej, a także literaturę kobiecą (powieść "Matecznik", w formie dziennika matki wielodzietnej). Amatorsko zajmuje się sztuką użytkową i malarstwem.
Życiorys.
Jest absolwentką Akademii Medycznej w Warszawie. Po studiach pracowała w Instytucie Matki i Dziecka w Warszawie, w poradni dla kobiet karmiących piersią. Gdy została matką, zajęła się domem, a amatorsko pisarstwem oraz sztukami plastycznymi (malarstwo, zdobnictwo, haft, patchwork itp.). Wraz z mężem, Szymonem Grzelakiem (psychologiem, autorem m.in. programu profilaktycznego Archipelag Skarbów oraz książki "Dziki ojciec", Wydawnictwo „W drodze”, 2009), współprowadziła warsztaty dla młodzieży oraz dla rodziców i nauczycieli. Swoje prace plastyczne prezentowała na kilku wystawach. Ma cztery córki, mieszka pod Warszawą.
Ważniejsze utwory.
Bajki:
Książki o tematyce fantastycznej:
Powieści:

</doc>
<doc id="2444916" url="https://pl.wikipedia.org/wiki?curid=2444916" title="Laurien Hoos">
Laurien Hoos

Laurien Hoos (ur. 18 sierpnia 1983) – holenderska lekkoatletka, która specjalizowała się w wielobojach lekkoatletycznych.
W 2002 nie ukończyła rywalizacji podczas mistrzostw świata juniorów. Dwukrotnie brała udział w mistrzostwach Europy młodzieżowców – w 2003 w Bydgoszczy była siódma, a dwa lata później zdobyła w Erfurcie złoty medal. Na dziesiątej lokacie uplasowała się podczas halowych mistrzostw Europy (2005). Na mistrzostwach świata w 2005 oraz igrzyskach olimpijskich w 2008 nie ukończyła siedmioboju. Stawała na podium mistrzostw Holandii w różnych konkurencjach oraz reprezentowała kraj w meczach międzypaństwowych i pucharze Europy w wielobojach lekkoatletycznych. W 2011 ogłosiła zakończenie kariery. 
Rekordy życiowe: pięciobój (hala) – 4282 pkt. (4 marca 2005, Madryt); siedmiobój (stadion) – 6291 pkt. (15 lipca 2005, Erfurt).

</doc>
<doc id="2444921" url="https://pl.wikipedia.org/wiki?curid=2444921" title="Puchar Świata w short tracku 2011/2012">
Puchar Świata w short tracku 2011/2012

Puchar Świata w short tracku 2011/2012 była to 15. edycja zawodów w short tracku. Zawodnicy podczas tego sezonu wystąpili w sześciu zawodach tego cyklu rozgrywek. Rywalizacja rozpoczęła się w Salt Lake City 22 października 2011 roku, a zakończyła w Heerenveen 12 lutego 2012 roku.

</doc>
<doc id="2444929" url="https://pl.wikipedia.org/wiki?curid=2444929" title="Ugandyjska Super League">
Ugandyjska Super League

Super League jest najwyższą piłkarską klasą rozgrywkową w Ugandzie. Liga powstała w 1968 roku, choć nieoficjalne rozgrywki o mistrzostwo kraju rozgrywano już w czwartej dekadzie XX wieku.

</doc>
<doc id="2444935" url="https://pl.wikipedia.org/wiki?curid=2444935" title="Kerkopi">
Kerkopi

Kerkopi lub kerkopowie (gr. Κέρκωπες Kérkōpes, co znaczy „Ogoniaści”, łac. Cercopes) – dwaj bracia, demoniczni synowie Tei i Okeanosa.
Byli rozbójnikami grabiącymi i mordującymi wędrowców. Zaatakowali Heraklesa, któremu chcieli ukraść broń. Ten pokonawszy ich zawiesił na drągu. Wtedy zauważyli, że heros ma czarny tyłek. Rozśmieszyło to Heraklesa i zgodził się ich wypuścić. W innym wariancie dostarczył ich królowej Omfale. Nadal jednak zajmowali się zbójnictwem. Wtedy rozgniewany Zeus zamienił ich w małpy i zesłał na Pitekuzy, czyli „Małpie Wyspy”. Niekiedy łączeni byli z Efezem lub jak u Herodota z Termopilami.

</doc>
<doc id="2444939" url="https://pl.wikipedia.org/wiki?curid=2444939" title="I liga Republiki Zielonego Przylądka w piłce nożnej">
I liga Republiki Zielonego Przylądka w piłce nożnej



</doc>
<doc id="2444942" url="https://pl.wikipedia.org/wiki?curid=2444942" title="I liga Wysp Świętego Tomasza i Książęcej w piłce nożnej">
I liga Wysp Świętego Tomasza i Książęcej w piłce nożnej



</doc>
<doc id="2444943" url="https://pl.wikipedia.org/wiki?curid=2444943" title="I liga burundyjska w piłce nożnej">
I liga burundyjska w piłce nożnej



</doc>
<doc id="2444946" url="https://pl.wikipedia.org/wiki?curid=2444946" title="I liga czadyjska w piłce nożnej">
I liga czadyjska w piłce nożnej



</doc>
<doc id="2444948" url="https://pl.wikipedia.org/wiki?curid=2444948" title="Iambe">
Iambe

Iambe (gr. "Iámbē") – w mitologii greckiej córka Pana i Echo, Traczynka służąca u Keleosa, władcy Eleusis.
Jej nieprzyzwoite zachowanie i niewybredne żarty rozbawiły Demeter, gdy po utracie Persefony gościła u Keleosa. 
Z jej imieniem może mieć związek nazwa krótkich utworów poetyckich o drwiącym i złośliwym charakterze (jamby, jambografia), pisanych przeważnie metrum jambicznym, którego twórcą był w VII wieku p.n.e. Archiloch z Paros.

</doc>
<doc id="2444949" url="https://pl.wikipedia.org/wiki?curid=2444949" title="I liga Gwinei-Bissau w piłce nożnej">
I liga Gwinei-Bissau w piłce nożnej



</doc>
<doc id="2444950" url="https://pl.wikipedia.org/wiki?curid=2444950" title="I liga kongijska w piłce nożnej">
I liga kongijska w piłce nożnej



</doc>
<doc id="2444953" url="https://pl.wikipedia.org/wiki?curid=2444953" title="I liga seszelska w piłce nożnej">
I liga seszelska w piłce nożnej



</doc>
<doc id="2444956" url="https://pl.wikipedia.org/wiki?curid=2444956" title="I liga mauritiuska w piłce nożnej">
I liga mauritiuska w piłce nożnej



</doc>
<doc id="2444957" url="https://pl.wikipedia.org/wiki?curid=2444957" title="I liga liberyjska w piłce nożnej">
I liga liberyjska w piłce nożnej



</doc>
<doc id="2444961" url="https://pl.wikipedia.org/wiki?curid=2444961" title="I liga libijska w piłce nożnej">
I liga libijska w piłce nożnej



</doc>
<doc id="2444964" url="https://pl.wikipedia.org/wiki?curid=2444964" title="I liga madagaskarska w piłce nożnej">
I liga madagaskarska w piłce nożnej



</doc>
<doc id="2444966" url="https://pl.wikipedia.org/wiki?curid=2444966" title="I liga suazyjska w piłce nożnej">
I liga suazyjska w piłce nożnej



</doc>
<doc id="2444967" url="https://pl.wikipedia.org/wiki?curid=2444967" title="I liga ugandyjska w piłce nożnej">
I liga ugandyjska w piłce nożnej



</doc>
<doc id="2444978" url="https://pl.wikipedia.org/wiki?curid=2444978" title="Hadhari Djaffar">
Hadhari Djaffar

Hadhari Djaffar Saindou (ur. 17 listopada 1978) – lekkoatleta z Komorów, sprinter, którego specjalizacją jest bieg na 200 metrów. Jego rekord na tym dystansie wynosi 22.68 sekundy.
Trzykrotnie startował w igrzyskach olimpijskich - w 1996 w Atlancie, 2000 w Sydney i 2004 w Atenach.

</doc>
<doc id="2444981" url="https://pl.wikipedia.org/wiki?curid=2444981" title="Great Southern (Australia)">
Great Southern (Australia)

Great Southern – jeden z dziewięciu regionów Australii Zachodniej.
Zajmuje obszar 39 007 km², zamieszkuje go około 54 tys. osób. Centrum administracyjnym regionu jest miasto Albany. Panuje tu klimat śródziemnomorski z gorącymi, suchymi latami i chłodnymi, deszczowymi zimami.
Geografia.
Południową granicę regionu stanowi linia brzegowa o długości 250 km ze skalistym wybrzeżem. Na północ od niej sięga 200 km w głąb lądu. Znajdują się tam tereny wykorzystywane rolniczo oraz parki narodowe jak Stirling Range i Porongurup. Największym miastem jest Albany będący jednym z największych naturalnych portów na półkuli południowej.
Podział administracyjny.
Goldfields-Esperance złożony jest z następujących jednostek samorządu lokalnego: Miasto Albany, Hrabstwo Broomehill-Tambellup, Hrabstwo Cranbrook, Hrabstwo Denmark, Hrabstwo Gnowangerup, Hrabstwo Jerramungup, Hrabstwo Katanning, Hrabstwo Kent i Hrabstwo Kojonup, Hrabstwo Plantagenet, Hrabstwo Woodanilling.
Gospodarka.
Gospodarka regionu opiera się przede wszystkim na hodowli bydła domowego i owiec, w nieco mniejszym stopniu na uprawie roli.

</doc>
<doc id="2444984" url="https://pl.wikipedia.org/wiki?curid=2444984" title="Fundacja Homo Homini">
Fundacja Homo Homini

Fundacja Homo Homini im. Karola de Foucauld – fundacja dobroczynna założona w 1991 roku, w Krakowie, z inicjatywy Kazimierza Helizanowicza i Marka Rembisia, jako odpowiedź na społeczne wyzwania związane z kryzysem rodziny.
Siedziba Fundacji znajduje się w Krakowie, posiada ona swój oddział także w Warszawie.
Władze Fundacji.
Rada fundacji
Przewodniczący: Kazimierz Helizanowicz, Członkowie: Marek Rembiś, Ewa Pohorecka, Marek Babik
Zarząd fundacji
Prezes: Grzegorz Paź, Wiceprezesi: Beata Helizanowicz, Szymon Grzelak

</doc>
<doc id="2444994" url="https://pl.wikipedia.org/wiki?curid=2444994" title="Cmentarz wojenny nr 350 – Nowy Sącz">
Cmentarz wojenny nr 350 – Nowy Sącz

Cmentarz wojenny nr 350 – Nowy Sącz – austriacki cmentarz wojenny z okresu I wojny światowej wybudowany przez Oddział Grobów Wojennych C. i K. Komendantury Wojskowej w Krakowie na terenie jego okręgu X Limanowa.
Jest to zaprojektowana przez austriackiego architekta Gustawa Ludwiga kwatera na cmentarzu komunalnym w Nowym Sączu. 
Pochowano na nim 930 żołnierzy austro-węgierskich, 119 niemieckich i 252 rosyjskich w 4 grobach zbiorowych i 1118 pojedynczych. Cmentarz jest w bardzo dobrym stanie.

</doc>
<doc id="2444998" url="https://pl.wikipedia.org/wiki?curid=2444998" title="Ordre des Palmes Académiques">
Ordre des Palmes Académiques



</doc>
<doc id="2444999" url="https://pl.wikipedia.org/wiki?curid=2444999" title="Puchar Świata w saneczkarstwie 2011/2012">
Puchar Świata w saneczkarstwie 2011/2012

Sezon 2011/2012 Pucharu Świata w saneczkarstwie rozpoczął się 26 listopada 2011 roku w austriackim mieście Igls. Ostatnie zawody z tego cyklu odbyły się 25 lutego 2012 roku na torze w Paramonowo.

</doc>
<doc id="2445001" url="https://pl.wikipedia.org/wiki?curid=2445001" title="Cmentarz wojenny nr 351 – Zabełcze">
Cmentarz wojenny nr 351 – Zabełcze

Cmentarz wojenny nr 351 – Zabełcze – austriacki cmentarz wojenny z okresu I wojny światowej wybudowany przez Oddział Grobów Wojennych C. i K. Komendantury Wojskowej w Krakowie na terenie jego okręgu X Limanowa.
Zaprojektowany przez austriackiego architekta Gustava Ludviga jako cmentarz samodzielny znajduje się w Nowym Sączu na Zabełczu. Pochowano na nim 18 żołnierzy austro-węgierskich i 3 rosyjskich w 21 grobach pojedynczych. Na cmentarzu jest również kilka grobów żołnierzy Wehrmachtu z 1945.

</doc>
<doc id="2445012" url="https://pl.wikipedia.org/wiki?curid=2445012" title="Cmentarz wojenny nr 349 – Dąbrówka Polska">
Cmentarz wojenny nr 349 – Dąbrówka Polska

Cmentarz wojenny nr 349 – Dąbrówka Polska – austriacki cmentarz wojenny z okresu I wojny światowej wybudowany przez Oddział Grobów Wojennych C. i K. Komendantury Wojskowej w Krakowie na terenie jego okręgu X Limanowa.
Znajduje się w Dąbrówce Polskiej, obecnie osiedlu Nowego Sącza.
Zaprojektowany przez austriackiego architekta Gustawa Ludwiga jako cmentarz samodzielny. Pochowano na nim 52 żołnierzy austro-węgierskich i 1 rosyjskiego w 53 grobach pojedynczych. Cmentarz jest w bardzo dobrym stanie.

</doc>
<doc id="2445017" url="https://pl.wikipedia.org/wiki?curid=2445017" title="Polana Ogórkowa">
Polana Ogórkowa

Polana Ogórkowa – polana w Paśmie Jaworzyny w Beskidzie Sądeckim. Znajduje się na wschodnich stokach grzbietu, który po wschodniej stronie Makowica odchodzi od głównej grani Pasma Jaworzyny w kierunku północnym do Ostrej. Stoki z Polaną Ogórkową opadają do doliny dopływu potoku Sucha Kamionka.
Jest to niewielka polanka. Dawniej była koszona i wypasana, ale od dawna już nie jest użytkowana i wskutek tego stopniowo zarasta lasem. Jej dolna część już zarosła. Z polanki ograniczone widoki, głównie na dolinę potoku Homerka, grzbiet Wielkiego Gronia i Sokołowskiej Góry.
Górnym obrzeżem polany Ogórkowej prowadzi zielony szlak turystyczny.

</doc>
<doc id="2445019" url="https://pl.wikipedia.org/wiki?curid=2445019" title="I liga etiopska w piłce nożnej">
I liga etiopska w piłce nożnej

I liga etiopska w piłce nożnej jest najwyższą piłkarską klasą rozgrywkową w Etiopii. Liga powstała w 1944 roku.

</doc>
<doc id="2445021" url="https://pl.wikipedia.org/wiki?curid=2445021" title="Milena Pędziwiatr">
Milena Pędziwiatr

Milena Pędziwiatr (ur. 25 października 1989) – polska lekkoatletka specjalizująca się w biegach sprinterskich.
Kariera.
W 2009 reprezentowała Polskę podczas młodzieżowych mistrzostw Europy zdobywając na tej imprezie srebrny medal w biegu rozstawnym 4 x 100 metrów (biegła w eliminacjach).
Stawała na podium mistrzostw Polski seniorów w biegu sztafetowym (w 2009, 2010, 2011 oraz 2012). Medalistka młodzieżowych mistrzostw Polski i mistrzostw Polski juniorów (także w hali).

</doc>
<doc id="2445026" url="https://pl.wikipedia.org/wiki?curid=2445026" title="Symetria (zespół muzyczny)">
Symetria (zespół muzyczny)

Symetria – polska grupa rockowa, powstała w Jastrzębiu Zdroju w 2005 roku.
Zespół wydał dwie płyty: Primodium (Rockers Publishing / 2009) i Niewolnicy Wolności (SR Records / Rockers Publishing / 2011). 
Muzykę zespołu określa się jako połączenie Art Rocka, Rocka i Rock and roll'a. 
Do 2012 roku zespół zagrał prawie dwieście koncertów na terenie kraju. Wylansował kilka undergroundowych przebojów m.in. Taniec z diabłem, Narkoman, zagrał kilka wyprzedanych tras koncertowych m.in. Party n'Roll Tour czy Niewolnicy Wolności na terenie Polski.
Rozgłos zespołowi dało dwukrotnie wygranie głosowania publiczności 3 edycji polsatowskiego programu „Must Be The Music”. Druga płyta zespołu pt. „Niewolnicy Wolności” wydana przez wytwórnię SR Records (założoną przez Grzegorza Żygoń) odniosła na polskim rynku muzycznym duży sukces fonograficzny.
11 lipca 2012 roku zespół wystąpił jako support legendarnej grupy Guns N’ Roses w Rybniku. Pod koniec koncertu członkowie grupy ogłosili zgromadzonej, wielotysięcznej publiczności że zespół Symetria przestaje istnieć. Oficjalną przyczyną rozpadu były konflikty wewnątrz zespołu.
Udział w festiwalach.
Idąc drogą przeglądów, Symetria wzięła udział w następujących festiwalach: 
2006:
2008:
2009:
2011:
Teledyski.
Symetria zrealizowała również teledyski do singli: 
W październiku 2011 powstał reportaż dokumentalny o zespole.
Zespół scoverował utwór „Zegarmistrz Światła” Tadeusza Woźniaka.
Muzycy.
Obecny skład zespołu

</doc>
<doc id="2445028" url="https://pl.wikipedia.org/wiki?curid=2445028" title="Cmentarz wojenny nr 313 – Bochnia">
Cmentarz wojenny nr 313 – Bochnia

Cmentarz wojenny nr 313 – Bochnia – austriacki cmentarz wojenny z okresu I wojny światowej wybudowany przez Oddział Grobów Wojennych C. i K. Komendantury Wojskowej w Krakowie i znajdujący się na terenie jego okręgu IX Bochnia.
Jest to niewielka kwatera w zachodniej części bocheńskiego cmentarza żydowskiego 
znajdującego się na wzgórzu, we wschodniej części miasta, przy ul. Krzeczków.
Pochowano na nim żołnierzy wyznania mojżeszowego: 19 austriacko-węgierskich z 80 pułku piechoty oraz 22 i 23 pułków strzelców oraz 1 żołnierza rosyjskiego.
Cmentarz ma kształt prostokąta. Pomnik centralny to macewa a obok niego i przed nim znajdują się dwa rzędy mogił z kamieniami nagrobnymi także w kształcie macew.
Cmentarz projektował Franz Stark.

</doc>
<doc id="2445053" url="https://pl.wikipedia.org/wiki?curid=2445053" title="Jezioro Lipeńskie">
Jezioro Lipeńskie



</doc>
<doc id="2445057" url="https://pl.wikipedia.org/wiki?curid=2445057" title="Cmentarz wojenny nr 200 – Tarnów-Chyszów">
Cmentarz wojenny nr 200 – Tarnów-Chyszów

Cmentarz wojenny nr 200 – Tarnów-Chyszów – nieczynny, austriacki cmentarz wojenny z okresu I wojny światowej wybudowany przez Oddział Grobów Wojennych C. i K. Komendantury Wojskowej w Krakowie na terenie jego okręgu VI Tarnów.
Lokalizacja.
Cmentarz znajduje się w Tarnowie, w województwie małopolskim; w dzielnicy Chyszów, na zachód od centrum miasta. Położony jest przy ulicach Łukasiewicza i Chyszowskiej oraz linii kolejowej nr 115. Główne wejście znajduje się przy ulicy Łukasiewicza.
Opis.
Nekropolię zaprojektował Anton Müller na planie prostokąta o bokach ok. 90 × 84 m. Cmentarz został otwarty w 1915 roku.
Cmentarz posiada ogrodzenie wykonane ze stalowych rur wspartych na kamiennych słupkach. Wejście na cmentarz prowadzi przez niewielką dwuskrzydłową metalową furtkę osadzoną we fragmencie muru z kamienia. Za bramą ciągnie się obsadzona drzewami aleja główna.
Pomnik centralny znajduje się na końcu alei głównej. Ma on postać masywnej, schodkowej podstawy, nad którą góruje betonowy krzyż łaciński. Na pomniku nie umieszczono żadnej inskrypcji.
Nagrobki mają formę betonowych steli zwieńczonych żeliwnymi lub stalowymi krzyżami lotaryńskimi oraz łacińskimi. Na stelach zamocowano nieco wypukłe, emaliowane blaszane tabliczki z imiennymi inskrypcjami. Na cmentarzu znajduje się też kilka nagrobków w postaci niewysokich prostopadłościanów nakrytych czterospadowym daszkiem. Umieszczono na nich tablice z nazwiskami poległych.
Pochowani.
Na cmentarzu, w 129 grobach zbiorowych i 310 pojedynczych, pochowano 533 żołnierzy austro-węgierskich, 47 żołnierzy niemieckich, 760 żołnierzy rosyjskich oraz 4 żołnierzy serbskich i 9 żołnierzy włoskich. Nazwiska 595 poległych żołnierzy nie są znane.
W latach międzywojennych był to tarnowski cmentarz garnizonowy i chowano na nim żołnierzy polskich.

</doc>
<doc id="2445062" url="https://pl.wikipedia.org/wiki?curid=2445062" title="Madison De La Garza">
Madison De La Garza

Madison Rose De La Garza (ur. 28 grudnia 2001 w Dallas) – amerykańska aktorka.
Życiorys.
Madison De La Garza jest córką Eddiego De La Garza i Dianny Bonheur Hart De La Garza. Od strony matki jest przyrodnią siostrą piosenkarki i aktorki Demi Lovato. Ma również starszą przyrodnią siostrę, Dallas Lovato.
Jest znana głównie z roli Juanity Solis w Gotowe na wszystko.
W grudniu 2010 De La Garza za pośrednictwem swojego konta na Twitterze zrobiła bożonarodzeniowy prezent dla swojej siostry Demi, która przebywała wtedy w klinice, lecząc "psychiczne i emocjonalne problemy". Prezent obejmował wiadomości od fanów Lovato wraz z ich nickami na Twitterze.

</doc>
<doc id="2445064" url="https://pl.wikipedia.org/wiki?curid=2445064" title="Cmentarz wojenny nr 202 – Tarnów">
Cmentarz wojenny nr 202 – Tarnów

Cmentarz wojenny nr 202 – Tarnów – nieczynny, austriacki cmentarz wojenny z okresu I wojny światowej wybudowany przez Oddział Grobów Wojennych C. i K. Komendantury Wojskowej w Krakowie na terenie jego okręgu VI Tarnów.
Cmentarz został utworzony w 1914 roku i znajduje się w północnej części Tarnowa. Ograniczony jest ul. Starodąbrowską od wschodu oraz ul. Szpitalną i al. Matki Bożej Fatimskiej od zachodu. Jest to dawny, XIX-wieczny, cmentarz garnizonowy armii austriackiej, na którym podczas Wielkiej Wojny chowano poległych w walkach w okolicach Tarnowa w 1914 i w początkach 1915 roku, oraz zmarłych w tarnowskich szpitalach i lazaretach żołnierzy. Pochowano na nim 1485 żołnierzy: 680 austro-węgierskich, 9 niemieckich oraz 796 rosyjskich. Znane są nazwiska prawie połowy z nich.
Projektantem cmentarza był Heinrich Scholz.
W okresie międzywojennym o cmentarz nie dbano, zarastał trawą i niszczał. Podczas II wojny światowej armia niemiecka urządziła na cmentarzu stanowisko obrony przeciwlotniczej, niszcząc bramę wejściową. Po II wojnie światowej dokończono dzieło zniszczenia cmentarza, w połowie lat 60. XX wieku wywieziono z jego terenu pozostałe elementy wyposażenia i splantowano obszar nekropolii, nie ekshumując prochów poległych.
W 2011 roku zarząd miasta rozpoczął odtwarzanie cmentarza. Od strony zachodniej zrekonstruowano bramę i ogrodzenie, w centrum nekropolii ustawiono obelisk, po czym w 2015 cmentarz wpisano do rejestru zabytków województwa małopolskiego. W 2022 roku odtworzono kwatery, w których spoczywają polegli żołnierze.

</doc>
<doc id="2445071" url="https://pl.wikipedia.org/wiki?curid=2445071" title="Mistrzostwa Świata w Szermierce 1990">
Mistrzostwa Świata w Szermierce 1990

Mistrzostwa Świata w Szermierce 1990 – 53. edycja mistrzostw odbyła się we francuskim mieście Lyon.

</doc>
<doc id="2445072" url="https://pl.wikipedia.org/wiki?curid=2445072" title="Cmentarz wojenny nr 203 – Tarnów-Krzyż">
Cmentarz wojenny nr 203 – Tarnów-Krzyż

Cmentarz wojenny nr 203 – Tarnów-Krzyż – austriacki cmentarz wojenny z okresu I wojny światowej wybudowany przez Oddział Grobów Wojennych C. i K. Komendantury Wojskowej w Krakowie na terenie jego okręgu VI Tarnów.
Była to niewielka prostokątna kwatera w północno-wschodniej części cmentarza komunalnego w Tarnowie-Krzyżu przy ul. Krzyskiej. Pochowano na nim 35 poległych żołnierzy armii rosyjskiej. Pomnikiem centralnym był wysoki betonowy krzyż prawosławny. Cmentarz zaprojektował Heinrich Scholz.
W 1931 roku pochowano na nim Mykołę Junakiwa generała-pułkownika i szefa Sztabu Generalnego armii Ukraińskiej Republiki Ludowej. W Tarnowie znajdowała się siedziba rządu emigracyjnego tego państwa.
Po II wojnie światowej cmentarz został zniszczony. Jego teren został zajęty przez pochówki cywilne. Pozostał tylko prawosławny krzyż z umieszczoną pod nim tablicą z tekstem w językach ukraińskim i polskim, która informuje o pochowanym tutaj generale. 

</doc>
<doc id="2445073" url="https://pl.wikipedia.org/wiki?curid=2445073" title="Mohamad Siraj Tamim">
Mohamad Siraj Tamim

Mohamad Siraj Tamim (ur. 2 stycznia 1985, Bejrut) – libański sprinter, olimpijczyk.
Zawodnik uczestniczył w Igrzysk Olimpijskich w Pekinie, startując w biegu na 200 metrów uzyskał czas 21,80 sekundy.

</doc>
<doc id="2445074" url="https://pl.wikipedia.org/wiki?curid=2445074" title="Mistrzostwa Świata w Szermierce 1991">
Mistrzostwa Świata w Szermierce 1991

Mistrzostwa Świata w Szermierce 1991 – 54. edycja mistrzostw odbyła się po raz piąty w Budapeszcie na Węgrzech.

</doc>
<doc id="2445076" url="https://pl.wikipedia.org/wiki?curid=2445076" title="Mistrzostwa Świata w Szermierce 1992">
Mistrzostwa Świata w Szermierce 1992

Mistrzostwa Świata w Szermierce 1993 – 55. edycja mistrzostw odbyła się w kubańskiej stolicy – Hawana. Zawody były rozgrywane tylko w konkurencji szpady kobiet, której nie było na Igrzyskach Olimpijskich w Barcelonie.

</doc>
<doc id="2445079" url="https://pl.wikipedia.org/wiki?curid=2445079" title="Mistrzostwa Świata w Szermierce 1993">
Mistrzostwa Świata w Szermierce 1993

Mistrzostwa Świata w Szermierce 1993 – 56. edycja mistrzostw odbyła się w niemieckim mieście Essen.

</doc>
<doc id="2445081" url="https://pl.wikipedia.org/wiki?curid=2445081" title="Mistrzostwa Świata w Szermierce 1994">
Mistrzostwa Świata w Szermierce 1994

Mistrzostwa Świata w Szermierce 1994 – 57. edycja mistrzostw odbyła się w greckiej stolicy – Ateny.

</doc>
<doc id="2445084" url="https://pl.wikipedia.org/wiki?curid=2445084" title="I liga etiopska w piłce nożnej (2009)">
I liga etiopska w piłce nożnej (2009)

Sezon (2009) był 63. edycją rozgrywek piłkarskich o mistrzostwo Etiopii. W rozgrywkach brało udział 16 zespołów, grając systemem kołowym. Tytuł obroniła drużyna Kedus Giorgis Addis Abeba. 

</doc>
<doc id="2445086" url="https://pl.wikipedia.org/wiki?curid=2445086" title="Cmentarz wojenny nr 158 – Tuchów-Garbek">
Cmentarz wojenny nr 158 – Tuchów-Garbek

Cmentarz wojenny nr 158 Tuchów-Garbek – zabytkowy austriacki cmentarz z I wojny światowej znajdujący się na osiedlu Garbek w Tuchowie w powiecie tarnowskim, w województwie małopolskim. Jeden z ponad 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. W VI okręgu tarnowskim cmentarzy tych jest 63.
Opis cmentarza.
Znajduje się w lesie na wzgórzu, przy drodze z Tuchowa do Meszny Opackiej. Ma kształt prostokąta i ogrodzony jest drewnianym płotem zamontowanym na betonowych słupkach. Został zaprojektowany przez niemieckiego architekta Heinricha Scholza jako cmentarz samodzielny. Przy przeciwległym do furtki wejściowej boku znajduje się drewniany krzyż z ukrzyżowanym Jezusem Chrystusem. Ramiona krzyża zwieńczone są zębatym daszkiem. Tego typu rzeźba na wojennych cmentarzach austriackich jest rzadkością. Na obramowanych betonowymi obrzeżami mogiłach zamontowano betonowe stele, typowe dla projektów Heinricha Scholza. Posiadają blaszane tabliczki i zwieńczone są żeliwnymi krzyżami dwóch rodzajów:
W środku znajduje się mogiła z trzema innego rodzaju betonowymi cokołami, na których zamontowano większe krzyże; dwa z nich to stylizowane krzyże łacińskie, trzeci to prosty krzyż dwuramienny (lotaryński).
Polegli.
W skład cmentarza wchodzi 27 grobów pojedynczych i 3 zbiorowe. Spoczywa w nich 38 żołnierzy, w tym:
Losy cmentarza.
Austriacy wykonywali cmentarze bardzo solidnie, jednak z biegiem czasu ulegały one naturalnemu niszczeniu przez czynniki pogody i roślinność. Cmentarz nr 158 został poddany gruntownemu remontowi jego wygląd różni się nieco od oryginalnego. Pierwotnie również posiadał drewniane ogrodzenie, ale innego rodzaju, a bramka wejściowa składała się z dwóch wymurowanych z kamienia słupków z łukowatym sklepieniem. Cmentarz jest starannie pielęgnowany i w 2016 r. jest w bardzo dobrym stanie. Obsadzono go bylinami i krzewami ozdobnymi i obecnie posiada wśród wszystkich cmentarzy w tarnowskim okręgu najlepiej utrzymaną szatę roślinną.

</doc>
<doc id="2445087" url="https://pl.wikipedia.org/wiki?curid=2445087" title="Mistrzostwa Świata w Szermierce 1995">
Mistrzostwa Świata w Szermierce 1995

Mistrzostwa Świata w Szermierce 1995 – 58. edycja mistrzostw odbyła się po raz trzeci w holenderskim mieście Haga.

</doc>
<doc id="2445088" url="https://pl.wikipedia.org/wiki?curid=2445088" title="Mistrzostwa Świata w Szermierce 1997">
Mistrzostwa Świata w Szermierce 1997

Mistrzostwa Świata w Szermierce 1997 – 59. edycja mistrzostw odbyła się w stolicy Republiki Południowej Afryki – Kapsztad.

</doc>
<doc id="2445092" url="https://pl.wikipedia.org/wiki?curid=2445092" title="Mistrzostwa Świata w Szermierce 1998">
Mistrzostwa Świata w Szermierce 1998

Mistrzostwa Świata w Szermierce 1998 – 60. edycja mistrzostw odbyła się we francuskim mieście La Chaux-de-Fonds.

</doc>
<doc id="2445095" url="https://pl.wikipedia.org/wiki?curid=2445095" title="Homerka">
Homerka

Homerka ("Złotniańska Rzeka") – potok, lewy dopływ Kamienicy o długości 9,03 km i powierzchni zlewni 19,6 km². 
Zlewnia potoku znajduje się w Paśmie Jaworzyny Beskidu Sądeckiego. W górnym biegu uchodzi do niego Sucha Kamionka, która ma źródła na wysokości około 900 m na północnych stokach Zadnich Gór i potok Złotniańska Rzeka mający źródła na wysokości około 890 m na północnych stokach Jaworzyny Kokuszczańskiej. Od miejsca ujścia tych potoków Homerka spływa w północno-zachodnim, a potem północnym kierunku przez miejscowości Złotne i Frycowa i uchodzi do Kamienicy na wysokości 371 m. W dolnym biegu do Homerki uchodzi Bączanka.
Potoki w górnej części zlewni Homerki spływają całkowicie zalesionymi północnymi stokami Pasma Jaworzyny, tworząc głębokie doliny. Dolna część biegu Homerki znajduje się na odkrytych, pokrytych polami uprawnymi i zabudowaniami miejscowościach Frycowa i Złotne. Zabudowania tej ostatniej miejscowości wzdłuż doliny Homerki i Złotniańskiej Rzeki głęboko wciskają się w Pasmo Jaworzyny.

</doc>
<doc id="2445096" url="https://pl.wikipedia.org/wiki?curid=2445096" title="Mistrzostwa Świata w Szermierce 1999">
Mistrzostwa Świata w Szermierce 1999

Mistrzostwa Świata w Szermierce 1999 – 61. edycja mistrzostw odbyła się w stolicy Korei Południowej – Seulu.

</doc>
<doc id="2445099" url="https://pl.wikipedia.org/wiki?curid=2445099" title="Gustav Gyula Geyer">
Gustav Gyula Geyer

Gustav Gyula Geyer (znany też jako Gustav Július Geyer, ur. 15 września 1828 r. w Bielsku, zm. 28 września 1900 w Nowej Wsi Spiskiej) – węgierski przyrodnik, nauczyciel i entomolog amator, zajmujący się głównie lepidopterologią, koleopterologią i dipterologią.
Urodził się w Bielsku (dziś Bielsko-Biała) na Śląsku Cieszyńskim. Jego narodowość jest dyskusyjna – w źródłach węgierskich przedstawiany jest jako Węgier, w słowackich natomiast jako Słowak. W rzeczywistości był śląskim Niemcem, pochodzącym z rodziny, która w XIX w. była właścicielem warsztatów czy fabryczek sukienniczych w Bielsku. W 1840 r. jego ojciec wraz z rodziną przeprowadził się do Lubicy na Spiszu.
Po ukończeniu szkoły podstawowej uczęszczał do gimnazjum w Kieżmarku. Tuż po zdaniu egzaminu maturalnego wziął udział w powstaniu węgierskim 1848 r. W lipcu roku 1849 został ciężko ranny w bitwie pod Bušovcami. Po wyzdrowieniu studiował nauki przyrodnicze na Uniwersytecie Wiedeńskim. Wśród jego profesorów byli znani austriaccy entomolodzy – Ludwig Redtenbacher i Josef Johann Mann. Po studiach pracował jako wychowawca u rodzin szlacheckich na Orawie, Spiszu i w Gemerze. W 1854 r. rozpoczął karierę nauczyciela przyrody: najpierw krótko w szkole żeńskiej w Gielnicy, potem (1856–1871) w gimnazjum w Rożniawie, a następnie do przejścia na emeryturę (1898) w gimnazjum w Nowej Wsi Spiskiej.
Jako entomolog zajmował się głównie zbieraniem i opisywaniem motyli, chrząszczy i muchówek. Zbiory prowadził na terenie żup spiskiej i gemerskiej. Kolekcję Geyera opisał Lajos Abafi w swojej pracy "A lepkészet tórténete Magyarországon" ("Historia motyli na Węgrzech") z 1898 r. Muchówki zebrane w okolicy Rożniawy posłużyły czeskiemu dipterologowi Ferdinandowi Kowarzowi.
Z inicjatywy wiedeńskiego Instytutu Meteorologii Geyer zajmował się również obserwacjami zoo- i fitofenologicznymi w rejonie Rożniawy, Tatr i Nowej Wsi Spiskiej. Wyniki tych obserwacji (główne z nich miały miejsce w okresie 1868–1874) publikował zarówno w węgierskich czasopismach przyrodniczych ("Magyar Orvosok és Természetvizsgálók Munkálatai", "Kertész Gazda", "Természettudományi Közlöny"), jak i prasie lokalnej ("Zipser Bote", "Karpaten Post", "Szepesi lapok", "Magyarországi Kárpát Egyesület Évkkönyve").
Geyer był członkiem zarządu Węgierskiego Towarzystwa Karpackiego i przyczynił się do założenia Muzeum Karpackiego w Popradzie. Był w tej placówce przewodniczącym sekcji zoologicznej, a jego kolekcje posłużyły do budowania pierwszych ekspozycji z tej dziedziny.

</doc>
<doc id="2445105" url="https://pl.wikipedia.org/wiki?curid=2445105" title="Platybelone argalus">
Platybelone argalus

Platybelone argalus – gatunek ryby z rodziny belonowatych (Belonidae), jedyny przedstawiciel rodzaju "Platybelone".

</doc>
<doc id="2445107" url="https://pl.wikipedia.org/wiki?curid=2445107" title="Manifest Stowarzyszenia do Walki przeciw Poetom">
Manifest Stowarzyszenia do Walki przeciw Poetom

Manifest Stowarzyszenia do Walki przeciw Poetom – manifest grupy młodych pisarzy bułgarskich z miasta Jamboł, opublikowany pierwotnie jako odrębna ulotka w sierpniu 1926 roku. Manifest, mający objętość czterech stron, został wydany w dwu wersjach. Jedna, anonimowa (podpisana przez Stowarzyszenie do Walki przeciw Poetom), została rozesłana do redakcji różnych czasopism w Sofii i na prowincji. Druga, wydana w mniejszym nakładzie, była rozprowadzana przez autorów (Kiriła Krystewa, Wasiła Petkowa, Nediałko Gegowa, Totiu Brynekowa) w gronie znajomych.
Autorzy manifestu byli związani z futuryzmem, propagując go na łamach wydawanych przez siebie czasopism „Lebed” (1921-1922) oraz „Crescendo” (1922). Kirił Krystew uznał po latach ukazanie się tego manifestu za „dadaistyczny żart”. Przyznał jednocześnie, iż jego pomysłodawcą był Wasił Petkow, zaś jego dziełem było wprowadzenie do manifestu postulatów estetycznych.
Manifest zawierał obszerne uzasadnienie powstania Stowarzyszenia, odnoszące się głównie do krytycznego spojrzenia na współczesną sztukę, w tym przede wszystkim literaturę. Lista argumentów przeciwko sztuce współczesnej została podzielona na trzy części: metafizyczne, społeczne i estetyczne. Krytyka dotychczasowej sztuki, zwłaszcza literatury, a także pietyzmu, szacunku dla artyzmu, była bardzo radykalna. W tekście znalazło się m.in. stwierdzenie, że autorem przyzwoitego tomiku wierszy może zostać każdy oczytany inteligent, nawet gimnazjalista i wcale nie potrzeba do tego „daru bożego”. W innym miejscu padają słowa: „Publiczność żywi szczególny szacunek dla wiersza: jeśli największy idiota zdoła zrymować jakąś tam myśl – urasta w jej oczach”. W rezultacie manifest, pomyślany jako żart, wywołał w bułgarskich kręgach literackich żywy odzew krytyczny. Wypowiadali się w jego sprawie m.in. pisarze Anton Straszimirow, Angeł Karalijczew, Christo Bryzicow oraz literaturoznawca Konstantin Gyłybow, który jako jedyny dostrzegł w manifeście zabawę literacką.
Manifest został przełożony na język polski przez Wojciecha Gałązkę i opublikowany w tomie "Bułgarskie programy i manifesty literackie", Kraków 1983, s. 124–128.

</doc>
<doc id="2445108" url="https://pl.wikipedia.org/wiki?curid=2445108" title="Gustav Július Geyer">
Gustav Július Geyer



</doc>
<doc id="2445113" url="https://pl.wikipedia.org/wiki?curid=2445113" title="Cmentarz wojenny nr 87 – Nowodwór-Gorlice">
Cmentarz wojenny nr 87 – Nowodwór-Gorlice

Cmentarz wojenny nr 87 w Nowodworze–Gorlicach – zabytkowy cmentarz z I wojny światowej.
Pochowano na nim 81 żołnierzy austriackich, 57 żołnierzy niemieckich oraz 66 żołnierzy rosyjskich w 45 grobach zbiorowych i 7 pojedynczych.
Zaprojektowany przez austriackiego architekta Hansa Mayra.

</doc>
<doc id="2445115" url="https://pl.wikipedia.org/wiki?curid=2445115" title="Priscilla Mamba">
Priscilla Mamba

Priscilla Innocentia Lungile Mamba (ur. 4 stycznia 1972) – suazyjska lekkoatletka, olimpijka, długodystansowiec. 
Startowała w biegu na 5000 metrów na igrzyskach olimpijskich w Sydney.

</doc>
<doc id="2445118" url="https://pl.wikipedia.org/wiki?curid=2445118" title="Potamorrhaphis">
Potamorrhaphis

Potamorrhaphis – rodzaj ryb z rodziny belonowatych (Belonidae).
Klasyfikacja.
Gatunki zaliczane do tego rodzaju :

</doc>
<doc id="2445122" url="https://pl.wikipedia.org/wiki?curid=2445122" title="Alexandre Lamfalussy">
Alexandre Lamfalussy

Baron Alexandre Lamfalussy (ur. 26 kwietnia 1929 w Kapuvár, zm. 9 maja 2015) – belgijski ekonomista pochodzenia węgierskiego, prezydent Europejskiego Instytutu Walutowego – prekursora Europejskiego Banku Centralnego (1994–1997), przewodniczący Komitetu Mędrców ds regulacji europejskiego rynku papierów wartościowych, który opracował szereg reform w celu uproszczenia i przyspieszenie procesu ustawodawczego UE w dziedzinie usług finansowych – tzw. procedura Lamfalussy’ego.
Życiorys.
Alexandre Lamfalussy urodził się w 1929 roku na Węgrzech, które opuścił w 1949 roku. W latach 1949–1953 studiował ekonomię na Katolickim Uniwersytecie w Leuven oraz w Kolegium Nuffield na Uniwersytecie Oxfordzkim, gdzie obronił doktorat z zakresu nauk ekonomicznych. W latach 1955–1975 pracował w Banque de Bruxelles. 
W 1976 przeszedł do Banku Rozrachunków Międzynarodowych w Bazylei, którego został dyrektorem generalnym w 1985 roku – funkcję tę sprawował do 1993 roku. W latach 1988–1989 był członkiem Komitetu Delorsa, który w kwietniu 1989 roku przedstawił tzw. Raport Delorsa precyzujący plan realizacji Unii Gospodarczej i Walutowej w trzech etapach: 
Od stycznia 1994 do końca czerwca 1997 Lamfalussy pełnił funkcję prezydenta Europejskiego Instytutu Walutowego, odpowiedzialnego za realizacje trzeciego etapu Unii Gospodarczej i Walutowej. W 1993 roku król Belgii Baldwin I Koburg nadał mu tytuł szlachecki barona.
W czerwcu roku 2000 rada do spraw gospodarczych i finansowych powołała go na przewodniczącego Komitetu Mędrców ds regulacji europejskiego rynku papierów wartościowych. Komitet zaproponował reformy w ramach czteropoziomowego programu, tzw. procedury Lamfalussy’ego, której celem było uproszczenie i przyspieszenie procesu ustawodawczego UE w dziedzinie usług finansowych. W marcu 2002 roku Rada Europejska zatwierdziła procedurę Lamfalussy’ego w zakresie papierów wartościowych, a w grudniu tego samego roku zdecydowała o jej rozszerzeniu na cały sektor finansowy UE.
W 2008 roku Lamfalussy został powołany na stanowisko przewodniczącego grupy zadaniowej wysokiego szczebla na rzecz nowej architektury finansowej w Belgii.
W 2007 otrzymał doktorat honoris causa Uniwersytetu Ekonomicznego w Bratysławie.
W 2013 roku otrzymał najwyższe węgierskie odznaczenie - Wielki Krzyż Orderu św. Stefana.

</doc>
<doc id="2445125" url="https://pl.wikipedia.org/wiki?curid=2445125" title="Pekao Open 2011">
Pekao Open 2011

Pekao Open 2011 – tenisowy turniej ATP serii ATP Challenger Tour w sezonie 2011 z cyklu Pekao Open rozgrywany w dniach 12–19 września 2011 roku w Szczecinie na kortach ceglanych o łącznej puli nagród wynoszącej 106 500 euro.

</doc>
<doc id="2445129" url="https://pl.wikipedia.org/wiki?curid=2445129" title="Cmentarz wojenny nr 88 – Sokół">
Cmentarz wojenny nr 88 – Sokół

Cmentarz wojenny nr 88 w Gorlicach–Sokole – zabytkowy cmentarz z I wojny światowej.
Zaprojektowany przez austriackiego architekta Hansa Mayra jako cmentarz samodzielny.
Pochowano na nim 20 żołnierzy austriackich i 100 rosyjskich w 28 grobach zbiorowych i 23 pojedynczych.

</doc>
<doc id="2445131" url="https://pl.wikipedia.org/wiki?curid=2445131" title="Jerzy Wilhelm Szauman Szumski">
Jerzy Wilhelm Szauman Szumski

Jerzy Wilhelm Szauman Szumski herbu własnego (zm. w 1794 roku) – sędzia grodzki brasławski w latach 1765-1794, chorąży Jego Królewskiej Mości.
Członek konfederacji Adama Ponińskiego w 1773 roku. Jako poseł brasławski na Sejm Rozbiorowy 1773–1775 wszedł w skład delegacji wyłonionej pod naciskiem dyplomatów trzech państw rozbiorczych, mającej przeprowadzić rozbiór. 18 września 1773 roku podpisał traktaty cesji przez Rzeczpospolitą Obojga Narodów ziem zagarniętych przez Rosję, Prusy i Austrię w I rozbiorze Polski. Za zasługi otrzymał starostwo bieckie i dzierżawę Borkowszczyzny. Uzyskał od komisji rozdawniczej dóbr pojezuickich dobra w połockiem czyniące 2800 złotych polskich intraty. Konsyliarz sądu konfederacji generalnej 1773–1775 roku.

</doc>
<doc id="2445136" url="https://pl.wikipedia.org/wiki?curid=2445136" title="Pseudotylosurus">
Pseudotylosurus

Pseudotylosurus – rodzaj ryb z rodziny belonowatych (Belonidae).
Klasyfikacja.
Gatunki zaliczane do tego rodzaju :

</doc>
<doc id="2445142" url="https://pl.wikipedia.org/wiki?curid=2445142" title="Nikanor (Browkowicz)">
Nikanor (Browkowicz)

Nikanor, imię świeckie Aleksandr Iwanowicz Browkowicz (ur. 29 listopada 1826, zm. 27 grudnia 1890) – biskup Rosyjskiego Kościoła Prawosławnego, filozof.
Życiorys.
Naukę teologii rozpoczął w seminarium duchownym w Mohylewie. W 1842, jako jeden z jego najlepszych słuchaczy, otrzymał stypendium umożliwiające jej kontynuowanie w seminarium petersburskim. W 1847, po jego ukończeniu, rozpoczął studia w Petersburskiej Akademii Duchownej. Jako jej student 16 września 1850 złożył wieczyste śluby mnisze, 26 września tego samego roku został wyświęcony na hierodiakona, zaś 30 czerwca 1851 – na hieromnicha. W 1852 obronił dysertację magisterską w dziedzinie teologii. Wykładał na Akademii, której był absolwentem; następnie od 1856 do 1857 kierował jako rektor seminarium w Rydze, od 1857 do 1864 – seminarium w Saratowie, od 1865 do 1868 – seminarium w Połocku, zaś od 1868 do 1871 – Kazańskiej Akademii Duchownej. W 1869 otrzymał tytuł naukowy doktora.
4 lipca 1871 miała miejsce jego chirotonia na biskupa aksajskiego, wikariusza eparchii dońskiej. W ceremonii jako konsekratorzy wzięli udział metropolita nowogrodzki i petersburski Izydor, biskupi tulski Nikanor i kiszyniowski Paweł. Od 1876 był biskupem ufijskim, zaś od 1883 do śmierci – chersońskim i odeskim. Został pochowany w soborze katedralnym w Odessie.

</doc>
<doc id="2445146" url="https://pl.wikipedia.org/wiki?curid=2445146" title="Cmentarz wojenny nr 98 – Glinik Mariampolski">
Cmentarz wojenny nr 98 – Glinik Mariampolski

Cmentarz wojenny nr 98 – Glinik Mariampolski – austriacki cmentarz wojenny z okresu I wojny światowej wybudowany przez Oddział Grobów Wojennych C. i K. Komendantury Wojskowej w Krakowie na terenie jego okręgu III Gorlice.
Znajduje się w Gliniku, obecnie wschodniej części miasta Gorlice w województwie małopolskim.
Pochowano na nim 254 żołnierzy rosyjskich w 33 grobach zbiorowych i 6 pojedynczych. Polegli w maju 1915 w bitwie pod Gorlicami.
Cmentarz projektował Hans Mayr.

</doc>
<doc id="2445147" url="https://pl.wikipedia.org/wiki?curid=2445147" title="THB Champions League (2009)">
THB Champions League (2009)

Sezon (2009) był 46. edycją rozgrywek piłkarskich o mistrzostwo Madagaskaru. W rozgrywkach brało udział 12 zespołów, grając systemem kołowym w dwóch rundach. Tytułu nie obroniła drużyna Académie Ny Antsika. Nowym mistrzem Madagaskaru został zespół Ajesaia Antananarywa.

</doc>
<doc id="2445162" url="https://pl.wikipedia.org/wiki?curid=2445162" title="Plac Kropywnyckiego we Lwowie">
Plac Kropywnyckiego we Lwowie

Plac Kropywnyckiego – plac we Lwowie, położony u wylotu ulicy Bandery na ulicę Gródecką. Przed II wojną światową nosił imię Józefa Bilczewskiego, obecna nazwa upamiętnia Marka Kropywnyckiego, zmarłego w roku 1910 aktora ukraińskiego. Znajduje się przy nim Kościół św. Elżbiety. Z uwagi na wybudowany na placu pomnik Stefana Bandery .

</doc>
<doc id="2445164" url="https://pl.wikipedia.org/wiki?curid=2445164" title="Plac Bilczewskiego we Lwowie">
Plac Bilczewskiego we Lwowie



</doc>
<doc id="2445170" url="https://pl.wikipedia.org/wiki?curid=2445170" title="THB Champions League (2010)">
THB Champions League (2010)

Sezon (2010) był 47. edycją rozgrywek piłkarskich o mistrzostwo Madagaskaru. W rozgrywkach brało udział 18 zespołów, grając systemem kołowym w trzech rundach. Tytułu nie obroniła drużyna Ajesaia Antananarywa. Nowym mistrzem Madagaskaru został zespół CNaPS Sport Miarinarivo.

</doc>
<doc id="2445182" url="https://pl.wikipedia.org/wiki?curid=2445182" title="Cerkiew konkatedralna św. Jana Teologa w Chełmie">
Cerkiew konkatedralna św. Jana Teologa w Chełmie

Cerkiew konkatedralna pod wezwaniem św. Jana Teologa – prawosławna cerkiew konkatedralna i parafialna w Chełmie. Należy do dekanatu Chełm diecezji lubelsko-chełmskiej Polskiego Autokefalicznego Kościoła Prawosławnego. Jest to jedyna czynna cerkiew prawosławna na terenie Chełma.
Świątynia została wybudowana w latach 1846–1852 z funduszy wyasygnowanych przez rząd rosyjski, jako cerkiew wojskowa. W 1864, wobec wzrostu liczby prawosławnych mieszkańców miasta wynikającej z napływu rosyjskich urzędników i wojskowych, zmieniła funkcję, stając się świątynią parafialną. Po odzyskaniu niepodległości przez Polskę jako jedyna z cerkwi Chełma nie została zrewindykowana na rzecz Kościoła katolickiego ani zburzona. W 1928 otrzymała honorową rangę soboru.
Budynek reprezentuje eklektyczny styl, zestawiający elementy klasycystyczne z urzędowym stylem bizantyjsko-rosyjskim. Jest przeznaczony dla równoczesnego uczestnictwa w nabożeństwie 350–400 wiernych. Zlokalizowany u zbiegu ulic Jadwigi Młodowskiej, Mikołaja Kopernika i Henryka Sienkiewicza. Wpisany (wraz z dzwonnicą) do rejestru zabytków 13 lutego 1967 pod nr A/193.
Historia.
Tło historyczne.
Prawosławie na terenie Chełma jest wyznaniem autochtonicznym. Pierwsze świątynie tego wyznania mogły znajdować się na terenie współczesnego Chełma już w 1001. Od 1246 Chełm był siedzibą prawosławnej eparchii. W 1596 biskup chełmski Dionizy przyjął postanowienia unii brzeskiej, przekształcając eparchię prawosławną w unicką diecezję. Chełmscy prawosławni początkowo negatywnie odnieśli się do tej decyzji, stopniowo jednak wszystkie placówki duszpasterskie eparchii (poza monasterem w Jabłecznej) przyjęły unię. Wyznawcy prawosławia na nowo pojawili się w Chełmie po wcieleniu go do Rosji wskutek rozbiorów Polski.
Budowa.
Cerkiew św. Jana Teologa w Chełmie została wzniesiona w latach 1846–1852 na koszt państwa rosyjskiego z przeznaczeniem na świątynię wojskową. Komitet Budowy Cerkwi, w którym zasiadał m.in. burmistrz Chełma Leon Karpiński, zainaugurował swoje prace 25 lipca 1846, funkcję kierownika budowy pełnił Jan Lasota. Uroczystość położenia kamienia węgielnego miała miejsce 9 czerwca 1846. Środki na budowę pochodziły z funduszu cerkiewno-budowlanego przy Głównej Komisji Spraw Wewnętrznych i Duchownych. Początkowo koszt całej inwestycji oszacowano na 126,518 złotych polskich, następnie obniżono koszt samej budowy obiektu do 107 zł, przeznaczono jednak dodatkowo 89 złotych na wyposażenie świątyni, z czego 14 na ikonostas.
Autorem projektu budynku był Ludwik Radziszewski. Przy wznoszeniu świątyni pracowali: Wincenty Łańcucki (główne pracy budowlane), Karol Kubik (prace stolarskie i ciesielskie), Herszek Wajsblach i Herszek Blachman (prace blacharskie). We wnętrzu cerkwi malowidła ścienne wykonał Bonawentura Dąbrowski. Ikonostas dla świątyni zamówiono u warszawskiego twórcy Fryderyka Blicklego, który zmarł, nie ukończywszy dzieła; ostatecznie prace nad nim zakończyła jego żona. Zasadnicze prace budowlane ukończono w 1849, jednak przez kolejnych kilka lat trwały prace wykończeniowe oraz wznoszenie wolno stojącej dzwonnicy. Gotową cerkiew konsekrował 13 czerwca 1852 rosyjski kapelan wojskowy protoprezbiter Pogoniałow. Świątynia przeznaczona jest dla 350–400 wiernych.
Funkcjonowanie świątyni w Imperium Rosyjskim.
Cerkiew św. Jana Teologa była początkowo siedzibą parafii wojskowej. Oznaczało to, że nabożeństwa w niej odprawiali kapelani poszczególnych oddziałów armii rosyjskiej, nie było stałego proboszcza. Za utrzymanie obiektu w szczególny sposób odpowiadał kapelan Pogoniałow. W okresach, gdy w Chełmie nie było żołnierzy (np. w okresie powstania styczniowego), nabożeństwa się nie odbywały. Sytuacja taka wynikała z faktu, że w Chełmie nie było w tym okresie prawie żadnych wyznawców prawosławia, a jedynie unici. Jednak budowa świątyni prawosławnej w niewielkiej odległości od katedry unickiej była jasną sugestią dalszych zamiarów władz carskich względem katolików obrządku wschodniego. Władze rosyjskie miały również nadzieję na to, że unici będą odwiedzać cerkiew, a jej wygląd i bogate wyposażenie wywołają u nich pozytywne odczucia względem prawosławia.
Już po kilkunastu latach od konsekracji budynek był w na tyle złym stanie technicznym, że konieczny był jego remont. Cerkiew wzniesiono w zagłębieniu terenu, dokąd spływała woda z sąsiadujących wzniesień. Ściany budynku zaczęły pękać, zaś podłoga – butwieć. W związku z tym w latach 1864–1867 obiekt poddano kapitalnemu remontowi. Oprócz wymiany podłóg i likwidacji widocznych pęknięć ścian z wnętrza cerkwi usunięto ambonę, której baldachim umieszczono w części ołtarzowej. Powiększono również okna na północnej i południowej elewacji świątyni, usuwając znajdujące się pierwotnie pod nim boczne wejścia. Ponadto wzrost liczby prawosławnych mieszkańców miasta skłonił jednak administrację kościelną do przekształcenia jej w siedzibę cywilnej parafii (podległej eparchii warszawsko-nowogieorgijewskiej), co nastąpiło w 1864. Z tego powodu w sąsiedztwie cerkwi wzniesiono dom parafialny. W 1864 mianowany został pierwszy proboszcz parafii chełmskiej, Jakow Kraszanowski.
W 1866 w cerkwi (lub na sąsiadującej z nią plebanii) został ochrzczony Mychajło Hruszewski.
Funkcjonowanie świątyni w niepodległej Polsce.
W pierwszych latach po odzyskaniu niepodległości przez Polskę społeczność prawosławna w Chełmie straciła niemal wszystkie świątynie, jakie posiadała pod rządami carów. Cerkwie prawosławne urządzone w dawnych kościołach katolickich lub cerkwiach unickich przejął Kościół łaciński, natomiast trzy świątynie wzniesione od podstaw w okresie zaborów zostały zburzone (cerkiew Świętych Cyryla i Metodego, cerkiew Świętych Aleksego, Piotra, Jonasza i Filipa, niedokończona cerkiew św. Paraskiewy). Cerkiew św. Jana Teologa była jedynym prawosławnym obiektem sakralnym, jaki pozostał w rękach wiernych. Do niej przeniesiono kopię Chełmskiej Ikonę Matki Bożej (oryginał został wywieziony do Rosji w czasie bieżeństwa) i to w niej odbywały się główne doroczne uroczystości ku jej czci.
19 maja 1928 metropolita warszawski i całej Polski Dionizy nadał cerkwi w Chełmie prawa soboru katedralnego, symbolicznie nawiązując do wielowiekowego funkcjonowania w mieście eparchii prawosławnej (eparchia chełmska Patriarchatu Moskiewskiego została zlikwidowana administracyjnie przez władze polskie w 1923).
W 1936 chełmska parafia prawosławna liczyła 5 tys. wiernych. Ponadto w garnizonie miejskim służyła znaczna liczba żołnierzy tego wyznania, zaś w chełmskich szkołach uczyło się 900 prawosławnych uczniów. Rozmiary cerkwi nie były wystarczające dla zapewnienia wszystkim opieki duszpasterskiej, w związku z tym podjęto decyzję o jej rozbudowie. W 1936 rozpoczęto starania w tym kierunku, rok później opracowano projekt, który zatwierdził najpierw metropolita warszawski i całej Polski, a następnie także wojewoda lubelski. 5 czerwca 1938 położono kamień węgielny, wylano fundamenty pod planowane nowe elementy budynku. Prace przerwała II wojna światowa. Po jej zakończeniu podejmowano próby wznowienia budowy, jednak bez powodzenia. Ostatecznie plany te uniemożliwiło wpisanie cerkwi do rejestru zabytków. W 1949 budynek został wyremontowany. W 1961 rozebrano fundamenty, z których wykonano nowe ogrodzenie obiektu.
W 1988 w budynku wybuchł pożar, jednak cerkiew udało się uratować przed całkowitym zniszczeniem.
W 1990 cerkiew po raz kolejny poddano renowacji, w latach 1991–1993 konserwowany był ikonostas. Od 1999 świątynia jest iluminowana. W 2011 parafia chełmska uzyskała fundusze unijne na kolejny remont, rozpoczęty jeszcze w 2003 w związku ze złym stanem technicznym budynku wywołanym jego wzniesieniem na podmokłym gruncie.
21 września 2021 r. w cerkwi umieszczono napisaną na Athos kopię Chełmskiej Ikony Matki Bożej, z cząstką Świętego Pasa Bogurodzicy.
Architektura.
Budynek.
Cerkiew reprezentuje styl klasycystyczno-bizantyjsko-rosyjski. Została wzniesiona na planie krzyża greckiego, z cegły, jest otynkowana. Budynek jest orientowany. Wszystkie jego fasady boczne mają formę edikuły na cokole, z parami toskańskich pilastrów zakończonych trójkątnymi przyczółkami. Okna cerkwi na fasadach południowej i północnej są zamknięte półkoliście i zdobione pilastrami oraz łukiem arkadowym. Inny kształt ma okno na zewnętrznej ścianie prezbiterium, posiada ono kształt koła. Na elewacji zachodniej wyodrębniony jest przedsionek o szerokości analogicznej, jak szerokość wnęki arkadowej fasady, zdobiony zewnętrznie pilastrami toskańskimi. Fasadę tę wieńczy krzyż. W bocznych ścianach przedsionka znajdują się okna, zamknięte półkoliście; przez kruchtę prowadzi główne wejście do świątyni, zdobione portalem. Obiekt wieńczą cztery niższe wieżyczki w ramionach krzyża greckiego, zwieńczone cebulastymi kopułami na latarniach oraz jedna większa kopuła ponad centralną częścią nawy. Kopuła ta zlokalizowana jest na walcowatej latarni z rzędem arkadowych okien, dekorowanej ośmioma pilastrami.
Dzwonnica świątyni znajduje się na północny zachód od budynku cerkwi. Jest to obiekt dwukondygnacyjny, utrzymany w tym samym stylu, co sama cerkiew. Dolna kondygnacja dzwonnicy ma formę cokołu. W kondygnacji górnej, z pilastrami w narożach, wykonano arkadowe przeźrocza i płyciny arkadowe, wieńcząc całość belkowaniem. Dzwonnica nie jest podpiwniczona (pod poziomem posadzki znajduje się jedynie wtórnie wykonana, niewielka studzienka hydroforu o głębokości 150 cm). Kondygnacja parteru przekryta jest sklepieniem ceglanym, beczułkowatym, na piętro wiodą schody stalowe o konstrukcji spawanej. Kondygnacja piętra nakryta jest bezpośrednio dachem, pod którym znajduje się drewniana konstrukcja zawiesi dzwonów w formie pierścienia osadzonego w murze na wysokości ślemieni przeźroczy. Dzwonnica pokryta jest dachem kopulastym czteropołaciowym zwieńczonym latarnią z cebulastym hełmem. Na każdej połaci dachu jest atrapa lukarny. Dach kryty jest blachą miedzianą w karo, hełm w rybią łuskę. Na dzwonnicy znajdują się cztery dzwony – trzy powstały w 1866, zaś czwarty w 1963.
Wnętrze.
W cerkwi w Chełmie znajduje się trzyrzędowy ikonostas. Na wyposażeniu świątyni pozostają utensylia i ikony przeniesione z innych, nieistniejących od okresu międzywojennego świątyń prawosławnych w mieście (m.in. ikony św. Mikołaja i św. Leoncjusza z cerkwi św. Leoncjusza przy działającym do 1915 seminarium duchownym) oraz dwa wizerunki ze zniszczonej w 1938 w ramach akcji polonizacyjno-rewindykacyjnej cerkwi św. Jerzego w Strzelcach. Szczególnym kultem otaczane są kopie cudownych ikon Matki Bożej: Chełmskiej i Poczajowskiej. W cerkwi znajdują się ponadto relikwie Krzyża Świętego.
W cerkwi zachował się sztandar Bractwa Bogurodzicy, założonego w 1852 i działającego do II wojny światowej.
W przedsionku świątyni znajdują się dwie tablice pamiątkowe, upamiętniające 800 lat urodzin założyciela Chełma Daniela Romanowicza oraz 55. rocznicę akcji „Wisła”.

</doc>
<doc id="2445185" url="https://pl.wikipedia.org/wiki?curid=2445185" title="Tylosurus">
Tylosurus

Tylosurus – rodzaj ryb z rodziny belonowatych (Belonidae).
Klasyfikacja.
Gatunki zaliczane do tego rodzaju :

</doc>
<doc id="2445192" url="https://pl.wikipedia.org/wiki?curid=2445192" title="Operacja Ha-Har">
Operacja Ha-Har

Operacja Ha-Har (hebr. מבצע ההר, "Miwca ha-Har"; pol. "Operacja Góra") – izraelska operacja wojskowa przeprowadzona podczas I wojny izraelsko-arabskiej w dniach 19-22 października 1948 roku przeciwko arabskim milicjom. Była prowadzona równolegle z operacją "Jo’aw" i operacją "Jekew". Celem operacji było poszerzenie korytarza komunikacyjnego łączącego wybrzeże z Jerozolimą, oraz wyparcie wojsk arabskich z tego obszaru. Operacja zakończyła się sukcesem Izraelczyków.
Tło wydarzeń.
W maju 1948 roku w Palestynie rozpoczęła się I wojna izraelsko-arabska, która była kontynuacją wojny domowej w Mandacie Palestyny (1947-1948). W przeciwieństwie do wojny domowej, była to typowa wojna o charakterze konwencjonalnym, w którym zaangażowało się szereg państw arabskich. Na froncie południowym, część pustyni Negew, pas wybrzeża i większą część Judei zajęły wojska egipskie. Na Negewie w całkowitej izolacji pozostała żydowska enklawa. Natomiast na froncie centralnym prowadzone były ciężkie walki z jordańskim Legionem Arabskim w rejonie Latrun, o otwarcie korytarza komunikacyjnego prowadzącego do Jerozolimy. Po niepowodzeniu wszystkich kolejno przeprowadzanych operacji, uruchomiono w czerwcu 1948 roku alternatywną Drogę Birmańską. Nadrzędnym celem działań prowadzonych na froncie centralnym było zapewnienie bezpieczeństwa Drogi Birmańskiej. W tym celu starano się zająć okoliczne wioski, które służyły arabskim milicjom do ataków na konwoje do Jerozolimy. Pomimo obowiązywania drugiego rozejmu (18 lipca – 15 października 1948 r.) dochodziło w tym rejonie do licznych ataków na żydowskie konwoje. Tylko we wrześniu w ten sposób zginęło 19 Izraelczyków, a 68 zostało rannych. Tymczasem na froncie południowym priorytetem stało się dostarczenie zaopatrzenia dla osiedli żydowskich odciętych na pustyni Negewie, których utrzymanie było strategicznym interesem Izraela. W dniu 2 sierpnia zebrał się izraelski rząd. Dawid Ben Gurion uznał wówczas, że siła militarna Izraela jest większa od możliwości prowadzenia skutecznych działań politycznych: „"Obecnie nasze wojsko jest silniejsze niż nasza polityka, ponieważ nie wszystkie duże kraje uznają nas. Wobec tego wydaje mi się, że nie możemy polegać jedynie na walce politycznej, i musimy podjąć decydującą walkę zbrojną, wprowadzając zmiany na naszą korzyść ... Jest mało prawdopodobne, że ONZ podejmie decyzje zgodne z naszymi oczekiwaniami w odniesieniu do Galilei, drogi do Jerozolimy, Jerozolimy i Negewu ... jeśli nie podejmiemy działań w celu dokonania niezbędnych korekt terytorialnych, nigdy nie będziemy mieli tego, co chcemy osiągnąć na Negewie, na drodze do Jerozolimy i w Galilei."”
Od tego momentu izraelskie dowództwo rozpoczęło pracę nad nowymi planami operacji wojskowych, uznając front południowy za najważniejszy strategicznie obszar wojny. Pokonanie egipskiej armii wyeliminowałoby pierwsze państwo arabskie z wojny, a tym samym mogło przechylić szalę zwycięstwa na stronę żydowską. Opracowywane plany taktyczne były liczone na około siedem dni walki, ponieważ spodziewano się, że w tym okresie zostanie narzucony stronom kolejny rozejm. Tymczasem prowadzono reorganizację, uzupełnienia i szkolenia brygad, który stopniowo zajmowały nowe pozycje na linii frontu. Na posiedzeniu rządu 6 października, Dawid Ben Gurion powiedział: "„Jeśli walki ograniczą się do południa, czyli jeśli Irakijczycy, Syryjczycy i Jordańczycy nie będą interweniowali, będziemy mogli przejąć kontrolę nad całym Negewem, Morzem Martwym, a następnie dojść na południe do Morza Czerwonego. Możemy również zająć Hebron i Betlejem.”"
W tym samym dniu zatwierdzono plan operacji "Dziesięć Plag", której nazwa nawiązywała do biblijnych dziesięciu plag, którymi Bóg ukarał Egipcjan, zmuszając ich do wypuszczenia z niewoli Izraelczyków. Nazwę zmieniono jednak na operację "Jo’aw". Jej celem było dostarczenie zaopatrzenia drogą lądową do żydowskich osiedli na pustyni Negew. Równocześnie przecięto by egipską linię komunikacyjną łączącą wybrzeże ze zgrupowaniem wojsk w rejonie Irak Suwajdan, al-Faludża i Irak al-Manszija. Siły izraelskie miały następnie kontynuować natarcia w kierunku na Strefę Gazy i Beer Szewę, dążąc do przejęcia kontroli nad całą pustynią Negew. Operacja "Jo’aw" rozpoczęła się wieczorem 15 października 1948 roku. Izraelskie dowództwo planowało, że gdy zostanie osiągnięte rozstrzygnięcie na froncie południowym, wojska na froncie centralnym będą mogły przeprowadzić dwie operacje na południe od Drogi Birmańskiej. Przed operacją "Ha-Har" postawiono kilka celów. Najważniejszym było wsparcie wschodniej flanki operacji "Jo’aw" i zajęcie drogi prowadzącej do strategicznej wioski Bajt Dżibrin. Zajęcie wioski Bajt Dżala miało zabezpieczyć Jerozolimę od strony południowej. Otworzyłoby to także drogę do wyzwolenia bloku żydowskich osiedli Gusz Ecjon i wyparcia arabskich sił w rejon Hebronu. Siły te zostałby odcięte od zaopatrzenia z rejonu drogi Jerozolima – Jerycho, natomiast prowadzona równolegle operacja Jo’aw miała odciąć te siły od zaopatrzenia docierającego od południa poprzez Beer Szewę. Natomiast celem operacji "Jekew" miało być zajęcie arabskich wiosek położonych na południe od Drogi Birmańskiej, usuwając z nich siły arabskich ochotników. Zostałby w ten sposób poszerzony korytarz komunikacyjny do Jerozolimy. Dowódców sił operacyjnych uczulano przy tym, że mają bezwzględnie unikać jakichkolwiek incydentów zbrojnych z wojskami jordańskimi, aby nie sprowokować w ten sposób Jordańczyków do zaangażowania się w walki.
Układ sił.
Siły arabskie.
Obszar pomiędzy Betlejem a wioską Bajt Dżibrin zajmowało wschodnie skrzydło wojsk egipskich. Stacjonowało tutaj około 2 tys. arabskich ochotników, którymi dowodził Ibrahim Osman Shawkat. Dodatkowo w tym obszarze znajdowały się dwie jednostki jordańskiego Legionu Arabskiego, dysponujące kilkoma pojazdami opancerzonymi.
Siły żydowskie.
Zadanie przeprowadzenia operacji "Ha-Har" otrzymała Brygada „Harel”, dowodzona przez Josefa Tabenkina.
Przebieg operacji.
Operacja "Ha-Har" rozpoczęła się w nocy z 19 na 20 października 1948 roku od zgrupowania Brygady „Harel” w rejonie dzisiejszego miasta Bet Szemesz. 4 Batalion rozpoczął stąd natarcie zajmując wioski Al-Buradż i Dajr al-Hawa. 5 Batalion zajął wioskę Dajr Aban, natomiast 6 Batalion wioskę Sufla. W ciągu dnia bez walki zajęto klasztor Bajt Jimal.
W kolejną noc z 20 na 21 października kontynuowano natarcie. 4 Batalion zajął kolejne wioski Dajr al-Szeik, Bajt Umm al-Majs i Ras Abu Ammar. 6 Batalion wioski Jarasz i Bajt Itab. W ciągu dnia zajęto wioski al-Tannur, al-Umur i Bajt Nattif. Mieszkańcy wszystkich zajmowanych wiosek uciekali w panice przez nacierającymi wojskami izraelskimi, które za każdym razem równały wszystkie domy z ziemią. Również siły arabskich ochotników w popłochu wycofywały się, nie nawiązując walki z Izraelczykami. Było to wywołane napływającymi doniesieniami o porażkach wojsk egipskich na południowym froncie. Rankiem 21 października upadło miasto Beer Szewa, odcinając drogi zaopatrzenia dla zgrupowania wojsk stacjonujących w rejonie Hebronu i Betlejem. W rezultacie większość egipskich oficerów uciekła z tego rejonu, pozostawiając swoich żołnierzy samemu. Jordańczycy podjęli próbę ratowania sytuacji i wysłali kompanię żołnierzy dowodzonych przez brytyjskiego oficera w celu ponownego zorganizowania arabskich ochotników aby stworzyć nową linię obrony. Próba ta jednak zakończyła się niepowodzeniem, a jordańskie działania ograniczyły się do wystawienia blokady drogowej na południe od Betlejem.
W dniu 21 października jeden z batalionów dołączył do operacji "Jekew", wspierając działania Brygady „Ecjoni”, podczas gdy reszta sił chciała kontynuować natarcie w kierunku Bajt Dżala. Dowódcy otrzymali jednak wyraźny rozkaz od premiera Dawida Ben Guriona, aby wstrzymać natarcie. Ben Gurion obawiał się starcia z Jordańczykami, co mogło sprowokować Legion Arabski do włączenia się do walk. Jigal Allon uznał tę decyzję za wielki błąd, w wyniku którego ze względów politycznych i strategicznych utracono Gusz Ecjon. Całą sytuację wykorzystały wojska egipskie, które wraz z arabskimi ochotnikami wycofały się z Betlejem do Hebronu. Ich pozycje zajął Legion Arabski.
W tej sytuacji siły Brygady „Harel” skierowały się na południe i w nocy z 22 na 23 października zajęły wioskę az-Zakarija, a następnie połączyły się z Brygadą Giwati z operacji Jo’aw.
Reakcje i następstwa.
Operacja "Ha-Har" zakończyła się sukcesem Izraelczyków. Linia zajęta przez Brygadę „Harel” w Szefeli i Judei stała się linią zawieszenia broni pomiędzy Izraelem a Jordanią na początku 1949 roku.

</doc>
<doc id="2445201" url="https://pl.wikipedia.org/wiki?curid=2445201" title="Xenentodon">
Xenentodon

Xenentodon – rodzaj ryb z rodziny belonowatych (Belonidae).
Klasyfikacja.
Gatunki zaliczane do tego rodzaju :

</doc>
<doc id="2445203" url="https://pl.wikipedia.org/wiki?curid=2445203" title="Plac Bernardyński we Lwowie">
Plac Bernardyński we Lwowie

Plac Bernardyński (ukr. "Soborna Płoszcza") – plac we Lwowie położony pomiędzy placem Halickim a ulicą Iwana Franki (dawniej Pańska, potem Piłsudskiego). Znajduje się przy nim kościół św. Andrzeja i klasztor Bernardynów.

</doc>
<doc id="2445206" url="https://pl.wikipedia.org/wiki?curid=2445206" title="Paweł Siestrzewitowski">
Paweł Siestrzewitowski

Paweł Siestrzewitowski herbu Leszczyc – sędzia ziemski mielnicki, burgrabia grodzki mielnicki.
W 1764 roku wyznaczony komisarzem do pogłównego żydowskiego. Członek konfederacji Adama Ponińskiego w 1773 roku. Jako poseł ziemi mielnickiej na Sejm Rozbiorowy 1773–1775 wszedł w skład delegacji wyłonionej pod naciskiem dyplomatów trzech państw rozbiorczych, mającej przeprowadzić rozbiór. 18 września 1773 roku podpisał traktaty cesji przez Rzeczpospolitą Obojga Narodów ziem zagarniętych przez Rosję, Prusy i Austrię w I rozbiorze Polski.

</doc>
<doc id="2445223" url="https://pl.wikipedia.org/wiki?curid=2445223" title="Poblana">
Poblana

Poblana – rodzaj ryb z rodziny Atherinopsidae.
Klasyfikacja.
Gatunki zaliczane do tego rodzaju :

</doc>
<doc id="2445243" url="https://pl.wikipedia.org/wiki?curid=2445243" title="Membras">
Membras

Membras – rodzaj ryb z rodziny Atherinopsidae.
Klasyfikacja.
Gatunki zaliczane do tego rodzaju :

</doc>
<doc id="2445247" url="https://pl.wikipedia.org/wiki?curid=2445247" title="Jan van Burgsteden">
Jan van Burgsteden

Johannes Gerardus Maria van Burgsteden SSS (ur. 8 grudnia 1935 w Achterveld) – holenderski biskup rzymskokatolicki, biskup pomocniczy diecezji Haarlem-Amsterdam w latach 2000-2011.
Życiorys.
Święcenia kapłańskie otrzymał 15 marca 1964 w zgromadzeniu sakramentynów. Był m.in. przełożonym holenderskiej prowincji swego zgromadzenia (1987-1999).
Episkopat.
24 czerwca 2000 Jan Paweł II mianował go biskupem pomocniczym diecezji Haarlem, ze stolicą tytularną "Thibilis". Sakry biskupiej udzielił mu bp Jos Punt.
25 października 2011 papież przyjął jego rezygnację z urzędu, złożoną ze względu na wiek.

</doc>
<doc id="2445248" url="https://pl.wikipedia.org/wiki?curid=2445248" title="Johannes Gerardus Maria van Burgsteden">
Johannes Gerardus Maria van Burgsteden



</doc>
<doc id="2445252" url="https://pl.wikipedia.org/wiki?curid=2445252" title="Andrzej Lewandowski (polityk)">
Andrzej Lewandowski (polityk)

Andrzej Lewandowski (ur. 18 kwietnia 1954 w Darłowie) – polski polityk, technolog i samorządowiec, poseł na Sejm VII kadencji.
Życiorys.
Ukończył studia z zakresu technologii maszyn na Wydziale Mechanicznym Wyższej Szkoły Inżynierskiej w Koszalinie. Zawodowo pracował jako technolog w Fabryce Maszyn Rolniczych w Darłowie, a od 1986 jako zastępca kierownika w przedsiębiorstwie energetyki cieplnej. Przez wiele lat zasiadał w Miejsko-Gminnej Radzie Narodowej i radzie miejskiej Darłowa (1984–1988 i 1990–1998). Po wyborach samorządowych w 1990 z rekomendacji Komitetu Obywatelskiego objął stanowisko burmistrza Darłowa, które zajmował do 1994.
W III RP był członkiem kolejno Kongresu Liberalno-Demokratycznego, Unii Wolności i Partii Demokratycznej. Po odejściu z urzędu burmistrza pracował jako dyrektor i wicedyrektor Zarządu Obiektów Sportowych w Koszalinie, a od 2005 jako dyrektor Miejskiego Zarządu Budynków Komunalnych w Darłowie. Od 1998 do 2002 po raz pierwszy wchodził w skład rady powiatu sławieńskiego. Do rady powiatu kandydował też bez powodzenia w 2006, mandat objął po rezygnacji Arkadiusza Klimowicza. W V kadencji samorządu (2006–2010) sprawował urząd starosty powiatu sławieńskiego. Wkrótce po rozpoczęciu urzędowania wstąpił do Platformy Obywatelskiej, jednak pod koniec kadencji wskutek konfliktu wewnątrz partii opuścił to ugrupowanie.
W wyborach w 2010 startował bezskutecznie do rady powiatu z ramienia lokalnego komitetu wyborczego. Przez kilka miesięcy pozostawał bezrobotny. W wyborach parlamentarnych w 2011 uzyskał mandat poselski, kandydując z 1. miejsca na liście Ruchu Palikota w okręgu koszalińskim i otrzymując 11 128 głosów. W październiku 2013, w wyniku przekształcenia Ruchu Palikota, został działaczem partii Twój Ruch. W marcu 2015, po rozpadzie klubu poselskiego TR, znalazł się w kole Ruch Palikota. W wyborach w 2015 nie uzyskał poselskiej reelekcji. W wyborach w 2019 był przedstawicielem TR na liście SLD do Sejmu, w których z wynikiem 2260 głosów nie uzyskał mandatu.

</doc>
<doc id="2445254" url="https://pl.wikipedia.org/wiki?curid=2445254" title="Nina Andryczówna">
Nina Andryczówna



</doc>
<doc id="2445256" url="https://pl.wikipedia.org/wiki?curid=2445256" title="Czekając na barbarzyńców (wiersz)">
Czekając na barbarzyńców (wiersz)

Czekając na barbarzyńców – wiersz Konstandinosa Kawafisa opublikowany w 1904 r. w tomie "Wiersze" (nwgr. "Ποιήματα"). Wiersz powstał w 1898 r. w Aleksandrii pod wpływem wydarzeń w Sudanie, gdzie Anglicy tłumili powstanie Mahdiego i podbijali kraj.
Wiersz stanowił inspirację dla wielu późniejszych artystów. Tytuł utworu zapożyczył np. noblista John Maxwell Coetzee do swej książki wydanej w 1980 r. (zob. "Czekając na barbarzyńców").
Na język polski wiersz ten tłumaczyli Zygmunt Kubiak, Nikos Chadzinikolau, Janusz Strasburger, Antoni Libera oraz Ireneusz Kania. Przekłady wiersza były zamieszczane w antologiach poezji nowogreckiej oraz w tomikach wierszy Kawafisa.

</doc>
<doc id="2445261" url="https://pl.wikipedia.org/wiki?curid=2445261" title="Melanorhinus">
Melanorhinus

Melanorhinus – rodzaj ryb z rodziny Atherinopsidae.
Klasyfikacja.
Gatunki zaliczane do tego rodzaju :

</doc>
<doc id="2445268" url="https://pl.wikipedia.org/wiki?curid=2445268" title="Labidesthes sicculus">
Labidesthes sicculus

Labidesthes sicculus – gatunek ryby z rodziny Atherinopsidae, jedyny przedstawiciel rodzaju "Labidesthes".

</doc>
<doc id="2445270" url="https://pl.wikipedia.org/wiki?curid=2445270" title="Edward Boniecki">
Edward Boniecki

Edward Boniecki (ur. 1962) – polski historyk literatury, eseista, krytyk literacki. Profesor Instytutu Badań Literackich Polskiej Akademii Nauk. Współpracownik Pracowni Literatury Modernizmu w Europie Środkowo-Wschodniej w Instytucie Literatury Polskiej Uniwersytetu Warszawskiego.
Studiował polonistykę (Uniwersytet Warszawski) i filozofię (Akademia Teologii Katolickiej). Doktoryzował się w 1993 pracą "Struktura „nagiej duszy”. Studium o Stanisławie Przybyszewskim", habilitował w 1999 pracą "Modernistyczny dramat ciała. Maria Komornicka". Publikował m.in. w „Znaku”, „Odrze”, „Twórczości”, „Pamiętniku Literackim”, „Muzyce” i włoskim kwartalniku „Prometeo”. Interesują go zagadnienia antropologiczne literatury Młodej Polski oraz związki między literaturą a innymi sztukami, zwłaszcza muzyką. Znawca spuścizny Karola Szymanowskiego, uczestnik międzynarodowych konferencji muzykologicznych, jeden z autorów Encyklopedii Muzycznej PWM. Laureat Nagrody im. Karola Szymanowskiego (2015).

</doc>
<doc id="2445273" url="https://pl.wikipedia.org/wiki?curid=2445273" title="1,3-Benzodioksol">
1,3-Benzodioksol

Benzodioksol – organiczny, heterocykliczny związek chemiczny, zbudowany jest z pierścienia benzenowego i połączonego z nim pierścienia dioksolanowego.

</doc>
<doc id="2445274" url="https://pl.wikipedia.org/wiki?curid=2445274" title="Adeodato (kardynał S. Lorenzo in Damaso)">
Adeodato (kardynał S. Lorenzo in Damaso)



</doc>
<doc id="2445280" url="https://pl.wikipedia.org/wiki?curid=2445280" title="Mocarstwa świata. Narodziny, rozkwit, upadek">
Mocarstwa świata. Narodziny, rozkwit, upadek

Mocarstwa świata. Narodziny, rozkwit, upadek. Przemiany gospodarcze i konflikty zbrojne w latach 1500–2000 (ang. "The Rise and Fall of the Great Powers: Economic Change and Military Conflict From 1500 to 2000") – książka autorstwa Paula Kennedy’ego, opublikowana po raz pierwszy w 1987 (wydanie polskie w 1994).
Jest to historia świata lat 1500–2000, widziana przez pryzmat starcia wielkich mocarstw w rywalizacji o władzę nad światem. Kennedy dokonał w niej syntezy czynników politycznych z ekonomicznymi. Książka znalazła się na liście najlepiej sprzedawanych pozycji dziennika „The New York Times” w 1988.
Układ książki.
Tytuły w jęz. angielskim (polskie tłumaczenie)
1. Strategy and Economics in the Preindustrial World (Strategia i gospodarka w świecie przedprzemysłowym)
1.1. The Rise of the Western World (Wzrost świata zachodniego)
1.2. The Habsburg Bid for Mastery, 1519–1659 (Walka Habsburgów o dominację 1519–1659)
1.3. Finance, Geography, and the Winning of Wars, 1660–1815 (Finanse, geografia i wygrywanie wojen, 1660–1815)
2. Strategy and Economics in the Industrial Era (Strategia i gospodarka w erze przemysłowej)
2.1. Industrialization and the Shifting Global Balances, 1815–1885 (Industralizacja i zachwianie globalnej równowagi, 1815–1885)
2.2. The Coming of a Bipolar World and the Crisis of the „Middle Powers”: Part One, 1885–1918 (Nadejście świata dwubiegunowego i kryzys średnich mocarstw: cz. 1, 1885–1918)
2.3. The Coming of a Bipolar World and the Crisis of the „Middle Powers”: Part Two, 1919–1942 (Nadejście świata dwubiegunowego i kryzys średnich mocarstw: cz. 2, 1919–1945)
3. Strategy and Economics Today and Tomorrow (Strategia i gospodarka dzis i jutro)
3.1. Stability and Change in a Bipolar World, 1943–1980 (Stabilizacja i zmiana w świecie dwubiegunowym, 1943–1980)
3.2. To the Twenty-first Century (Ku dwudziestemu pierwszemu wiekowi)
Główne założenia.
Zdaniem autora zasadniczym źródłem potęgi wielkich mocarstw jest ich potencjał militarny oraz względny wobec innych mocarstw poziom gospodarki. Na przykład w XVIII wieku Zjednoczone Prowincje Niderlandów były najbogatszym krajem Europy, a Rosja najbiedniejszym, lecz mimo to Holendrzy doznali upadku, a Rosjanie wzrośli w siłę. Materialna siła państwa rzutuje na jego możliwości polityczne w okresie pokoju, stanowiąc skuteczne narzędzie. Kiedy jednak wybucha wojna, to okazuje się, że ostatecznie decyduje różnica potencjałów.
Obraz czasoprzestrzenny
Wizję historii świata według Kennedy’ego można przedstawić w następujący sposób:

</doc>
<doc id="2445284" url="https://pl.wikipedia.org/wiki?curid=2445284" title="Halon">
Halon



</doc>
<doc id="2445288" url="https://pl.wikipedia.org/wiki?curid=2445288" title="2. Fußball-Bundesliga (1974/1975)">
2. Fußball-Bundesliga (1974/1975)

Sezon 1974/75 2. Fußball-Bundesligi - 1. edycja rozgrywek niemieckiej 2. Fußball-Bundesligi w piłce nożnej.
Nowa liga została zainaugurowana po reorganizacji drugiego poziomu rozgrywek piłkarskich w Niemczech. Wcześniej (w latach 1963-74) drugą klasą rozgrywkową była Regionalliga. Rozgrywki toczyły się w dwóch grupach: Nord (Północ) oraz Süd (Południe) i występowało w nich po 20 drużyn. Po zakończeniu sezonu mistrzowie grup awansowali bezpośrednio do Bundesligi, a wicemistrzowie grali w barażu o awans do Bundesligi. Cztery ostatnie drużyny z każdej grupy spadały do Amateurligi. 
Nord (Północ).
Drużyny.
W 2. Bundeslidze w grupie Nord w sezonie 1974/75 występowało 20 drużyn.
Süd (Południe).
Drużyny.
W 2. Bundeslidze w grupie Süd w sezonie 1974/75 występowało 20 drużyn.

</doc>
<doc id="2445289" url="https://pl.wikipedia.org/wiki?curid=2445289" title="Chirostoma">
Chirostoma

Chirostoma – rodzaj ryb z rodziny Atherinopsidae.
Klasyfikacja.
Gatunki zaliczane do tego rodzaju :

</doc>
<doc id="2445290" url="https://pl.wikipedia.org/wiki?curid=2445290" title="Giulio (biskup Palestriny)">
Giulio (biskup Palestriny)



</doc>
<doc id="2445293" url="https://pl.wikipedia.org/wiki?curid=2445293" title="ICSU">
ICSU



</doc>
<doc id="2445298" url="https://pl.wikipedia.org/wiki?curid=2445298" title="Colpichthys">
Colpichthys

Colpichthys – rodzaj ryb z rodziny Atherinopsidae.
Klasyfikacja.
Gatunki zaliczane do tego rodzaju :

</doc>
<doc id="2445300" url="https://pl.wikipedia.org/wiki?curid=2445300" title="Efika">
Efika

EFIKA (EFIKA 5200B) – małogabarytowa płyta główna produkowana przez Genesi.
Płyta posiada na stałe zamontowany (wlutowany) 32-bitowy procesor MPC5200B taktowany częstotliwością 400 MHz. Jest to procesor o architekturze RISC rodziny PowerPC produkowany przez Freescale. Rolę BIOS-u pełni Open Firmware.
Efika została wyposażona w 128 MB pamięci DDR SDRAM (266 MHz), która podobnie jak procesor jest na stałe wlutowana w płytę. Prawdopodobnie istnieje możliwość zwiększenia jej pojemności poprzez dolutowanie dodatkowych pamięci w wolne punkty lutownicze znajdujące się na spodniej części płyty, dodanie niezbędnych elementów dyskretnych oraz modyfikację firmware’u. Nie odnotowano jednak ani jednej udanej takiej modyfikacji.
Płyta posiada jeden slot PCI (kompatybilny z 33 MHz i 66 MHz, 3,3 V), który można za pomocą specjalnego adaptera (dostarczonego wraz z płytą) zamienić na slot AGP 1x. Dzięki temu EFIKA może współpracować z całkiem wydajnymi (w odniesieniu do samej płyty) kartami graficznymi AGP 1x. Najbardziej wydajną kartą tego typu jest ATI Radeon 9250.
Płyta została wyposażona również w kontroler IDE, zakończony 44-pinowym złączem typu żeńskiego przeznaczonym do podłączenia dysku twardego 2,5" i umiejscowienia go bezpośrednio nad płytą.
Ponadto Efika posiada typowe interfejsy takie jak: dwa złącza USB 1.1, port RS-232, interfejs sieciowy 10/100Mb/s oraz złącza układów dźwiękowych (wejście/wyjście liniowe, wejście mikrofonowe i cyfrowe wyjście optyczne). Ponadto na samej płycie są dostępne interfejsy: złącze zasilanie ATX, interfejs IrDA, złącza audio (wejścia audio: CD_IN, VID_IN, AUX_IN, MIC oraz wyjście słuchawkowe HP).
Na płycie Efika można uruchomić wiele różnych systemów operacyjnych - są to dystrybucje systemu GNU/Linux wydanych na platformę PowerPC (np. Debian i Crux) oraz system MorphOS.
Wymiary płyty głównej są niestandardowe i wynoszą: 118 mm × 153 mm × 38 mm.
Płyta pojawiła się w 2006 roku, jednak najpierw była dostępna tylko w ramach programu developerskiego.
W sprzedaży dla zwykłych użytkowników była dostępna od 2007 roku, również w tym samym roku firma Genesi ogłosiła koniec produkcji.

</doc>
<doc id="2445302" url="https://pl.wikipedia.org/wiki?curid=2445302" title="Czynnik utleniający">
Czynnik utleniający



</doc>
<doc id="2445303" url="https://pl.wikipedia.org/wiki?curid=2445303" title="Portam Fidei">
Portam Fidei



</doc>
<doc id="2445307" url="https://pl.wikipedia.org/wiki?curid=2445307" title="Janina Macherska">
Janina Macherska

Janina Macherska (ur. 16 czerwca 1895 w Warszawie, zm. 25 kwietnia 1964 tamże) – polska aktorka teatralna i filmowa.
Życiorys.
Urodziła się w rodzinie Antoniego Grudowskiego (1860–1901) i Eugenii z Arciszewskich (zm. 1934). Ukończyła szkołę średnią S. Tołwińskiej w Warszawie. Uczęszczała do klasy dramatycznej przy Warszawskim Towarzystwie Muzycznym, którą ukończyła z odznaczeniem w 1913. Debiutowała w Warszawie, gdzie początkowo była związana ze scenami kabaretowymi m.in. Qui Pro Quo. Od 1919 była żoną aktora Włodzimierza Macherskiego (1892–1964). W 1928 zagrała na scenach dramatycznych w Warszawie (Teatr Polski, Narodowy, Mały, Letni), gdzie występowała do 1939 poza sezonem 1931/1932, gdy występowała na deskach teatru w Łodzi. W 1934 po raz pierwszy zagrała w filmie, było to "Przebudzenie" w reżyserii Aleksandra Forda.
W czasie II wojny światowej pracowała jako kelnerka w kawiarni „Sztuka” w Warsza­wie, potem w restauracji w Konstancinie.
W 1945 weszła w skład trupy aktorskiej w Teatrze Wojska Polskiego, wraz z którym od 1946 występowała w Teatrze Wojska Polskiego w Łodzi. W 1949 powróciła do Warszawy, otrzymała angaż w Teatrze Polskim, gdzie występowała aż do śmierci. Poza grą aktorska wykładała w warszawskiej Państwowej Wyższej Szkole Teatralnej, a także wchodziła w skład Zarządu Głównego Stowarzyszenia Polskich Artystów Teatralnych i Filmowych z ramienia którego sprawowała pieczę nad Schroniskiem Artystów Weteranów Scen Polskich w Skolimowie.
Zmarła nagle 25 kwietnia 1964. Spoczywa razem z rodzicami na cmentarzu Powązkowskim (kwatera 77-3-23).

</doc>
<doc id="2445308" url="https://pl.wikipedia.org/wiki?curid=2445308" title="Atherinopsis">
Atherinopsis



</doc>
<doc id="2445311" url="https://pl.wikipedia.org/wiki?curid=2445311" title="Ateryna smugobok">
Ateryna smugobok

Ateryna smugobok ("Atherinops affinis") – gatunek ryby z rodziny Atherinopsidae, jedyny przedstawiciel rodzaju "Atherinops", szeroko rozprzestrzeniony w przybrzeżnych wodach północno-wschodniego Pacyfiku. Czasami nazywany jest "smugobokiem", ale pod tą nazwą opisywana jest zwykle ateryna atlantycka ("Atherina hepsetus").
Ateryna smugobok osiąga przeciętnie 15–30 cm, maksymalnie do 36 cm długości. Żywi się głównie zooplanktonem. Jest łowiona komercyjnie i na wędkę.

</doc>
<doc id="2445315" url="https://pl.wikipedia.org/wiki?curid=2445315" title="Rodolfo (kardynał S. Lucia)">
Rodolfo (kardynał S. Lucia)



</doc>
<doc id="2445320" url="https://pl.wikipedia.org/wiki?curid=2445320" title="Pearl Jam 1993 European and North American Tour">
Pearl Jam 1993 European and North American Tour

Pearl Jam 1993 European and North American Tour – trzecia trasa koncertowa zespołu Pearl Jam, która odbyła się w 1993 r. Obejmowała 12 koncertów w Ameryce Północnej i 13 w Europie.

</doc>
<doc id="2445321" url="https://pl.wikipedia.org/wiki?curid=2445321" title="Pietro (kardynał S. Maria in Via Lata)">
Pietro (kardynał S. Maria in Via Lata)



</doc>
<doc id="2445324" url="https://pl.wikipedia.org/wiki?curid=2445324" title="Taipei Exchanges">
Taipei Exchanges

Taipei Exchanges (mand. 第36個故事) – tajwańska komedia filmowa z 2010 roku w reżyserii i ze scenariuszem Hsiao Ya-chuana.
Opis fabuły.
Siostry Doris i Josie otwierają wspólnie kawiarnię w Tajpej. Doris zawsze marzyła, aby utrzymywać się z przyrządzanych przez siebie kaw i deserów, dąży do perfekcji w ich wyrobie, to jej pasja i ambicja. Z kolei Josie liczy po prostu na wzbogacenie się u boku siostry. Za sprawą zbiegu okoliczności, podczas uroczystego otwarcia lokalu ludzie przynoszą do niego mnóstwo zbędnych rzeczy, takich jak stare zabawki, bibeloty czy inne przedmioty, których nie potrzebują już w domu. Josie wpada na pomysł, aby uruchomić na terenie kawiarni wymianę – możesz wziąć dowolną rzecz, ale w zamian musisz oddać coś swojego. Przedmiotu nie można po prostu kupić, konieczna jest wymiana. Inicjatywa ta szybko zyskuje kawiarni popularność i opinię miejsca niepowtarzalnego.
Obsada.
i inni
Produkcja i dystrybucja.
Film został zrealizowany w całości na terenie Tajpej. Na potrzeby jego produkcji urządzona została prawdziwa kawiarnia, która po zakończeniu zdjęć rozpoczęła normalną działalność i istnieje do dziś, bazując na dużej popularności, jaką film zdobył wśród tajwańskiej publiczności.
Tajwańska premiera filmu miała miejsce 14 maja 2010 roku. W Polsce został po raz pierwszy oficjalnie pokazany 19 października 2011, jako film otwarcia Festiwalu Pięć Smaków w Warszawie, poświęconego kinu i kulturze Azji.

</doc>
<doc id="2445333" url="https://pl.wikipedia.org/wiki?curid=2445333" title="Giuseppe Anfossi">
Giuseppe Anfossi

Giuseppe Anfossi (ur. 7 marca 1935 w Marebbe) – włoski duchowny katolicki, biskup Aosty w latach 1994-2011.
Święcenia kapłańskie otrzymał 28 czerwca 1959. W 1974 ukończył studia na Uniwersytecie w Urbino.
30 grudnia 1994 papież Jan Paweł II mianował go ordynariuszem diecezji Aosta. Sakry biskupiej udzielił mu 22 stycznia 1995 kard. Giovanni Saldarini.
9 listopada Benedykt XVI przyjął jego rezygnację złożoną ze względu na wiek. Jego następcą został Franco Lovignana.

</doc>
<doc id="2445336" url="https://pl.wikipedia.org/wiki?curid=2445336" title="Aghireşu">
Aghireşu



</doc>
<doc id="2445343" url="https://pl.wikipedia.org/wiki?curid=2445343" title="Pietro (kardynał S. Pudenziana)">
Pietro (kardynał S. Pudenziana)



</doc>
<doc id="2445356" url="https://pl.wikipedia.org/wiki?curid=2445356" title="Oktawian Augustynowicz">
Oktawian Augustynowicz

Oktawian Augustynowicz (ur. około 1817 na Wołyniu, zm. w 1887 w Petersburgu) – polski filantrop, generał armii rosyjskiej. 
Absolwent liceum w Klewaniu na Wołyniu, w 1835 r. podjął studia prawnicze na Uniwersytecie Kijowskim. Po rozbiciu organizacji Konarskiego przez władze carskie Augustynowicz jako zaangażowany w ten ruch został aresztowany, a później wcielony do armii rosyjskiej i studiów nie ukończył. Służył na Kaukazie, a później w oddziałach gwardyjskich w Carskim Siole osiągając stopień generała majora. Mieszkając już w Petersburgu stworzył fundusz stypendialny dla polskich studentów w tym mieście, na co zapisał swój majątek.

</doc>
<doc id="2445358" url="https://pl.wikipedia.org/wiki?curid=2445358" title="Yagan">
Yagan



</doc>
<doc id="2445369" url="https://pl.wikipedia.org/wiki?curid=2445369" title="Pietro (biskup Tusculum)">
Pietro (biskup Tusculum)



</doc>
<doc id="2445393" url="https://pl.wikipedia.org/wiki?curid=2445393" title="Monika Borzym">
Monika Borzym

Monika Borzym (ur. 3 marca 1990) – polska wokalistka jazzowo-soulowa i dziennikarka radiowa.
Wykształcenie.
Ukończyła z wyróżnieniem naukę w szkole muzycznej pierwszego stopnia "Brillante" w Warszawie, w klasie fortepianu. W 2003 uczyła się w warszawskim Zespole Państwowych Szkół Muzycznych im. Fryderyka Chopina, w klasie fortepianu u pedagoga Emiliana Madeya. 
Od sierpnia 2005 do czerwca 2006 przebywała w Stanach Zjednoczonych, gdzie kontynuowała edukację ogólną oraz śpiewała w szkolnym chórze i zespole w John Hersey High School. We wrześniu zaczęła naukę na wydziale piosenki i naukę wokalistyki jazzowej w Zespole Państwowych Szkół Muzycznych im. Fryderyka Chopina w Warszawie.
Obecnie studiuje psychoseksuologię.
Kariera muzyczna.
Wraz z Zespołem Państwowych Szkół Muzycznych im. Fryderyka Chopina wystąpiła na festiwalu New Trire, podczas którego otrzymała wyróżnienie w kategorii "Outstanding Solist". Technikę improwizacji i harmonii jazzowej zaczęła poznawać w Chicago od wokalistki Gail Bisesi.
W 2007 zajęła drugie miejsce na Międzynarodowym Festiwalu Wokalistów Jazzowych. Wystąpiła na benefisach kilku aktorów i na gali Festiwalu Muzyki Filmowej w Łodzi. W 2008 otrzymała stypendium w University of Miami Frost School of Music. Jej nauczycielami byli muzycy jazzowi, m.in.: Lisanne Lyons, Dante Luciani, Chuck Bergeron, Larry Lapin, Greg Gisbert.
Podczas Jazz Jamboree w 2009 była jedynym polskim wykonawcą i jedyną kobietą zaproszoną przez Michała Urbaniaka do występu podczas koncertu w Sali Kongresowej. W maju 2010 podpisała kontrakt płytowy z wytwórnią Sony Music Entertainment Poland. W październiku 2011 wydała debiutancki album studyjny, zatytułowany "Girl Talk", który zrealizowała we współpracy z producentem muzycznym Matta Piersona. W 2013 wydała drugi album pt. "My Place".
28 października 2016 wydała trzeci album studyjny pt. "Back to the Garden", na którym znalazły się jej interpretacje utworów z repertuaru Joni Mitchell. W lipcu 2017 zaprezentowała album pt. "Jestem przestrzeń", na którym umieściła utwory z wierszami Anny Świrszczyńskiej.
W 2020 ukazał się album "Monika Borzym śpiewa stare piosenki". Oprócz tytułowych „starych piosenek” (tworzonych w dwudziestoleciu międzywojennym) znalazł się tam również utwór "Takie ciało" ze słowami Artura Andrusa, będący pochwałą dla idei ciałopozytywności, z którą artystka się identyfikuje. Kolejną piosenką z tekstem Andrusa, którą Borzym zaśpiewała, było zainspirowane trwającą wówczas pandemią "Ty tu, ja tam tango". Teledysk miał premierę w lutym 2021 roku; obok autora tekstu wystąpiła w nim Joanna Kołaczkowska.
Borzym i Andrus wykonali wspólnie piosenkę promującą film Kingi Dębskiej "Zupa nic" z 2021, noszącą taki sam tytuł.
Od 30 lipca 2021 prowadzi cotygodniową audycję muzyczną pt. "Muzyczny gabinet terapeutyczny" na antenie Radia Nowy Świat"." Kilka tygodni wcześniej swoją premierę miała wykonywana przez nią wraz Jakubem Badachem, Wojciechem Waglewskim i Zbigniewem Zamachowskim piosenka pt. "Spotkajmy się w Nowym Świecie przy "Tangu Nowy Świat"". Utwór powstał z okazji pierwszej rocznicy działalności Radia Nowy Świat. 
Działalność pozamuzyczna.
Była uczestniczką programów rozrywkowych: "SuperSTARcie" (2014) i "Twoja twarz brzmi znajomo" (2017).
Jej rozbierane zdjęcia ukazały się na łamach polskiego wydania magazynu „Playboy” (maj 2019).
Życie prywatne.
21 maja 2010 poślubiła Makarego Janowskiego, syna Roberta Janowskiego. Po pięciu latach małżeństwa rozwiedli się. Aktualnie jest w związku z Michałem Bryndalem; w 2019 roku urodziło się ich dziecko.

</doc>
<doc id="2445422" url="https://pl.wikipedia.org/wiki?curid=2445422" title="Etyka (czasopismo)">
Etyka (czasopismo)

Etyka – polskie czasopismo naukowe poświęcone zagadnieniom filozofii moralności wydawane przez Instytut Filozofii Uniwersytetu Warszawskiego. Istnieje od 1966 roku, z przerwą w latach 1990-1993. 
Na łamach „Etyki” ukazują się artykuły z zakresu etyki teoretycznej, etyki stosowanej, historii etyki, historii idei etycznych, psychologii i socjologii moralności, dydaktyki etyki filozoficznej oraz teksty dotyczące współczesnych kontrowersji moralnych.
Na łamach „Etyki” publikowali tacy autorzy jak Tadeusz Kotarbiński, Maria Ossowska, Tadeusz Czeżowski, Ija Lazari-Pawłowska, Andrzej Grzegorczyk, Jacek Hołówka, Zbigniew Szawarski, Andrzej Szostek, Władysław Stróżewski, Stanisław Lem, Marian Przełęcki. 
Redaktorzy naczelni pisma: Marek Fritzhand (1966-1967), Henryk Jankowski (1968-1992), Barbara Skarga (1993-2006); od 2006 r. redaktorem naczelnym pisma jest Paweł Łuków. Pełne archiwum czasopisma dostępne jest na zasadach otwartego dostępu.

</doc>
<doc id="2445486" url="https://pl.wikipedia.org/wiki?curid=2445486" title="Thomas Jankowski">
Thomas Jankowski

Thomas „Tom” Jankowski (ur. 17 lutego 1989 r.) – angielski rugbysta polskiego pochodzenia występujący na pozycji lub . Reprezentant Polski.
Kariera.
Jankowski pochodzi z Hertfordshire, gdzie w wieku 9 lat zaczął uczęszczać do szkółki rugby. Pomimo trenowania w akademii Saracens, pozostał w Hertford. W wieku 17 lat dostał się do pierwszego składu. Niewiele później, mając 18 lat, został kapitanem drużyny hrabstwa Hertfordshire do lat 20.
W 2009 roku przeniósł się do Bedfordshire, by kształcić się na tamtejszym uniwersytecie. Jankowski studiuje na kierunku "Sport i Wychowanie Fizyczne"; w roku akademickim 2010/2011 otrzymał stypendium sportowe. Jednocześnie załapał się do drużyny Ampthill and Distrit. Po zwycięstwie w National League 3 (angielska piąta klasa rozgrywkowa) otrzymał wiadomość elektroniczną z Polskiego Związku Rugby z propozycją gry w biało-czerwonych barwach. Jankowski mógł zadebiutować w reprezentacji Polski z uwagi na narodowość dziadka. Pierwszy mecz w kadrze rozegrał 13 listopada 2010 roku przeciw Mołdawii. Z dwóch spotkań reprezentacji, przeciw Holandii (16.05.2011) i Czechom (15.10.2011), wykluczyły Jankowskiego kontuzje.
W 2011 roku występował w amerykańskim zespole Las Vegas Blackjacks, zaś w 2012 roku dołączył do drużyny Bahrain R.F.C..
Statystyki.
"Stan na dzień 1 czerwca 2013 r. Wynik reprezentacji Polski zawsze podany w pierwszej kolejności."

</doc>
<doc id="2445513" url="https://pl.wikipedia.org/wiki?curid=2445513" title="Ostatni dzień Christosa Milionisa">
Ostatni dzień Christosa Milionisa

Ostatni dzień Christosa Milionisa – ludowa pieśń grecka z tzw. cyklu kleftyckiego. Pieśń ta znalazła się w opracowanym przez Claude Fauriela zbiorze "Chants populaires de la Grèce moderne", którego pierwszy tom ukazał się drukiem w Paryżu w 1824 r. Zbiór ten został przygotowany na fali sympatii społeczeństwa francuskiego wobec Greków walczących o wolność i zawierał pieśni greckie, zebrane między Grekami żyjącymi w diasporze wraz z ich francuskim przekładem prozą. Choć pieśń została wydrukowana w 1824 r., najprawdopodobniej jest starsza, być może pochodzi z połowy XVIII w..
Bohaterem pieśni jest kleft (dosł. "rozbójnik", "złodziej") Christos Milionis, żyjący najprawdopodobniej w połowie XVIII w.. Nazwisko Milionis pochodzi od strzelby o długiej lufie, ładowanej od przodu. Pieśń opowiada o tym, iż na polecenie lokalnego możnowładcy tureckiego niejaki Sulejman wyrusza aby zabić Christosa. Spotyka go, pije z nim wino a rankiem ogłasza, że władca żąda jego głowy. Strzela do Christosa, lecz i ten zabija Sulejmana wołając, że za życia nie podda się Turkowi. 
Na język polski pieśń tę przełożył Zygmunt Kubiak i opublikował w wydanym w 1970 r. zbiorze "Antologia poezji nowogreckiej". W 2004 r. pieśń ta (pod tytułem "Na śmierć Christosa Milionisa") ukazała się w nowym przekładzie Małgorzaty Borowskiej i została zamieszczona w tomie "Gminna pieśń Greków" (seria "Arcydzieła literatury nowogreckiej", tom 2, s. 74-75).

</doc>
<doc id="2445566" url="https://pl.wikipedia.org/wiki?curid=2445566" title="The Custom House">
The Custom House

The Custom House (irl. "Teach an Chustaim") - neoklasycystyczny budynek z XVIII wieku w Dublinie w Irlandii. Budynek położony jest na północnym brzegu rzeki Liffey przy Custom House Quay (Dublin 1) między mostami: Butt Bridge i Talbot Memorial Bridge. Custom House jest siedzibą Departamentu środowiska, społeczności i samorządu lokalnego Republiki Irlandzkiej.
Budynek zaprojektowany został przez angielskiego architekta Jamesa Gandona jako nowa komora celna dla dublińskiego portu. Był to pierwszy tak duży projekt tego architekta i pierwszy tak duży wolnostojący publiczny budynek w Dublinie. Do prac nad nim Gandon zaprosił irlandzkich artystów i rzemieślników: kamieniarzy Henry'ego Darleya i Johna Semple'a oraz cieślę Hugh Henry'ego. Wszystkie cztery elewacje budynku udekorowane są płaskorzeźbami Edwarda Smytha przedstawiającymi główne rzeki Irlandii. Za posągi na kopule i zwieńczeniu budynku odpowiedzialny był inny artysta, Henry Banks. Po 10 latach budowy budynek oddano do użytku 7 listopada 1791 roku. Jego koszt wyniósł, olbrzymią jak na tamte czasy sumę, 200 tys. funtów.
Kiedy port przeniesiono w dół rzeki budynek przestał być używany jako komora celna i zaczęto używać go jako siedziby lokalnego rządu. Podczas wojny o niepodległość w 1921 Irlandzka Armia Republikańska spaliła budynek "świętując" zwycięstwo Sinn Féin w wyborach. Oryginalne wnętrza projektu Gandona zostały doszczętnie zniszczone przez pożar, a wieża z kopułą zawaliła się. Ogień zniszczył też liczne dokumenty i historyczne archiwa. Mimo osiągnięcia celu, jakim było zniszczenie budynku, IRA podczas ataku na Custom House i późniejszego odwrotu straciła wielu żołnierzy. Po podpisaniu traktatu angielsko-irlandzkiego budynek został odbudowany przez rząd Wolnego Państwa Irlandzkiego. Ślady odbudowy widoczne są do dziś. Rząd promując lokalne materiały użył do odbudowy irlandzkiego wapienia z Ardbraccan, który jest ciemniejszy niż pierwotny kamień z wyspy Portland. 
Kolejna restauracja i czyszczenie kamienia na budynku przeprowadzone zostały przez państwową agencję zajmującą się utrzymaniem i konserwacją zabytków Office of Public Works (OPW). Rozpoczęto je w latach 80. XX wieku i ukończono w 200-setną rocznicę oddania do użytku w 1991.

</doc>
<doc id="2445570" url="https://pl.wikipedia.org/wiki?curid=2445570" title="Custom House">
Custom House



</doc>
<doc id="2445689" url="https://pl.wikipedia.org/wiki?curid=2445689" title="Szyk V2">
Szyk V2

Szyk V2 – szyk wyrazów w zdaniu oznajmującym, w którym orzeczenie znajduje się na drugim miejscu niezależnie od tego, jaka część mowy zajmuje pozycję pierwszą. Występuje m.in. w językach germańskich: angielskim, niemieckim, niderlandzkim, szwedzkim, norweskim. W języku polskim, w którym nie obowiązuje szyk ścisły, orzeczenie często znajduje się na drugim miejscu.
Szyk V2 w języku szwedzkim.
Orzeczenie występuje zawsze na drugiej logicznej pozycji:

</doc>
<doc id="2445785" url="https://pl.wikipedia.org/wiki?curid=2445785" title="USS Phoenix (CL-46)">
USS Phoenix (CL-46)



</doc>
<doc id="2445836" url="https://pl.wikipedia.org/wiki?curid=2445836" title="Piętnastka (układanka)">
Piętnastka (układanka)

Piętnastka, "taquin" (z fr.), pot. „przesuwanka” – układanka zbudowana z pudełka, w którym znajduje się 15 kwadratowych klocków o jednakowych rozmiarach ułożonych w kwadrat 4×4 i ponumerowanych od 1 do 15. Jedno miejsce jest puste i umożliwia przesuwanie sąsiednich klocków względem siebie. Uważana jest za pierwowzór kostki Rubika.
Cel gry.
Celem gry jest ułożenie klocków w określony sposób, najczęściej w porządku rosnącym od 1 do 15 bądź innym określonym warunkami zadania, przez przesuwanie ich względem siebie w pudełku. Możliwe są również inne układy, jak również zastąpienie liczb rysunkiem lub hasłem słownym. Zamiana klocków miejscami jest niedozwolona.
Historia.
Początki układanki są nieznane. W 1878 roku amerykański specjalista zajmujący się grami Samuel Loyd rozpropagował układankę, choć najpewniej nie był to jego własny pomysł, a gra była znana wcześniej. Pierwszym zadaniem z użyciem układanki było doprowadzenie z układu dolnego rzędu 13 – 15 – 14 do układu rosnącego. Za rozwiązanie wyznaczono nagrodę 1000 dolarów. Wybuchła prawdziwa gorączka, lecz nikt nie znalazł prawidłowego rozwiązania, bo jest to niemożliwe.
Łatwo to pokazać. Gdyby pola w pudełku były pokolorowane w szachownicę, to każdy ruch sprawiałby, że miejsce puste znalazłoby się w polu o innym kolorze niż przed ruchem. Czyli aby z ułożenia, w którym klocki są ułożone rosnąco dojść do jakiegokolwiek innego ułożenia mającego puste miejsce w dolnym prawym rogu należy wykonać parzystą liczbę ruchów. Zatem każde ułożenie jakie można otrzymać wychodząc od ułożenia klocków w porządku rosnącym jest permutacją parzystą takiego ułożenia. Natomiast ułożenie, w którym jedynie klocki 14 oraz 15 zostały zamienione miejscami, a inne pozostają na swoich pierwotnych miejscach jest permutacją nieparzystą ułożenia rosnącego (dokładniej jest jej transpozycją) oraz ma puste miejsce w tym samym polu.
Można pokazać nawet więcej. Jeżeli ułożenia formula_1 oraz formula_2 mają puste pole w tym samym miejscu, to ułożenie formula_2 można otrzymać z ułożenia formula_1 wtedy i tylko wtedy, formula_2 jest parzystą permutacją formula_1.
Uogólnienia.
Naturalnym problemem wydaje się rozważanie tego, które ułożenia można otrzymać z których na planszach o innych wymiarach niż 4x4 czy nawet o innych kształtach. W ogólności, można przesuwać klocki między sąsiednimi wierzchołkami grafu spójnego. Okazuje się w takiej sytuacji, że jeżeli formula_7 jest prostym, grafem 2-spójnym, który nie jest ani grafem cyklicznym ani grafem dwudzielnym oraz jest różny od grafu formula_8 to każde ułożenie jest osiągalne z każdego innego.

</doc>
<doc id="2445847" url="https://pl.wikipedia.org/wiki?curid=2445847" title="1 Rosyjska Grupa przy Oddziale 1C sztabu XXXVIII Korpusu Armijnego">
1 Rosyjska Grupa przy Oddziale 1C sztabu XXXVIII Korpusu Armijnego

1 Rosyjska Grupa przy Oddziale 1C sztabu XXXVIII Korpusu Armijnego (ros. 1-я русскaя группa при отделе 1Ц штаба XXXVIII армейского корпуса)
Historia.
W 1942 r. we wsi Sludica w rejonie Lubania przy Oddziale 1C (wywiad i kontrwywiad) niemieckiego XXXVIII Korpusu Armijnego 18 Armii została sformowana niewielka grupa wojskowa złożona z b. jeńców wojennych-czerwonoarmistów i przedstawicieli miejscowej ludności. Liczyła ona 11 osób. Na jej czele stanął b. porucznik Armii Czerwonej Aleksiej G. Tulinow, który otrzymał pseudonim "Schmeling" lub "Schmeleng". Grupa była podporządkowana szefowi Oddziału 1C XXXVIII Korpusu Armijnego mjr. Skawronskiemu, który był Bałtyckim Niemcem. Jej działalność obejmowała obszar obwodu leningradzkiego i pskowskiego. Do zadań grupy należało prowadzenie działań wywiadowczych wśród partyzantów i miejscowej ludności, agitacja antysowiecka, uczestniczenie w przesłuchaniach schwytanych partyzantów, prowadzenie werbunku do niemieckich służb wywiadowczych. Na pocz. 1944 r. grupa przeszła na obszar okupowanej Estonii, potem Łotwy, trafiając ostatecznie do Prus Wschodnich, gdzie została rozformowana. Porucznik A. G. Tulinow pod koniec 1944 r. wstąpił do nowo formowanych Sił Zbrojnych Komitetu Wyzwolenia Narodów Rosji. Służył w oddziale wywiadowczym sztabu Sił Zbrojnych KONR.

</doc>
<doc id="2445857" url="https://pl.wikipedia.org/wiki?curid=2445857" title="Piętnastka">
Piętnastka



</doc>
<doc id="2445896" url="https://pl.wikipedia.org/wiki?curid=2445896" title="Aleksiej Tulinow">
Aleksiej Tulinow

Aleksiej Gieorgijewicz Tulinow, ros. Алексей Георгиевич Тулинов (ur. w 1915 r. we wsi Fiedino w obwodzie moskiewskim, zm. ?) – radziecki wojskowy (porucznik), współpracownik Abwehry, dowódca 1 Rosyjskiej Grupy przy Oddziale 1C sztabu XXXVIII Korpusu Armijnego, a następnie oficer oddziału wywiadowczego sztabu Sił Zbrojnych Komitetu Wyzwolenia Narodów Rosji podczas II wojny światowej.
W okresie międzywojennym służył w Armii Czerwonej. Pełnił funkcję komisarza politycznego na jednym z niedużych okrętów wojennych na Dalekim Wschodzie. W 1938 r. został aresztowany przez NKWD. Kilka miesięcy później wyszedł na wolność. Powrócił do marynarki wojennej jako zwykły marynarz Floty Bałtyckiej. Po ataku wojsk niemieckich na ZSRR 22 czerwca 1941 r., służył w stopniu porucznika w 1 Samodzielnej Brygadzie Piechoty Morskiej. Przeszedł na stronę Niemców. Osadzono go w obozie jenieckim w Wołosowie, gdzie pod koniec września tego roku został zwerbowany przez Abwehrę. Otrzymał pseudonim "Schmeling" lub "Schmeleng". Od końca 1941 r. był współpracownikiem Oddziału 1C (wywiad kontrwywiad) XXXVIII Korpusu Armijnego 18 Armii. W 1942 r. sformował przy oddziale kilkunastoosobową grupę wojskową, zajmującą się działaniami wywiadowczymi na obszarze obwodu leningradzkiego i pskowskiego. Pod koniec 1943 r. grupa przeszła do okupowanej Estonii, potem na Łotwę, a ostatecznie do Prus Wschodnich, gdzie została rozwiązana. Porucznik A. G. Tulinow pod koniec 1944 r. wstąpił do nowo formowanych Sił Zbrojnych Komitetu Wyzwolenia Narodów Rosji. Służył w oddziale wywiadowczym sztabu Sił Zbrojnych KONR. Do jego zadań należało prowadzenie działań wywiadowczych na bliskich tyłach Armii Czerwonej. Na pocz. maja 1945 r. wraz ze sztabem i częścią oddziałów "własowskich" poddał się Amerykanom, którzy kilka miesięcy później wydali go Sowietom. Dalsze jego losy są nieznane.

</doc>
<doc id="2446076" url="https://pl.wikipedia.org/wiki?curid=2446076" title="Salhate Djamalidine">
Salhate Djamalidine

Salhate Djamalidine (ur. 23 grudnia 1978 w Nanterre we Francji) – lekkoatletka z Komorów, płotkarka, olimpijka.
Startowała w biegu na 400 metrów przez płotki na igrzyskach w Atenach w 2004 – odpadła w 1 fazie.

</doc>
<doc id="2446082" url="https://pl.wikipedia.org/wiki?curid=2446082" title="Ensdorf">
Ensdorf

Niemcy:
Zobacz też:

</doc>
<doc id="2446111" url="https://pl.wikipedia.org/wiki?curid=2446111" title="Lamine Conteh">
Lamine Conteh

Lamine Conteh, właśc. Muhammad Lamine Conteh Al-Hidayah (ur. 17 stycznia 1976 we Freetown, zm. 5 maja 2022 w Kenema) – sierraleoński piłkarz grający na pozycji pomocnika.
Kariera klubowa.
Conteh urodził się w Sierra Leone, jednak karierę piłkarską rozpoczął w Belgii, w klubie Beerschot Antwerpia. W 1992 roku awansował do kadry pierwszej drużyny i w sezonie 1992/1993 zadebiutował w niej w drugiej lidze belgijskiej. W Beerschocie grał do końca sezonu 1994/1995, a latem 1995 przeszedł do niemieckiego drugoligowca, SV Meppen. Grał w nim przez dwa lata.
W 1998 roku Conteh wyjechał do Zjednoczonych Emiratów Arabskich i podpisał kontrakt z klubem Al-Wahda. W sezonie 2000/2001 wywalczył z nim mistrzostwo ZEA. Z Al-Wahdą zdobył też Puchar Prezydenta Zjednoczonych Emiratów Arabskich w 2000 roku i Superpuchar Zjednoczonych Emiratów Arabskich w 2002 roku. W sezonie 2002/2003 grał w innym klubie z ZEA, Al-Ahli Fujairah.
W 2003 roku Conteh przeszedł do malezyjskiego zespołu Perlis FA. Występował w nim w latach 2003–2007. W 2005 roku wywalczył mistrzostwo Malezji. Z Perlis FA zdobył też dwa Puchary Malezji (2004, 2006) i Tarczę Dobroczynności (2005).
W 2007 roku Conteh grał w indonezyjskim klubie Pelita Jaya, a karierę kończył w 2008 roku w malezyjskim Negeri Sembilan FA. Następnie wznowił ją i zaliczył dwa epizody w Chanthaburi FC i Perlis FA.
Kariera reprezentacyjna.
W reprezentacji Sierra Leone Conteh zadebiutował w 1994 roku. W tym samym roku został powołany do kadry na Puchar Narodów Afryki 1994. Na tym turnieju rozegrał jeden mecz, z Wybrzeżem Kości Słoniowej (0:4).
W 1996 roku Conteh rozegrał trzy mecze w Pucharze Narodów Afryki 1996: z Burkina Faso (2:1), z Algierią (1:2) i z Zambią (0:4). W kadrze narodowej grał do 2006 roku.

</doc>
<doc id="2446114" url="https://pl.wikipedia.org/wiki?curid=2446114" title="Suski">
Suski



</doc>
<doc id="2446117" url="https://pl.wikipedia.org/wiki?curid=2446117" title="Carlos Gallardo">
Carlos Gallardo

Carlos Gallardo (ur. 22 czerwca 1966 w Coahuila) – meksykański aktor i producent filmowy, sporadycznie także scenarzysta i reżyser. Często współpracuje ze swoim przyjacielem, Robertem Rodriguezem.
Życiorys.
Urodził się w Acuña w Meksyku w irlandzko – meksykańskiej rodzinie. Od dziecka marzył, by zajmować się kinem, więc przyjaciel ojca pożyczył mu 8 milimetrową kamerę, którą kręcił amatorskie filmy. W wieku 13 lat był już wprawnym reżyserem. Inspirował się twórczością Johna Carpentera i George’a Millera, jak również meksykańską kulturą i tradycją.
W 1992 razem z Robertem Rodriguezem nakręcił słynnego "El Mariachi", gdzie zagrał główną rolę. Nakręcony za 7000 dolarów i na pożyczonej szesnastomilimetrowej kamerze obraz został bardzo dobrze przyjęty i w 1993 wygrał Festiwal Filmowy w Sundance. Z kolei Gallardo za swoją rolę zdobył nagrodę Independent Spirit.
Nieoczekiwanie filmem zainteresowała się Columbia Pictures, która wprowadziła go do amerykańskich kin, a Rodriguez i Gallardo zyskali rozgłos w Hollywood.
Po sukcesie filmu "El Mariachi", Gallardo został współproducentem filmu "Desperado", który zapoczątkował amerykańską karierę Salmy Hayek i Antonia Banderasa. On sam także zagrał w nim niewielką rolę. Ten film otworzył mu drzwi do wielu nowych projektów, takich jak "Bravo" i "Single Action", w którym pełnił role producenta, reżysera, aktora i scenarzysty. W 2003 został producentem "", trzeciej części meksykańskiej trylogii Roberta Rodrigueza. Rok później zagrał główną rolę w thrillerze "Bandido" i współtworzył kolumbijski serial "Me amaras bajo la lluvia".
W 2007 Akademia Filmowa w uznaniu jego długoletniej pracy filmowca uhonorowała go oraz Roberta Rodrigueza nagrodą Oscar Night America. Stanowiła także wyraz uznania dla latynoskich filmowców.
W tym samym roku uczestniczył we wspólnym projekcie Roberta Rodrigueza i Quentina Tarantino "", gdzie pojawił się w niewielkiej roli. Jego późniejsze produkcje to m.in. dramat "Jazzed up Hoodlums", horror "Dead Hooker in a Trunk" oraz krótki futurystyczny western "The Price".
W filmie sensacyjnym "Apokalipsa zombie" ("Redcon-1", 2018) był zarówno producentem wykonawczym, jak i odtwórcą głównej roli jako sierżant Frederick Reeves.

</doc>
<doc id="2446119" url="https://pl.wikipedia.org/wiki?curid=2446119" title="Krzemowodór">
Krzemowodór



</doc>
<doc id="2446120" url="https://pl.wikipedia.org/wiki?curid=2446120" title="Julija Sotnikowa">
Julija Sotnikowa

Julija Władimirowna Sotnikowa, ros. Юлия Владимировна Сотникова (ur. 18 listopada 1970 w Wołgogradzie) – rosyjska lekkoatletka specjalizująca się w długich biegach sprinterskich, brązowa medalistka olimpijska z Sydney (2000) w biegu sztafetowym 4 × 400 metrów.

</doc>
<doc id="2446121" url="https://pl.wikipedia.org/wiki?curid=2446121" title="Julia Sotnikowa">
Julia Sotnikowa



</doc>
<doc id="2446126" url="https://pl.wikipedia.org/wiki?curid=2446126" title="Żołnierski blues">
Żołnierski blues

Żołnierski blues – film muzyczny z 1960 roku utrzymany w stylu komedii romantycznej. Główną rolę gra w nim Elvis Presley. W cotygodniowym rankingu magazynu "Variety" film znalazł się na drugim miejscu oraz otrzymał nagrodę Laurel Award w kategorii najlepszy musical 1960 roku.
Fabuła.
Tulsa McLean służy w armii jako działonowy czołgu. Razem z radiooperatorem Cookym i kierowcą Rickiem stacjonuje w Niemczech Zachodnich. Tworzą zespół muzyczny „The Three Blazes” który występują w nocnych klubach. W czasie jednego z występów uwagę zespołu zwraca tancerka Lili. Ponieważ ma ona reputację nieprzystępnej, Tulsa zakłada się, ze swoim przyjacielem Dynamite o 300 dolarów, że spędzi u niej noc. Wykorzystując swój urok zaprzyjaźnia się z dziewczyną i odkrywa, że wbrew powszechnej opinii jest ona całkiem miła i sympatyczna. Zakochuje się w niej, ale pomimo tego, że często bywa u niej w domu to zawsze o zmierzchu jest wypraszany. Tymczasem jego przyjaciel Rick zostaje ojcem. Gdy któregoś dnia on i jego żona muszą wyjść z domu, proszą McLeana o opiekę nad dzieckiem. Ponieważ jednak zupełnie nie daje sobie z tym rady, dzwoni do Lili po pomoc, która proponuje by przyniósł dziecko do jej domu. W ten sposób spędza u niej noc, wygrywa zakład i zdobywa jej serce.
Produkcja.
Powołanie Elvisa do wojska spowodowało jego zniknięcie ze sceny muzycznej na dwa lata. W tym czasie piosenki, które wydał w latach 50. były już klasykami a on niekwestionowanym królem rock and rolla. Jednak w czasie jego nieobecności zaszło wiele zmian na rynku muzycznym a rockandrollowe piosenki straciły swoją drapieżność i spontaniczność. Menadżer Pułkownik Parker postanowił dostosować Elvisa do nowych trendów i zrobić z niego aktora oraz piosenkarza, który byłby do przyjęcia przez wszystkich. "Żołnierski blues" miał zaprezentować jego nowy wizerunek. Choć od nakręcenia ostatniego filmu, "Król Kreol" minęło dwa lata, a krytyka nie zostawiła na jego wcześniejszych filmach suchej nitki, to Elvis nadal wiązał swoją przyszłość z aktorstwem.
Osiem miesięcy przed zakończeniem służby wojskowej w Niemczech, Elvisa odwiedził producent Hal B. Wallis, który przybył specjalnie po to, by pokazać mu scenariusz "Żołnierskiego blusea" i sfilmować kilka oryginalnych miejsc jego służby. Chociaż niektóre z tych scen zostały wykorzystane w filmie, to w żadnej z nich nie pojawia się Presley. Armia dostarczyła na potrzeby filmu czołgi i inne pojazdy oraz wyznaczyła oficera Johna J. Mawna (1915 – 2007) na konsultanta technicznego.
Elvis wrócił z wojska w marcu 1960 roku a pracę nad filmem rozpoczął pod koniec kwietnia. Producent Hal Wallis zadbał o atrakcyjną obsadę, a scenariusz oparto częściowo na przebiegu służby piosenkarza. Gdy 23 listopada 1960 roku na ekrany kin wszedł jego pierwszy po dwuletniej przerwie film, krytycy zgodnie uznali, że Elvis wypadł w nim zaskakująco dobrze. Chwalili go nawet ci, którzy wcześniej odmawiali mu talentu. Mimo iż sam obraz nie został zbyt wysoko oceniony, to przyciągnął do kin tłumy ludzi i uplasował się na czternastym miejscu najbardziej kasowych filmów 1960 roku. Nominowano go także do dwóch nagród Grammy. Film okazał się później jednym z najbardziej popularnych musicali Elvisa.
Sukces "Żołnierskiego bluesa", jak na ironię stał się wyznacznikiem dla kolejnych filmów muzycznych Elvisa, które producenci masowo kręcili w latach 60., a których Presley nie cierpiał. Jego następne dwa filmy, "Płonąca gwiazda" i "Dzikus z prowincji", gdzie pojawia się więcej pojazdów, mniej piosenek i poważniejsze podejście do fabuły, odniosły mniejszy sukces niż ich poprzednik, więc powrócono do muzycznych komedii. Wydane w 1961 roku "Błękitne Hawaje" odniosły jeszcze większy sukces niż "Żołnierski blues" i stały się najpopularniejszym filmem Elvisa, jednak jego wadą było to, że producenci zaczęli masowo robić podobne, co niekorzystnie wpłynęło na ich jakość i karierę aktorską piosenkarza. 

</doc>
<doc id="2446131" url="https://pl.wikipedia.org/wiki?curid=2446131" title="Beata Kucharzewska">
Beata Kucharzewska

Beata Kucharzewska (ur. 31 marca 1976 w Niemodlinie) – polska judoczka, medalistka mistrzostw Europy, olimpijka z Atlanty 1996. Zawodniczka klubu AZS Opole.
Dwukrotna brązowa medalistka mistrzostw Europy juniorów: w roku 1992 w Jerozolimie w wadze 48 kg oraz w roku 1994 w Lizbonie w wadze 56 kg.
Medalistka mistrzostw Polski:
Brązowa medalistka mistrzostw Europy w roku 1997 w wadze 56 kg. Na mistrzostwach Europy w 1996 roku zajęła 5. miejsce.
Na igrzyskach w Atlancie wystartowała w wadze lekkiej zajmując 16. miejsce.

</doc>
<doc id="2446139" url="https://pl.wikipedia.org/wiki?curid=2446139" title="Wojciech Natusiewicz">
Wojciech Natusiewicz

Wojciech Natusiewicz (ur. 7 lipca 1975 w Koszalinie) – polski sztangista, olimpijczyk z Atlanty 1996.
Jako junior zdobył w roku 1991 srebrny medal mistrzostw Europy juniorów (w wadze 52 kg). w roku 1995 na młodzieżowych mistrzostwach świata i Europy zdobył brązowe medale.
Wielokrotny medalista mistrzostw Polski:
Na igrzyskach w Atlancie wystartował w wadze piórkowej zajmując 21. miejsce.
Zawodnik Budowlanych Koszalin i Okęcia Warszawa.

</doc>
<doc id="2446145" url="https://pl.wikipedia.org/wiki?curid=2446145" title="Andrzej Puchała">
Andrzej Puchała

Andrzej Puchała herbu Puchała – podstarości grodowy czerski w 1783 roku, poseł ziemi czerskiej na Sejm Czteroletni w 1790 roku.

</doc>
<doc id="2446146" url="https://pl.wikipedia.org/wiki?curid=2446146" title="Marek Krawczyk (pływak)">
Marek Krawczyk (pływak)

Marek Krawczyk (ur. 23 marca 1976 w Gdańsku) – polski pływak, medalista mistrzostw Europy, trener, olimpijczyk z Atlanty 1996 i Sydney 2000.
Zawodnik specjalizujący się w stylu klasycznym. Reprezentant klubów: Start Gdańsk w latach 1985-1986 i AZS AWF Gdańsk w latach 1987-2003.
Wielokrotny mistrz Polski:
Medale Mistrzostw Polski:
21 złotych,
28 srebrnych,
7 brązowych.
Wielokrotny rekordzista Polski zarówno na basenie 25 metrowym jak i 50 metrowym.
Brązowy medalista mistrzostw Europy w 1997 w sztafecie 4 x 100 stylem zmiennym (partnerami byli: Mariusz Siembida, Marcin Kaczmarek, Bartosz Kizierowski).
Finalista mistrzostw Europy w: Wiedniu (1995) podczas których zajął 6. miejsce w wyścigu na 200 m stylem klasycznym oraz 4. miejsce w sztafecie 4 x 100 m stylem zmiennym, oraz Stambule (1999) - 7. miejsce w sztafecie 4 x 100 m stylem zmiennym.
Finalista mistrzostw świata w Perth (1998) w sztafecie 4 x 100 m stylem zmiennym. Polska sztafeta zajęła 8. miejsce.
Finalista mistrzostw świata na krótkim basenie w Hongkongu w roku 1999 w sztafecie 4 x 100 m stylem zmiennym. Polska sztafeta zajęła 6. miejsce.
Na igrzyskach w Atlancie wystartował w wyścigu: na 100 m stylem klasycznym zajmując 25. miejsce, 200 m stylem klasycznym zajmując 6. miejsce oraz w sztafecie 4 x 100 m stylem zmiennym (partnerami byli: Mariusz Siembida, Rafał Szukała, Bartosz Kizierowski). Polska sztafeta zajęła 7. miejsce.
Na igrzyskach w Sydney wystartował w wyścigu na 100 m stylem klasycznym zajmując 24. miejsce oraz w wyścigu na 200 m stylem klasycznym zajmując 18. miejsce.
Po zakończeniu kariery sportowej (2003) podjął pracę trenera dzieci.
Prywatnie wnuk olimpijczyka Stefana Szelestowskiego. Był pracownikiem Morskiego Oddziału Straży Granicznej zakończył prace w stopniu kmdr ppor.SG (mjr) Służył w jednostce specjalnej Straży Granicznej WZD SG. Startował również w Mistrzostwach Świata służb mundurowych zdobywając wiele medali oraz ustanawiając rekord świata służb mundurowych 

</doc>
<doc id="2446157" url="https://pl.wikipedia.org/wiki?curid=2446157" title="Józef Franciszek Królikowski">
Józef Franciszek Królikowski

Józef Franciszek Królikowski, krypt.: "F. K.; J. F. K.; J. F. Król." (ur. 1781 w Sanoku, zm. 17 kwietnia 1839 w Warszawie) – prawnik, pedagog, pisarz i poeta, teoretyk i historyk literatury, językoznawca, tłumacz i dziennikarz. 
Życiorys.
Pradziad Józefa Franciszka, Kazimierz Królikowski 1690-1737, instygator królewski poślubił Ludwikę Ogińską, córkę Leona Kazimierza Ogińskiego, podstolego litewskiego. Józef Franciszek Królikowski poślubił w 1812 roku Karolinę Jante i miał z nią trzy córki: Gabrielę, Annę i Józefę, i czterech synów: Leona, Jana Walerego, który był znanym polskim aktorem i reżyserem, Karola Józefa i Kazimierza
Ukończył szkoły w Sanoku (początki edukacji w roku 1793) i Przemyślu, następnie uczęszczał na wydział techniczno-filozoficzny akademii zamojskiej oraz na Wydział Prawa Uniwersytetu Lwowskiego, który ukończył w roku 1803. Następnie otrzymał posadę sędziego w cyrkule brzeżańskim. W roku 1808 uczył (w zastępstwie) matematyki i filozofii w Gimnazjum Zamojskim. Po włączeniu Zamościa do Księstwa Warszawskiego (1809) przeszedł do pracy w administracji, pełniąc kolejno funkcje: rachmistrza w Izbie Rozrachunkowej i sekretarza komisarza królewskiego do odbierania przysięgi wierności na terenie Galicji Zachodniej. W roku 1810 powołano go do pracy w Ministerium Spraw Wewnętrznych. W latach 1814–1816 był prezydentem miasta Radomia. W roku 1816 odznaczony orderem Świętego Stanisława.
Pracował jako nauczyciel języka polskiego i literatury polskiej w gimnazjum poznańskim (1820-1829), później inspektor szkół elementarnych (1830—1833) w Warszawie. Od roku 1823 członek warszawskiego Towarzystwa Przyjaciół Nauk. Zmarł 17 kwietnia 1839, w wieku 68 lat, w opuszczeniu i biedzie. Został pochowany na cmentarzu Powązkowskim w Warszawie.
Twórczość.
Ważniejsze dzieła.
Artykuły i poezje swe umieszczał w czasopismach: "Gazeta Wielkiego Księstwa Poznańskiego" (1822, tu w nr 53, 55-57: polemika między Królikowskim a Munkiem w sprawie "Mrówki Poznańskiej", przedr. M. Michałowska), "Mrówka Poznańska" (red. 1821-1822; tu m.in.: O głównym tego pisma dążeniu, 1821, t. 1; Rozprawa, w której się okazuje, że nie każda romantyczność przeciwna jest klasyczności, że owszem, ażeby literatura była narodową i celowi odpowiadającą, romantyczności wyrzekać się nie powinna, 1821, t. 3; przedr. S. Kawyn w: "Walka romantyków z klasykami", Wrocław 1963 "Biblioteka Narodowa" seria I, nr 183), "Pamiętnik Warszawski" (tu m.in.: Zdanie o Myślach Stanisława Okraszewskiego, t. 10, 1818; O niektórych wyrazach do sztuki rymotwórczej należących, t. 11, 1818; O literaturze. Rozprawa, w której się rozważają istotne cele dzieł smaku i sposoby ich osiągnięcia tudzież co szczególniejszym przedmiotem literatury narodowej być powinno, t. 14, 1819), "Pismo Miesięczne Poznańskie" (red. 1822), "Tygodnik Polski" (1832-1833; tu poezje).
Prace edytorskie.
Pełniejszy wykaz twórczości wraz z życiorysem Królikowskiego podaje Hipolit Skimborowicz, "Przegląd Naukowy" 1842, t. 1, nr 1.
Upamiętnienie.
Życiorys Józefa Franciszka Królikowskiego mieści się także w dziele Kazimierza Władysława Wójcickiego: "Cmentarz Powązkowski", Warszawa 1855.

</doc>
<doc id="2446159" url="https://pl.wikipedia.org/wiki?curid=2446159" title="Atherinella">
Atherinella

Atherinella – rodzaj ryb z rodziny Atherinopsidae.
Klasyfikacja.
Gatunki zaliczane do tego rodzaju :

</doc>
<doc id="2446161" url="https://pl.wikipedia.org/wiki?curid=2446161" title="Anna Kwitniewska">
Anna Kwitniewska

Anna Kwitniewska (ur. 14 marca 1979 w Gdyni) – polska zawodniczka uprawiająca gimnastykę artystyczną, olimpijka z Atlanty 1996.
Zawodniczka klubu MDK Gdynia. Wielokrotna mistrzyni Polski w wieloboju w latach 1995-2000.
Uczestniczka mistrzostw świata w:
Uczestniczka mistrzostw Europy w:
Na igrzyskach w Atlancie zajęła 27. miejsce w wieloboju.

</doc>
<doc id="2446163" url="https://pl.wikipedia.org/wiki?curid=2446163" title="Bolesława Starmach">
Bolesława Starmach

Bolesława Starmach z domu Kawecka (ur. 26 września 1902 w Jaworznie, zm. 22 sierpnia 1965 w Krakowie) – polska botaniczka i mykolożka związana z krakowskimi uczelniami i szkołami średnimi.
Życiorys.
Pierwsze etapy nauki odbyła we Lwowie (szkoła powszechna, gimnazjum realne Zofii Strzałkowskiej), którą ze względu na przeprowadzkę rodziny ukończyła w Krakowie w I Państwowym Gimnazjum Żeńskim w 1920 roku, maturę zdała w roku 1921. W latach 1921–1925 studiowała biologię na Wydziale Filozoficznym Uniwersytetu Jagiellońskiego, będąc związana z pracownią Kazimierza Roupperta w Zakładzie Botaniki Wydziału Rolniczego UJ. Jednocześnie ukończyła Studium Pedagogiczne i pracowała w biurze. W 1927 r. pod opieką Władysława Szafera obroniła pracę doktorską z zakresu palinologii wiesiołków. Po obronie doktoratu pracowała przez pół roku jako nauczycielka w gimnazjum w Zbylitowskiej Górze, po czym wyszedłszy za mąż w lutym 1928 roku za Karola Starmacha, z którym studiowała i współpracowała na UJ, wróciła do Krakowa. Tam znalazła pracę w Zakładzie Botaniki Wydziału Rolniczego UJ. W 1933 roku zrezygnowała z pracy na uczelni, poświęcając się wychowaniu dzieci i samodzielnym badaniom naukowym nad grzybami pasożytniczymi (głowniami i śnieciami). W 1935 r. została członkinią Komisji Fizjograficznej PAU (podobnie jak wcześniej jej mąż).
W czasie okupacji niemieckiej uczestniczyła akcji tajnych kompletów dla uczniów szkół średnich. Korespondowała z niemieckim hydrobiologiem Augustem Thienemannem w sprawie męża uwięzionego po akcji Sonderaktion Krakau. W ramach okupacyjnej serii poradnikowej "Radź sobie sam" wydała książkę "Sto potraw z ziemniaków". W czasie wojny utraciła jedno z dzieci – córkę, zmarłą na skutek zakażenia niemożliwego do wyleczenia w wojennych warunkach.
Po wojnie, wykorzystując znajomość z Teodorem Marchlewskim, biologiem związanym z komunistycznymi władzami, interweniowała w sprawie męża, uwięzionego w ramach represji stalinowskich. W latach 1945–1958 ponownie była nauczycielką w krakowskich szkołach średnich, kolejno: VII (według ówczesnej numeracji) Państwowym Liceum Ogólnokształcącym im. Adama Mickiewicza, VI (według ówczesnej numeracji) Państwowym Liceum Ogólnokształcącym im. Tadeusza Kościuszki i II Liceum im. Króla Jana III Sobieskiego. W 1957 r. została członkinią komisji programowej przy ministerstwie oświaty do spraw nauczania biologii. Od 1963 roku uczestniczyła w komisji programowej z tej samej dziedziny na poziomie wyższych szkół pedagogicznych.
Do pracy uczelnianej wróciła na UJ, gdzie – z racji doświadczenia dydaktycznego – w latach 1953–1957 prowadziła zajęcia z metodyki nauczania biologii. Od 1958 roku aż do śmierci pracowała w Katedrze Botaniki na Wydziale Geograficzno-Biologicznym Wyższej Szkoły Pedagogicznej. W 1963 roku Wydział Biologii i Nauk o Ziemi Uniwersytetu Jagiellońskiego przyznał jej stopień doktora habilitowanego (rozprawa habilitacyjna "Grzyby pasożytnicze Tatr"), a rok później stanowisko docenta.

</doc>
<doc id="2446169" url="https://pl.wikipedia.org/wiki?curid=2446169" title="Siersburg">
Siersburg

Niemcy:
Zobacz też:

</doc>
<doc id="2446174" url="https://pl.wikipedia.org/wiki?curid=2446174" title="Puchar Polski w piłce ręcznej mężczyzn 2011/2012">
Puchar Polski w piłce ręcznej mężczyzn 2011/2012

Puchar Polski w piłce ręcznej mężczyzn 2011/2012 – rozgrywki mające na celu wyłonienie zdobywcy Pucharu Polski, który zakwalifikuje się tym samym do Pucharu Zdobywców Pucharów sezonu 2011/2012. Finał został rozegrany w dniach 14-15 kwietnia 2012 roku. 19 października 2011 roku w warszawskiej siedzibie Związku Piłki Ręcznej w Polsce odbyło się losowanie par 1/8 finału Pucharu Polski mężczyzn. Spotkania tej rundy rozgrywek zaplanowano na 9 listopada. 26 października odbyły się mecze eliminacyjne.
W sezonie 2010/2011 rozgrywki te składały się z:

</doc>
<doc id="2446189" url="https://pl.wikipedia.org/wiki?curid=2446189" title="Dentatherinidae">
Dentatherinidae

Dentatherinidae – monotypowa rodzina morskich ryb aterynokształtnych (Atheriniformes).
Taksonomia.
Wcześniej klasyfikowana była jako podrodzina Dentatherininae, najpierw w obrębie aterynowatych (Atherinidae), a następnie Phallostethidae.
Klasyfikacja.
Rodzaj zaliczany do tej rodziny :
"Dentatherina"

</doc>
<doc id="2446202" url="https://pl.wikipedia.org/wiki?curid=2446202" title="Compute Unified Device Architecture">
Compute Unified Device Architecture



</doc>
<doc id="2446206" url="https://pl.wikipedia.org/wiki?curid=2446206" title="Dentatherina">
Dentatherina



</doc>
<doc id="2446214" url="https://pl.wikipedia.org/wiki?curid=2446214" title="Anatol (Kamienski)">
Anatol (Kamienski)

Anatol, imię świeckie Aleksiej Wasiljewicz Kamienski (ur. 3 października 1863 w eparchii samarskiej, zm. 20 września 1925 w Omsku) – rosyjski biskup prawosławny.
W 1888 ukończył seminarium duchowne w Samarze i został 6 sierpnia wyświęcony na kapłana jako mężczyzna żonaty, a następnie przydzielony do służby w cerkwi we wsi Chiłkowo w eparchii samarskiej. W 1895 ukończył wyższe studia teologiczne w Petersburskiej Akademii Duchownej. 26 sierpnia tego samego roku złożył wieczyste śluby mnisze przed biskupem symbirskim Nikandrem. Został skierowany do pracy duszpasterskiej w ramach rosyjskiej misji prawosławnej w Ameryce, jako proboszcz parafii przy soborze św. Michała Archanioła w Sitce, dziekan dekanatu Sitka i nadzorca szkoły misjonarzy. W 1897 otrzymał godność archimandryty. Od 1898 zamieszkiwał w domu biskupim w San Francisco, siedzibie biskupów Aleutów i Alaski. Od 1899 do 1903 kierował szkołą misyjną w Minneapolis.
W 1903 wrócił do Rosji i objął stanowisko rektora seminarium duchownego w Odessie. W mieście tym działał w organizacjach monarchistycznych, zasiadając w ich gremiach kierowniczych. 10 grudnia 1906 miała miejsce jego chirotonia na biskupa jelizawietgradzkiego, wikariusza eparchii chersońskiej. Jako konsekratorzy wzięli w niej udział metropolita petersburski i ładoski Antoni, metropolita moskiewski Włodzimierz, metropolita kijowski Flawian oraz inni hierarchowie. W 1914 objął katedrę tomską i ałtajską. Od 1912 członek prezydium Związku Narodu Rosyjskiego.
Zasiadał w IV Dumie Państwowej. Działał w Galicyjsko-Russkim Towarzystwie Dobroczynnym. Był również uczestnikiem Soboru Lokalnego Rosyjskiego Kościoła Prawosławnego w latach 1917–1918. Współtworzył Drużyny Świętego Krzyża walczące w siłach Białych pod komendą adm. Aleksandra Kołczaka. W 1922 został aresztowany i skazany na rozstrzelanie, jednak do jego egzekucji nie doszło.
Od 1923 do 1924 był biskupem irkuckim, jednak zamieszkiwał stale w Omsku, razem z miejscowym biskupem Wiktorem. Zmarł w czasie nabożeństwa w 1925.

</doc>
<doc id="2446217" url="https://pl.wikipedia.org/wiki?curid=2446217" title="Bączanka">
Bączanka

Bączanka – potok, lewy dopływ Homerki. 
Zlewnia potoku znajduje się w Paśmie Jaworzyny Beskidu Sądeckiego. Najwyżej położone, na wysokości około 750 m źródła znajdują się w północnych stokach Ostrej, skąd Bączanka spływa w północnym kierunku. Drugi, dłuższy, ale mający niżej położone źródła (na wysokości 742 m) potok spływa spod polany Wilcze Doły w północno-zachodnim, a niżej północno-wschodnim kierunku. Trzeci ciek Bączanki ma źródła na wysokości 720 m na północno-wschodnich stokach Ostrej na osiedlu Koci Rynek. Te trzy potoki Bączanki płyną głębokimi dolinami rozcinającymi północne stoki Ostrej na trzy grzbiety. Na granicy miejscowości Bącza Kunina (przysiółek Kunina) i Frycowej (przysiółek Kamionki), na wysokości 417 m uchodzi do Homerki.
Nazwa Bączanka pochodzi od miejscowości Bącza Kunina, w której znajdują się wszystkie cieki źródłowe Bączanki (na przysiółkach Bącza i Koci Rynek).

</doc>
<doc id="2446219" url="https://pl.wikipedia.org/wiki?curid=2446219" title="Atherionidae">
Atherionidae

Atherionidae – monotypowa rodzina morskich ryb aterynokształtnych (Atheriniformes). Występują w strefie tropikalnej i subtropikalnej w Oceanie Indyjskim i w zachodnim Pacyfiku.
Obejmuje rodzaj "Atherion" z gatunkami:
Część systematyków klasyfikuje ten rodzaj w podrodzinie Atherinomorinae w obrębie aterynowatych (Atherinidae).

</doc>
<doc id="2446221" url="https://pl.wikipedia.org/wiki?curid=2446221" title="Schmelz (Saara)">
Schmelz (Saara)

Schmelz – miejscowość i gmina w zachodnich Niemczech, w kraju związkowym Saara, w powiecie Saarlouis..

</doc>
<doc id="2446227" url="https://pl.wikipedia.org/wiki?curid=2446227" title="Schmelz">
Schmelz

Austria:
Niemcy:
Osoby:
Zobacz też:

</doc>
<doc id="2446235" url="https://pl.wikipedia.org/wiki?curid=2446235" title="Atherion">
Atherion

Atherion – rodzaj ryb z rodziny aterynowatych (Atherinidae).
Klasyfikacja.
Gatunki zaliczane do tego rodzaju :

</doc>
<doc id="2446237" url="https://pl.wikipedia.org/wiki?curid=2446237" title="Schwalbach (Saara)">
Schwalbach (Saara)

Schwalbach – miejscowość i gmina w zachodnich Niemczech, w kraju związkowym Saara, w powiecie Saarlouis..

</doc>
<doc id="2446241" url="https://pl.wikipedia.org/wiki?curid=2446241" title="Überherrn">
Überherrn

Überherrn – miejscowość i gmina w zachodnich Niemczech, w kraju związkowym Saara, w powiecie Saarlouis..

</doc>
<doc id="2446243" url="https://pl.wikipedia.org/wiki?curid=2446243" title="Ueberherrn">
Ueberherrn



</doc>
<doc id="2446248" url="https://pl.wikipedia.org/wiki?curid=2446248" title="Wadgassen">
Wadgassen

Wadgassen – miejscowość i gmina w zachodnich Niemczech, w kraju związkowym Saara, w powiecie Saarlouis..
Historia.
W 1135 założono klasztor norbertanów.

</doc>
<doc id="2446270" url="https://pl.wikipedia.org/wiki?curid=2446270" title="Sytuacja prawna i społeczna osób LGBT na Tajwanie">
Sytuacja prawna i społeczna osób LGBT na Tajwanie

Sytuacja prawna i społeczna osób LGBT w Republice Chińskiej (na Tajwanie) jest bardzo dobra, prawodawstwo uznaje związki jednopłciowe. Liberalne prawo i społeczeństwo, oraz brak tradycyjnych zakazów wynikających z religii i filozofii powodują znaczną tolerancję mniejszości seksualnych.
Sytuacja prawna.
Prawo Republiki Chińskiej dopuszcza kontakty seksualne między dorosłymi osobami, o ile obydwie wyrażą na to zgodę; nielegalna (choć tolerowana) jest natomiast prostytucja. 
17 maja 2019 roku Republika Chińska jako pierwsze państwo w Azji zalegalizowała małżeństwa jednopłciowe.
W latach 1970. policja dokonywała aresztowań homoseksualistów spotykających się w parkach publicznych w Tajpej, oskarżając o naruszenie dobrych obyczajów. W tym okresie temat homoseksualizmu pojawił się też po raz pierwszy w mediach. W latach 1943–1991 obowiązywały przepisy zakazujące „noszenia nieprzystojnych ubrań”, co m.in. dotyczyło crossdressingu, aczkolwiek prawa były rzadko stosowane w praktyce.
W 2004 Yuan ustawodawczy (parlament) przyjął ustawę o równości płci w edukacji, zakazującą m.in. dyskryminacji ze względu na orientację seksualną przy przyjmowaniu do szkół lub w procesie nauczania. Dyskryminacja taka jest również zakazana w pracy (przy zatrudnianiu, szkoleniu, zwalnianiu itp.).
W 2003 administracja prezydenta Chen Shui-biana podjęła prace nad ustawą legalizującą związki jednopłciowe, ale ostatecznie nie została ona uchwalona. Administracja prezydenta Ma Ying-jeou nie podjęła kwestii praw mniejszości seksualnych, mimo prac związanych z równością płci.
24 maja 2017 sąd konstytucyjny Tajwanu wydał wyrok, w którym uznał przepis kodeksu cywilnego dopuszczający wyłącznie małżeństwa osób przeciwnej płci za niezgodny z Konstytucją. Sąd dał parlamentowi dwa lata na wprowadzenie odpowiednich zmian legislacyjnych. W przypadku niewprowadzenia takich zmian pary tej samej płci uzyskają prawo do zawarcia małżeństwa poprzez złożenie w urzędzie stanu cywilnego stosownego oświadczenia podpisanego przez co najmniej dwóch świadków.
Ostatecznie rządowy projekt ustawy został przyjęty tydzień przed wyznaczonym przez sąd konstytucyjny terminem, 17 maja 2019
Sytuacja społeczna.
W latach 1950. i 60. kwestie mniejszości seksualnych nie były obecne w dyskursie publicznym. W następnych dwóch dekadach homoseksualizm najczęściej omawiany był w kategoriach medycznych, jako zaburzenie, choć w połowie lat 1980. pojawiły się głosy, traktujące mniejszości seksualne jako grupy co prawda nieliczne („mniejszościowe”), ale równouprawnione, a nie „zaburzone”. Równocześnie z prasą sensacyjną, opisującą przypadki przestępczości seksualnej, związane z homoseksualizmem w kategoriach „wynaturzeń” i „perwersji”, toczyły się dyskusje akademickie nad dopuszczalnością lub penalizacją zachowań homoseksualnych. Dyskusje na te tematy w latach 80., aczkolwiek coraz bardziej otwarte, co wiązało się z postępującą liberalizacją polityczną i społeczną Tajwanu, toczyły się też w cieniu wzrostu zachorowań na AIDS, co powszechnie wiązano ze środowiskami homoseksualnymi.

</doc>
<doc id="2446274" url="https://pl.wikipedia.org/wiki?curid=2446274" title="Wallerfangen">
Wallerfangen

Wallerfangen (fr. "Vaudrevange") – miejscowość i gmina w zachodnich Niemczech, w kraju związkowym Saara, w powiecie Saarlouis..

</doc>
<doc id="2446275" url="https://pl.wikipedia.org/wiki?curid=2446275" title="Vaudrevange">
Vaudrevange



</doc>
<doc id="2446280" url="https://pl.wikipedia.org/wiki?curid=2446280" title="Ra’na">
Ra’na

Ra’na (arab. رعنة) – nieistniejąca już arabska wieś, która była położona w Dystrykcie Hebronu w Mandacie Palestyny. Wieś została wyludniona i zniszczona podczas I wojny izraelsko-arabskiej, po ataku Sił Obronnych Izraela w dniu 22 października 1948.
Położenie.
Ra’na leżała na przedgórzu Judei, w odległości 26 kilometrów na północny zachód od miasta Hebron. Według danych z 1945 do wsi należały ziemie o powierzchni 692,5 ha. We wsi mieszkało wówczas 190 osób.
Historia.
W okresie panowania Brytyjczyków Ra’na rozwijała się jako niewielka wieś.
Podczas I wojny izraelsko-arabskiej w maju 1948 wieś zajęły wojska egipskie. Stacjonowały w niej siły arabskich ochotników. W trakcie operacji Jo’aw w dniu 22 października Izraelczycy zajęli wieś Ra’na. Wysiedlono wówczas jej mieszkańców, a wszystkie domy wyburzono
Miejsce obecnie.
Teren wioski Ra’na pozostaje opuszczony, a ziemie uprawne zajęły utworzone w 1946 kibuc Galon, w 1955 moszaw Luzit i w 1957 kibuc Bet Nir.
Palestyński historyk Walid Chalidi, tak opisał pozostałości wioski Ra’na: „Teren jest ogrodzony drutem kolczastym i porośnięty częściowo przez kaktusy i drzewa chleba świętojańskiego. Po domach pozostał gruz”.

</doc>
<doc id="2446304" url="https://pl.wikipedia.org/wiki?curid=2446304" title="Serafin (Gołubiatnikow)">
Serafin (Gołubiatnikow)

Serafin, imię świeckie Siergiej Gieorgijewicz Gołubiatnikow, (ur. 1856 w ujeździe Zadonskim, zm. 1921) – rosyjski biskup prawosławny.
Życiorys.
Był synem kapłana prawosławnego. Ukończył seminarium duchowne w Woroneżu, po którym miał zamiar podjąć studia medyczne. Plany te udaremniła śmierć ojca. Od 1879 do 1881 pracował jako nauczyciel szkół ludowych. 2 sierpnia 1881 jako mężczyzna żonaty został wyświęcony na kapłana i objął parafię we wsi Bałabinskij w guberni dońskiej. Po czterech latach przeniesiony do parafii w Turowskim chutorze. W 1890 zmarła jego żona.
W 1895 rozpoczął studia teologiczne w Moskiewskiej Akademii Duchownej, które w 1899 ukończył z tytułem kandydata nauk teologicznych. 9 października tego samego roku został postrzyżony na mnicha i skierowany do Monasteru Czudowskiego w Moskwie. Następnie od 1900 do 1905 był przełożonym Monasteru Wysoko-Pietrowskiego z godnością archimandryty.
13 grudnia 1904 został nominowany na biskupa możajskiego, wikariusza eparchii moskiewskiej. 2 grudnia 1905 miała miejsce jego chirotonia biskupia, która odbyła się w soborze Zaśnięcia Matki Bożej na Kremlu moskiewskim, z udziałem konsekratorów: metropolity moskiewskiego Włodzimierza, biskupów wołokołamskiego Eudokima, sierpuchowskiego Nikona, bałachińskiego Izydora i emerytowanego biskupa Nataniela. Od 1906 był przełożonym monasteru św. Sawy Storożewskiego. Przebywając w Moskwie zaczął działać w rosyjskich organizacjach nacjonalistycznych i monarchistycznych.
W 1908 objął katedrę podolską i bracławską, zaś w latach 1914-1917 był biskupem jekaterynburskim i irbickim. Protestował przeciwko upadkowi caratu i wezwał wiernych do nieuznawania Rządu Tymczasowego. W 1917 zjazd duchowieństwa eparchii jekaterynburskiej ogłosił usunięcie go z katedry, w związku z czym przeszedł w stan spoczynku. Jako miejsce jego przebywania wskazano moskiewski Monaster Nowospasski. W 1918 klasztor ten został zlikwidowany i zamieniony na więzienie, w którym osadzono również biskupa Serafina. Istnieje wersja, według której w 1921 został rozstrzelany w więzieniu.

</doc>
<doc id="2446310" url="https://pl.wikipedia.org/wiki?curid=2446310" title="Sankt Ingbert">
Sankt Ingbert



</doc>
<doc id="2446314" url="https://pl.wikipedia.org/wiki?curid=2446314" title="Ansai Yamazaki">
Ansai Yamazaki

 – japoński filozof okresu Edo.
Życiorys.
Początkowo był mnichem buddyjskim w klasztorze tradycji tendai na górze Hiei. Nie znajdując odpowiedzi na dręczące go pytania, przeniósł się do klasztoru zen w Kioto, skąd na skutek konfliktu ze zwierzchnikami przeniesiono go do prowincji Tosa. Tam zetknął się z Kenzanem Nonaką, uczonym konfucjańskim. Pod wpływem jego nauk porzucił w 1642 roku życie mnisze i wrócił do Kioto jako wyznawca "shushi-gaku" (doktryny Zhu Xi). W 1655 roku otworzył własną szkołę, w której nauczał konfucjanizmu. Twierdził, że ortodoksyjna szkoła Razana Hayashiego wypaczyła sedno filozofii Zhu Xi, i przekonywał, że najważniejsze jest ćwiczenie się w moralności i praktykowanie cnót w relacjach międzyludzkich.
Pod wpływem odbytej w 1657 roku pielgrzymki do chramu Ise-jingū zwrócił się ku shintō. Pobierał nauki w Edo u Koretariego Yoshikawy. Stworzył własny system religijno-filozoficzny zwany "suika-shintō", będący połączeniem rdzennej religii japońskiej i elementów neokonfucjańskiej metafizyki.

</doc>
<doc id="2446315" url="https://pl.wikipedia.org/wiki?curid=2446315" title="Yamazaki Ansai">
Yamazaki Ansai



</doc>
<doc id="2446316" url="https://pl.wikipedia.org/wiki?curid=2446316" title="Dermogenys">
Dermogenys

Dermogenys – rodzaj ryb z rodziny Zenarchopteridae.
Klasyfikacja.
Gatunki zaliczane do tego rodzaju:

</doc>
<doc id="2446319" url="https://pl.wikipedia.org/wiki?curid=2446319" title="Powiat Saar-Pfalz">
Powiat Saar-Pfalz



</doc>
<doc id="2446321" url="https://pl.wikipedia.org/wiki?curid=2446321" title="Saar-Pfalz-Kreis">
Saar-Pfalz-Kreis



</doc>
<doc id="2446324" url="https://pl.wikipedia.org/wiki?curid=2446324" title="Dokumentacja powykonawcza">
Dokumentacja powykonawcza

Dokumentacja powykonawcza – dokumentacja budowy z naniesionymi zmianami dokonanymi w toku wykonywania robót oraz geodezyjnymi pomiarami powykonawczymi. Przedmiotowa definicja tego pojęcia zawarta jest w prawie budowlanym (art. 3 pkt 14 PB). Przygotowanie tej dokumentacji należy do podstawowych obowiązków kierownika budowy (art. 22 pkt 8 PB). Dokumentacja powykonawcza (razem z innymi dokumentami), po zakończeniu budowy i oddaniu obiektu budowlanego do użytkowania, podlega przekazaniu przez inwestora na rzecz właściciela lub zarządcy danej nieruchomości (art 60 PB). Właściciel ten lub zarządca są zobowiązani przechowywać dokumentację powykonawczą (wraz z pozostałymi dokumentami) przez cały okres istnienia obiektu budowlanego (art 63 PB).
Na dokumentację powykonawczą składają się więc następujące elementy:

</doc>
<doc id="2446334" url="https://pl.wikipedia.org/wiki?curid=2446334" title="Hemirhamphodon">
Hemirhamphodon

Hemirhamphodon – rodzaj ryb z rodziny Zenarchopteridae.
Klasyfikacja.
Gatunki zaliczane do tego rodzaju :

</doc>
<doc id="2446344" url="https://pl.wikipedia.org/wiki?curid=2446344" title="Mikoshi-nyūdō">
Mikoshi-nyūdō

, znany również pod nazwami lub – mityczne stworzenie (yōkai) występujące w japońskim folklorze, szczególnie często spotykane w podaniach z wysp Sikoku i Kiusiu oraz z północnych krańców Honsiu. 
Mikoshi-nyūdō najczęściej pojawiał się w nocy samotnym wędrowcom na rozstajach dróg, przy kamiennych mostach, na pustych ulicach i drogach. Stwór miał łysą głowę, był wysoki, zakradając się od tyłu, pochylał się i zaglądał z ciekawością przez ramię. Początkowo nie był duży, lecz wraz z każdą chwilą, gdy człowiek się na niego patrzył rósł do olbrzymich rozmiarów. W pewnym momencie przygniatał ofiarę, powodując jej śmierć. Wierzono, iż ziemia po stronie, na którą przewróci się potwór będzie nękana przez różne kataklizmy.
Relacja ze spotkania z Mikoshi-nyūdō pt. "Mikoshi-nyūdō o miru koto" (O spotkaniu z Mikoshi-nyūdō) znajduje się w "Tonoigusa":
W podanej historii autor wspomina, że potworem mógł być tanuki lub inna magiczna istota. Mimo że i inne stwory posiadały taką moc powszechnie takie zdarzenia przypisywano Mikoshi-nyūdō. Był on często nazywany arystokratą lub naczelnym wodzem potworów. Podczas jego pojawienia można było słyszeć szum liści bambusa, co tłumaczone było tym, że potwor zawadzał o nie głową. 
Aby uchronić się przed zmiażdżeniem przez Mikoshi-nyūdō, należało ujrzawszy go krzyknąć: „Mikoshi-nyūdō, widzę cię!” i położyć się brzuchem do ziemi, a wtedy potwór rozpływał się w powietrzu. Drugim znanym sposobem obrony było obserwowanie go, ale zaczynając od głowy i kierując się w stronę stóp, wtedy upiór, zamiast rosnąć, kurczył się.

</doc>
<doc id="2446353" url="https://pl.wikipedia.org/wiki?curid=2446353" title="Boniecki">
Boniecki



</doc>
<doc id="2446361" url="https://pl.wikipedia.org/wiki?curid=2446361" title="Kfar Etzion">
Kfar Etzion



</doc>
<doc id="2446362" url="https://pl.wikipedia.org/wiki?curid=2446362" title="Społeczna odpowiedzialność przedsiębiorstw">
Społeczna odpowiedzialność przedsiębiorstw



</doc>
<doc id="2446364" url="https://pl.wikipedia.org/wiki?curid=2446364" title="Nomorhamphus">
Nomorhamphus

Nomorhamphus – rodzaj ryb z rodziny Zenarchopteridae.
Klasyfikacja.
Gatunki zaliczane do tego rodzaju:

</doc>
<doc id="2446370" url="https://pl.wikipedia.org/wiki?curid=2446370" title="Ein Tzurim">
Ein Tzurim



</doc>
<doc id="2446386" url="https://pl.wikipedia.org/wiki?curid=2446386" title="Jetsun Pema">
Jetsun Pema



</doc>
<doc id="2446387" url="https://pl.wikipedia.org/wiki?curid=2446387" title="Klubowe Mistrzostwa Europy w pétanque">
Klubowe Mistrzostwa Europy w pétanque

Klubowe Mistrzostwa Europy w pétanque – turniej rangi mistrzowskiej wyłaniający najlepszy klub w Europie.
Historia.
Pod koniec XIX w. wzrosła aktywność zainteresowaniem pétanque na starym kontynencie. Dążono do stworzenia oddzielnej organizacji, dzięki której istniałaby możliwość organizacji turniejów rangi Mistrzostw Europy. Pierwsze Klubowe Mistrzostwa Europy w pétanque zorganizowane były przez dwóch działaczy europejskich: Jan Sjölander ze Szwecji oraz Flemming Jensin z Danii. To dzięki nim od 1997 roku na stałe w kalendarz wpisały się Klubowe Mistrzostwa Europy.
System rozgrywek.
Prawo do uczestnictwa w turnieju mają kluby, które zdobyły Mistrzostwo Klubowe swojego kraju. Polskę reprezentuje klub, który wygrał I ligę w poprzednim roku. Aby awansować do ścisłego finału, należy przejść przez eliminację. Polska była organizatorem jednych z takich eliminacji. System gier jest troszkę inny od aktualnego rozgrywanego podczas Klubowych Mistrzostw Polski. Gra się bowiem w kombinacji:
1W składzie musi grać kobieta
Za każdy wygrany mecz drużyna zdobywa jeden punkt.
Zwycięzcy.
Najlepsze kluby w Europie

</doc>
<doc id="2446389" url="https://pl.wikipedia.org/wiki?curid=2446389" title="Wilhelm Loeillot">
Wilhelm Loeillot

Wilhelm Loeillot (ur. ok. 1827, zm. 1876 w Berlinie) – niemiecki artysta-litograf, także rysownik i wydawca. Współtwórca słynnej kolekcji Aleksandra Dunckera przedstawiającej pałace i dwory w Cesarstwie Niemieckim (stworzył m.in. litografię Pałacu Wincklerów w Miechowicach). Autor litografii przedstawiającej zamek grodzieński w Górach Wałbrzyskich oraz panoramy Gryfina.

</doc>
<doc id="2446390" url="https://pl.wikipedia.org/wiki?curid=2446390" title="Bariera (powieść)">
Bariera (powieść)

Bariera (bułg. Бариерата) – krótka powieść fantastyczna (bułg. "powest") Pawła Weżinowa, opublikowana w 1976 r. Na podstawie powieści Christo Christow wyreżyserował w 1979 r. film pod tym samym tytułem (zob. "Bariera"). Główne role zagrali w nim Innokientij Smoktunowski (jako Antoni) oraz Wania Cwetkowa (jako Dorotea). W 2012 r. powstał nowy film, pt. "Incognita", w reżyserii Michaiła Pandurskiego, oparty na motywach powieści Weżinowa.
Treść.
Narratorem powieści jest Antoni Manew, muzyk i kompozytor, sceptyk, człowiek racjonalnie patrzący na rzeczywistość. Rozwiedziony z żoną, mieszka samotnie. Antoni przypadkiem poznaje Doroteę, młodą kobietę, która - jak się okazuje - cierpi na schizofrenię. Początkowo niechętny względem Dorotei, Antoni z czasem ją akceptuje. Pozwala jej przeprowadzić się ze szpitala psychiatrycznego do siebie, znajduje jej pracę, zaczyna spędzać z nią czas wolny. Podczas jednej ze wspólnych wypraw w góry, Dorotea opowiada mu o tragicznych przeżyciach ze swego dzieciństwa. Otwierając się przed Antonim i dopuszczając go do swych najintymniejszych przeżyć i wewnętrznego świata, Dorotea sądzi, że została zaakceptowana i zrozumiana. Sceptycyzm i dystans Antoniego nie pozwalają jednak na bliższą więź.
Powieść została wysoko oceniona przez krytykę literacką, m.in. za wnikliwą analizę postaw i motywacji ludzkich oraz niejednoznaczność interpretacji.
Powieść została wpisana do kanonu literatury bułgarskiej 1878-1988.
Utwór na język polski przełożyła Ewa Lenart. Przekład ukazał się w 1980 r. nakładem wydawnictwa Państwowy Instytut Wydawniczy.

</doc>
<doc id="2446392" url="https://pl.wikipedia.org/wiki?curid=2446392" title="Baihakki Khaizan">
Baihakki Khaizan

Baihakki Khaizan (ur. 31 stycznia 1984 w Singapurze) – piłkarz singapurski grający na pozycji środkowego obrońcy. Od 2018 roku jest zawodnikiem klubu Udon Thani FC.
Kariera klubowa.
Karierę piłkarską Khaizan rozpoczął w klubie Geylang United. W 2003 roku zadebiutował w jego barwach w singapurskiej lidze. W debiutanckim sezonie wywalczył mistrzostwo Singapuru, a w 2004 roku odszedł do Young Lions. W Young Lions spędził 4 sezony, a następnie wrócił do Geylang United i grał w nim w sezonach 2008 i 2009. W sezonie 2009 został mistrzem Singapuru i zdobył Puchar Singapuru.
W 2009 roku Khaizan wyjechał do Indonezji i został zawodnikiem klubu Persija Dżakarta. Spędził w niej jeden sezon, a następnie odszedł do Persibu Bandung. W 2011 roku podpisał kontrakt z innym indonezyjskim zespołem, Medan Chiefs. Następnie grał w LionsXII, Johor Darul Ta'zim II i Warriors FC. W 2018 przeszedł do Muangthong United i został z niego wypożyczony do Udon Thani FC.
Kariera reprezentacyjna.
W reprezentacji Singapuru Khaizan zadebiutował 4 sierpnia 2003 roku w wygranym 4:1 towarzyskim meczu z Hongkongiem. W 2005 i 2007 roku wygrał z Singapurem mistrzostwa ASEAN.

</doc>
<doc id="2446393" url="https://pl.wikipedia.org/wiki?curid=2446393" title="Pochodne nitrofuranu">
Pochodne nitrofuranu



</doc>
<doc id="2446421" url="https://pl.wikipedia.org/wiki?curid=2446421" title="Zenarchopterus">
Zenarchopterus

Zenarchopterus – rodzaj ryb z rodziny Zenarchopteridae.
Klasyfikacja.
Gatunki zaliczane do tego rodzaju :

</doc>
<doc id="2446424" url="https://pl.wikipedia.org/wiki?curid=2446424" title="Antologia filmowa">
Antologia filmowa

Antologia filmowa – fragmenty kilku różnych filmów dobrane według jednego klucza (np. tematu, motywu fabularnego, gatunku, występującego aktora czy wytwórni, która je wyprodukowała) i połączone w jeden film fabularny.
Antologią filmową są produkcje "To jest rozrywka" i "To jest rozrywka cz. II" (poświęcone musicalom firmy MGM), "Parada Paramountu" (zawierający występy gwiazd wytwórni Paramount), "Jak cudne są wspomnienia" (poświęcony polskim filmom międzywojennym) oraz "Celuloidowy schowek" (poświęcony historii homoseksualizmu w kinie hollywoodzkim).
W dziedzinie seriali telewizyjnych analogicznym pojęciem jest serial antologiczny.

</doc>
<doc id="2446429" url="https://pl.wikipedia.org/wiki?curid=2446429" title="Giallchad">
Giallchad

Giallchad lub Giallchaid – legendarny zwierzchni król Irlandii z dynastii Milezjan (linia Eremona) w latach 561-552 p.n.e. Syn Oiliolla (Aililla) Olchaina, syna Sirny Saeglacha, zwierzchniego króla Irlandii.
Objął władzę w wyniku zabójstwa poprzednika i syna zabójcy swego dziadka, Elima I Olflinsnechty, w bitwie pod Comair Trí nUisce. Wziął jednego zakładnika od każdych pięciu ludzi w Munsterze. Panował przez dziewięć lat, gdy został zabity z ręki Arta Imlecha w Magh Muaidhe. Ten zemścił się za śmierć swego ojca arcykróla Elima I Ollfinsnechty oraz zajął zwierchni tron irlandzki. Giallchad pozostawił po sobie syna Nuadę Finnfaila, przyszłego zwierzchniego króla Irlandii.

</doc>
<doc id="2446430" url="https://pl.wikipedia.org/wiki?curid=2446430" title="Art I Imlech">
Art I Imlech

Art I Imlech lub Art I Imleach („Wyliźnięty [z ran?]”) – legendarny zwierzchni król Irlandii z dynastii Milezjan (linia Emera) w latach 552-540 p.n.e. Syn Elima I Ollfinsnechty, zwierzchniego króla Irlandii. Objął władzę w wyniku zabójstwa poprzednika oraz zabójcy swego ojca, Giallchada. W czasie swego dwunastoletniego panowania zbudował siedem fortów w Irlandii. Został zabity z ręki Nuady Finnfaila, syna arcykróla Giallchada, który objął po nim zwierzchni tron irlandzki. Art pozostawił po sobie syna Bresa Ri, przyszłego mściciela ojca oraz zwierzchniego króla Irlandii.

</doc>
<doc id="2446432" url="https://pl.wikipedia.org/wiki?curid=2446432" title="Malte Metzelder">
Malte Metzelder

Jan Malte Metzelder (ur. 19 maja 1982 w Haltern am See) – piłkarz niemiecki grający na pozycji środkowego obrońcy. Od 2007 roku jest zawodnikiem klubu FC Ingolstadt 04. Jest bratem Christopha Metzeldera, reprezentanta Niemiec.
Kariera klubowa.
Karierę piłkarską Metzelder rozpoczął w klubie TuS Haltern. Trenował także w juniorach SpVgg Erkenschwick i Preußen Münster. W 2001 roku awansował do kadry pierwszego zespołu Preußen Münster. 4 sierpnia 2001 zadebiutował w nim w Regionallidze w zremisowanym 1:1 wyjazdowym meczu z 1. FC Magdeburg. W Preußen Münster występował przez dwa sezony.
W 2003 roku Metzelder przeszedł do Borussii Dortmund. W Bundeslidze swój debiut zanotował 27 września 2003 w zwycięskim 1:0 domowym meczu z SC Freiburg. W pierwszym zespole Borussii rozegrał przez dwa lata 9 meczów. Grał też w rezerwach klubu z Dortmundu.
W 2005 roku Metzelder odszedł do grającego w Regionallidze VfR Aalen. Swój debiut w nim zaliczył 21 sierpnia 2005 w meczu z Bayernem Monachium II. W Aalen występował przez dwa sezony.
W 2007 roku Metzelder ponownie zmienił klub i podpisał kontrakt z FC Ingolstadt 04. W nowym klubie zadebiutował 27 lipca 2007 w meczu ze Stuttgarter Kickers (2:3). W 2008 roku awansował z Ingolstadt do 2. Bundesligi. W sezonie 2009/2010 grał w 3. Lidze, a od początku sezonu 2010/2011 ponownie występuje w 2. Bundeslidze.

</doc>
<doc id="2446433" url="https://pl.wikipedia.org/wiki?curid=2446433" title="Nuada II Finnfail">
Nuada II Finnfail

Nuada II Finnfail lub Nuadha II Fionnfáil („z Pięknym Wieńcem“ lub „z Pięknym Pierścieniem“) – legendarny zwierzchni król Irlandii z dynastii Milezjan (linia Eremona) w latach 540-527 p.n.e. Syn Giallchada, zwierzchniego króla Irlandii.
Objął władzę w wyniku mordu na poprzedniku i zabójcy swego ojca, Arta I Imlecha. Są rozbieżności, co do czasu jego rządów. "Roczniki Czterech Mistrzów" podały czterdzieści, "Lebor Gabála Érenn" („Księga najazdów Irlandii”) podała sześćdziesiąt, zaś Geoffrey Keating (zm. ok. 1645 r.), irlandzki duchowny i historyk, podał dwadzieścia lat rządów. Został zabity przez Bresa Ri, syna arcykróla Arta I Imlecha, który zemścił się za śmierć ojca oraz objął opróźniony zwierzchni tron irlandzki. Nuada II pozostawił po sobie syna Aedana Glasa, a przez niego wnuka Simona Breaca, przyszłego zwierzchniego króla Irlandii.

</doc>
<doc id="2446437" url="https://pl.wikipedia.org/wiki?curid=2446437" title="Bres Ri">
Bres Ri

Bres Ri lub Breas Ri („Bres Król”) – legendarny zwierzchni król Irlandii z dynastii Milezjan (linia Emera) w latach 527-518 p.n.e. Syn Arta I Imlecha, zwierzchniego króla Irlandii.
Według średniowiecznej irlandzkiej legendy i historycznej tradycji, objął władzę w wyniku mordu na poprzedniku i zabójcy swego ojca, Nuadzie II Finnfailu. W ciągu swych dziewięciu latach panowania, walczył w wielu bitwach przeciw Fomorianom. Ostatecznie zginął w Carn Conluain z ręki Eochaida Apthacha, przedstawiciela bocznej gałęzi rodu Milezjan. Bres pozostawił po sobie syna Sednę Innaraigha, przyszłego zwierzchniego króla Irlandii.

</doc>
<doc id="2446440" url="https://pl.wikipedia.org/wiki?curid=2446440" title="Eochaid IV Apthach">
Eochaid IV Apthach

Eochaid IV Apthach („Śmiertelny“ lub „Gwałtowny“) – legendarny zwierzchni król Irlandii z dynastii Milezjan (linia Itha, stryja Mileda) w latach 518-517 p.n.e. Syn Finna (Fionna), w ósmym stopniu potomka Lugaida, syna Itha, teścia i krewnego Eremona, zwierzchniego króla Irlandii.
Eochaid pochodził z Corcu Loígde (Corco Laigde) w hrabstwie Cork. Był on początkowo kapitanem pierwszej straży królewskiej. Według średniowiecznej irlandzkiej legendy i historycznej tradycji, objął zwierzchnią władzę w wyniku zabójstwa arcykróla Bresa Ri w Carn Conluain. Za jego panowania, trwającego jeden rok, była wielka niemoc w całym kraju, bowiem szerzyła się plaga każdego miesiąca. Eochaid zginął z ręki Finna, syna Blathy (Brathy), prawnuka Ollama Fodly, zwierzchniego króla Irlandii.
Potomstwo.
Eochaid pozostawił po sobie syna:

</doc>
<doc id="2446443" url="https://pl.wikipedia.org/wiki?curid=2446443" title="Perico">
Perico



</doc>
<doc id="2446461" url="https://pl.wikipedia.org/wiki?curid=2446461" title="Anjanette Kirkland">
Anjanette Kirkland

Anjanette Kirkland (ur. 24 lutego 1974 w Pineville) – amerykańska lekkoatletka specjalizująca się w krótkich biegach płotkarskich, mistrzyni świata w hali (Lizbona 2001) oraz na stadionie otwartym (Edmonton 2001).

</doc>
<doc id="2446466" url="https://pl.wikipedia.org/wiki?curid=2446466" title="Janina Stańkowska">
Janina Stańkowska

Janina Stańkowska (ur. 6 grudnia 1914 w Kielcach, zm. 18 marca 2011 w Warszawie) – polska architektka, malarka pejzażystka.
Życiorys.
Studiowała na Wydziale Architektury Politechniki Warszawskiej, który ukończyła w 1939. W 1945 została wraz mężem Janem Stańkowskim oddelegowana przez ministra odbudowy Michała Kaczorowskiego do Olsztyna, dokąd dotarła 23 marca 1945. Podjęła pracę w miejskim wydziale architektury, jedną z pierwszych jej prac był plan odbudowy i rozwoju Olsztyna. Od 1948 zajmowała stanowisko kierownika oddziału budownictwa w Wydziale Odbudowy Urzędu Wojewódzkiego. Tworzyła liczne projekty architektoniczne i urbanistyczne dla miast Warmii, Mazur i Mazowsza. Była autorką wielu obiektów użyteczności publicznej m.in. szkół i obiektów przemysłowych. Od 1955 do 1961 pełniła funkcję prezesa olsztyńskiego oddziału SARP, którego członkiem była od 1947. W 1962 wraz z rodziną powróciła do Warszawy, podjęła pracę w Pracowni Urbanistycznej miasta Warszawy, która funkcjonowała przy Naczelnym Architekcie Miasta. Janina Stańkowska była współautorem planu Warszawskiego Zespołu Miejskiego i Planu Ogólnego Warszawy. W 1974 przeszła do Biura Planowania Rozwoju Warszawy angażując się w tworzenie studium rozwoju i analizie programu rozwoju obszaru metropolitarnego. Do jej dokonań należy zaliczyć liczne publikacje dotyczące planowania przestrzennego i architektury. Od 1994 do 2000 przewodniczyła Klubowi Architekta "„Woluta”". Poza pracą zawodową Janina Stańkowska zajmowała się malarstwem, należała do koła malujących architektów "„Plener”", na rok przed śmiercią SARP zorganizował wystawę autorską jej prac.
Działalność zawodowa i społeczna została doceniona, architekt została uhonorowana Krzyżem Kawalerskim Orderu Odrodzenia Polski, Złotym Krzyżem Zasługi oraz Złotą Odznaką SARP. Pochowana została na cmentarzu Bródnowskim (kwatra 31A-1-5).

</doc>
<doc id="2446480" url="https://pl.wikipedia.org/wiki?curid=2446480" title="Florilegium">
Florilegium

Florilegium – w średniowiecznej łacinie określenie na zbiór cytatów pochodzących z dzieł najwybitniejszych autorytetów, najczęściej z dziedziny teologii lub filozofii. Słowo pochodzi z połączenia łacińskich słów "flos" oznaczającego „kwiat” i "legere" w znaczeniu „zbierać”, „zbiór”. Dosłownie więc był to „zbiór kwiatów” i termin ten był analogiczny do greckiego określenia "antologia". "Florilegia" (liczba mnoga) najczęściej zawierały zbiory cytatów z dzieł Ojców Kościoła, innych pisarzy wczesnochrześcijańskich, rzadziej filozofów pogańskich lub autorów klasycznych (głównie Arystotelesa). Jednym z najsławniejszych florilegium był XIV-wieczny "Manipulus florum" autorstwa Tomasza Irlandczyka, który umieścił w nim cytaty zebrane w bibliotece Sorbony.
W późniejszych czasach termin florilegia nabrał bardziej dosłownego znaczenia i stał się w XVI-XVII wieku synonimem zielnika, herbarza.

</doc>
<doc id="2446485" url="https://pl.wikipedia.org/wiki?curid=2446485" title="Florilegia">
Florilegia



</doc>
<doc id="2446488" url="https://pl.wikipedia.org/wiki?curid=2446488" title="CEP (pétanque)">
CEP (pétanque)



</doc>
<doc id="2446492" url="https://pl.wikipedia.org/wiki?curid=2446492" title="Acara portalegrensis">
Acara portalegrensis



</doc>
<doc id="2446501" url="https://pl.wikipedia.org/wiki?curid=2446501" title="Aequidens portalegrensis">
Aequidens portalegrensis



</doc>
<doc id="2446502" url="https://pl.wikipedia.org/wiki?curid=2446502" title="Cichlasoma portalegrensis">
Cichlasoma portalegrensis



</doc>
<doc id="2446516" url="https://pl.wikipedia.org/wiki?curid=2446516" title="Allon Shevut">
Allon Shevut



</doc>
<doc id="2446524" url="https://pl.wikipedia.org/wiki?curid=2446524" title="Martin Klebba">
Martin Klebba

Martin Klebba (ur. 23 czerwca 1969 w Troy w stanie Michigan) – amerykański aktor oraz kaskader mający jedną z odmian karłowatości – mierzy około 125 centymetrów wzrostu.
Życiorys.
Klebba urodził się i wychowywał w mieście Troy w stanie Michigan, tam też ukończył studia w Athens High School. Ożenił się z Michelle Dilgard w 2011 roku. Wolne chwile spędza z żoną lub gra w gry wideo.
Aktor występuje w wielu filmach i serialach. Największą popularność przyniosła mu rola Marty’ego, członka załogi Czarnej Perły w filmach "Piraci z Karaibów". Ponadto wystąpił również w filmie "Królewna Śnieżka", gdzie grał jednego z krasnoludków o imieniu Friday. Od 2011 roku występuje w serialu "The Cape" w roli Rollo.
Filmografia.
Filmy
Seriale

</doc>
<doc id="2446530" url="https://pl.wikipedia.org/wiki?curid=2446530" title="Bat Ayin">
Bat Ayin



</doc>
<doc id="2446535" url="https://pl.wikipedia.org/wiki?curid=2446535" title="RDBMS">
RDBMS



</doc>
<doc id="2446548" url="https://pl.wikipedia.org/wiki?curid=2446548" title="Thysia annectens">
Thysia annectens



</doc>
<doc id="2446564" url="https://pl.wikipedia.org/wiki?curid=2446564" title="Chem Rev">
Chem Rev



</doc>
<doc id="2446565" url="https://pl.wikipedia.org/wiki?curid=2446565" title="Karme Zur">
Karme Zur



</doc>
<doc id="2446579" url="https://pl.wikipedia.org/wiki?curid=2446579" title="Europejska Konfederacja Pétanque">
Europejska Konfederacja Pétanque

Europejska Konfederacja Pétanque, CEP (fr."Confédération Européenne de Pétanque") - związek sportowy powstały w styczniu 1999 roku w Strasburgu. W skład Europejskiej Konfederacji Pétanque wchodzi 37 federacji, w tym Polska Federacja Petanque.
Historia.
Związek powstał dzięki staraniom Karstena Köhlera, Flemminga Jensina oraz zainteresowaniu Francuskiej Federacji Pétanque.
Celem powstania Europejskiej Konfederacji Pétanque, było przede wszystkim możliwość organizacji turniejów rangi Mistrzostw Europy Juniorów i Kobiet.
Pierwszym prezesem federacji został, Karsten Köhler z Niemiec, który kadencję objął w latach 1999-2001. W latach 2001-2004 funkcję tę pełnił Gerard Schneider z Luksemburgu. Aktualnym przewodniczącym jest Flemming Jensin z Danii, który piastuje tę funkcję od 2004 roku.
Komitet Wykonawczy.
Komitet wykonawczy CEPu składa się z 11 osób, które należą do Federacji poszczególnych państw:
oraz:
Fabio Ballauco, Joseph Cantarelli, Bruno Fernandez, Patrice Haulotte, Barnabás Novák, Ljubo Zivkovic, Ingela Eriksson
Ich rola polega zarówno na komunikacji marketingowej jak i technicznej.
Mistrzostwa.
CEP nadzoruje organizację wszystkich zawodów rangi Mistrzostw Europy, także Klubowe Mistrzostwa Europy w petanque, choć Federacja powstała później niż rozgrywane od 1997 roku Mistrzostwa. Po upływie roku udało się zorganizować pierwsze Mistrzostwa Europy Kobiet, a rok później Pierwsze Oficjalne Mistrzostwa Juniorów.
W 2005 podczas Mistrzostw Europy kobiet w Danii, zarząd CEPu przedstawił plan organizacji nowego mistrzowskiego turnieju. Chodziło o turniej dla młodzieży w wieku 18-22 lat, którym miał zapewnić możliwość kontynuacji w grach o najwyższe cele. Pomysł zainteresował większość federacji i tak w 2007 zorganizowane zostały pierwsze Młodzieżowe Mistrzostwa Europy, zarówno dla kobiet jak i mężczyzn.
Młodzieżowe Mistrzostwa Europy nie były ostatnią inicjatywą stworzoną przez CEP, albowiem w 2009 roku również po rozmowach członkowskich CEPu, zarząd wprowadził Pierwsze Mistrzostwa Europy Seniorów, które odbyły się w Nicei, Francja (2009).

</doc>
<doc id="2446589" url="https://pl.wikipedia.org/wiki?curid=2446589" title="Triplety (pétanque)">
Triplety (pétanque)

Triplety (pétanque) – (fr. "triplette") podstawowa i jedna z trzech dopuszczalnych kombinacji gry w pétanque. Dwie przeciwne drużyny złożone są z 3 graczy. Akceptowany jest gracz rezerwowy (co stanowi wyjątek wśród dopuszczalnych kombinacji), który może zmienić dowolnego zawodnika podczas meczu. Nie ma możliwości zmiany powrotnej.
Zawodnicy.
W tripletach wyróżnia się 3 pozycje:
Pierwszą jest pozycja puentującego (z fr."le pointeur"), zwana inaczej "jedynką". Gracz na tej pozycji wyrzuca jako pierwszy swoją kulę, w momencie gdy jego zespół rozpoczyna daną partię. Rolą puentującego jest umieścić swoją kulę tak, aby punktowała oraz maksymalnie utrudniała lepsze dostawienie kuli drużynie przeciwnej.Zawodnik na tej pozycji ma możliwość wyboru czy gra z pozycji stojącej czy kucącej oraz w zależności od podłoża terenu.
Drugą jest pozycja środkowego (z fr."le milieu") potocznie zwana "dwójką". Jest to pozycja zawodnika, od którego praktycznie w większości rozdań zależy, który z zespołów zdobędzie punkty, ponieważ zazwyczaj to on kończy rozgrywkę. Gracz na tej pozycji powinien być wszechstronny, musi bowiem potrafić zarówno wybijać jak i bardzo dobrze dostawiać.
Trzecia, to pozycja strzelca (z fr."le tireur"), inaczej określana "trójką". Zawodnik na tej pozycji stara się – jeśli to wynika z układu bul w polu rozgrywki i taktyki drużyny – wybijać kule przeciwnika, które są zbyt blisko zlokalizowane świnki. Prowadzić to może do zwiększenia przewagi w rozgrywce lub zdobycia większej ilości punktów. Opanowanie poprawnej techniki wybicia, czyli strzału bezpośrednio w kulę przeciwnika "(w metal, w blachę)" jest w początkowej fazie trudne, lecz z czasem najlepsi zawodnicy potrafią utrzymać bardzo wysoki procent skuteczności wybijania. Popisowym strzałem, najlepszym z możliwych uderzeń w pétanque jest carreau. W pétanque (i kilku innych sportach bulowych) istnieje nawet konkurencja oceniająca skuteczność oraz sprawdzenie dyspozycji wybijającego – strzał precyzyjny. Konkurs ten powstał dla zainteresowania szerszej publiczności petanką. 
Zawody.
W Polsce co roku odbywają się zawody rangi pucharowej i mistrzowskiej w kategorii tripletów. Jednodniowy turniej pod nazwą Pucharu Polski w Tripletach, który przeznaczony jest wyłącznie dla zawodników posiadających licencje PFP. Wraz z Pucharem Polski dla graczy licencjonowanych przeznaczone są Mistrzostwa Polski Seniorów (MPS). Poprzedzone są one trzema eliminacjami, które odbywają się w przeciągu dwóch miesięcy. Na podstawie wyników trzech eliminacji, najlepsza szesnastka kwalifikuje się do Finału Mistrzostw Polski Seniorów, gdzie stawką jest możliwość reprezentowania kraju na Mistrzostwach Świata lub Europy.
Oddzielnie rozgrywane są również Mistrzostwa Polski Juniorów, Mistrzostwa Polski Kobiet oraz Mistrzostwa Polski Weteranów (dla graczy powyżej pięćdziesiątego piątego roku życia). Także te trzy turnieje adresowane są wyłącznie do dla graczy licencjonowanych. Tak jak w przypadku MPS w pétanque zwycięstwo w pierwszych dwu turniejach (MPK i MPJ) jest przepustką na rozgrywane w następnym roku mistrzostwa świata lub Europy.

</doc>
<doc id="2446603" url="https://pl.wikipedia.org/wiki?curid=2446603" title="Hemiketal">
Hemiketal



</doc>
<doc id="2446604" url="https://pl.wikipedia.org/wiki?curid=2446604" title="Hemiketale">
Hemiketale



</doc>
<doc id="2446608" url="https://pl.wikipedia.org/wiki?curid=2446608" title="Marko Rajamäki">
Marko Rajamäki

Marko Rajamäki (ur. 3 października 1968 w Göteborgu) – piłkarz fiński grający na pozycji napastnika. W swojej karierze rozegrał 16 meczów w reprezentacji Finlandii i strzelił w nich 3 gole.
Kariera klubowa.
Karierę piłkarską Rajamäki rozpoczął w klubie Turun Palloseura. W 1986 roku awansował do kadry pierwszego zespołu i w tamtym sezonie zadebiutował w nim w pierwszej lidze fińskiej. Od 1987 roku był podstawowym zawodnikiem TPS. W 1991 roku zdobył z nim Puchar Finlandii. W 1993 roku odszedł do MyPa-47. W 1993 i 1994 roku wywalczył z nim wicemistrzostwo Finlandii.
W 1994 roku Rajamäki przeszedł do szkockiego zespołu Greenock Morton. Przez trzy sezony grał w nim w szkockiej First Division. W 1997 roku odszedł do niemieckiego drugoligowca, FSV Zwickau, w którym spędził cały sezon 1997/1998. W 1998 roku ponownie wyjechał do Szkocji i w sezonie 1998/1999 grał najpierw w Livingston, a następnie w Hamilton Academical.
W 1999 roku Rajamäki wrócił do Finlandii. Został zawodnikiem Interu Turku. W 2000 roku grał w TPS Turku, w 2001 roku - w SalPa Salo, a w 2002 roku - ponownie w TPS. W tamtym roku zakończył karierę piłkarską.
Kariera reprezentacyjna.
W reprezentacji Finlandii Rajamäki zadebiutował 20 stycznia 1993 roku w zremisowanym 0:0 meczu Pucharu Nehru 1993 z Indiami. W swojej karierze grał w eliminacjach do MŚ 1994 i Euro 96. Od 1993 do 1995 roku rozegrał w kadrze narodowej 16 meczów i strzelił w nich 3 gole.
Kariera trenerska.
W styczniu 2010 został trenerem Turun Palloseura. W maju 2014 objął posadę szkoleniowca Kuopion Palloseura.

</doc>
<doc id="2446609" url="https://pl.wikipedia.org/wiki?curid=2446609" title="Marko Rajamaki">
Marko Rajamaki



</doc>
<doc id="2446612" url="https://pl.wikipedia.org/wiki?curid=2446612" title="Shangnan Lu">
Shangnan Lu

Shangnan Lu () – stacja metra w Szanghaju, na linii 6. Zlokalizowana jest pomiędzy stacjami Huaxia Xi Lu i Lingyan Nan Lu. Została otwarta 29 grudnia 2007.

</doc>
<doc id="2446619" url="https://pl.wikipedia.org/wiki?curid=2446619" title="Zimbo">
Zimbo

Zimbo (dokładnie: Zimbo Fleisch- und Wurstwaren GmbH &amp; Co. KG) – jedno z największych niemieckich przedsiębiorstw branży mięsnej, założone w 1953, z siedzibą w Bochum (Nadrenia Północna-Westfalia). Produkuje przede wszystkim wędliny.
Założycielem przedsiębiorstwa był Max Zimmerman, a początkowo funkcjonowało ono w Witten. Obecnie działa w wielu krajach Europy (Polska, Węgry, Czechy, Skandynawia i Szwajcaria). W 2011 zatrudniało około 2000 pracowników.

</doc>
<doc id="2446622" url="https://pl.wikipedia.org/wiki?curid=2446622" title="Lingyan Nan Lu">
Lingyan Nan Lu

Lingyan Nan Lu () – stacja metra w Szanghaju, na linii 6. Zlokalizowana jest pomiędzy stacjami Shangnan Lu i Dongfang Tiyu Zhongxin. Została otwarta 29 grudnia 2007.

</doc>
<doc id="2446628" url="https://pl.wikipedia.org/wiki?curid=2446628" title="Dongfang Tiyu Zhongxin">
Dongfang Tiyu Zhongxin

Dongfang Tiyu Zhongxin () – stacja metra w Szanghaju, na linii 6 i 8. Zlokalizowana jest pomiędzy stacjami Lingyan Nan Lu, Yangsi i Lingzhao Xincun. Została otwarta 29 grudnia 2007.

</doc>
<doc id="2446629" url="https://pl.wikipedia.org/wiki?curid=2446629" title="Klubowe Mistrzostwa Europy w petanque">
Klubowe Mistrzostwa Europy w petanque



</doc>
<doc id="2446643" url="https://pl.wikipedia.org/wiki?curid=2446643" title="Krakowskie Zakłady Sodowe Solvay">
Krakowskie Zakłady Sodowe Solvay

Krakowskie Zakłady Sodowe Solvay – fabryka sody w Borku Fałęckim, utworzona w 1906 roku i zlikwidowana w latach 1989–1996 ze względu na silne negatywne oddziaływanie na środowisko. Budynki zostały rozebrane, a teren poddano rekultywacji i przeznaczono na cele handlowo-usługowe (m.in. Centrum Handlowe „Zakopianka”) i rekreacyjne. W czasie II wojny światowej w fabryce (niemiecka nazwa "Ostdeutsche Chemische Werke GmbH") pracował Karol Wojtyła, jako młody kleryk.
Otrzymywanie sody metodą Solvaya.
Do produkcji sody(węglanu sodu) metodą Solvaya, zgodnie z sumaryczną reakcją:
stosuje się wapienie (węglan wapnia) i chlorek sodu (sól kamienna). W praktyce niezbędne jest zastosowanie materiałów pomocniczych (koks, amoniak) i przeprowadzenie szeregu odrębnych procesów i operacji jednostkowych, m.in. wypalanie wapieni – otrzymywanie CaO (wapno palone) i , nasycanie solanki amoniakiem, a następnie jej karbonizacja (nasycanie ), separacja krystalizującego wodorowęglanu sodu i jego kalcynacja, odzyskiwanie amoniaku z cieczy po krystalizacji wodorowęglanu z użyciem mleka wapiennego. Gorące odcieki z kolumn do odzysku amoniaku, zawierające duże ilości (ok. 125 g/l) i NaCl (ok. 25 g/l) oraz zawiesiny (, ), są kierowane do odstojników, a stąd, po odseparowaniu osadów, do rzek.
W Krakowskich Zakładach Sodowych eksploatowano solankę z Wieliczki (zobacz też – Kopalnia soli Wieliczka) i Baryczy oraz kamieniołomy wapieni w Zakrzówku i zakupione w 1926 roku od firm Wapienniki i Kamieniołomy J. Rajnera i Spółki. Osadniki Sodowe Solvay zajmowały ponad 30 ha terenu.
Historia Krakowskich Zakładów Sodowych.
Zakład mieścił się na terenie Dzielnicy IX Krakowa, w której znajdują się historyczne Łagiewniki i Borek Fałęcki. Pozwolenie na założenie fabryki sody w Borku Fałęckim otrzymał Bernard Liban w 1901 roku. W historii zakładu wyróżnia się daty:
Na terenie dawnego Zakładu powstało Centrum Handlowe Zakopianka, m.in. hipermarkety Carrefour, Castorama i Kinowy Multiplex Cinema City. Teren osadników został poddany rekultywacji i częściowo zalesiony – odgrywa rolę podmiejskich zielonych obszarów rekreacyjnych.
Karol Wojtyła w Solvayu.
Od września 1940 roku do sierpnia 1944 roku w Krakowskim Solvayu pracował Karol Wojtyła, który napisał na ten temat:
Jan Paweł II odwiedził Borek Fałęcki w 1997 roku (VI pielgrzymka do Polski). Jednym z pracowników Zakładu, z którymi utrzymywał kontakt korespondencyjny, był Ernest Pischinger, pełniący w latach wojny funkcję kierownika laboratorium chemicznego (bezpośredni przełożony Karola Wojtyły w czasie jego pracy w oczyszczalni wody).
Na terenie byłego Zakładu i w jego otoczeniu znajdują się liczne miejsca upamiętnienia robotniczej pracy przyszłego Papieża w Solvayu. Z inicjatywy kard. Stanisława Dziwisza powstało Centrum Jana Pawła II „Nie lękajcie się”. Pojawiają się inne inicjatywy.

</doc>
<doc id="2446661" url="https://pl.wikipedia.org/wiki?curid=2446661" title="Hector Lombard">
Hector Lombard

Héctor Miguel Lombard Pedrosa (ur. 2 lutego 1978 w Perico) − kubański judoka i zawodnik mieszanych sztuk walki (MMA), posiadający obywatelstwo australijskie. Uczestnik Igrzysk Olimpijskich 2000. Mistrz australijskiej organizacji Cage FC (2007-2012) oraz amerykańskiej Bellator FC (2009-2012) w wadze średniej (84 kg). Od 2012 roku związany z Ultimate Fighting Championship.
Kariera w judo.
Wywodzi się z judo (4 dan), które zaczął trenować w wieku 10 lat. W 1997 roku został mistrzem Kuby juniorów w kategorii 73 kg. W następnym roku rozpoczął starty wśród seniorów. Trzykrotnie wygrał mistrzostwo kraju (1999-2001).
Reprezentował Kubę na igrzyskach olimpijskich w Sydney w 2000 roku. W turnieju wagi lekkiej (73 kg) stoczył dwie walki − wygrał przez ippon z Egipcjaninem Haithamem Awadem, po czym został wyeliminowany, również przez ippon, przez Ukraińca Hennadija Biłodida.
W 2001 roku dwukrotnie stanął na podium turniejów zaliczanych do Pucharu Świata: był 2. w Grand Prix Austrii i 3. w World Masters w Monachium.
W 2002 roku zdecydował się opuścić komunistyczną Kubę i zbiegł do Australii. Ożenił się tam i otrzymał obywatelstwo tego kraju. Po raz ostatni startował w judo w 2004 roku, gdy wygrał Grand Prix Australii (w wadze półśredniej i open).
Kariera MMA.
Wczesna kariera.
Z powodu słabej znajomości języka angielskiego miał trudności ze znalezieniem dobrze płatnej pracy, dlatego też postanowił zostać profesjonalnym zawodnikiem MMA. Zadebiutował we wrześniu 2004 roku. Walcząc na terenie Australii, wygrał pięć walk, co zaowocowało w 2006 roku zaproszeniem go do udziału w prestiżowym turnieju "PRIDE 2006 Welterweight Grand Prix" japońskiej organizacji PRIDE Fighting Championships. Odpadł z niego po pierwszej walce, przegrywając przez decyzję sędziów z o wiele bardziej doświadczonym Japończykiem Akihiro Gōno. W tym samym roku stoczył w Japonii jeszcze jeden pojedynek − na gali Bushido 13 uległ również przez decyzję Gegardowi Mousasiemu.
Cage Fighting Championship.
W 2007 roku Lombard zaczął walczyć dla nowo powstałej australijskiej organizacji Cage Fighting Championship (CFC). W listopadzie tego samego roku pokonał Francuza Jeana-François Lenogue'a i zdobył mistrzostwo CFC w wadze średniej (84 kg). Następnie, w latach 2008-2011 siedmiokrotnie je obronił, zwyciężając wszystkich pretendentów przed czasem.
Bellator.
Kontrakt z CFC nie zawierał klauzuli wyłączności, więc w 2009 roku Lombard związał się również z amerykańską organizacją Bellator Fighting Championships. W tym celu wyemigrował na stałe do USA, osiadł na Florydzie i podjął treningi w klubie American Top Team, gdzie otrzymał od Marcusa Silveiry czarny pas w brazylijskim jiu-jitsu.
W czerwcu 2009 roku wygrał inauguracyjny, 8-osobowy turniej Bellatora w wadze średniej, pokonując w finale przez TKO Jareda Hessa (gala Bellator 12), i tym samym zdobył mistrzostwo organizacji. 28 października 2010 roku w obronie tytułu pokonał przez jednogłośną decyzję Rosjanina Aleksandra Szlemienkę.
UFC.
W styczniu 2012 roku wygasł jego kontrakt z Bellatorem. W kwietniu związał się z największą organizacją MMA na świecie, Ultimate Fighting Championship. Zadebiutował w niej 21 lipca, w walce przeciwko Timowi Boetschowi. Typowany na faworyta Kubańczyk nie sprostał Amerykaninowi i przegrał na punkty. Pierwsze zwycięstwo w UFC zanotował 16 grudnia tego samego roku, gdy wygrał przez nokaut z Rousimarem Palharesem. Jednak już w następnej walce, 3 marca 2013 roku, przegrał na punkty z byłym pretendentem do pasa mistrzowskiego, Yūshinem Okamim. W wyniku tego niepowodzenia zdecydował się przejść do wagi półśredniej (do 77 kg), w której pokonał następnie Nate'a Marquardta i Jake'a Shieldsa, stając się jednym z kandydatów do walki o mistrzostwo organizacji w tej kategorii. 3 stycznia 2015 pokonał na punkty Josha Burkmana lecz po walce okazało się, że był na dopingu - w jego organizmie znaleziono ślady sterydów anabolicznych. W związku z tym, został zawieszony przez komisję sportową na rok oraz odebrano mu bonus finansowy który otrzymał od organizacji.

</doc>
<doc id="2446709" url="https://pl.wikipedia.org/wiki?curid=2446709" title="Bestia z Wolfsberga">
Bestia z Wolfsberga

Bestia z Wolfsberga (ang. "The Boy Who Cried Werewolf") – amerykańsko-kanadyjski film fabularny z 2010 roku w reżyserii Erica Brossa. Światowa premiera filmu odbyła się 23 października 2010 roku na amerykańskim Nickelodeon, w Polsce odbyła się 30 października 2011 roku na kanale Nickelodeon Polska. Film był również wyświetlany w TV Puls 1 listopada 2012 roku. Zdjęcia do filmu kręcono w Vancouver, Kolumbii Brytyjskiej i w Kanadzie. Film wyprodukowany przez Pacific Bay Entertainment.
Fabuła.
Jordan wraz z bratem Hunterem i ojcem mieszkają w małym domku. Pewnego dnia Hunter znajduje pod drzwiami paczkę z testamentem krewnego z Rumunii. Rodzina udaje się w podróż w celu sprzedania zamku, który jest również objęty testamentem. W mieście Hunter spotyka mężczyznę, który opowiada mu miejską legendę o wilkołakach i wampirach.
Obsada.
i inni
Wersja polska.
Wersja polska: na zlecenie Nickelodeon Polska –Master Film
Dialogi i reżyseria: Dariusz Dunowski
Dźwięk i montaż: Aneta Michalczyk-Falana
Kierownictwo produkcji: Romuald Cieślak
Nadzór merytoryczny: Aleksandra Dobrowolska, Katarzyna Dryńska
W polskiej wersji wystąpili:
Lektor: Janusz Szydłowski

</doc>
<doc id="2446711" url="https://pl.wikipedia.org/wiki?curid=2446711" title="Kościół Il Gesù w Rzymie">
Kościół Il Gesù w Rzymie



</doc>
<doc id="2446715" url="https://pl.wikipedia.org/wiki?curid=2446715" title="Santhià (stacja kolejowa)">
Santhià (stacja kolejowa)

Santhià (włoski: "Stazione di Santhià") – stacja kolejowa w Santhià, w prowincji Vercelli, w regionie Piemont, we Włoszech. Znajduje się na linii kolejowej Turyn-Mediolan. Od tej stacji odgałęziają się dwie linie: jedna do Biella i jedna do Arona.
Jest to stacja zarządzana przez Rete Ferroviaria Italiana (RFI).
Charakterystyka.
Stacja składa się z pięciu torów pasażerskich. Tor 1 jest używany tylko dla pociągów w kierunku Biella San Paolo, a tor 2 jest używany głównie przez pociągach jadących z Arona, jak również niektóre pociągi regionalne, które wykonują usługi na trasie Santhià - Novara. Tory trzeci i czwarty znajdują się na linii Mediolan - Turyn, 3 jest wykorzystywana przez pociągi do Mediolanu, a czwarty jest używany przez pociągi w kierunku Turynu. Tor 5, ostatecznie, jest używany przez pociągi regionalne do Chivasso i Turynu.

</doc>
<doc id="2446753" url="https://pl.wikipedia.org/wiki?curid=2446753" title="Kościół del Gesù w Rzymie">
Kościół del Gesù w Rzymie



</doc>
<doc id="2446760" url="https://pl.wikipedia.org/wiki?curid=2446760" title="Port lotniczy Altay">
Port lotniczy Altay

Port lotniczy Altay (IATA: AAT, ICAO: ZWAT) – port lotniczy położony w Altay, w regionie autonomicznym Sinciang, w Chińskiej Republice Ludowej.

</doc>
<doc id="2446771" url="https://pl.wikipedia.org/wiki?curid=2446771" title="Campo Novo">
Campo Novo

Campo Novo – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Três Passos.

</doc>
<doc id="2446775" url="https://pl.wikipedia.org/wiki?curid=2446775" title="Kirkel">
Kirkel

Kirkel − miejscowość i gmina w zachodnich Niemczech, w kraju związkowym Saara, w powiecie Saarpfalz.

</doc>
<doc id="2446779" url="https://pl.wikipedia.org/wiki?curid=2446779" title="Crissiumal">
Crissiumal

Crissiumal – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Três Passos.

</doc>
<doc id="2446783" url="https://pl.wikipedia.org/wiki?curid=2446783" title="Jerzy Tabeau">
Jerzy Tabeau

Jerzy Tabeau, pseudonim Jerzy Wesołowski (ur. 18 grudnia 1918 r. w Zabłotowie, zm. 11 maja 2002 r.) – polski lekarz, kardiolog, docent nauk medycznych, więzień Auschwitz-Birkenau, który uciekł z obozu 19 listopada 1943.
Życiorys.
Został przywieziony do Oświęcimia 26 marca 1942 z gestapowskiego więzienia Montelupich w Krakowie. W obozie został zarejestrowany pod numerem 27273, figurował w dokumentach jako Jerzy Wesołowski. Tym nazwiskiem posługiwał się jeszcze przed aresztowaniem, kiedy działał w konspiracyjnej organizacji Związek Walki Zbrojnej w Krakowie, zajmując się kolportażem podziemnej prasy. Przebywał w obozie macierzystym. Pracował początkowo przy rozbiórce budynków po wysiedlonych Polakach, następnie przy kopaniu kanałów, potem w betoniarni.
Wkrótce zachorował na zapalenie płuc i opłucnej i został umieszczony w szpitalu obozowym. Po wyzdrowieniu wszedł w skład personelu szpitalnego. Otrzymał funkcję pielęgniarza. W lecie 1942 roku zapadł na tyfus plamisty. Został wtedy wpisany na listę chorych, przeznaczonych do uśmiercenia w komorze gazowej. Jednak dzięki sprytowi i odwadze współwięźniów, udało mu się uniknąć niechybnej śmierci.
19 listopada 1943 roku w towarzystwie więźnia Romana Cieliczki uciekli z obozu, przecinając druty ogrodzenia. Po długiej tułaczce dotarli do Goczałkowic. Tam zostali ciepło przyjęci przez Polaków. Później wyjechali do Zakopanego i zamieszkali u znajomych Cieliczki. Tabeau wyjechał pociągiem towarowym do Krakowa, natomiast Cieliczko wstąpił do oddziału partyzanckiego. Zginął w czasie jednej z akcji sabotażowych. Tabeau skontaktował się z Teresą Lasocką-Estreicher, później przyłączył się do krakowskiej konspiracji PPS. Jeszcze w grudniu 1943 roku Jerzy Tabeau przystąpił do sporządzenia sprawozdania o obozie. Pracę ukończył na początku 1944 roku.
W marcu z polecenia konspiracji, opuścił Kraków i udał się z ważną misją. Miał dostać się do Londynu, by przekazać raporty polskiego ruchu oporu i osobiście potwierdzić aliantom prawdę o nazistowskich zbrodniach. Podróż odbyła się bez dramatycznych sytuacji. Po powrocie do kraju udał się na Sądecczyznę, aby utworzyć „Socjalistyczne Bataliony Śmierci”.
W czasie jednej z potyczek koło Jordanowa w październiku 1944 roku Tabeau został ranny w głowę, w wyniku czego nastąpił u niego częściowy paraliż. Doczekał końca wojny.
Po 1945 zamieszkał w Krakowie. Ukończył studia na Uniwersytecie Jagiellońskim. Był docentem nauk medycznych, kardiologiem w Krakowie.

</doc>
<doc id="2446784" url="https://pl.wikipedia.org/wiki?curid=2446784" title="Mandelbachtal">
Mandelbachtal

Mandelbachtal − miejscowość i gmina w zachodnich Niemczech, w kraju związkowym Saara, w powiecie Saarpfalz.

</doc>
<doc id="2446787" url="https://pl.wikipedia.org/wiki?curid=2446787" title="Derrubadas">
Derrubadas

Derrubadas – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Três Passos.

</doc>
<doc id="2446795" url="https://pl.wikipedia.org/wiki?curid=2446795" title="Doutor Maurício Cardoso">
Doutor Maurício Cardoso

Doutor Maurício Cardoso – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Três Passos.

</doc>
<doc id="2446802" url="https://pl.wikipedia.org/wiki?curid=2446802" title="Esperança do Sul">
Esperança do Sul

Esperança do Sul – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Três Passos.

</doc>
<doc id="2446809" url="https://pl.wikipedia.org/wiki?curid=2446809" title="Horizontina">
Horizontina

Horizontina – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Três Passos.

</doc>
<doc id="2446814" url="https://pl.wikipedia.org/wiki?curid=2446814" title="Najstarsi ludzie w Polsce">
Najstarsi ludzie w Polsce



</doc>
<doc id="2446820" url="https://pl.wikipedia.org/wiki?curid=2446820" title="Humaitá (Rio Grande do Sul)">
Humaitá (Rio Grande do Sul)

Humaitá – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Três Passos.

</doc>
<doc id="2446824" url="https://pl.wikipedia.org/wiki?curid=2446824" title="Witold Czartoryski">
Witold Czartoryski

Witold Leon Czartoryski (ur. 10 lutego 1864 w Weinhaus (Wiedeń), zm. 4 września 1945 w Makowie Podhalańskim) – książę i członek austriackiej Izby Panów.
Życiorys.
Urodził się w pałacu Czartoryskich Weinhaus (inaczej zwanym ), leżącym na terenie Wiednia. Ukończył Gimnazjum Państwowe w Jarosławiu, rok studiów filozoficznych i 3 lata Akademii Rolniczej w Wiedniu. Właściciel i zarządca klucza pełkińskiego nad Sanem (tartaki, cegielnie, stadniny koni) oraz Konarzewa (poznańskie) i Bielin (podkarpackie). Od 1903 roku członek zarządu cukrowni w Przeworsku, prezes spółki wodnej łańcucko-jarosławskiej. Zakładał ochronki i szkoły wiejskie, prowadził fundusz emerytalny, łożył na utrzymanie 17 parafii rzymsko- i greckokatolickich. Radny Rady powiatu jarosławskiego (1891–1918) w tym prezes Rady (1898–1904, 1910–1913) i wiceprezes (1906–1910). Członek i działacz Galicyjskiego Towarzystwa Gospodarskiego, członek jego Komitetu (27 czerwca 1894 – 30 czerwca 1900, 18 czerwca 1903 – 10 czerwca 1906) wiceprezes (30 czerwca 1900 – 18 czerwca 1903 i 10 czerwca 1906 – 24 czerwca 1910) oraz prezes (24 czerwca 1910 – 20 czerwca 1914).
W 1906 roku był założycielem Towarzystwa Kółek Ziemian, przekształconego (po 1918 roku) w Związek Ziemian. Poseł do Sejmu Galicyjskiego (1908–1914): prezes klubu „Środka”, członek komisji rolnej i szkolnej. Od 1913 roku dziedziczny członek w austriackiej Izby Panów w Wiedniu. W 1914 roku jako przedstawiciel Centrum Konstytucyjnego był członkiem sekcji wschodniej Naczelnego Komitetu Narodowego. Członek Szwajcarskiego Komitetu Generalnego Pomocy Ofiarom Wojny. Uczestnik konferencji założycielskiej Komitetu Narodowego Polskiego z siedzibą w Paryżu.
W 1918 roku mianowany przez Radę Regencyjną komisarzem dla Galicji, czego nie uznała galicyjska Polska Komisja Likwidacyjna. W 1922 roku posiadał majątki ziemskie o powierzchni 18 140 ha. Senator RP I kadencji w latach 1922–1927. Członek zarządu Biblioteki Polskiej w Paryżu, działacz TSL i Towarzystwa Uniwersytetów Ludowych, członek komisji egzaminacyjnej Akademii Rolniczej w Dublanach i Studium Rolniczego w Krakowie, prezes Wyższych Kursów Ziemiańskich we Lwowie (tzw. Kursy Turnaua). Wiceprezes Centralnej Organizacji Stowarzyszeń Rolniczych w Warszawie. 
W maju 1931 został wyróżniony godnością członka honorowego Towarzystwo Szkoły Ludowej.
Współwydawca „Rzeczypospolitej” i „Warszawianki”, uczestnik Akcji Katolickiej i członek Sodalicji Mariańskiej. W czasie II wojny światowej pozostał na skrawku majątku Pełkinie, który opuścił w 1944 roku i zamieszkał u syna Stanisława w Makowie Podhalańskim. Autor publikacji "Park dworski w Pełkiniach", "Kilka słów o przycinaniu i leczeniu chirurgicznym drzew..." (1929). Współpracownik „Rolnika” (1908), „Gazety Narodowej” (1912), „Hodowcy”, „Jeźdźca” i innych. 
Zmarł 4 września 1945 w Makowie Podhalańskim.
Rodzina.
21 lutego 1889 roku książę Witold poślubił Jadwigę Dzieduszycką (ur. 2 marca 1867, zm. 12 lipca 1941 we Lwowie), córkę Włodzimierza Dzieduszyckiego. Czartoryscy mieli dwanaścioro dzieci, tj. trzy córki i dziewięciu synów:
Atmosfera domu była przesiąknięta głęboką wiarą; książę Witold i księżna Jadwiga należeli do Sodalicji Mariańskiej. Rodzice świadomie starali się wychowywać w wierze swe dzieci, co zaowocował w przyszłości m.in. tym, że dwaj bracia Jana zostali księżmi diecezjalnymi, a siostra wizytką.

</doc>
<doc id="2446827" url="https://pl.wikipedia.org/wiki?curid=2446827" title="Miraguaí">
Miraguaí

Miraguaí – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Três Passos.

</doc>
<doc id="2446832" url="https://pl.wikipedia.org/wiki?curid=2446832" title="Nova Candelária">
Nova Candelária

Nova Candelária – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Três Passos.

</doc>
<doc id="2446839" url="https://pl.wikipedia.org/wiki?curid=2446839" title="Redentora">
Redentora

Redentora – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Três Passos.

</doc>
<doc id="2446850" url="https://pl.wikipedia.org/wiki?curid=2446850" title="Chińska Republika Ludowa na Letnich Igrzyskach Olimpijskich 1996">
Chińska Republika Ludowa na Letnich Igrzyskach Olimpijskich 1996

Chińską Republikę Ludową na Letnich Igrzyskach Olimpijskich 1996 reprezentowało 294 sportowców, którzy zdobyli 50 medali, w tym 16 złotych.

</doc>
<doc id="2446857" url="https://pl.wikipedia.org/wiki?curid=2446857" title="David Kagan">
David Kagan

David Dennis Kagan (ur. 9 listopada 1949 w Waukegan, Illinois) – amerykański duchowny katolicki, biskup diecezji Bismarck od 2011.
Życiorys.
Dorastał w Spring Grove w Illinois. Do kapłaństwa przygotowywał się m.in. w Rzymie, gdzie na Uniwersytecie Gregoriańskim uzyskał dyplomy z filozofii, teologii, a także prawa kanonicznego. Święcenia kapłańskie otrzymał 14 czerwca 1975 roku w rodzinnej diecezji, w katedrze św. Piotra w Rockford, Illinois z rąk bpa Arthura O’Neilla. Służył następnie duszpastersko w wielu parafiach. Zasiadał również w trybunałach i komisjach diecezjalnych. Był m.in. dyrektorem Biura Komunikacji, wikariuszem Trybunału Diecezjalnego, a także członkiem Kolegium Konsultorów i wikariuszem generalnym diecezji i moderatorem kurii. Od 2010 roku był proboszczem parafii Świętej Rodziny w Rockford. W roku 1994 otrzymał tytuł prałata honorowego Jego Świątobliwości, a w lipcu 2011 protonotariusza apostolskiego.
19 października 2011 roku otrzymał nominację na ordynariusza diecezji Bismarck w Dakocie Płn. Jego konsekracja biskupia odbyła się 30 listopada 2011 roku w katedrze Ducha Świętego w Bismarck. Od 18 lipca 2012 do 19 czerwca 2013 pełnił funkcję administratora apostolskiego sąsiedniej diecezji Fargo w okresie "sede vacante" po mianowaniu dotychczasowego ordynariusza arcybiskupem metropolitą Denver.

</doc>
<doc id="2446880" url="https://pl.wikipedia.org/wiki?curid=2446880" title="Przyzwolenie społeczne">
Przyzwolenie społeczne

Przyzwolenie społeczne – zjawisko braku potępienia popełniania określonego czynu zabronionego przez ogół społeczeństwa. Zwykle bierze się z przekonania, że dokonanie danego czynu jest nieszkodliwe społecznie i nikomu nie przynosi krzywdy, oraz że przepis penalizujący ten czyn jest zbędnym utrudnieniem i przeszkodą dla ludności, tudzież ograniczaniem swobód obywatelskich. Zazwyczaj przyzwolenie społeczne dotyczy większości wykroczeń oraz drobnych przestępstw, a organy ścigania rzadko dążą do ukarania osób popełniających takie czyny.

</doc>
<doc id="2446882" url="https://pl.wikipedia.org/wiki?curid=2446882" title="Marceli Poniński">
Marceli Poniński

Marceli Poniński herbu Łodzia (ur. 6 stycznia 1749 w Szyszynie, zm. 27 września 1816) – wojski gnieźnieński, poseł na Sejm Czteroletni z województwa gnieźnieńskiego w 1790 roku.
W 1781 nabył od Adama Ponińskiego klucz Wrześni.
Był członkiem Zgromadzenia Przyjaciół Konstytucji Rządowej. Sędzia sejmowy ze stanu rycerskiego z Prowincji Wielkopolskiej w 1791 roku.
Złożył akces do konfederacji województwa gnieźnieńskiego konfederacji targowickiej.

</doc>
<doc id="2446891" url="https://pl.wikipedia.org/wiki?curid=2446891" title="Nazi-bugasz">
Nazi-bugasz



</doc>
<doc id="2446918" url="https://pl.wikipedia.org/wiki?curid=2446918" title="Wendel">
Wendel

Niemcy:
Osoby:
Inne:
Zobacz też:

</doc>
<doc id="2446941" url="https://pl.wikipedia.org/wiki?curid=2446941" title="Jerzy Bielecki">
Jerzy Bielecki



</doc>
<doc id="2446945" url="https://pl.wikipedia.org/wiki?curid=2446945" title="Jerzy Bielecki (1921– 2011)">
Jerzy Bielecki (1921– 2011)

Jerzy Tadeusz Bielecki (ur. 28 marca 1921 w Słaboszowie, zm. 20 października 2011 w Nowym Targu) – jeden z pierwszych więźniów obozu Auschwitz-Birkenau (numer 243).
Życiorys.
Ukończył Gimnazjum im. B. Nowodworskiego w Krakowie. Podczas okupacji niemieckiej został uwięziony w obozie KL Auschwitz, z którego 21 lipca 1944 uciekł w mundurze Rottenführera-SS, dostarczonym wraz z drukiem przepustki przez innego więźnia obozu Tadeusza Srogiego, zatrudnionego w magazynie SS). Następnie wstąpił do Armii Krajowej. Po wojnie został dyrektorem Zespołu Szkół Mechanicznych w Nowym Targu. Był współzałożycielem i honorowym prezesem Chrześcijańskiego Stowarzyszenia Rodzin Oświęcimskich, a także honorowym obywatelem Izraela.
W 1990 ukazała się jego autobiografia pod tytułem "Kto ratuje jedno życie..."

</doc>
<doc id="2446959" url="https://pl.wikipedia.org/wiki?curid=2446959" title="Clive Allen">
Clive Allen

Clive Darren Allen (ur. 20 maja 1961 w Londynie) – angielski futbolista i piłkarz grający na pozycji napastnika.
Kariera.
Kariera klubowa.
Karierę piłkarską Allen rozpoczął w Romford Juniors, gdzie w 1978 roku trafił do Queens Park Rangers. W swoim debiucie, w meczu z Coventry City, Allen strzelił hat-tricka, a jego drużyna wygrała 5-1. Dwa lata później Allen trafił do Arsenalu Londyn, ale tam nie zagrał ani minuty i w tym samym roku przeniósł się do Crystal Palace. W sezonie 1980-81 Allen rozegrał w tym klubie 25 spotkań i strzelił 9 goli. Po zakończeniu tego sezonu Allen wrócił do Queens Park Rangers. Tam Allen się odbudował i w latach 1981–1984 zdobył 40 bramek w 87 spotkaniach. W 1984 roku zadebiutował w reprezentacji Anglii.
W tym samym roku Allen przeniósł się do Tottenhamu Hotspur, gdzie był podstawowym zawodnikiem tego klubu. Przełomowym momentem w jego karierze był rok 1987, gdzie zdobył koronę króla strzelców pierwszej ligi angielskiej, a także został uznany na najlepszego piłkarza ligi angielskiej. W barwach Tottenhamu Hotspur Allen rozegrał 105 spotkań i strzelił 60 goli. Po zakończeniu sezonu 1987-88, Allen przeniósł się do Francji, gdzie został piłkarzem Girondins Bordeaux, gdzie trafił za 1 mln funtów. Po sezonie gry w Bordeaux Allen powrócił do Anglii, gdzie został piłkarzem Manchesteru City. W tym klubie rozegrał 53 spotkania i strzelił 16 goli. W 1991 roku Allen trafił do Chelsea, a później grał jeszcze w West Ham United i Millwall. Karierę zakończył w 1995 roku jako piłkarz Carlisle United.
Kariera reprezentacyjna.
W reprezentacji Anglii Allen zadebiutował w 1984 roku w meczu z Brazylią. W sumie Allen rozegrał dla Anglii 5 spotkań i nie strzelił gola.
Kariera trenerska.
W 2007 i 2008 roku Allen był tymczasowym trenerem Tottenhamu Hotspur, gdzie pracuje obecnie jako trener rezerw. Zastępował on Martina Jola i Juande Ramosa. Drużynę prowadził w 2 meczach: z Blackburn Rovers (26 października 2007) i z Bolton Wanderers (równo rok po spotkaniu z Blackburn).
Kariera jako zawodnik futbolu amerykańskiego.
W 1997 roku, dwa lata po zakończeniu kariery piłkarskiej, Allen powrócił do sportu, ale tym razem nie jako piłkarz, lecz jako futbolista amerykański. Podpisał roczny kontrakt z grającym w NFL Europa klubie London Monarchs, gdzie grał na pozycji placekickera. W tym klubie zdobył on 7 punktów (extra point) i 6 field goali. Po sezonie gry w tym klubie Allen definitywnie zakończył karierę sportową.

</doc>
<doc id="2446963" url="https://pl.wikipedia.org/wiki?curid=2446963" title="Bitwa pod Wieselbergiem">
Bitwa pod Wieselbergiem

Bitwa pod Wieselbergiem (niem. "Wieselburg", znana także jako oblężenie Mosonu) – seria potyczek i oblężenie, które miały miejsce w 1096 w trakcie I wyprawy ludowej.
W roku 1096 wojska pierwszej wyprawy ludowej pod dowództwem Emichy i Gotszalka dokonały na ziemiach niemieckich licznych pogromów ludności żydowskiej. Później wojska krzyżowców zaczęły grabić wsie na terytorium Węgier. Węgierski król Koloman Uczony rozbił oddział Gotszalka pod Białogrodem Królewskim. 
Kilka tygodni później nad Dunaj dotarła znacznie liczniejsza armia Emichy. Koloman odmówił krzyżowcom prawa do przemarszu przez swoje ziemie. Wojska Emichy próbowały sforsować most na Dunaju, ale zostały odparte przez oddziały węgierskie. Emicho nakazał zbudować drugi most, co zajęło ponad sześć tygodni. W trakcie budowy krzyżowcy wielokrotnie ścierali się z wojskiem węgierskim i grabili wsie po swojej stronie rzeki. Wreszcie armia Emichy przeprawiła się przez Dunaj i zaczęła oblegać twierdzę w Mosonie. Pomimo przewagi liczebnej krzyżowcy nie byli w stanie zdobyć fortecy, a na wieść o zbliżającej się armii Kolomana wpadli w panikę. Garnizon Mosonu dokonał szybkiego wypadu i rozbił wojska Emichy. 
Nieudane oblężenie Mosonu było zwieńczeniem tzw. krucjaty niemieckiej, będącej częścią pierwszej wyprawy ludowej.

</doc>
<doc id="2446969" url="https://pl.wikipedia.org/wiki?curid=2446969" title="Z biegiem czasu">
Z biegiem czasu

Z biegiem czasu (niem. "Im Lauf der Zeit") – niemiecki film drogi z 1976 roku w reżyserii Wima Wendersa. Opowiada o losach dwóch przypadkowych znajomych, psychologa dziecięcego i mechanika naprawiającego projektory kinowe, oraz ich podróży przez podzielone murem Niemcy. Akcja filmu obejmuje trzy dni. Jego tematyka porusza takie tematy, jak samotność, tożsamość, problem amerykańskiej kolonizacji kulturowej, którą zagrożone były ówczesne Niemcy, oraz kłopoty sztuki filmowej.
Film kręcony był na granicy między Niemcami Wschodnimi a Zachodnimi (od Pustaci Lüneburskiej pod Hamburgiem na północy aż po bawarskie miasteczko Hof na południu). Wenders zdecydował się na tę okolicę, ponieważ uważał ją za zapomnianą i chciał zachować na taśmie filmowej, chciał też sfilmować mieszczące się w tej okolicy małe, zapomniane kina. Ponadto zdjęcia wykonywano chronologicznie, tak aby na bieżąco móc reagować na zmiany w otoczeniu i na specyfikę okolicy.
"Z biegiem czasu" jest obrazem powolnym, lirycznym, z niewielką ilością dialogów; jest skoncentrowany na otoczeniu i nie skupia się na psychologii postaci. Film jest czarno-biały, nakręcony na taśmie 35 mm.
Recepcja.
Obraz był w 1976 roku nominowany do Złotej Palmy na 29. MFF w Cannes. Na festiwalu tym otrzymał nagrodę Międzynarodowej Federacji Krytyków Filmowych, w tym samym roku został też wyróżniony Złotym Hugo na MFF w Chicago.
Krytycy doceniali film – nazywano go najbardziej niemieckim z powojennych filmów niemieckich, niemieckim "Swobodnym jeźdźcem" (Bernd Schulz) i określano jako arcydzieło nowego kina niemieckiego; chwalono go też za muzykę wykonywaną przez Improved Sound Limited.

</doc>
<doc id="2446979" url="https://pl.wikipedia.org/wiki?curid=2446979" title="Adelaide (stacja kolejowa)">
Adelaide (stacja kolejowa)

Adelaide (ang: "Adelaide Railway Station") – główna stacja kolejowa w Adelaide, w stanie Australia Południowa, w Australii. Znajduje się w północnej części North Terrace, na zachód od Parliament House. Adelaide Casino jest w części budynku, które nie jest już częścią stacji.
Wszystkie linie wchodzą do stacji od zachodu, i jest to stacja czołowa. Prawie wszystkie pociągi na sieci miejskiej zaczynają lub kończą tu bieg. Ma dziewięć peronów, wszystkie z szerokiego toru. Do 1984 Adelaide była stację końcową dla stanowych i międzystanowych pociągów pasażerskich, ale nie ma już regularnych przewozów kolejowych w Południowej Australii i wszystkich usług międzystanowych są standardowej szerokości toru ze stacji Adelaide Parklands Terminal.
Dzisiaj obsługuje około 40 000 każdego dnia tygodnia. Połowa z tych osób jest w czasie porannych i popołudniowych godzinach szczytu. Darmowe tramwajowe i autobusowe usługi są dostępne z North Terrace na zewnątrz stacji i zapewniają łatwy dostęp do innych części miasta.

</doc>
<doc id="2446986" url="https://pl.wikipedia.org/wiki?curid=2446986" title="Tramwaje w Tlaxcali">
Tramwaje w Tlaxcali

Tramwaje w Tlaxcali – zlikwidowany system komunikacji tramwajowej w meksykańskim mieście Tlaxcala, działający w latach 1882–1942.
Historia.
Tramwaje konne w Tlaxcali uruchomiono w 1882. Linia tramwajowa o długości 8,5 km i szerokości toru 1435 mm połączyła Tlaxcala z Santa Ana. W 1910 na linii zastosowano tramwaje benzynowe, które zastąpiły tramwaje konne. Tramwaje w Tlaxcala zlikwidowano w 1942.

</doc>
<doc id="2446995" url="https://pl.wikipedia.org/wiki?curid=2446995" title="Peter Przygodda">
Peter Przygodda

Peter Przygodda (ur. 26 października 1941 w Berlinie, zm. 2 października 2011 w Monachium) – niemiecki reżyser i montażysta filmowy.
Życiorys.
Wieloletni współpracownik Wima Wendersa, pracował z Hansem-Jürgenem Syberbergiem, Hansem W. Geißendörferem, Thomasem Schamoni, Klausem Lemke, Peterem Handke i Reinhardem Hauffem. Wykładał montaż w monachijskiej szkole filmowej. Reżyserował filmy dokumentalne i krótkometrażowe.
Jako montażysta pracował m.in. przy filmach "Koniec przemocy", "Piekielny Brooklyn", "Paryż, Teksas", "Niebo nad Berlinem", "Lisbon Story", "Summer in the City", "Czarodziejska góra", "Z biegiem czasu", "Strach bramkarza przed rzutem karnym", "Po tamtej stronie chmur" i "Film Nicka".
Laureat nagrody Bundesfilmpreis za montaż filmu "Amerykański przyjaciel" (1978).

</doc>
<doc id="2447004" url="https://pl.wikipedia.org/wiki?curid=2447004" title="Stenatherina panatela">
Stenatherina panatela

Stenatherina panatela – gatunek ryby z rodziny aterynowatych (Atherinidae), jedyny przedstawiciel rodzaju "Stenatherina".

</doc>
<doc id="2447005" url="https://pl.wikipedia.org/wiki?curid=2447005" title="Michał Semenowicz">
Michał Semenowicz

Michał Semenowicz (ur. ok. 1430 - zm. ok. 1490) – z rodu Giedyminowiczów, udzielny kniaź horodeński, bielski i kobryński, prawdopodobny syn kobryńskiego kniazia Semena Romanowicza, domniemany drugi mąż księżnej Wassy.
Przypisuje się mu ufundowanie cerkwi św. Michała Archanioła w Bielsku Podlaskim, której miał dokonać w II poł. XV w. oraz - wraz z małżonką Wassą - cerkwi Narodzenia Bogurodzicy w Bielsku Podlaskim.

</doc>
<doc id="2447016" url="https://pl.wikipedia.org/wiki?curid=2447016" title="Voytek Szczytko">
Voytek Szczytko

Voytek Szczytko, właściwie Wojciech Szczytko (ur. 1973 w Białymstoku, woj. podlaskie) – polski reżyser, dziennikarz TVN, TVP, Vision Sport i MTV Europe, scenarzysta i dokumentalista zajmujący się kinem offowym.
Obecnie mieszka i pracuje w Nowym Jorku. Jest absolwentem literaturoznawstwa i dziennikarstwa Uniwersytetu Warszawskiego.
Jego film „Ściany są drzwiami” został doceniony na wielu festiwalach krótkometrażowych filmów offowych m.in.: na Festiwalu „Kręci się”, Festiwalu Młodej Sztuki 2005, Festiwalu Zoom Zbliżenia 2005, Festiwalu RePeFeNe 2005 (otrzymał nagrodę za najlepszy film) oraz na Festiwalu OKFA 2005, gdzie otrzymał nagrodę za najlepszy scenariusz.

</doc>
<doc id="2447025" url="https://pl.wikipedia.org/wiki?curid=2447025" title="Zanzibar">
Zanzibar

Zanzibar może odnosić się do:

</doc>
<doc id="2447031" url="https://pl.wikipedia.org/wiki?curid=2447031" title="Aroma 1. Lig Erkek (2011/2012)">
Aroma 1. Lig Erkek (2011/2012)

Aroma 1. Lig Erkek 2011/2012 – 42. sezon rozgrywek o mistrzostwo Turcji organizowany przez Turecki Związek Piłki Siatkowej (tur. "Türkiye Voleybol Federasyonu"). Zainaugurowany został 8 października 2011 roku i trwał do 25 kwietnia 2012 roku.
W sezonie 2011/2012 w Lidze Mistrzów Turcję reprezentowały i , w Pucharze CEV – i , natomiast w Pucharze Challenge – .
Mistrzem Turcji został , który w finale pokonał .
Faza zasadnicza.
Tabela wyników.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Druga runda.
Grupa A.
Tabela wyników.
 
 
 
 
 
 
 
 
Grupa B.
Tabela wyników.
 
 
 
 
 
 
 
 

</doc>
<doc id="2447032" url="https://pl.wikipedia.org/wiki?curid=2447032" title="Hypoatherina">
Hypoatherina

Hypoatherina – rodzaj ryb z rodziny aterynowatych (Atherinidae).
Klasyfikacja.
Gatunki zaliczane do tego rodzaju:

</doc>
<doc id="2447037" url="https://pl.wikipedia.org/wiki?curid=2447037" title="Kwas alfa-ketoglutarowy">
Kwas alfa-ketoglutarowy



</doc>
<doc id="2447042" url="https://pl.wikipedia.org/wiki?curid=2447042" title="Loutallica">
Loutallica



</doc>
<doc id="2447049" url="https://pl.wikipedia.org/wiki?curid=2447049" title="NMDA">
NMDA



</doc>
<doc id="2447053" url="https://pl.wikipedia.org/wiki?curid=2447053" title="Sobór św. Aleksandra Newskiego w Kamieńcu Podolskim">
Sobór św. Aleksandra Newskiego w Kamieńcu Podolskim

Sobór św. Aleksandra Newskiego – prawosławny sobór w Kamieńcu Podolskim, katedra eparchii kamieniecko-podolskiej Ukraińskiego Kościoła Prawosławnego Patriarchatu Moskiewskiego.
Historia.
Sobór wzniesiony został w 1893 z okazji setnej rocznicy włączenia Podola do Rosji. W 1935 został zamknięty, a następnie całkowicie zburzony przez władzę bolszewicką. W 1998 obiekt został odbudowany na podstawie zachowanych fotografii. Ponowna konsekracja cerkwi miała miejsce 12 września 2011.
Architektura.
Świątynia reprezentuje styl neobizantyjski.

</doc>
<doc id="2447058" url="https://pl.wikipedia.org/wiki?curid=2447058" title="Alepidomus evermanni">
Alepidomus evermanni

Alepidomus evermanni – gatunek ryby z rodziny aterynowatych (Atherinidae), jedyny przedstawiciel rodzaju "Alepidomus".

</doc>
<doc id="2447062" url="https://pl.wikipedia.org/wiki?curid=2447062" title="Tramwaje w Villahermosa">
Tramwaje w Villahermosa

Tramwaje w Villahermosa − zlikwidowany system komunikacji tramwajowej w meksykańskim mieście Villahermosa.
Historia.
Pierwszy system komunikacji tramwajowej w Villahermosa otworzyła spółka "Tranvías Tabasqueños" w 1887. Był to system tramwajów konnych. Szerokość toru wynosiła 914 mm. W 1893 inna spółka "Ferrocarril Urbano de San Juan Bautista" uruchomiła swój system komunikacji tramwajowej o szerokości toru 750 mm. W 1918 spółka "Tranvías Tabasqueños" uruchomiła tramwaje benzynowe. Nie wiadomo kiedy zlikwidowano tramwaje w Villahermosa. 

</doc>
<doc id="2447065" url="https://pl.wikipedia.org/wiki?curid=2447065" title="Chriodorus">
Chriodorus



</doc>
<doc id="2447073" url="https://pl.wikipedia.org/wiki?curid=2447073" title="Leptatherina">
Leptatherina

Leptatherina – rodzaj ryb z rodziny aterynowatych (Atherinidae).
Klasyfikacja.
Gatunki zaliczane do tego rodzaju:

</doc>
<doc id="2447082" url="https://pl.wikipedia.org/wiki?curid=2447082" title="Arrhamphus">
Arrhamphus



</doc>
<doc id="2447083" url="https://pl.wikipedia.org/wiki?curid=2447083" title="Atherinason hepsetoides">
Atherinason hepsetoides

Atherinason hepsetoides – gatunek ryby z rodziny aterynowatych (Atherinidae), jedyny przedstawiciel rodzaju "Atherinason".

</doc>
<doc id="2447088" url="https://pl.wikipedia.org/wiki?curid=2447088" title="Atherinosoma">
Atherinosoma

Atherinosoma – rodzaj ryb z rodziny aterynowatych (Atherinidae).
Klasyfikacja.
Gatunki zaliczane do tego rodzaju :

</doc>
<doc id="2447096" url="https://pl.wikipedia.org/wiki?curid=2447096" title="6 Color Desert Pattern">
6 Color Desert Pattern

6 color desert (nazywany też Desert Battle Dress Uniform, Chocolate-Chip Camouflage, Cookie Dough Camouflage lub Six-Color Desert Pattern) – kamuflaż pustynny używany przez US Army na początku lat 90. XX w., w tym podczas pierwszej wojny w Zatoce Perskiej. Z uwagi na charakterystyczne czarne plamki kamuflaż uzyskał miano Chocolate-Chip Camouflage.
Historia.
Wzór kamuflażu powstał już w roku 1962. Z uwagi na wydarzenia na Bliskim Wschodzie, które mogły wymagać interwencji, US Army postanowiła stworzyć kamuflaż na tereny pustynne. Kamuflaż wzorowano na pustyniach występujących na terenie USA. Kamuflaż nie był używany do roku 1981.
Służba.
"6 color desert" wszedł do służby wraz z kamuflażem M81 Woodland i mundurem BDU. Nowy mundur w kamuflażu pustynnym otrzymał nazwę Desert Battle Dress Uniform. Pierwsze szersze zastosowanie kamuflażu miało miejsce podczas pierwszej wojny w Zatoce Perskiej. Negatywne uwagi użytkowników wskazywały na słabe właściwości maskujące na pustyniach arabskich, a także nadmierne nagrzewanie się ciemnych plam. Amerykańskie dowództwo podjęło więc decyzję o zastąpieniu "6 color desert" nowszym kamuflażem "3 color desert", który oficjalnie wszedł do użytku w roku 1992.
Wykorzystanie.
W kamuflażu 6 color desert wykonywano mundury DBDU i EDBDU, kapelusze, pokrowce na PASGT – system ochrony osobistej żołnierza obejmujący hełm i kamizelkę przeciwodłamkową.

</doc>
<doc id="2447099" url="https://pl.wikipedia.org/wiki?curid=2447099" title="Wyróżnienia i kary stosowane w Wojsku Polskim">
Wyróżnienia i kary stosowane w Wojsku Polskim

Wyróżnienia i kary stosowane w Wojsku Polskim – sposób sprawowania władzy dyscyplinarnej w Wojsku Polskim.
W ludowym Wojsku Polskim.
Wyróżnienia stosowane w ludowym Wojsku Polskim.
Dekret z 1945 roku "Wojskowe przepisy dyscyplinarne" przewidywał dla żołnierzy następujące wyróżnienia:
Regulamin dyscyplinarny z roku 1970 przewidywał dla żołnierzy następujące wyróżnienia:
Wyróżnieniem było również skreślenie z ewidencji poprzednio wymierzonej kary dyscyplinarnej.
Kary stosowane w ludowym Wojsku Polskim.
Dekret z 1945 roku "Wojskowe przepisy dyscyplinarne" przewidywał dla żołnierzy następujące kary:
Regulamin dyscyplinarny z roku 1970 przewidywał dla żołnierzy następujące kary:
Uprawnienia przełożonych do wymierzania kar dyscyplinarnych.
"Na podstawie Regulaminu dyscyplinarnego Sił Zbrojnych PRL Szt. Gen. 501/70 s. 41-49"
Dowódca drużyny: 
Pomocnik dowódcy plutonu:
Szef kompanii:
Dowódca plutonu:
dowódca kompanii
dowódca batalionu: 
dowódca pułku:
W Siłach Zbrojnych Rzeczypospolitej Polskiej.
Wyróżnienia stosowane w Siłach Zbrojnych Rzeczypospolitej Polskiej.
Art. 11 ust. 1 ustawy o dyscyplinie wojskowej z dnia 9 października 2009 roku wymieniał następujące wyróżnienia:
Art. 424 ust. 1 ustawy o obronie Ojczyzny z dnia 11 marca 2022 roku przewiduje identyczne wyróżnienia.
Kary dyscyplinarne stosowane w Siłach Zbrojnych Rzeczypospolitej Polskiej.
Art. 22 ustawy z dnia 4 września 1997 r. o dyscyplinie wojskowej przewidywał następujące kary:
Art. 24 ustawy o dyscyplinie wojskowej z dnia 9 października 2009 roku wymieniał następujące kary dyscyplinarne:
Art. 33 ust. 1 ustawy określał, że środkami dyscyplinarnymi są:
Art. 362 ust. 1 ustawy o obronie Ojczyzny z dnia 11 marca 2022 roku jako kary dyscyplinarne przewiduje:
Środki dyscyplinarne są w myśl art. 373 ust. 1 identyczne ze środkami dyscyplinarnymi przewidzianymi w poprzednio obowiązującej ustawie.

</doc>
<doc id="2447100" url="https://pl.wikipedia.org/wiki?curid=2447100" title="Britt Robertson">
Britt Robertson

Britt Robertson, właśc. Brittany Leanna Robertson (ur. 18 kwietnia 1990 w Charlotte, w stanie Karolina Północna) – amerykańska aktorka.
Życiorys.
Jest najstarsza z siedmiorga dzieci. Urodziła się w Charlotte (Karolina Północna), a dorastała w Chester (Karolina Południowa); później przeniosła się do Los Angeles, gdzie rozpoczęła karierę filmową.
Jej wczesne role (jako Brittany Robertson) obejmują Cary Burns w "Ja cię kocham, a ty z nim", Samanthy w "Imprezowo", Stone Trixie z "Dziesiątego kręgu", Lux Cassidy w "Drugiej szansie" i Marnie Cooper z filmu "Krzyk 4". Późniejsze role (jako Britt Robertson) to m.in. Allie Penington w "Liceum Avalon", Cassie Blake w serialu "Tajemny krąg", Aubrey Miller w filmie "The First Time" oraz Casey Newton w "Kraina jutra".
Życie prywatne.
Od 2012 do 2017 była w związku z aktorem Dylanem O’Brienem.

</doc>
<doc id="2447117" url="https://pl.wikipedia.org/wiki?curid=2447117" title="Tramwaje w Jalapa Enriques">
Tramwaje w Jalapa Enriques

Tramwaje w Jalapa Enriques − zlikwidowany system komunikacji tramwajowej w meksykańskim mieście Jalapa Enriques, działający w latach 1875−1945.
Historia.
W 1875 otwarto podmiejską linię tramwaju konnego o długości 114 km z Veracruz, była to najdłuższa linia tramwajowa. W 1877 zbudowano 12 km linię do Coatepec. W 1895 spółka "Jalapa Railroad &amp; Power Co." z New Jersey planowała budowę 76 km linii tramwaju elektrycznego z Jalapa Enriques do Córdoby. Pierwszy 18,6 km fragment tej linii do Teocelo otwarto w 1898. Trasę tą obsługiwały tramwaje parowe. Linia ta nigdy nie została wybudowana do Córdoby i nigdy nie została zelektryfikowana. W 1926 rozpoczęto eksploatację tramwajów gazowych, które zastąpiły tramwaje parowe. Tramwaje zlikwidowano w 1945. 

</doc>
<doc id="2447132" url="https://pl.wikipedia.org/wiki?curid=2447132" title="Pelangia mbutaensis">
Pelangia mbutaensis

Pelangia mbutaensis – gatunek ryby z rodziny tęczankowatych (Melanotaeniidae), jedyny przedstawiciel rodzaju "Pelangia".

</doc>
<doc id="2447133" url="https://pl.wikipedia.org/wiki?curid=2447133" title="Tramwaje w Toluce">
Tramwaje w Toluce

Tramwaje w Toluce − zlikwidowany system komunikacji tramwajowej w meksykańskim mieście Toluca, działający w latach 1909−1946.
Historia.
Pierwsze tramwaje w Toluce zostały uruchomione w 1882 jako tramwaje konne. W 1884 rozbudowano system o 16 km i tramwaje dotarły do Zinacantepec i do San Juan de Las Huertas. W 1909 otwarto linię podmiejską z Meksyku. Przed 1938 wprowadzono do eksploatacji tramwaje benzynowe. System tramwajowy w Toluce zlikwidowano w 1946. 

</doc>
<doc id="2447140" url="https://pl.wikipedia.org/wiki?curid=2447140" title="Chińska Republika Ludowa na Zimowych Igrzyskach Olimpijskich 2002">
Chińska Republika Ludowa na Zimowych Igrzyskach Olimpijskich 2002

Chińską Republikę Ludową na Zimowych Igrzyskach Olimpijskich 2002 reprezentowało 66 zawodników, 21 mężczyzn i 45 kobiet.
Skład kadry.
Biathlon.
Mężczyźni
Kobiety
Biegi narciarskie.
Mężczyźni
Kobiety
Hokej na lodzie.
Turniej kobiet.
Reprezentacja kobiet
Reprezentacja Chin brała udział w rozgrywkach grupy B turnieju olimpijskiego w której zajęła 3. miejsce i nie awansowała do rundy medalowej. W meczach decydujących o piątym miejscu najpierw ulegała drużynie Rosji 1:4, a w meczu o 7. miejsce pokonała reprezentację Kazachstanu 2:1 (po dogrywce). Ostatecznie reprezentacja Chin zajęła 7. miejsce
Runda pierwsza.
Grupa B
Wyniki
Łyżwiarstwo szybkie.
Mężczyźni
Kobiety
Narciarstwo dowolne.
Mężczyźni
Kobiety
Short track.
Mężczyźni
Kobiety

</doc>
<doc id="2447144" url="https://pl.wikipedia.org/wiki?curid=2447144" title="Rhadinocentrus ornatus">
Rhadinocentrus ornatus

Rhadinocentrus ornatus – gatunek ryby z rodziny tęczankowatych (Melanotaeniidae), jedyny przedstawiciel rodzaju "Rhadinocentrus".

</doc>
<doc id="2447154" url="https://pl.wikipedia.org/wiki?curid=2447154" title="Modrook słoneczny">
Modrook słoneczny

Modrook słoneczny ("Popondichthys furcatus") – gatunek ryby aterynokształtnej z rodziny Pseudomugilidae, jedyny przedstawiciel rodzaju "Popondichthys".
Występowanie.
Papua-Nowa Gwinea
Dorasta do 5 cm długości.

</doc>
<doc id="2447168" url="https://pl.wikipedia.org/wiki?curid=2447168" title="Wyższa Szkoła Ekonomiczna w Stalowej Woli">
Wyższa Szkoła Ekonomiczna w Stalowej Woli

Wyższa Szkoła Ekonomiczna w Stalowej Woli – niepubliczna uczelnia w Stalowej Woli istniejąca od 1997 roku. Szkoła jest wpisana do Wykazu uczelni niepublicznych pod numerem 108.
Historia.
4 kwietnia 1997 roku, na wniosek Janusza Merskiego – prezesa zarządu DrukTur Sp. z o.o., Minister Edukacji Narodowej podjął decyzję o wyrażeniu zgody na utworzenie uczelni niepaństwowej pod nazwą Wyższa Szkoła Ekonomiczna w Nisku. 9 kwietnia podpisano akt notarialny powołujący uczelnię, a 15 kwietnia Minister Edukacji Narodowej zatwierdził jej statut. Uczelnia powstała na bazie utworzonego w 1995 roku Punktu Zajęć Seminaryjnych w Nisku Wyższej Szkoły Ekonomicznej w Warszawie. Dzięki temu udało się ściągnąć kadrę naukową, opracować programy, zgromadzić zasoby biblioteczne i przygotować bazę dydaktyczną.
12 lipca 1997 odbyło się pierwsze posiedzenie Senatu WSE, podczas którego założyciel Janusz Merski powołał prof. dr. hab. Zdzisława Bomberę na pierwszego rektora. Powołani zostali również kierownicy Katedr i przyjęto regulamin studiów. 4 października 1997 odbyła się pierwsza inauguracja roku akademickiego oraz immatrykulacja pierwszych studentów. Immatrykulowanych zostało wówczas 730 studentów. Studia w niżańskiej uczelni podjęli także dotychczasowi studenci Punktu Zajęć Seminaryjnych w Nisku. Uczelnia otrzymała również sztandar ufundowany przez założyciela.
22 czerwca 1998 odbyło się zebranie założycielskie koła Akademickiego Związku Sportowego w Wyższej Szkole Ekonomicznej w Nisku. 28 czerwca 1998 pierwszych 219 absolwentów uzyskało dyplom ukończenia studiów licencjackich. 15 lipca 1998 dr Janusz Bek powołany został na prorektora WSE. Od października 1998 roku wydawane jest pismo uczelniane "Gaudeamus", w którym znajdują się informacje o pracach naukowych, wypowiedzi władz uczelni, opisy jej osiągnięć. W 1999 roku dyplom ukończenia studiów otrzymało 321, a rok później – 437 absolwentów. 21 października 2000 władze uczelni podpisały list intencyjny o współpracy wzajemnej z Instytutem Ekonomiki i Prawa w Połtawie w Ukrainie. W tym samym roku kierownictwo uczelni zdecydowało, aby wydawać w zwartej formie najbardziej wartościowe prace licencjackie. W ten sposób powstał pierwszy numer „Studenckich Zeszytów Naukowych”, a nowe czasopismo na stałe wpisało się już do wydawnictw uczelnianych, obok Zeszytów Naukowych z pracami naukowymi wykładowców.
30 lipca 2001 dyplomy ukończenia studiów otrzymało aż 623 absolwentów. 15 września 2001, na mocy decyzji MEN z 17 kwietnia 2001, uczelnia przeniosła swoją siedzibę z Niska do Stalowej Woli.
24 kwietnia 2002 ministerstwo przedłużyło pozwolenie na prowadzenie uczelni do 30 września 2012. 10 maja 2002 na stanowisko prorektora powołany został dotychczasowy prodziekan – dr Józef Olszewski. W maju tego samego roku działalność rozpoczęło studium podyplomowe, a rektor prof. dr hab. Zdzisław Bombera podpisał listy intencyjne o współpracy z: Akademią Komercyjną we Lwowie, Instytutem Zarządzania w Iwano-Frankowsku (Ukraina) i Instytutem Politechnicznym w Koszycach na Słowacji. W lipcu dyplomy ukończenia studiów otrzymało 396 kolejnych absolwentów. 1 września 2002 nowym rektorem uczelni został prof. dr hab. Jan Chojka. 21 września Senat ustanowił 4 kwietnia Dniem Uczelni oraz podjął decyzję o ustanowieniu medalu "Zasłużony dla Uczelni".
12 marca 2004 w Wyższej Szkole Ekonomicznej miał miejsce pierwszy wykład w formie teletransmisji, który był transmitowany do Warszawy i Koszalina. Urządzenia pozwoliły nie tylko widzieć i słyszeć wykładowcę, ale także prowadzić z nim dyskusję. 12 lipca 2004 WSE uzyskała, jako czwarta uczelnia w kraju, międzynarodowy certyfikat jakości DIN EN ISO 9001:2000. Na przełomie września i października 2004 dokonano pierwszej wymiany studentów WSE z uczelniami ukraińskimi.
W połowie kwietnia 2005 uczelnia po raz pierwszy przeprowadziła międzynarodowy egzamin językowy zgodnie z certyfikatem TELC. WSE jako pierwsza uczelnia w regionie otrzymała prawo do przeprowadzania tego egzaminu. W tym samym roku uczelnia podpisała umowę o współpracy z Wołyńską Wyższą Szkołą Gospodarki i Zarządzania w Łucku na Ukrainie.
W roku akademickim 2005/2006 w Wyższej Szkole Ekonomicznej w Stalowej Woli studiowało 1007 studentów studiów licencjackich, zarówno w formie stacjonarnej, jak i niestacjonarnej. W rankingu "Rzeczpospolitej" i "Perspektyw" uczelnia zajęła pierwsze miejsce na Podkarpaciu wśród licencjackich szkół wyższych, a 26. miejsce w Polsce. 28 kwietnia 2006 Uczelnia zorganizowała Polsko-Ukraińskie Forum Kultury i Ekonomii. Referaty wygłoszone podczas forum wydane zostały nakładem Wydawnictwa WSE w językach polskim i ukraińskim.
Na początku roku akademickiego 2006/2007 WSE zatrudniała 59 wykładowców (w tym 4 profesorów tytularnych i 10 doktorów habilitowanych), 13 lektorów i 1 nauczyciela wychowania fizycznego. Łącznie w proces dydaktyczny i działalność naukową uczelni zaangażowane były 73 osoby. Obsługą studentów i wykładowców zajmowało się 28 pracowników administracyjnych. W 10 lat po powstaniu w WSE działało 7 katedr (Katedra Systemów Społecznych, Katedra Ekonomii i Polityki Gospodarczej, Katedra Polityki Celnej i Prawa, Katedra Zarządzania Finansami Firmy, Katedra Turystyki i Polityki Regionalnej, Katedra Integracji i Międzynarodowych Stosunków Gospodarczych, Katedra Zastosowań Matematyki i Informatyki), Zakład Informatyki, Studium Języków Obcych i Studium Wychowania Fizycznego, a studenci mieli możliwość kształcenia się na kierunku ekonomia w 8 specjalnościach. 11 stycznia 2007 Państwowa Komisja Akredytacyjna, po pierwszej kontroli w historii uczelni, pozytywnie oceniła jakość kształcenia na kierunku ekonomia na Wydziale Ekonomicznym.
21 kwietnia 2007, z okazji 10-lecia Uczelni, odbył się pierwszy zjazd absolwentów.
Czasopismo naukowe.
Uczelnia w latach 2001-2009 wydawała własne czasopismo pn. "Zeszyty Naukowe". Pierwszym redaktorem naukowym był profesor nauk ekonomicznych Zdzisław Bombera. Pismo posiada ISSN 1730-685x. Od 2003 redaktorem był Jan Chojka, a od 2009 Romuald Poliński. Wydano 15 numerów. 
Kierunki nauczania.
Uczelnia kształci w trybie stacjonarnym i niestacjonarnym na trzech kierunkach:
Uczelnia daje możliwość również podjęcia studiów podyplomowych w obszarze nauk ekonomicznych i pedagogicznych oraz uczestnictwa w kursach i szkoleniach. Studia podyplomowe trwają 2 lub 3 semestry, na kierunkach:

</doc>
<doc id="2447170" url="https://pl.wikipedia.org/wiki?curid=2447170" title="Oswald Brooks">
Oswald Brooks

Oswald „Baba” Brooks, znany również jako Baba Leslie (ur. 1935 w Kingston) – jamajski trębacz, muzyk sesyjny Studia One Clementa „Sir Coxsone’a” Dodda, znany przede wszystkim z częstej współpracy z The Skatalites; jeden z prekursorów muzyki ska i rocksteady.
Karierę muzyczną rozpoczął występując ze słynnym jazzowym big-bandem Erica Deansa. Wkrótce zaczął pracować jako muzyk sesyjny dla większości najważniejszych producentów na wyspie. Na początku lat 60. założył własny zespół, nazwany po prostu Baba Brooks &amp; His Band. Spośród kilku nagranych przez grupę singli największą popularnością cieszył się utwór „Independence Ska”, wydany w roku 1962 z okazji wyzwolenia Jamajki spod brytyjskiej okupacji kolonialnej. Po nawiązaniu współpracy ze Studiem One Clementa „Sir Coxsone’a” Dodda, został częstym bywalcem sesji nagraniowych The Skatalites: jego grę można usłyszeć na wielu krążkach tej formacji, np. "Ska Boo-Da-Ba" czy też "The Skatalite!". Ponadto, w roku 1981 ukazał się jego solowy album studyjny "Various Moods", wydany przez wytwórnię Tribesman Records.

</doc>
<doc id="2447171" url="https://pl.wikipedia.org/wiki?curid=2447171" title="Centro Iqueño Lima">
Centro Iqueño Lima



</doc>
<doc id="2447174" url="https://pl.wikipedia.org/wiki?curid=2447174" title="Petalichthys">
Petalichthys



</doc>
<doc id="2447177" url="https://pl.wikipedia.org/wiki?curid=2447177" title="Stadion 4 Września">
Stadion 4 Września

Stadion 4 Września (tur. "4 Eylül Stadyumu") – nieistniejący już wielofunkcyjny stadion w Sivas, w Turcji. Istniał w latach 1985–2017. Mógł pomieścić 14 998 widzów. Swoje spotkania rozgrywali na nim piłkarze klubu Sivasspor.
Stadion został otwarty w 1985 roku. Obiekt był areną domową klubu Sivasspor. W latach 2013–2016 w południowo-zachodniej części miasta wybudowano nowy stadion, na który przenieśli się piłkarze Sivassporu. W latach 2017–2018 stary stadion został rozebrany, następnie w jego miejscu powstał duży park, który otwarto w 2020 roku.

</doc>
<doc id="2447178" url="https://pl.wikipedia.org/wiki?curid=2447178" title="Scaturiginichthys vermeilipinnis">
Scaturiginichthys vermeilipinnis

Scaturiginichthys vermeilipinnis – endemiczny gatunek słodkowodnej ryby z rodziny Pseudomugilidae, jedyny przedstawiciel rodzaju "Scaturiginichthys".
Występowanie.
Zasiedla płytkie wody otwartych terenów Wielkiego Basenu Artezyjskiego w środkowo-zachodniej części stanu Queensland w Australii w dorzeczu zlewiska jeziora Eyre.
Dorasta do 2,5 cm długości.
Ochrona gatunku.
Odkryty dopiero w roku 1990, prawie natychmiast został wpisanu do czerwonej księgi IUCN jako krytycznie zagrożony wyginięciem.
We wrześniu 2012 roku został wpisany na listę 100 najbardziej zagrożonych gatunków na świecie.

</doc>
<doc id="2447184" url="https://pl.wikipedia.org/wiki?curid=2447184" title="Dyskografia Black Uhuru">
Dyskografia Black Uhuru

Dyskografia Black Uhuru, jamajskiej grupy muzycznej wykonującej roots reggae.
Inne.
Black Uhuru wydało około 50 singli na winylach 7" i 12". Wiele ich piosenek znalazło się na różnych składankach z muzyką reggae.

</doc>
<doc id="2447193" url="https://pl.wikipedia.org/wiki?curid=2447193" title="Lista miejsc związanych z Domkiem na prerii">
Lista miejsc związanych z Domkiem na prerii

Lista obejmuje miejsca związane z osobami Laury Ingalls Wilder i jej krewnymi oraz książkami z serii "Domek na prerii" i ich ekranizacjami.

</doc>
<doc id="2447206" url="https://pl.wikipedia.org/wiki?curid=2447206" title="Sawas Pursaitidis">
Sawas Pursaitidis

Sawas Pursaitidis (gr. Σάββας Πουρσαϊτίδης, ur. 23 czerwca 1976 w Dramie) – cypryjski piłkarz greckiego pochodzenia grający na pozycji obrońcy. W reprezentacji Cypru zadebiutował w 2010 roku. Rozegrał w niej 12 spotkań.

</doc>
<doc id="2447208" url="https://pl.wikipedia.org/wiki?curid=2447208" title="Mistrzostwa Świata w Szermierce 2003">
Mistrzostwa Świata w Szermierce 2003

Mistrzostwa Świata w Szermierce 2003 – 65. edycja mistrzostw odbyła się po raz trzeci w kubańskiej stolicy – Hawanie.

</doc>
<doc id="2447213" url="https://pl.wikipedia.org/wiki?curid=2447213" title="Zbrodnia w Jasienówce">
Zbrodnia w Jasienówce

Zbrodnia w Jasienówce – zbrodnia dokonana przez bojówkę Ukraińskiej Powstańczej Armii na co najmniej 140 mieszkańcach kolonii Jasienówka, położonej w powiecie włodzimierskim województwa wołyńskiego, podczas rzezi wołyńskiej. 
Jasienówka licząca 36 gospodarstw, pomimo posiadania gwarancji bezpieczeństwa ze strony upowców ze wsi Krać, została zaatakowana przez bojówkę UPA. Atak nastąpił 29 sierpnia 1943 roku. Zamordowano co najmniej 137 Polaków oraz kobietę ukraińską z dwójką dzieci, sympatyzującą z Polakami.
Napad na Jasienówkę był częścią większej akcji UPA na zachodzie Wołynia. Tego samego dnia wymordowano inne pobliskie miejscowości polskie.

</doc>
<doc id="2447217" url="https://pl.wikipedia.org/wiki?curid=2447217" title="Platybelone">
Platybelone



</doc>
<doc id="2447220" url="https://pl.wikipedia.org/wiki?curid=2447220" title="Mistrzostwa Świata w Szermierce 2001">
Mistrzostwa Świata w Szermierce 2001

Mistrzostwa Świata w Szermierce 2002 – 63. edycja mistrzostw odbyła się we francuskim mieście Nîmes.

</doc>
<doc id="2447221" url="https://pl.wikipedia.org/wiki?curid=2447221" title="Mistrzostwa Świata w Szermierce 2002">
Mistrzostwa Świata w Szermierce 2002

Mistrzostwa Świata w Szermierce 2002 – 64. edycja mistrzostw odbyła się w stolicy Portugalii – Lizbona.

</doc>
<doc id="2447228" url="https://pl.wikipedia.org/wiki?curid=2447228" title="Obliczenia zwarciowe">
Obliczenia zwarciowe

Obliczenia zwarciowe (zob. też zwarcie) – obliczenia wykonywane w elektroenergetyce należące do grupy najczęściej wykonywanych obliczeń, do których zalicza się: rozpływy mocy w systemie, analiza zwarć, badania stabilności systemu.
Spotyka się również termin "obliczenia prądów zwarciowych", którego znaczenie jednak jest nieco węższe niż termin obliczenia zwarciowe. Wynika to z faktu, że oprócz prądów towarzyszących zwarciom, ważne są także napięcia w wybranych węzłach, charakterystyczne impedancje oraz inne parametry, które to obejmuje właśnie ten termin.
Obliczenia zwarciowe wykonuje się najczęściej dla najprostszego przypadku pojedynczego zwarcia bezpośredniego. Czasami dodatkowo obliczenia zwarciowe ogranicza się do zwarć symetrycznych (trójfazowych).
Dokładny opis matematyczny zjawisk zachodzących przy zwarciach jest trudny i skomplikowany. Z tego powodu w praktyce eksploatacyjnej i projektowej obliczenia zwarciowe wykonuje się w sposób uproszczony, a uproszczenia te dotyczą zarówno odwzorowania w modelach matematycznych elementów systemu, zjawisk zachodzących w systemie w trakcie zwarcia, jak również samych obliczeń.
Zastosowanie.
Zwarcia wpływają na pracę urządzeń pierwotnych i wtórnych systemu elektroenergetycznego i z tego powodu obliczenia zwarciowe są niezbędne zarówno w trakcie projektowania, jak i eksploatacji systemu. Wyniki obliczeń zwarciowych są potrzebne głównie do takich czynności, jak:

</doc>
<doc id="2447236" url="https://pl.wikipedia.org/wiki?curid=2447236" title="Adrian Madaschi">
Adrian Madaschi

Adrian Anthony Madaschi (ur. 11 lipca 1982 w Perth) – australijski piłkarz występujący na pozycji obrońcy. Zawodnik bez klubu.
Kariera klubowa.
Madaschi jako junior grał w australijskich zespołach Balcatta SC, Bayswater FC oraz Perth SC, a także we włoskiej Atalancie BC. W 2000 roku został włączony do jej pierwszej drużyny, grającej w Serie B. W tym samym roku awansował z nią do Serie A. Z Atalanty, w której barwach nie rozegrał żadnego spotkania, był wypożyczany do AC Monza oraz AC Pistoiese (oba Serie C1).
W 2003 roku Madaschi odszedł do szkockiego Partick Thistle ze Scottish Premier League. W tych rozgrywkach zadebiutował 25 października 2003 roku w przegranym 1:4 pojedynku z Hears. W 2004 roku spadł z zespołem do First Division. W 2005 roku przeszedł do innego zespołu tej ligi, Dundee F.C. Spędził tam pół roku.
Na początku 2006 roku Madaschi wrócił do Włoch, gdzie został graczem trzecioligowego US Grosseto. Po pół roku przeniósł się do czwartoligowego Calcio Portogruaro-Summaga. W 2008 roku awansował z nim do Serie C1, a w 2010 do Serie B. W 2011 roku odszedł z klubu.
Kariera reprezentacyjna.
W reprezentacji Australii Madaschi zadebiutował 29 maja 2004 roku w wygranym 1:0 meczu Pucharu Narodów Oceanii z Nową Zelandią. 2 czerwca 2004 roku w wygranym 6:1 pojedynku Pucharu Narodów Oceanii z Fidżi strzelił dwa gole, które były jego pierwszymi w drużynie narodowej. Na tamtym turnieju, wygranym przez Australię, zagrał łącznie w 4 pojedynkach.
W tym samym roku Madaschi znalazł się w zespole na Letnie Igrzyska Olimpijskie, które Australia zakończyła na ćwierćfinale.

</doc>
<doc id="2447237" url="https://pl.wikipedia.org/wiki?curid=2447237" title="Pseudomugilidae">
Pseudomugilidae

Pseudomugilidae – rodzina małych ryb aterynokształtnych.
Systematyka.
W wyniku rewizji taksonomicznej rodzina została wyodrębniona z innej rodziny Melanotaeniidae.
Charakterystyka.
Osiągają do 6,5 cm długości standardowej (SL). Zasiedlają wody słodkie lub słonawe a nawet wody morskie zasiedlając namorzyny w Nowej Gwinei, Indonezji (Wyspy Aru), oraz w północnej Australii.
Klasyfikacja.
Rodzaje zaliczane do tej rodziny :
"Kiunga" — "Popondichthys" — "Pseudomugil" — "Scaturiginichthys"

</doc>
<doc id="2447239" url="https://pl.wikipedia.org/wiki?curid=2447239" title="Nico Motchebon">
Nico Motchebon

Nico Motchebon (ur. 13 listopada 1969 w Berlinie) – niemiecki lekkoatleta specjalizujący się w biegach średniodystansowych, uczestnik letnich igrzysk olimpijskich w Atlancie (1996). W początkowym okresie swojej kariery uprawiał pięciobój nowoczesny, dwukrotnie stając na podium mistrzostw świata w kategorii sztafet.

</doc>
<doc id="2447246" url="https://pl.wikipedia.org/wiki?curid=2447246" title="Telmatherinidae">
Telmatherinidae

Telmatherinidae – rodzina słodkowodnych ryb aterynokształtnych (Atheriniformes).
Taksonomia.
Wcześniej rodzina Telmatherinidae klasyfikowana była w randze podrodziny Telmatherininae w obrębie tęczankowatych (Melanotaeniidae).
Klasyfikacja.
Rodzaje zaliczane do tej rodziny :
"Kalyptatherina" — "Marosatherina" — "Paratherina" — "Telmatherina" — "Tominanga"

</doc>
<doc id="2447247" url="https://pl.wikipedia.org/wiki?curid=2447247" title="Lotis">
Lotis

Lotis (gr. Lōtís Λωτίς) – nimfa, w której zakochał się Priap. Jednak Lotis opierała się tym zalotom. Priap zapragnął posiąść ją śpiącą, lecz nimfę zbudził ryk osła. W końcu nękana zalotami, została przemieniona w krzew lotosu.

</doc>
<doc id="2447255" url="https://pl.wikipedia.org/wiki?curid=2447255" title="Pseudomugilinae">
Pseudomugilinae



</doc>
<doc id="2447258" url="https://pl.wikipedia.org/wiki?curid=2447258" title="Mokre Łąki (zbiornik)">
Mokre Łąki (zbiornik)

Zbiornik Mokre Łąki – jezioro antropogeniczne utworzone w Truskawiu w gminie Izabelin w południowo-wschodniej części Kampinoskiego Parku Narodowego. Pod tą samą nazwą kryją się także pobliskie uroczysko oraz gminna oczyszczalnia ścieków. 
Położenie i charakterystyka.
Według podziału Jerzego Kondrackiego zbiornik, jak niemal cała Puszcza Kampinoska, leży w mezoregionie Kotliny Warszawskiej i w mikroregionie Południowego Pasa Bagiennego. Znajduje się w bezpośrednim sąsiedztwie zabudowań wsi Truskaw, około 10 km od granic Warszawy.
Z uwagi na zmienny poziom lustra wody (średnio jest to około 83 m n.p.m.) jego kształt jest zmienny, z wyjątkiem brzegu obok oczyszczalni, wzdłuż którego usypano groblę. Zmienna jest również głębokość, która maksymalnie wynosi 2,5 metra. Przy wyższych stanach wody, będzie się ona przelewać przez specjalną opaskę znajdującą się w północno-zachodniej części zbiornika i trafiać do Kanału Zaborowskiego.
Mimo że zbiornik niemal w całości zasilany jest wodami z pobliskiej oczyszczalni ścieków, spełnia on II klasę czystości. O dobrej jakości wody świadczy fakt, że w zbiorniku występują sporych rozmiarów ryby. 
Historia powstania.
Powstanie zbiornika nierozerwalnie wiąże się z budową położonej w jego bezpośrednim sąsiedztwie gminnej oczyszczalni ścieków "Mokre Łąki". Jej koncepcja pojawiła się jeszcze w latach 90., kiedy teren ten należał do gminy Stare Babice. Zanim rozpoczęto tę inwestycję zostało opracowane studium projektowe dotyczące odprowadzania wód na teren Kampinoskiego Parku Narodowego. Wody te miały bowiem wpadać bezpośrednio do Kanału Zaborowskiego, który, wpadając dalej do Kanału Łasica, płynie przez niemal cały teren Parku. Dlatego władze KPN-u postawiły warunek, że oczyszczone ścieki muszą spełniać II klasę czystości (według ówcześnie obowiązujących norm). Budowę oczyszczalni oficjalnie zakończono 10 listopada 2005 roku. W 2011 roku podpisano umowę na jej rozbudowę, która zgodnie z warunkami przetargu ma się zakończyć pod koniec 2012 roku. 
W 2005 roku na mocy porozumienia pomiędzy Kampinoskim Parkiem Narodowym a gminą Izabelin przystąpiono do budowy zbiornika Mokre Łąki. Dzięki zatrzymywaniu wód z oczyszczalni miała ona poprawić warunki hydrograficzne w okolicy. Wskutek melioracji terenów bagiennych Puszczy Kampinoskiej (co nastąpiło jeszcze w XIX wieku) poziom wód gruntowych na tym terenie znacznie bowiem opadł, szkodząc siedliskom bagiennym. Nie bez znaczenia jest także duża wrażliwość tego terenu na zmienne warunki pogodowe. Podczas suchych lat kampinoskie bagna całkowicie wysychają, a podczas wilgotnych poziom wód utrudnia ruch samochodowy oraz podtapia budynki. Budowę zbiornika oficjalnie zakończono 10 maja 2007 roku. Jego powstanie sfinansowano ze środków Wojewódzkiego Funduszu Ochrony Środowiska i Gospodarki Wodnej. 
Wpływ na środowisko KPN-u.
Zbiornik Mokre Łąki ustabilizował poziom wód gruntowych na terenie gminy Izabelin. Dzięki systematycznie doprowadzanej wodzie jej poziom przez cały rok pozostaje mniej więcej ten sam. Wcześniej teren ten, szczególnie latem i jesienią, systematycznie wysychał, teraz stale utrzymuje się tam lustro wody. Zbiornik pełni także ważną funkcję przy wysokich opadach. Zdaniem władz gminy Izabelin w 2011 roku dzięki niemu udało się uniknąć podtopień na dużą skalę, gdyż zadziałał on jak polder.
W tym samym roku oczyszczalnia "Mokre Łąki" pośrednio przyczyniła się do sporego zanieczyszczenia środowiska Puszczy Kampinoskiej. W styczniu 2011 r. nad gminą Izabelin przeszły intensywne opady deszczu, które podtopiły wiele mieszkań. Ich właściciele wypompowali wodę do kanałów sanitarnych. Ilość wody była jednak tak duża, że oczyszczalnia "Mokre Łąki" nie mogła jej przyjąć, stąd władze gminy zdecydowały się wylać ją na teren Kampinoskiego Parku Narodowego. Łącznie trafiło tam 1,2 tys. m sześć. ścieków. Jak wykazała kontrola Wojewódzkiego Inspektoratu Ochrony Środowiska, zrobiono to zgodnie z prawem. 
Fauna.
Bezpośrednią konsekwencją pojawienia się lustra na terenie uroczyska Mokre Łąki jest wyraźny wzrost występowania różnych gatunków ptaków związanych z obszarami podmokłymi. Zagnieździły się tutaj m.in. łyska, cyranka, kokoszka wodna i łabędź niemy. Dzięki zmiennej powierzchni zbiornika dalej można tu spotkać gatunki typowe dla wilgotnych łąk, takie jak czajka, bekas, derkacz czy żuraw. Ze zbiornika korzystają także gatunki migrujące – gęsi czy ptaki siewkowate.
Mokre Łąki stały się także ważnym miejscem rozrodu płazów. Można tam spotkać m.in. ropuchy zwyczajne oraz żaby moczarowe i wodne.

</doc>
<doc id="2447260" url="https://pl.wikipedia.org/wiki?curid=2447260" title="Juan Jover">
Juan Jover

Juan Jover Sañes (ur. 23 listopada 1903 w Barcelonie, zm. 28 czerwca 1960 w Sitges) – hiszpański kierowca wyścigowy.

</doc>
<doc id="2447263" url="https://pl.wikipedia.org/wiki?curid=2447263" title="Telmatherininae">
Telmatherininae



</doc>
<doc id="2447270" url="https://pl.wikipedia.org/wiki?curid=2447270" title="Bóstwa kasyckie">
Bóstwa kasyckie

Kasyci, lud o niezidentyfikowanym pochodzeniu, napływali do południowej Mezopotamii z gór Zagros od przełomu III i II tysiąclecia p.n.e. W połowie II tysiąclecia p.n.e. założyli dynastię i panowali w Babilonii przez około 400 lat. Prawdopodobnie początkowo posiadali własny panteon, jednak ulegli asymilacji i przejęli miejscową religię, zachowując nieznaczną odrębność kulturową.
Imiona bóstw kasyckich zostały wyodrębnione z tekstów babilońskich dzięki badaniom teonimicznym. Stanowiły one najczęściej element imion władców, będący pozostałością po kulcie bóstw kasyckich (na przykład, Ulam-Buriasz, Szagarakti-Szuriasz, Meli-Szipak czy Kadaszman-Turgu). Niektóre imiona bóstw świadczą o kontaktach tego ludu z Indoeuropejczykami. Dotyczy to, na przykład, Buriasza, Marrutasza i Szuriasza, wykazujących podobieństwo do imion greckiego Boreasza oraz wedyjskich Marutów i Surji. Występowanie większości imion bóstw kasyckich w źródłach pisanych kończy się wraz z końcem panowania Kasytów.
Głównymi bóstwami kasyckimi były Harbe – naczelne bóstwo panteonu, Szumalia, Szukamuna – bóg i bogini gór oraz opiekunowie dynastii, a także Szipak – bóstwo księżyca. 

</doc>
<doc id="2447271" url="https://pl.wikipedia.org/wiki?curid=2447271" title="Tobiasz i Parki">
Tobiasz i Parki

Tobiasz i Parki − tytuł obrazu olejnego na płótnie autorstwa Jacka Malczewskiego, namalowany w roku 1912. Dzieło znajduje się w zbiorach Galerii Rogalińskiej.

</doc>
<doc id="2447272" url="https://pl.wikipedia.org/wiki?curid=2447272" title="Nerita">
Nerita

Nerita – rodzaj ślimaków morskich, w języku polskim zwany również neritą, przypominający wyglądem słodkowodne rozdepki, z którymi należąc do rodziny "Neritidae" jest blisko spokrewniony; rozdepki w języku angielskim nazywają się nawet "słodkowodnymi neritami". Muszla wybitnie dostosowana do środowiska życia ślimaka, o grubych ścianach i opływowym kształcie, zbliżonym do półkuli lub połówki jaja, przeważnie wzdłużnie żebrowana lub gładka. Forma jej nie jest więc wyszukana, a dekoracyjność polega głównie na ubarwieniu, które może bardzo różnić się nawet w obrębie jednego gatunku. Szczególnie wyraźnym przykładem tego jest "Nerita adenensis". Do zamykania otworu służy grube, półkoliste wieczko wapienne, zaopatrzone od wewnątrz w wyrostek, służący do przyczepu mięśni. Długość muszli 1-5 cm. Roślinożerne - żywią się różnym pokarmem roślinnym od okrzemek po trawę morską "Thalassia".
Nerity są mieszkankami gorących i ciepłych mórz pełnosłonych. Żyją w wodach przybrzeżnych, zamieszkując przeważnie strefę pływów o dnie skalistym lub kamienistym. Znane są obecnie 73 ich gatunki i 7 taksonów niższego rzędu, a ponadto w morzach występują pokrewne i bardzo podobne rodzaje ślimaków, jak np. "Neritina".
Gatunki.
Gatunki nie przydzielone w źródle do żadnego podrodzaju:
Podrodzaj "Nerita":
Podrodzaj "Adenerita":
Podrodzaj "Amphinerita":
Podrodzaj "Cymostyla":
Podrodzaj "Heminerita":
Podrodzaj "Ilynerita":
Podrodzaj "Linnerita":
Podrodzaj "Lisanerita":
Podrodzaj "Melanerita":
Podrodzaj "Mienerita":
Podrodzaj "Ritena":
Podrodzaj "Theliostyla":

</doc>
<doc id="2447273" url="https://pl.wikipedia.org/wiki?curid=2447273" title="Zajścia w Przytyku">
Zajścia w Przytyku



</doc>
<doc id="2447288" url="https://pl.wikipedia.org/wiki?curid=2447288" title="Trzy metry ponad ziemią">
Trzy metry ponad ziemią

Trzy metry ponad ziemią – trzeci album zespołu Poluzjanci, wydany przez wydawnictwo Penguin Records 21 października 2011. Wydany po roku od drugiego albumu – "Druga płyta".
Utwory zostały zarejestrowane w studiu Łukasza Błasińskiego oraz studiu Splendor i Sława Marcina Górnego. Miks wykonał Marcin Górny w studiu Splendor i Sława.
Wszystkie teksty napisał Janusz Onufrowicz, kompozytorami muzyki są Kuba Badach i Grzegorz Jabłoński. Pierwszym singlem jest utwór tytułowy – "Trzy metry ponad ziemią".
W 2012 album nominowany został do Nagrody Akademii Fonograficznej „Fryderyk” w kategorii album roku pop.
Skład.
Źródło:

</doc>
<doc id="2447290" url="https://pl.wikipedia.org/wiki?curid=2447290" title="Zbrodnia w Soroczynie">
Zbrodnia w Soroczynie

Zbrodnia w Soroczynie – zbrodnia dokonana przez bojówkę Ukraińskiej Powstańczej Armii na co najmniej 140 polskich mieszkańcach kolonii Soroczyn, położonej w powiecie włodzimierskim województwa wołyńskiego, podczas rzezi wołyńskiej. 
Napad na miejscowość nastąpił rano 29 sierpnia 1943 roku. Kolonię otoczono i zamordowano co najmniej 140 Polaków. Dobytek zabitych został rozkradziony przez Ukraińców. Rzeź przeżył Bronisław Kunysz, mieszkaniec Grabiny, który nocował w stodole rodziny Rolaków z Soroczyna.
Napad na Soroczyn był częścią większej akcji UPA na zachodzie Wołynia. Tego samego dnia wymordowano inne pobliskie miejscowości polskie.

</doc>
<doc id="2447297" url="https://pl.wikipedia.org/wiki?curid=2447297" title="Srebrna tabakiera Abrahama">
Srebrna tabakiera Abrahama

Srebrna tabakiera Abrahama – nagroda w kształcie medalu, przyznawana raz w roku od 1994 roku za wkład w kulturę Kaszub. Mogą ją otrzymać pisarze, zespoły muzyczne i taneczne, muzea i działacze. Patronem tej nagrody jest Antoni Abraham, działający na rzecz przetrwania kultury Kaszubów.

</doc>
<doc id="2447302" url="https://pl.wikipedia.org/wiki?curid=2447302" title="Wrośniak szorstki">
Wrośniak szorstki

Wrośniak szorstki ("Trametes hirsuta" (Wulfen) Lloyd) – gatunek grzybów z rodziny żagwiowatych ("Polyporaceae").
Systematyka i nazewnictwo.
Pozycja w klasyfikacji według Index Fungorum: "Trametes, Polyporaceae, Polyporales, Incertae sedis, Agaricomycetes, Agaricomycotina, Basidiomycota, Fungi". Synonimów naukowych ma około 80.
Po raz pierwszy takson ten zdiagnozował w 1791 r. Wulfen nadając mu nazwę "Boletus hirsutus". Obecną, uznaną przez Index Fungorum nazwę nadał mu w 1924 r. Lloyd, przenosząc go do rodzaju "Trametes".
Polską nazwę po raz pierwszy podano w pracy Stanisława Domańskiego i in. w 1967 r. W polskim piśmiennictwie mykologicznym ma też inne nazwy: huba aksamitna, huba kosmata, huba szorstka, hubka kosmata, hubczak szorstki, żagiew kosmata.
Morfologia.
Osiąga szerokość do 10 cm i grubość do 1 cm. Jest płaski, przyrasta do drzewa bokiem i ma kształt półkolisty, wachlarzowaty lub muszlowaty. Górna powierzchnia ma kolor od białawego poprzez szarożółtawy i rdzawy do orzechowego oraz charakterystyczne koncentryczne rowkowanie. Jest pokryta kosmkami nadającymi jej kosmaty lub filcowaty wygląd. Brzeg jest zazwyczaj ciemniejszy (brązowawy) i falisty lub karbowany. Często owocnik porasta glonami, wskutek czego staje się zielony. Nigdy nie występują odcienie niebieskawe lub szaroczarne. Owocniki często występują gromadnie w szeregach. Są bardzo zmienne morfologicznie i w różnych warunkach środowiska grzyb ten tworzy wiele form znacznie różniących się morfologią owocników.
Rurkowaty, na młodych okazach biały, potem kremowy, na koniec szarawy lub rdzawy. Rurki tworzą jedną tylko warstwę. Mają długość 1–3 (wyjątkowo do 5) mm, pory okrągłe lub wieloboczne, białe, na starszych owocnikach kremowe, o średnicy 0,2–0,4 mm.
Białawy, elastyczny, o grubości 2–6 mm. Ma lekki zapach anyżu.
Biały lub słomkowożółty. Zarodniki gładkie, cylindryczne, o zaostrzonej podstawie i końcach prostych lub wygiętych, nieamyloidalne. Rozmiary 6–7,5 x 1,5–2,5 μm.
Występowanie.
Gatunek kosmopolityczny. Poza Antarktydą występuje na wszystkich kontynentach, a także na wielu wyspach. W Europie Środkowej jest jednym z najbardziej pospolitych wrośniaków.
Zazwyczaj występuje w skupiskach. Atakuje głównie drzewa liściaste (brzoza, buk, jarząb, dąb, wierzba), rzadziej iglaste. Charakterystyczną cechą tego gatunku jest występowanie na drewnie suchym i w dobrze oświetlonych miejscach. Rośnie w lesie, w zaroślach, parkach i ogrodach na pniakach, obumarłych drzewach i ich gałęziach, ale także w wielu innych miejscach, gdzie znajduje się świeże martwe drzewo, np. na drewnianych płotach, żerdziach, w składach drzewa itd. Owocniki wyrastają przez cały rok, również poza lasami na drewnie użytkowym.
Znaczenie.
Grzyb jednoroczny. W Europie i w Polsce uważany jest za grzyb niejadalny. Jednak na opracowanej dla FAO liście grzybów jest wymieniony jako jadalny w Hongkongu i w Nepalu. Saprotrof i pasożyt wnikający do żywych drzew przez rany. Wywołuje białą zgniliznę drewna. Ochrona polega na unikaniu zranień drzew oraz zabezpieczanie ich ran i drewna konstrukcyjnego środkami grzybobójczymi.

</doc>
<doc id="2447305" url="https://pl.wikipedia.org/wiki?curid=2447305" title="Sashatherina">
Sashatherina

Sashatherina – monotypowy rodzaj ryb o niepewnej pozycji taksonomicznej ("incertae sedis") z rodziny aterynowatych (Atherinidae) opisany z Nowej Gwinei (Papua Zachodnia).
Klasyfikacja.
Gatunki zaliczane do tego rodzaju:

</doc>
<doc id="2447310" url="https://pl.wikipedia.org/wiki?curid=2447310" title="Qedar">
Qedar



</doc>
<doc id="2447320" url="https://pl.wikipedia.org/wiki?curid=2447320" title="Trametes hirsuta">
Trametes hirsuta



</doc>
<doc id="2447332" url="https://pl.wikipedia.org/wiki?curid=2447332" title="Początkowy prąd zwarciowy">
Początkowy prąd zwarciowy

Początkowy prąd zwarciowy – wartość skuteczna składowej okresowej prądu zwarciowego w pierwszej chwili zwarcia. Podstawowy wzór służący do obliczenia symetrycznego, początkowego prądu zwarcia trójfazowego ma postać:
gdzie:
Wartość ta odgrywa ważną rolę w obliczeniach zwarciowych i jest jedną z wielkości charakteryzujących zwarcie. Analogiczną definicję wprowadza się dla miejsca zwarcia. Wartość skuteczna składowej okresowej prądu zwarcia w pierwszej chwili zwarcia jest nazywana "początkowym prądem zwarcia".
Na podstawie wartości początkowego prądu zwarciowego, wyznacza się pozostałe wielkości charakteryzujące przebieg prądu zwarciowego (wielkości zwarciowe).
W zależności od przeznaczenia obliczeń zwarciowych wyznacza się:
W przypadku największej spodziewanej wartości początkowego prądu zwarcia oblicza się inne parametry charakteryzujące przebieg prądu zwarciowego (Prąd zwarciowy udarowy, prąd zwarciowy zastępczy cieplny). Natomiast w drugim przypadku zazwyczaj wystarcza wyznaczenie najmniejszego spodziewanego prądu zwarciowego początkowego. Mówiąc o prądzie zwarciowym początkowym ma się na myśli największy spodziewany prąd zwarciowy początkowy, a jeżeli chodzi o najmniejszy spodziewany prąd zwarciowy początkowy, należy to wyraźnie podkreślić.

</doc>
<doc id="2447336" url="https://pl.wikipedia.org/wiki?curid=2447336" title="Oficerska Szkoła Sanitarna">
Oficerska Szkoła Sanitarna



</doc>
<doc id="2447338" url="https://pl.wikipedia.org/wiki?curid=2447338" title="Mistrzostwa Świata w Szermierce 2007">
Mistrzostwa Świata w Szermierce 2007

Mistrzostwa Świata w Szermierce 2007 – 69. edycja mistrzostw odbyła się w rosyjskim mieście Sankt Petersburg.

</doc>
<doc id="2447339" url="https://pl.wikipedia.org/wiki?curid=2447339" title="Mistrzostwa Świata w Szermierce 2006">
Mistrzostwa Świata w Szermierce 2006

Mistrzostwa Świata w Szermierce 2006 – 68. edycja mistrzostw odbyła się we włoskim mieście Turyn.

</doc>
<doc id="2447341" url="https://pl.wikipedia.org/wiki?curid=2447341" title="Szkoła Aplikacyjna Korpusu Oficerów Sanitarnych">
Szkoła Aplikacyjna Korpusu Oficerów Sanitarnych



</doc>
<doc id="2447343" url="https://pl.wikipedia.org/wiki?curid=2447343" title="Zanzibar (wyspa)">
Zanzibar (wyspa)

Zanzibar (znany także jako "Unguja") – wyspa na Oceanie Indyjskim. Jest największą wyspą Archipelagu Zanzibar. Należy w całości do Tanzanii i wchodzi w skład jej autonomicznej części, Zanzibaru. Powierzchnia wyspy wynosi 1658 km², co czyni ją największą wyspą tanzańską. Największym miastem na wyspie jest Zanzibar.
Historia.
Pierwszymi mieszkańcami wyspy byli Afrykanie z kontynentu. W wiekach VIII – X obszar uległ kolonizacji Arabów i Persów. Od X wieku Zanzibar podlegał silnym wpływom kontynentalnej kultury Suahili. W tym czasie należał do sułtanatu obejmującego oprócz Zanzibaru obszar wyspy Pemba. Na początku XVI wieku wyspę opanowała Portugalia. Rządy portugalskie na wyspie trwały do XVII – XVIII wieku, kiedy to Portugalczycy zostali wyparci przez sułtanów Omanu. Wyspa rozkwitła w pierwszej połowie XIX wieku pod rządami sułtana Sayida Saida. Pod jego rządami Zanzibar stał się centrum imperium Omanu (w 1840 roku przeniesiono doń stolicę). Od początku XIX wieku wprowadzono uprawy plantacyjne. W 1856 roku Zanzibar wraz z Pembą i posiadłościami afrykańskimi oderwał się od Omanu. W kolejnych latach utworzono Sułtanat Zanzibaru. W XIX wieku osiedlili się hinduscy bankierzy i kupcy (zmonopolizowali handel) oraz kupcy europejscy.
Od połowy XIX wieku o wpływy na wyspie walczyli Brytyjczycy, Niemcy i Francuzi. W latach 1886–1890 mocarstwa te podzieliły między siebie lądowe posiadłości sułtanatu. W 1890 Zanzibar i Pemba objęty został brytyjskim protektoratem. Próba zamachu stanu (rozbita przez siły brytyjskie) stała się pretekstem do likwidacji niewolnictwa na wyspie (zakazano go w 1911 roku). W 1926 władze kolonialne utworzyły radę ustawodawczą i wykonawczą. W ich skład weszli przedstawiciele ludności arabskiej, hinduskiej oraz afrykańskiej.
10 grudnia 1963 Zanzibar wraz z inną wyspą Pembą uzyskał niepodległość jako sułtanat, w którym władzę sprawował Dżamszid ibn Abd Allah. Zanzibar liczył wówczas około 230 tysięcy Afrykanów, których część deklarowała pochodzenie perskie i określała się jako Szirazowie. Na wyspie występowały też mniejszości – 50 tysięcy Arabów i 20 tysięcy osób pochodzenia południowoazjatyckiego. Arabowie i Azjaci zdominowali gospodarkę i politykę państwa. Najważniejsze partie polityczne zostały zorganizowane według kryteriów etnicznych. Arabowie założyli Nacjonalistyczną Partię Zanzibaru (ZNP) a Afrykanie Partię Afroszyrazyjską. Ponadto działała Ludowa Partia Zanzibaru i Pemby. W wyborach do parlamentu w 1961 roku dwie największe partie uzyskały równe poparcie, zyskując po 11 miejsc w parlamencie. Wybory zostały powtórzone w 1963 roku w związku z uzyskaniem niepodległości. Choć partia rdzennych mieszkańców Afryki zyskała 54% głosów na skutek ordynacji wyborczej większość zachowali Arabowie, którzy przystąpili do wzmacniania swojej pozycji. Gdy niezadowoleni socjalistyczni działacze wywodzący się z Partii Nacjonalistycznej założyli w tym samym roku odrębną partię Umma, rząd nacjonalistów arabskich, obawiając się utraty władzy, zdelegalizował partię i wyrzucił z pracy wszystkich policjantów pochodzenia afrykańskiego. Policja została zastąpiona oddziałami paramilitarnymi. Rząd poprosił też wojska brytyjskie o pozostanie na wyspie, jednak Wielka Brytania odmówiła, obawiając się wybuchu wzmożonej aktywności komunistycznej na wyspie. Część Brytyjczyków dalej działała w arabskiej administracji rządowej.
12 stycznia 1964 wybuchła rewolucja, w wyniku której obalono sułtana. Powstańcy wywodzili się głównie spośród rdzennych mieszkańców Afryki, w tym ze zwolnionych z pracy policjantów. Sułtan i jego rząd uciekli z wyspy. Rewolucjoniści liczyli od 600 do 800 bojowników. Rewolucyjny rząd tymczasowy utworzyła afroszyrazyjska i arabska Umma. Kraj przemianowano na Ludową Republikę Zanzibaru i Pemby. Czarnoskórzy Afrykanie rozpoczęli walki z Arabami, w wyniku których zginąć mogło od dwóch do czterech tysięcy osób, a wielu Arabów wyjechało do Omanu. Sytuacja ustabilizowała się do 4 lutego, a nowy rząd z Johnem Okello na czele uzyskał powszechną aprobatę ludności. Nowy rząd został przyjęty z niechęcią przez Brytyjczyków i Zachód, z kolei kraje takie jak Kuba czy Chiny udzieliły wsparcia nowym władzom i wysłały pomoc. 11 marca w wyniku rozgrywek na szczytach władzy Okello został pozbawiony władzy i wyjechał z kraju. W kwietniu rząd utworzył Armię Ludowo-Wyzwoleńczą i przeprowadził rozbrojenie milicji. 26 kwietnia 1964 roku Zanzibar utworzył wraz z Tanganiką nowe państwo – Zjednoczoną Republikę Tanzanii. Zjednoczenie to miało na celu między innymi niedopuszczenie do możliwego komunistycznego przewrotu oraz osłabienia wpływów radykalnie lewicowej partii Umma, której program nie odpowiadał dominującym w rządzie umiarkowanym socjalistom. Pomimo ograniczenia wpływów Ummy część jej postulatów w zakresie zdrowia, edukacji i pomocy społecznej została przyjęta przez rząd.
Gospodarka.
Na wyspie istnieją liczne plantacje goździkowca i palmy kokosowej, które są głównymi towarami eksportowanymi z wyspy. Ponadto z Zanzibaru eksportuje się przyprawy, wodorosty i rafię. Dobrze rozwinięte jest rybołówstwo. Ważną rolę w gospodarce odgrywa turystyka.
Zwyczajowo na Zanzibarze stosuje się pewną formę lokalnego, nieoficjalnego czasu słonecznego. Według tego czasu doba rozpoczyna się codziennie o godzinie 6:00 rano (wschód słońca), a więc jest przesunięta względem czasu oficjalnego o 6 godzin.

</doc>
<doc id="2447345" url="https://pl.wikipedia.org/wiki?curid=2447345" title="Szkoła Podchorążych Sanitarnych">
Szkoła Podchorążych Sanitarnych



</doc>
<doc id="2447351" url="https://pl.wikipedia.org/wiki?curid=2447351" title="Unguja">
Unguja



</doc>
<doc id="2447352" url="https://pl.wikipedia.org/wiki?curid=2447352" title="Gvaot">
Gvaot



</doc>
<doc id="2447354" url="https://pl.wikipedia.org/wiki?curid=2447354" title="Wilgowron meksykański">
Wilgowron meksykański

Wilgowron meksykański ("Quiscalus mexicanus") – gatunek ptaka z rodziny kacykowatych (Icteridae). Zamieszkuje Amerykę Północną oraz północno-zachodnie wybrzeża Ameryki Południowej. Wydaje donośne, przeciągłe gwizdy. Nie jest zagrożony.
Systematyka.
Wyróżniono 8 podgatunków "Q. mexicanus":
Morfologia.
Podobny do krukowatych, lecz nie jest z nimi spokrewniony. Ogon klinowaty, bardzo długi. Samiec jest błyszcząco czarny, samica brązowa i znacznie mniejsza od samca.
Długość ciała: samce około 43 cm, samice około 33 cm. Masa ciała: samce średnio 230 g, samice średnio 125 g.
Zasięg, środowisko.
Występuje powszechnie na obszarze Ameryki Północnej od środkowych Stanów Zjednoczonych na południe po północno-zachodnie wybrzeża Ameryki Południowej – po północno-zachodnie Peru i północno-zachodnią Wenezuelę. W większości zasięgu osiadły, populacje ze skrajnie północnej części zasięgu migrują na niewielkie odległości. Występuje w większości typów siedlisk prócz gęstych lasów, pustyń i prerii, gdzie brak jest dostępu do wody. Spotykany też na terenach rolniczych i zurbanizowanych, np. w parkach i na okolicznych trawnikach, czy na wysypiskach śmieci.
Pożywienie.
Żywią się materiałem roślinnym przez cały rok, w tym zbożami, takimi jak kukurydza, sorgo i owies, a także owocami. Latem i wczesną jesienią połowę lub więcej ich pożywienia stanowią zwierzęta (u samic nawet do 80% masy pożywienia). Ich ofiarą padają m.in. koniki polne, chrząszcze, pająki, pszczoły, osy, ślimaki, robaki i ćmy. Żywią się też kijankami, żabami, jaszczurkami, wężami, rybami i małymi ssakami, takimi jak myszy i ryjówki, a także ptasimi jajami i pisklętami.
Status.
IUCN uznaje wilgowrona meksykańskiego za gatunek najmniejszej troski (LC, "Least Concern") nieprzerwanie od 1988 (stan w 2020). Organizacja Partners in Flight szacuje liczebność populacji lęgowej na około 10 milionów osobników. BirdLife International ocenia trend populacji jako stabilny.

</doc>
<doc id="2447391" url="https://pl.wikipedia.org/wiki?curid=2447391" title="I liga czarnogórska w piłce siatkowej mężczyzn (2011/2012)">
I liga czarnogórska w piłce siatkowej mężczyzn (2011/2012)

I liga czarnogórska w piłce siatkowej mężczyzn 2011/2012 - 6. sezon walki o mistrzostwo Czarnogóry organizowany przez Czarnogórski Związek Piłki Siatkowej (czarnog. "Odbojkaški savez Crne Gore", OSCG). Zainaugurowany został 14 października 2011 roku i trwał do 29 marca 2012 roku. 
Liczbę drużyn biorących udział zwiększono do ośmiu. Kluby i wycofały się w trakcie rozgrywek.
Mistrzem Czarnogóry czwarty raz z rzędu został klub , który w finale fazy-play-off pokonał klub .
W sezonie 2011/2012 w Lidze Mistrzów Czarnogórę reprezentował klub , który otrzymał dziką kartę, natomiast w Pucharze CEV - .
Faza zasadnicza.
Tabela wyników.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="2447399" url="https://pl.wikipedia.org/wiki?curid=2447399" title="Ibbe ha-Nachal">
Ibbe ha-Nachal

Ibbe ha-Nachal (hebr. איבי הנחל, "Ibej ha-Nachal") - nieautoryzowane osiedle żydowskie położone w Samorządzie Regionu Gusz Ecjon, w Dystrykcie Judei i Samarii, w Izraelu.
Położenie.
Osiedle jest położone w bloku Gusz Ecjon na Wyżynie Judzkiej, w odległości 15 kilometrów na południe od Jerozolimy, w Judei w otoczeniu terytoriów Autonomii Palestyńskiej.
Historia.
Osadę założyli w 1999 żydowscy osadnicy.

</doc>
<doc id="2447420" url="https://pl.wikipedia.org/wiki?curid=2447420" title="Gaius Duilius">
Gaius Duilius



</doc>
<doc id="2447423" url="https://pl.wikipedia.org/wiki?curid=2447423" title="Ma’ale Rechawam">
Ma’ale Rechawam

Ma’ale Rechawam (hebr. מַעֲלֶה רְחַבְעָם) - nieautoryzowane osiedle żydowskie położone w Samorządzie Regionu Gusz Ecjon, w Dystrykcie Judei i Samarii, w Izraelu.
Położenie.
Osiedle jest położone w bloku Gusz Ecjon na Wyżynie Judzkiej, na północ od Hebronu w Judei, na terytorium Autonomii Palestyńskiej.
Historia.
Osadę założyli w październiku 2001 żydowscy osadnicy.

</doc>
<doc id="2447429" url="https://pl.wikipedia.org/wiki?curid=2447429" title="William Cameron Menzies">
William Cameron Menzies

William Cameron Menzies (ur. 29 lipca 1896 w New Haven, zm. 5 marca 1957 w Los Angeles) – amerykański scenograf i reżyser filmowy, trzykrotny laureat Oscara za najlepszą scenografię, pomysłodawca stylu barokowego w scenografii hollywoodzkiej.
W swojej pracy inspirował się między innymi niemieckim ekspresjonizmem filmowym, ilustracjami Maxfielda Parrisha i Kaya Nielsona.
Życiorys.
Studiował na Uniwersytecie Yale i Uniwersytecie Edynburskim. W czasie I wojny światowej służył w Armii USA. Uczęszczał do Art Students League w Nowym Jorku.
W filmowej scenografii i efektach specjalnych pracował od lat 20. XX wieku, początkowo dla firmy Famous Players-Lasky. Od lat 30. pracował także jako reżyser.
Jest laureatem Oscara za scenografię do filmów "Gołębica" i "Burza" w 1928, "Przeminęło z wiatrem" w 1939 oraz Oscara honorowego w tym samym roku.
Był żonaty z Mignon Menzies; miał dwie córki: Jane i Suzanne.

</doc>
<doc id="2447431" url="https://pl.wikipedia.org/wiki?curid=2447431" title="Medea (opera Cherubiniego)">
Medea (opera Cherubiniego)

Medea (fr. "Médée") – opera z muzyką Luigiego Cherubiniego i librettem François-Benoît Hoffmanna.
Treść.
Akcja opery rozgrywa się w Koryncie.
Akt I.
Dirce, mająca poślubić Jazona, obawia się, że przyszły mąż porzuci ją, tak jak porzucił Medeę. Jazon natomiast obawia się, że Medea może odebrać mu synów. W czasie uroczystości ślubnych pojawia się Medea. Chce odzyskać Jazona i błaga go, by do niej powrócił, natomiast Kreonowi grozi. Kreon staje po stronie nowożeńców, zaś Jazon odpycha Medeę, która przysięga mu straszną zemstę.
Akt II.
Medea wzywa Erynie na pomoc. Neris ostrzega ją, że Kreon zamierza wypędzić ją siłą z Koryntu, Medea odmawia jednak ucieczki. Przybywa Kreon i nakazuje Medei opuścić królestwo natychmiast, jednak biorąc pod uwagę jej błagania zgadza się na jeden dzień zwłoki. Jazon odmawia Medei oddania dzieci, czym wzbudza jej furię i żądzę zemsty. Medea przygotowuje dla Dirce dar – wspaniałą szatę ślubną.
Akt III.
Medea z dziećmi i Neris udają się do pałacu Kreona. Dzieci wręczają pannie młodej straszliwy dar Medei i wszyscy wychodzą z pałacu. Wtedy z jego wnętrza dochodzą krzyki Dirce. Nieszczęsna ginie w płomieniach, które powstały po założeniu na ciało darowanej sukni. Pożar rozprzestrzenia się w pałacu. Na tle płonącej siedziby Kreona Medea zabija swoich synów, a sama ginie pochłonięta przez piekło.
Historia utworu.
Cherubini rozpoczął komponowanie "Medei" w 1792 roku i pracował nad nią równocześnie pisząc "Elizę". Utwór należy do gatunku opéra comique – fragmenty śpiewane przeplatane są dialogami mówionymi, napisanymi aleksandrynem. W premierowej obsadzie w partii tytułowej wystąpiła śpiewaczka i aktorka Julie-Angélique Scio. Po 20 przedstawieniach opera została zdjęta z afisza i w wersji oryginalnej znikła z repertuaru na prawie 200 lat. W 1800 roku wystawiono ją w Berlinie w przekładzie niemieckim. W 1855 we Frankfurcie, wzbogacono ją śpiewanymi recytatywami dokomponowanymi w stylu wagnerowskim przez Franza Paula Lachnera. Nowa wersja, daleka od oryginalnego zamysłu kompozytora, przyjęła się na scenach niemieckojęzycznych (Monachium – 1872, Wiedeń – 1880). W 1865 powstała inna adaptacja utworu – z tekstem włoskim i recytatywami skomponowanymi przez Luigiego Arditiego. W 1909 w mediolańskiej La Scali wystawiono "Medeę" z tekstem włoskim i muzyką recytatywów pochodzącą od Lachnera. W tej wersji opera wróciła na scenę dzięki Marii Callas, która w 1953 wystąpiła w partii tytułowej we Florencji i w latach 1953–1961 śpiewała ją 31 razy na różnych scenach tworząc jedną z najważniejszych ról swojej kariery. Wersja oryginalna "Medei" została ponownie wykonana dopiero w 1995 na Festiwalu Martina Franca. Dzieło Cherubiniego nie jest zbyt często wystawiane, przede wszystkim ze względu na niezwykłą trudność partii tytułowej, wymagającej od śpiewaczki nie tylko wyjątkowego głosu i umiejętności wokalnych, a w wersji oryginalnej także zdolności dramatycznych.

</doc>
<doc id="2447448" url="https://pl.wikipedia.org/wiki?curid=2447448" title="Szirikti-szuqamunu">
Szirikti-szuqamunu



</doc>
<doc id="2447454" url="https://pl.wikipedia.org/wiki?curid=2447454" title="Szirikti-Szukamunu">
Szirikti-Szukamunu



</doc>
<doc id="2447456" url="https://pl.wikipedia.org/wiki?curid=2447456" title="Noqedim">
Noqedim



</doc>
<doc id="2447458" url="https://pl.wikipedia.org/wiki?curid=2447458" title="Andrzej Matusiewicz">
Andrzej Matusiewicz

Andrzej Antoni Matusiewicz (ur. 22 czerwca 1952 w Krośnie) – polski polityk, adwokat i samorządowiec, senator VIII kadencji, poseł na Sejm VIII kadencji.
Życiorys.
Ukończył studia na Wydziale Prawa i Administracji Uniwersytetu Wrocławskiego. Po odbyciu aplikacji adwokackiej rozpoczął praktykę zawodową. Na początku lat 80. był członkiem Solidarnościowego Stowarzyszenia Adwokatów i Aplikantów Adwokackich, zajmował się obroną w procesach politycznych. W 1989 był wśród założycieli wojewódzkiego Komitetu Obywatelskiego. W latach 90. zasiadał w radzie miejskiej Przemyśla, pełnił funkcję jej przewodniczącego. Działał w Zjednoczeniu Chrześcijańsko-Narodowym i AWS, w 2005 wstąpił do Prawa i Sprawiedliwości.
W latach 1998–2002 był wiceprzewodniczącym sejmiku podkarpackiego I kadencji, w latach 2006–2010 był przewodniczącym w III kadencji, następnie do 2011 radnym IV kadencji. Działa w organizacjach kresowych (m.in. w Towarzystwie Miłośników Lwowa i Kresów Południowo-Wschodnich) i katolickich (Polska Federacja Stowarzyszeń Rodzin Katolickich).
W wyborach parlamentarnych w 2011 uzyskał mandat senatorski z okręgu nr 58, otrzymując 72 861 głosów. W 2015 kandydował natomiast z listy PiS do Sejmu w okręgu krośnieńskim. Został wybrany na posła, otrzymując 9970 głosów.
W lipcu 2017 był w Sejmie przedstawicielem wnioskodawców projektu ustawy o Sądzie Najwyższym. 20 lipca 2018 został członkiem komisji śledczej ds. wyłudzeń VAT.
W 2019 nie ubiegał się o poselską reelekcję.
Odznaczenia.
W 2009 otrzymał Złoty Krzyż Zasługi.
Życie prywatne.
Jest żonaty, ma pięć córek.

</doc>
<doc id="2447470" url="https://pl.wikipedia.org/wiki?curid=2447470" title="Pene Kedem">
Pene Kedem

Pene Kedem (hebr. פְּנֵי קֶדֶם) – wieś i osiedle żydowskie położone w Samorządzie Regionu Gusz Ecjon, w Dystrykcie Judei i Samarii, w Izraelu.
Położenie.
Osiedle jest położone w bloku Gusz Ecjon na Wyżynie Judzkiej, w pobliżu starożytnej twierdzy Herodion w Judei, w otoczeniu terytoriów Autonomii Palestyńskiej.
Historia.
Osadę założyli w październiku 2000 żydowscy osadnicy.

</doc>
<doc id="2447475" url="https://pl.wikipedia.org/wiki?curid=2447475" title="Rosh Zurim">
Rosh Zurim



</doc>
<doc id="2447482" url="https://pl.wikipedia.org/wiki?curid=2447482" title="Karaindasz">
Karaindasz



</doc>
<doc id="2447489" url="https://pl.wikipedia.org/wiki?curid=2447489" title="Komes Słubice">
Komes Słubice



</doc>
<doc id="2447507" url="https://pl.wikipedia.org/wiki?curid=2447507" title="Zabezpieczenie elektroenergetyczne">
Zabezpieczenie elektroenergetyczne

Zabezpieczenie elektroenergetyczne – jest to urządzenie przeznaczone do samoczynnego zapobiegania lub samoczynnej likwidacji zakłóceń w normalnej pracy zabezpieczanego obiektu elektroenergetycznego na przykład układu elektroenergetycznego lub któregokolwiek z jego elementów. Zabezpieczenie elektroenergetyczne (ZE) jest to układ złożony z zespołu przekaźnikowego oraz urządzeń peryferyjnych, służący do ochrony zabezpieczanego obiektu od określonego rodzaju zakłócenia. 
Działanie.
Urządzenie elektroenergetycznej automatyki zabezpieczeniowej odróżniają stan zakłócenia od stanu pracy normalnej na podstawie wybranego zbioru informacji o wartości prądów, napięć, częstotliwości, temperatury itd. Obróbka tej informacji, a następnie diagnoza dotycząca stanu pracy przebiega według uprzednio zaprogramowanego algorytmu postępowania. 
Identyfikacja przez zabezpieczenie stanu zakłóceniowego w dowolnym elemencie lub układzie elektroenergetycznym opiera się na pomiarze wielkości fizycznych, których odpowiednia zmiana w czasie charakteryzuje wystąpienie stanu zakłóceniowego. 
Wymaganie stawiane zabezpieczeniom.
Zabezpieczeniom stawia się cztery podstawowe wymagania:
Oprócz powyższych podstawowych wymagań, zabezpieczeniom stawia się też wymagania dodatkowe, do których należą:

</doc>
<doc id="2447510" url="https://pl.wikipedia.org/wiki?curid=2447510" title="Helga Hošková-Weissová">
Helga Hošková-Weissová

Helga Hošková-Weissová (ur. 10 listopada 1929 w Pradze) – czeska malarka żydowskiego pochodzenia.
Życiorys.
Helga Weissová urodziła się w zasymilowanej rodzinie żydowskiej. Po zajęciu Czechosłowacji przez Niemcy jej rodzina była prześladowana z powodu swojego pochodzenia. W grudniu 1941 roku została wraz z rodziną zesłana do getta w Terezínie, gdzie prowadziła dziennik i sporządziła ponad setkę rysunków dokumentujących życie codzienne. W październiku 1944 roku rodzinę zesłano do obozu Auschwitz, gdzie ojciec Helgi został zamordowany w komorze gazowej. Kilkunastoletnia Helga wraz z matką trafiła następnie do zakładów przemysłowych we Freibergu. W kwietniu 1945 roku przeżyły marsz śmierci do Mauthausen, gdzie zostały wyzwolone 5 maja.
Po wojnie Weissová uczyła się w szkołach plastycznych grafiki, a od 1950 roku studiowała na Akademii Sztuk Pięknych w Pradze, u profesora Emila Filli. W 1965 roku wyjechała na stypendium do Izraela, gdzie pracowała nad swoją paletą kolorów i stworzyła serię obrazów, które wystawiono wiosną 1968 roku w Pradze. Po stłumieniu praskiej wiosny przestała na kilka lat malować, uczyła też w szkole plastycznej.
Po kilku latach wróciła do malowania, w jej sztuce dominowały tematy wojny, Holocaustu i katastrof.
20 marca 2013 roku nakładem wydawnictwa Insignis Media ukazały się okupacyjne wspomnienia Helgi Hoškovej-Weissovej w tłumaczeniu Aleksandra Kaczorowskiego, zatytułowane "Dziennik Helgi", które zaczęła spisywać w 1938 roku, mając niespełna dziewięć lat.

</doc>
<doc id="2447512" url="https://pl.wikipedia.org/wiki?curid=2447512" title="Sede Bo’az">
Sede Bo’az

Sede Bo’az (hebr. שדה בועז; "Sde Boaz", pisownia w ang. Sde Boaz) - nieautoryzowane osiedle żydowskie położone w Samorządzie Regionu Gusz Ecjon, w Dystrykcie Judei i Samarii, w Izraelu.
Położenie.
Osiedle jest położone w bloku Gusz Ecjon w górach Judzkich, pośrodku drogi z Jerozolimy do Hebronu, w Judei w otoczeniu terytoriów Autonomii Palestyńskiej.
Historia.
Osiedle zostało założone w 2002 przez osadników żydowskich.

</doc>
<doc id="2447513" url="https://pl.wikipedia.org/wiki?curid=2447513" title="Czarny Śląsk">
Czarny Śląsk



</doc>
<doc id="2447515" url="https://pl.wikipedia.org/wiki?curid=2447515" title="Changxing (meteoryt)">
Changxing (meteoryt)

Changxing (inne nazwy: Changxing Dao) – meteoryt kamienny należący do chondrytów oliwinowo-bronzytowych H 5, znaleziony w 17 października 1964 roku w okolicach Szanghaju. Jak dotąd znaleziono meteoryt o masie 27.9 kg.

</doc>
<doc id="2447520" url="https://pl.wikipedia.org/wiki?curid=2447520" title="Teqoa">
Teqoa



</doc>
<doc id="2447535" url="https://pl.wikipedia.org/wiki?curid=2447535" title="Mid West (Australia)">
Mid West (Australia)

Mid West – jeden z dziewięciu regionów Australii Zachodniej zajmujący obszar 472 336 km2, zamieszkuje go około 52 000 osób.
Na terytorium regionu Mid West znajduje się Pustynia Gibsona.
Podział administracyjny.
Centrum administracyjnym regionu jest miasto Geraldton.
Na region Mid West składają się następujące jednostki samorządu lokalnego:

</doc>
<doc id="2447539" url="https://pl.wikipedia.org/wiki?curid=2447539" title="Karl Weyprecht">
Karl Weyprecht

Karl Weyprecht (również: Carl Weyprecht; ur. 8 września 1838 w Darmstadt, zm. 29 marca 1881 w Michelstadt) – oficer marynarki wojennej Austro-Węgier, geofizyk, badacz polarny.
Był jednym ze zwolenników austriackiego zaangażowania się w badania polarne. W latach 1868-1870 uczestniczył w austriacko-niemieckiej wyprawie arktycznej na statkach „Hansa” i „Germania”, która u wschodnich wybrzeży Grenlandii osiągnęła 78° szer. geogr. pn., a następnie na północ od Spitsbergenu 81°05′ szer. geogr. pn. W poszukiwaniu Przejścia Północno-Wschodniego w 1871 r. wraz z Juliusem Payerem na statku „Isbjörn” popłynął ponownie w kierunku Spistsbergenu, a następnie ku Nowej Ziemi, osiągając 78°43′ szer. geogr. pn.
Był również głównym inicjatorem podjętej w latach 1872-1874 (znów wraz z J. Payerem) austro-węgierskiej wyprawy arktycznej na statku „Admiral Tegetthoff”, podczas której 30 sierpnia 1873 r. odkryta została Ziemia Franciszka Józefa.

</doc>
<doc id="2447544" url="https://pl.wikipedia.org/wiki?curid=2447544" title="Gusz Ecjon">
Gusz Ecjon

Gusz Ecjon (hebr. גוש עציון; oficjalna pisownia w ang. Gush Etzion) – blok osiedli żydowskich położonych w górach Judei, bezpośrednio na południe od miast Betlejem i Jerozolima. Trzon bloku osiedli składa się z czterech osad rolniczych, które zostały założone w latach 1940-1947 na nieruchomościach zakupionych przez żydowskie organizacje syjonistyczne w latach 20. i 30. XX wieku. Zostały one zniszczone pod koniec Wojny domowej w Mandacie Palestyny w maju 1948. Po zakończeniu I wojny izraelsko-arabskiej w 1949 obszar ten pozostał w granicach Transjordanii. Odbudowa osiedli rozpoczęła się po Wojnie sześciodniowej w 1967. Społeczność międzynarodowa uważa, że istnienie żydowskich osiedli na Zachodnim Brzegu jest niezgodne z prawem międzynarodowym, ale rząd Izraela nie zgadza się z tym. W 2011 w skład bloku Gusz Ecjon wchodziły 22 osiedla żydowskie, w których mieszkało około 70 tys. mieszkańców.
Historia.
Pierwszą ziemię w tym rejonie żydowskie organizacje syjonistyczne zakupiły na początku 1920. Jako pierwszy w 1927 powstał kibuc Migdal Eder (obecnie jest to Kefar Ecjon). Tutejsze tereny, położone pomiędzy Betlejem a Hebronem, znajdowały się w spornym obszarze o który walczyły lokalne arabskie klany rodowe. W znacznym stopniu utrudniało to rozwój żydowskiego osiedla rolniczego, które borykało się z dużymi trudnościami ekonomicznymi i narastającym napięciem z arabskimi sąsiadami. Podczas arabskich rozruchów w 1929 mieszkańcy kibucu opuścili osiedle, które zostało następnie zajęte i spalone przez Arabów. Żydowscy mieszkańcy znaleźli schronienie w sąsiedniej arabskiej wiosce Bajt Umar, ale nie byli już w stanie powrócić do zniszczonego kibucu. W 1932 żydowski biznesmen Szmuel Josef Holtzmann udzielił wsparcia finansowego kolejnej próbie osadnictwa żydowskiego w tym rejonie. W 1934 powstał kibuc Kefar Ecjon, jednak arabskie rozruchy w latach 1936–1939 spowodowały, że życie w osiedlu stało się nie do zniesienia. Z tego powodu w 1937 kibuc został opuszczony, a następnie ponownie zniszczony przez Arabów. W 1943 Żydowski Fundusz Narodowy zorganizował trzecie zasiedlenie kibucu Kefar Ecjon. Jego izolacja została złagodzona dzięki założeniu w 1945 sąsiedniego kibucu Massu’ot Jicchak. Następnie w 1946 powstał kibuc En Curim, a w 1947 kibuc Rewadim. Pod koniec 1947 blok osiedli Gusz Ecjon zajmował ziemię o powierzchni 20 km². W czterech osiedlach żyło 450 mieszkańców.
Przyjęta 29 listopada 1947 Rezolucja Zgromadzenia Ogólnego ONZ nr 181 przyznała obszar Gusz Ecjon państwu arabskiemu, które miało powstać w Palestynie. Przywódcy społeczności żydowskiej zaakceptowali ten plan, jednak dowództwo organizacji paramilitarnej Hagana podjęło decyzję o nie ewakuowaniu osiedli z bloku Gusz Ecjon. Niemal natychmiast po uchwaleniu Rezolucji nr 181 rozpoczęła się Wojna domowa w Mandacie Palestyny. Z powodu arabskich ataków podróże do Jerozolimy stały się bardzo trudne. W dniu 11 grudnia 1947 w zasadzkę wpadł konwój liczący cztery pojazdy. Zginęło wówczas 10 Izraelczyków, a ocalało jedynie 4 rannych uczestników konwoju. Po tej zasadce Hagana postanowiła, że do ochrony kolejnych konwojów będą używane samochody pancerne. W dniu 16 stycznia 1948 konwój wpadł w zasadzkę w pobliżu wioski Surif. W ataku zginęło 35 Izraelczyków. W styczniu dzięki brytyjskiej pomocy przeprowadzono ewakuację kobiet i dzieci z Gusz Ecjon. 27 marca doszło do bitwy o kolejny konwój czterdziestu samochodów ciężarowych jadący z Jerozolimy do Gusz Ecjon. Część pojazdów wycofała się, jednak pozostałe znalazły się w otoczeniu. W zasadce zginęło 4 osoby, a 45 zostało rannych. W pobliżu oblężonych Żydów znajdowało się około 200 brytyjskich żołnierzy, jednak nie interweniowali. Oblężenie Gusz Ecjon trwało przez pięć miesięcy, jednak pomimo tych wszystkich trudności osiedla były utrzymywane ze względu na strategiczne położenie. Było to jedyne stanowisko żydowskiej obrony na południowym podejściu do Jerozolimy.
Na początku maja 1948 do Judei wkroczyły siły jordańskiego Legionu Arabskiego, które przystąpiły do oblężenia bloku Gusz Ecjon. 12 maja dowódca obrony żydowskich osiedli zwrócił się do dowództwa Hagany z prośbą o ewakuację, otrzymał jednak odpowiedź negatywną. W dniu 13 maja jordańscy żołnierze przeprowadzili zmasowany atak z użyciem kompanii piechoty i artylerii na kibuc Kefar Ecjon. Po krótkiej obronie kibuc padł. Jordańczycy zabili wszystkich Żydów (ocalały tylko 4 osoby). Zbezczeszczono ciała zabitych, a ocalałych żydowskich żołnierzy gwałcono, po czym okrutnie mordowano. Zginęło około 160 Żydów (w tym także dzieci i kobiety). Kibuc został zrównany z ziemią. Pozostałe kibuce poddały się następnego dnia. Ich mieszkańcy trafili do niewoli jordańskiej, a domy po splądrowaniu zostały spalone. Obrona i upadek bloku Gusz Ecjon odegrała bardzo ważną rolę w pamięci zbiorowej Izraelczyków, zapadając głęboko w psychice całego narodu. Z tego powodu odbudowanie tych osiedli stało się niezwykle istotne ze względów politycznych, ideologicznych i bezpieczeństwa państwa.
Po wojnie tereny Gusz Ecjon znalazły się na terytorium Transjordanii. Ewakuowani mieszkańcy (kobiety i dzieci) umieszczono tymczasowo w Petach Tikwie, a następnie w południowej części Jafy. W cztery lata później nastąpiło przekazanie jeńców wojennych, i obrońcy Gusz Ecjon powrócili do Izraela. Podjęto wówczas decyzję o ponownym założeniu kibuców Massu’ot Jicchak, En Curim i Rewadim w nowych lokalizacjach, położonych w centrum kraju. Obszar Gusz Ecjon tymczasem został doszczętnie zniszczony. Jordańczycy wyburzyli wszystkie budynki, a na miejscu osiedli zasadzili drzewa. Po wojnie sześciodniowej w 1967 tereny Judei znalazły się pod izraelską kontrolą. Członkowie religijnego ruchu żydowskiego Bene Akiwa zwrócili się wówczas do rządu z prośbą o wydanie zezwolenia na odbudowę bloku osiedli Gusz Ecjon. Potomkowie mieszkańców kibucu Kefar Ecjon poparli tę prośbę. Zgodę wyraził premier Lewi Eszkol i we wrześniu 1967 rozpoczęły się pierwsze prace budowlane. Zgodnie z pierwotnym planem blok Gusz Ecjon miał składać się z trzech osiedli położonych na ziemi zakupionej przez Żydowski Fundusz Narodowy. Plan ten był wielokrotnie zmieniany i blok osiedli Gusz Ecjon rozrósł się o wiele bardziej niż to pierwotnie zakładano.
Gusz Ecjon obecnie.
W 2011 w skład bloku Gusz Ecjon wchodziły 22 osiedla żydowskie, w których mieszkało około 70 tys. mieszkańców. Większa część bloku została objęta murem bezpieczeństwa.

</doc>
<doc id="2447581" url="https://pl.wikipedia.org/wiki?curid=2447581" title="Robert Mamątow">
Robert Mamątow

Robert Adam Mamątow (ur. 29 grudnia 1957 w Kętrzynie) – polski polityk i przedsiębiorca, działacz opozycji w okresie PRL, senator VIII, IX i X kadencji.
Życiorys.
Uzyskał wykształcenie średnie techniczne. Pracował w Spółdzielni Pracy „Przyszłość” w Ostrołęce. Na początku lat 80. został działaczem „Solidarności”. Po wprowadzeniu stanu wojennego został internowany na blisko cztery miesiące i osadzony w Zakładzie Karnym w Iławie. W 1982 ponownie tymczasowo aresztowany z przyczyn politycznych, następnie skazany na karę pozbawienia wolności z warunkowym zawieszeniem jej wykonania. Został zwolniony w pracy, po czym w 1983 zaczął prowadzić własną działalność gospodarczą.
W okresie przemian politycznych pełnił funkcję przewodniczącego miejskiego Komitetu Obywatelskiego w Ostrołęce. Był jednym z założycieli Porozumienia Centrum, w 2001 stanął na czele Prawa i Sprawiedliwości w Ostrołęce. W 2010 bez powodzenia kandydował do sejmiku mazowieckiego. W wyborach parlamentarnych w 2011 uzyskał mandat senatorski z okręgu nr 46, otrzymując 42 603 głosy. W 2015 został ponownie wybrany na senatora (dostał 75 514 głosów).
W wyborach parlamentarnych w 2019 uzyskał senacką reelekcję, otrzymując 104 694 głosy.
Odznaczenia.
W 2008 prezydent Lech Kaczyński odznaczył go Krzyżem Oficerskim Orderu Odrodzenia Polski.

</doc>
<doc id="2447585" url="https://pl.wikipedia.org/wiki?curid=2447585" title="Svenska serien (piłka nożna)">
Svenska serien (piłka nożna)



</doc>
<doc id="2447587" url="https://pl.wikipedia.org/wiki?curid=2447587" title="Svenska serien 1910 (piłka nożna)">
Svenska serien 1910 (piłka nożna)



</doc>
<doc id="2447589" url="https://pl.wikipedia.org/wiki?curid=2447589" title="Svenska serien 1911/1912 (piłka nożna)">
Svenska serien 1911/1912 (piłka nożna)



</doc>
<doc id="2447591" url="https://pl.wikipedia.org/wiki?curid=2447591" title="Svenska serien 1912/1913 (piłka nożna)">
Svenska serien 1912/1913 (piłka nożna)



</doc>
<doc id="2447593" url="https://pl.wikipedia.org/wiki?curid=2447593" title="Svenska serien 1913/1914 (piłka nożna)">
Svenska serien 1913/1914 (piłka nożna)



</doc>
<doc id="2447596" url="https://pl.wikipedia.org/wiki?curid=2447596" title="Svenska serien 1914/1915 (piłka nożna)">
Svenska serien 1914/1915 (piłka nożna)



</doc>
<doc id="2447597" url="https://pl.wikipedia.org/wiki?curid=2447597" title="Tadeusz Kupczyński">
Tadeusz Kupczyński

Tadeusz Piotr Kupczyński, ps. "Tadeusz Wójcicki" (ur. 28 października 1885 w Radziechowicach, zm. 5 sierpnia 1967 w Gdyni) – polski historyk, pedagog, działacz niepodległościowy, archiwista, p.o. Przewodniczącego ZHP w czasie II wojny światowej, encyklopedysta.
Życiorys.
Urodził się w Radziechowicach w powiecie radomszczańskim, w rodzinie Tomasza, wójta wsi Radziechowice, i Michaliny ze Szremplów. W czasie nauki w gimnazjum w Piotrkowie był jednym z organizatorów strajku szkolnego w 1905 roku. Od 1907 roku studiował na Wydziale Filozofii (historię) i Wydziale Prawa Uniwersytetu Jagiellońskiego, uzyskując absolutorium na tym ostatnim wydziale. W 1913 roku uzyskał stopień doktora historii UJ na podstawie pracy: "Kraków w powstaniu kościuszkowskim".
Praca pedagogiczna.
Od 1916 roku uczył w 3 szkołach w Warszawie: w gimnazjum Chrupczałowskiego, na kursach pedagogicznych dla kobiet, w Państwowym Seminarium Nauczycielskim Żeńskim im. Elizy Orzeszkowej. Był również organizatorem systemu kształcenia nauczycieli, od 1921 roku był dyrektorem Państwowego Instytutu Nauczycielskiego, a od 1926 roku – Wyższego Kursu Nauczycielskiego. Jego uczniem w tym czasie był m.in. Czesław Wycech. Od 1927 roku był kuratorem Okręgu Szkolnego Krakowskiego (do 1931), dyrektorem wydziału w Ministerstwie Oświaty (1931–1933), naczelnikiem Wydziału Oświecenia Publicznego Województwa Śląskiego (1933–1937) i kuratorem Okręgu Szkolnego Lwowskiego (od sierpnia 1937 do 1939). Jednocześnie prowadził wiele wykładów o organizacji szkolnictwa.
Był encyklopedystą, edytorem dwutomowej "Podręcznej encyklopedii pedagogicznej" wydanej w latach 1923–1925 we Lwowie przez Towarzystwo Nauczycieli Szkół Wyższych i Średnich i Wydawnictwo Książnica Polska. Napisał do niej hasło "Historia".
Działalność niepodległościowa.
Już w czasie nauki w gimnazjum należał do tajnego związku „PET”, w czasie studiów – do tajnej organizacji „Zet” i jawnej: „Zjednoczenie”. Na początku 1910 roku – po wystąpieniu z „Zetu” i „Zjednoczenia” – stał się jednym z założycieli OMN „Zarzewie”. W latach 1911–1914 działał również w innych niepodległościowych organizacjach (m.in. w Drużynach Strzeleckich). Podczas I wojny światowej czynny politycznie, m.in. członek Centralnego Komitetu Narodowego w Warszawie (XII 1916 – II 1917). W 1920 roku zgłosił się ochotniczo do wojska i służył w wojnie polsko-bolszewickiej. 
II wojna światowa i praca konspiracyjna.
W czasie II wojny światowej był zatrudniony w centrali Związku Spółdzielni Spożywców „Społem”, gdzie zajmował się rozwojem spółdzielczych kursów korespondencyjnych. Jednocześnie wykładał na tajnych kompletach organizowanych przez Wolną Wszechnicę Polską. 
W lipcu 1940 roku – po aresztowaniu Kazimierza Pierackiego – został kierownikiem Komisji Oświecenia Publicznego, powstałej z inicjatywy Związku Walki Zbrojnej, rozwijającej tajne nauczanie do 1941 roku, później podporządkowanej Departamentowi Oświaty i Kultury Delegatury Rządu na Kraj. W marcu 1944 roku Kupczyński objął kierownictwo Komisji Oświaty i Kultury na m. Warszawę Delegatury Rządu.
Harcerstwo.
W 1936 został wybrany przewodniczącym Zarządu Okręgu Śląskiego ZHP, którą to funkcję pełnił do czasu służbowego przeniesienia w 1937 roku. Po śmierci ks. Jana Mauersbergera objął stanowisko p.o. Przewodniczącego ZHP i pełnił tę funkcję do rozwiązania ZHP 17 stycznia 1945 roku. W tym czasie wywarł istotny wpływ na wiele decyzji kształtujących działalność Szarych Szeregów, w szczególności w zakresie ich współpracy z Komendą Główną Armii Krajowej i Naczelnym Komitetem Harcerskim w Londynie. Skonsolidował działania męskich i żeńskich oddziałów Szarych Szeregów.
W czasie powstania warszawskiego pełnił swoją funkcję w Warszawie.
Po wojnie.
W 1945 roku przeniósł się do Łodzi, gdzie kontynuował pracę w „Społem”. Objął tam stanowisko kierownika wydziału lustracyjnego. Wykładał jednocześnie w tamtejszej Wyższej Szkole Pedagogicznej, będąc zastępcą przewodniczącego jej komisji organizacyjnej.
W 1947 roku Kupczyński objął stanowisko kustosza w Archiwum Gdańskim, zajmując się rewindykacją z Niemiec archiwaliów gdańskich i elbląskich. W 1948 roku został przewodniczącym Oddziału Gdańskiego Polskiego Towarzystwa Historycznego, a jesienią 1950 roku został dyrektorem Archiwum Państwowego w Szczecinie.
W 1951 roku przeszedł na emeryturę. Powrócił do Gdyni i prowadził bibliotekę Polskich Linii Oceanicznych. W latach 1958–1962 był przewodniczącym I Wydziału Nauk Społecznych i Humanistycznych Gdańskiego Towarzystwa Naukowego, a od 1962 roku pełnił tam funkcję wiceprezesa zarządu.
Pochowany na Cmentarzu Witomińskim w Gdyni (kwatera 67-13-18_2).
Życie prywatne.
Kupczyński ożenił się 22 sierpnia 1918 roku z Wandą Pętkowską. Miał córkę, Marię Łepkowską. Przed wojną działał w Polskim Związku Narciarskim.

</doc>
<doc id="2447598" url="https://pl.wikipedia.org/wiki?curid=2447598" title="Svenska serien 1915/1916 (piłka nożna)">
Svenska serien 1915/1916 (piłka nożna)



</doc>
<doc id="2447600" url="https://pl.wikipedia.org/wiki?curid=2447600" title="Svenska serien 1916/1917 (piłka nożna)">
Svenska serien 1916/1917 (piłka nożna)



</doc>
<doc id="2447601" url="https://pl.wikipedia.org/wiki?curid=2447601" title="Svenska serien 1920/1921 (piłka nożna)">
Svenska serien 1920/1921 (piłka nożna)



</doc>
<doc id="2447602" url="https://pl.wikipedia.org/wiki?curid=2447602" title="Svenska serien 1922/1923 (piłka nożna)">
Svenska serien 1922/1923 (piłka nożna)



</doc>
<doc id="2447603" url="https://pl.wikipedia.org/wiki?curid=2447603" title="Svenska serien 1923/1924 (piłka nożna)">
Svenska serien 1923/1924 (piłka nożna)



</doc>
<doc id="2447608" url="https://pl.wikipedia.org/wiki?curid=2447608" title="Dracz">
Dracz



</doc>
<doc id="2447623" url="https://pl.wikipedia.org/wiki?curid=2447623" title="Warnsdorf">
Warnsdorf

Warnsdorf (Warnsdorff) − śląski i łużycki herb szlachecki, uznawany przez niektórych niemieckich heraldyków (Hefnera, Ledebura) za odmianę herbu Leliwa.
Opis herbu.
Herb występował w przynajmniej kilku wariantach. Ich blazonowanie można stworzyć następująco:
Warnsdorf I: "W polu błękitnym półksiężyc srebrny rogami do góry nad którym sześciopromienna gwiazda srebrna. Nad hełmem w koronie powtórzone godło, ale na końcach półksiężyca i na gwieździe pióra strusie zabarwione podłużnie – w połowie błękitne, w połowie srebrne. Labry błękitne podbite srebrem."
Warnsdorf II: "W polu błękitnym nad półksiężycem srebrnym rogami do góry – sześciopromienna gwiazda złota. Nad hełmem w koronie powtórzone godło, ale na końcach półksiężyca i na gwieździe pióra strusie zabarwione podłużnie – w połowie błękitne, w połowie srebrne."
Warnsdorf III: "W polu błękitnym nad półksiężycem srebrnym rogami do góry – sześciopromienna gwiazda srebrna. Nad hełmem w koronie powtórzone godło, ale na końcach półksiężyca i na gwieździe pióra strusie: białe między niebieskimi."
Najwcześniejsze wzmianki.
Według Ernsta Heinricha Kneschke stary łużycko-śląsko-czesko-saksoński ród szlachecki, który miał być znany już od końca XII wieku (mieli wywodzić się z miejscowości Varnsdorf koło Żytawy).
Rodzina Warnsdorf.
Według "Tagebuch von Zittau" Gotthelfa Flaschnera z 1799 roku ród rycerski von Warnsdorf miał być jednym z najstarszych w Łużycach, podaje on legendę, że 24 mężów z tego rodu za rządów Fryderyka I miało wyruszyć na wojnę z saracenami, a po ich powrocie w 1190 za swoją dzielność mieli oni zostać podniesieni do stanu rycerskiego i miał być im nadany herb: biały półksiężyc i gwiazda na niebieskim tle. Według innej relacji ród ten około stu lat przed reformacją miał opuścić Polskę i przenieść swoją siedzibę do Czech, do miejscowości nazwanej później Warnsdorf (koło Rumburka). Przyjąwszy nową doktrynę mieli oni sprzedać tę miejscowość i zamieszkać w Łużycach, gdzie w XVI i XVII wieku zaliczali się do sześciu najznaczniejszych domów szlacheckich. Na Śląsku ich gałąź miała pojawić się już wcześniej: Hans von Warnsdorf (także jako Hans Wölfel von W., Johann von W., "Jan z Varnsdorfu") wspominany jest jako stronnik króla czeskiego Jerzego z Podiebradów, "Landeshauptmann" w hrabstwie kłodzkim. Najwcześniejsza wzmianka o tej rodzinie pochodzi jednak z 1217 – Wilhelm von Warnsdorf miał być posłem cesarskim w Aragonii. W 1414 rycerz Nicolaus von Warnsdorf wspominany jest na Soborze w Konstacji, natomiast w 1455 Wenzel von W. występuje jako "Amtshauptmann" w okręgu Görlitz. Rodzina do XVIII wieku posiadała wiele dóbr w Łużycach. Na początku XVII wieku rozprzestrzeniła się także na Śląsku w księstwie świdnickim (gałąź Giesmannsdorf) gdzie także weszła w posiadanie znacznych dóbr. Wielu przedstawicieli rodziny miało służyć w armii saksońskiej i pruskiej.
Herbowni.
Herb ten był herbem własnym, więc przysługiwał tylko jednemu rodowi herbownych:
Warnsdorf (Warnsdorff).

</doc>
<doc id="2447626" url="https://pl.wikipedia.org/wiki?curid=2447626" title="Stanisław Świerczek">
Stanisław Świerczek

Stanisław Świerczek (ur. 7 stycznia 1914 w Krzemienicy, zm. 23 czerwca 1991 w Pabianicach) – polski duchowny katolicki, prezbiter archidiecezji łódzkiej, infułat, dziekan dekanatu pabianickiego.
Życiorys.
Młodość.
Wychowywał się w Galicji, na terenie ówczesnego zaboru austriackiego. W wieku 6 lat stracił ojca, który zmarł po powrocie z armii austriackiej po zakończeniu I wojny światowej. Po ukończeniu gimnazjum w Mielcu w roku 1934 wstąpił do Wyższego Seminarium Duchownego w Łodzi. Święcenia kapłańskie otrzymał 2 lipca 1939 roku w Łodzi.
Okres wojny.
Pracę duszpasterską rozpoczął jako wikariusz w parafii św. Urszuli w Strońsku nad Wartą. 6 października 1941 r. został aresztowany i 30 października 1941 r. trafił do obozu koncentracyjnego w Dachau, gdzie otrzymał numer obozowy 28448. Przebywał tam do czasu wyzwolenia obozu przez amerykanów, tj. do 29 kwietnia 1945 r, wraz z innymi duchownymi, w tym swymi najlepszymi przyjaciółmi z łódzkiego seminarium: ks. Mieczysławem Olszyńskim i ks. Lucjanem Jaroszką. Stał się ofiarą eksperymentów medycznych lekarzy obozowych, którzy wywołali u niego ropowicę kończyny dolnej.
Lata powojenne.
Do Polski powrócił na polecenie bp Włodzimierza Jasińskiego. 14 września podjął obowiązki wikariusza w parafii w Bełchatowie. Od 1947 r. pracował w parafii Opatrzności Bożej w Łodzi. W 1951 r. został mianowany wikariuszem parafii Podwyższenia św. Krzyża w Łodzi, gdzie przepracował 12 lat pod kierownictwem biskupa Kazimierza Tomczaka). Równolegle odbywał studia na Katolickim Uniwersytecie Lubelskim. Również od 1951 r. przez 30 lat był dyrektorem łódzkiego oddziału Caritas i przewodniczącym Komisji Charytatywnej Diecezji Łódzkiej oraz członkiem Komisji Charytatywnej Episkopatu Polski.
Pobyt w Pabianicach.
25 maja 1963 r. otrzymał nominację na proboszcza parafii św. Mateusza w Pabianicach. Zasłynął tu jako człowiek wielkiego serca, przyjaciel wszystkich parafian, patriota i dobry gospodarz świątyni. Przeprowadził gruntowną restaurację kościoła parafialnego – m.in. budowę ołtarza Najświętszego Serca Pana Jezusa, przystosowanie ołtarza głównego do zaleceń soborowych, wymianę witraży, posadzki, ławek, wyposażenia zakrystii. Był współfundatorem 24 dzwonów zawieszonych na wieży, co miało tworzyć carillon. Zorganizował obchody 1000-lecia chrztu państwa polskiego w Pabianicach (1966 r.) oraz 400-lecia parafii św. Mateusza (1988 r.). Zainicjował budowę dwóch pabianickich kościołów: Miłosierdzia Bożego i św. Maksymiliana Kolbego oraz kościoła Zesłania Ducha Świętego w Łodzi-Łaskowicach. Był budowniczym Domu Księży Seniorów w Pabianicach. Z jego inicjatywy powstał w Pabianicach Oddział Klubu Inteligencji Katolickiej. Organizował coroczny Tydzień Kultury Chrześcijańskiej. Rozwinął księgozbiór biblioteki przy kościele. Zorganizował aptekę leków pochodzących z darów zagranicznych. Był kapelanem pabianickiej Solidarności. W okresie stanu wojennego, wbrew zakazowi władz, corocznie organizował obchody uroczystości 3 maja, które przeradzał się w patriotyczno-religijne manifestacje. Wraz z wiernymi pielgrzymował do licznych sanktuariów w Polsce i Europie (Loreto, Lourdes, La Salette, Fatima, Einsiedeln, Medjugorie, Ostra Brama, Kalwaria Zebrzydowska, Piekary Śląskie, Góra św. Anny, Niepokalanów, Licheń, Kodeń, Jasna Góra, Leśna Podlaska). 28 czerwca 1989 roku, wraz z osiągnięciem wieku emerytalnego, przeszedł w stan spoczynku.
Zmarł nagle w wieku 77 lat. W uroczystościach pogrzebowych wzięli udział biskupi łódzcy i ponad stu kapłanów, a także władze Pabianic i tysiące mieszkańców miasta. Kondukt pogrzebowy pieszo przebył ulice miasta. Został pochowany w grobowcu księży parafii św. Mateusza na pabianickim cmentarzu katolickim.
Tytuły i wyróżnienia.
Za swoje wybitne zasługi otrzymał następujące wyróżnienia:

</doc>
<doc id="2447695" url="https://pl.wikipedia.org/wiki?curid=2447695" title="Historia Budapesztu">
Historia Budapesztu

Budapeszt powstał 17 listopada 1873 r. z połączenia leżących naprzeciwko siebie trzech naddunajskich miast: Budy i Óbudy na prawym brzegu i Pesztu na lewym. Dzisiejszy kształt granic miasto przyjęło 1 stycznia 1950 r. po przyłączeniu ponad 20 okolicznych miejscowości. Historia osadnictwa na terenie dzisiejszego miasta jest jednak dużo starsza. Na terenie obecnej III dzielnicy (Óbuda) istniało od II w.n.e. miasto rzymskie Aquincum, na miejscu którego Węgrzy (po przybyciu na te tereny w IX w.) zbudowali osadę zwaną Buda. Po najazdach tatarskich w XIII w. miasto (wraz z nazwą) przeniesiono na wzgórze, na którym obecnie znajduje się Stare Miasto i Zamek, zaś miasto na terenie dawnej Budy nazwano "Óbuda", czyli "Stara Buda". Z kolei na terenie dzisiejszej V dzielnicy (Belváros – historyczne centrum Pesztu) istniała twierdza rzymska "Contra-Aquincum", na miejscu której ok. XI w. powstał Peszt.
Czasy starożytne.
Już od IV w. p.n.e. na szczycie i południowych stokach Góry Gellerta istniała celtycka osada warowna, zasiedlona przez lud Erawisków. Typ takiej osady nazywano po łacinie "oppidum". Zabudowana była gęsto domami z ziemi, kamienia i gliny, otoczona wałami. Wiele z pozostałości tej osady zniszczono podczas budowy cytadeli w połowie XIX w.
Rzymianie poszerzali swoje państwo na drodze czterostopniowej strategii: najpierw nawiązywali kontakty handlowe, potem zawierali umowy z wodzami plemion, następnie wprowadzali luźne oddziały żołnierzy, strzegących rzymskich obywateli, a na końcu wprowadzali stałe oddziały wojskowe i budowali twierdze strzegące "limes". Taki proces trwał ok. 50 lat; w tym czasie ludność tubylcza uczyła się łaciny, wytwarzania towarów, które Rzymianie chcieliby kupować, i przejmowała wiele pożytecznych wynalazków rzymskich. Takie plemiona Rzymianie nazywali "civitas".
Na obszarze dzisiejszego Kraju Zadunajskiego mieszkali Celtowie, Ilirowie, Panonowie. Tereny te Rzymianie opanowywali od końca I w. p.n.e. Świadczą o tym monety oraz ceramika znaleziona w jednym z magazynów "oppidum", oznakowana stemplami z podobizną bogini Wiktorii, odciskanymi jeszcze przed wypaleniem naczyń.
Okolice Góry Gellerta były ważnym punktem przeprawy przez Dunaj – strzegło go właśnie "oppidum" Erawisków. Rzymianie dostrzegli strategiczność tego miejsca i konieczność obsadzenia okolicy wojskiem. Żołnierzy przysyłano już od I poł. I w. n.e., ale pierwsza duża warownia powstała na mocy dekretu cesarza Domicjana z r. 89. Na miejsce założenia warowni wybrano punkt na prawym brzegu Dunaju, przy północnym krańcu wyspy Óbudai. Warownię nazwano Aquincum. Stopniowo warownia zaczęła rozrastać się w duże miasto, przenosili się tam również Erawiskowie z "oppidum" na Górze Gellerta. Około r. 105 Aquincum zostało stolicą prowincji Pannonia Inferior. Pałac gubernatora znajdował się na wyspie Óbudai. Stołeczna ranga miasta znacznie przyczyniła się do jego rozwoju. W 124 r. cesarz Hadrian podniósł miasto do rangi "municipium", czyli miasta, którego obywatele mieli pełne prawa obywateli Italii i swój samorząd. W III w., w okresie największego rozkwitu, miasto liczyło nawet do 60 000 mieszkańców.
Wraz z Aquincum powstały obozy pomocnicze wzdłuż prawego brzegu Dunaju. Na całym obszarze dzisiejszego Budapesztu było ich 7 i znajdowały się w okolicach dzisiejszych mostów budapeszteńskich. Dodatkowo prawdopodobnie za czasów Trajana powstała pierwsza twierdza pomocnicze po lewej stronie Dunaju – "Contra-Aquincum" (przy peszteńskim przyczółku Mostu Elżbiety), a za czasów cesarza Kommodusa druga – "Transaquincum" (przy peszteńskim przyczółku Mostu Arpada – przy północnym krańcu Wyspy Małgorzaty). Ta pierwsza twierdza jest nazywana przez Ptolemeusza "Pession" (w dziele "Geographike Hyphegesis"), co służy uczonym węgierskim za jedną z etymologii nazwy "Peszt".
Z biegiem czasu w Aquincum zaczęło osiedlać się coraz więcej cudzoziemców, którzy wstępowali na służbę do wojska rzymskiego lub których cesarze sprowadzali do Aquincum z innych odległych prowincji. Za rządów Dioklecjana Panonia została podzielona na cztery prowincje – Aquincum zostało stolicą prowincji "Valeria". Nastąpiła też rozbudowa fortyfikacji miasta i zbudowano nowy obóz na zachód od miasta – nowe techniki walki (np. lepsze katapulty) sprawiały, że stare mury były już za słabe, a miasto było za blisko Dunaju. Ciągłe ataki barbarzyńców sprawiły, że miasto zaczęło się wyludniać. Na miejsce starych mieszkańców sprowadzano zromanizowanych cudzoziemców. Jednak na pocz. V w. nawet i to nie przeszkodziło w wyludnianiu się terenów przygranicznych. Zajmowały je plemiona germańskie, a potem Hunowie. W roku 409 cesarstwo rzymskie oddało "Valerię" Hunom, a w 433 r. – resztę Panonii.
W 375 r. w Aquincum generałowie rzymscy wybrali na cesarza Walentyniana II.
Okres wędrówki ludów.
Według "Pieśni o Nibelungach" oraz średniowiecznych kronikarzy węgierskich, w okolicach Aquincum miał siedzibę ("Etzelburg") wódz Hunów, Attyla. Od imienia jego brata, Bledy (Budy) ma pochodzić nazwa późniejszej osady "Buda". Po odejściu Hunów, prowincją władali Longobardowie, potem Awarowie i Słowianie. Osady na terenie Budapesztu były mało znaczącymi prowincjonalnymi miejscowościami, zamieszkałymi przez ludy słowiańskie i Bułgarów. Węgrzy pojawili się w tych okolicach ok. r. 880.
Czasy Arpadów (880-1301).
Według kronikarza węgierskiego, Anonymusa (autora "Gesta Hungarorum", kroniki średniowiecznych Węgier), wódz Węgrów, Arpad, wybrał na swoją siedzibę właśnie dawny „zamek Attyli”. Powodem było centralne położenie osady w nowo zdobytym państwie. Arpad miał być pochowany (907 r.) w niedaleko położonym miejscu, zwanym "Fehéregyház" ("Biały Kościół"), które jest przeważnie identyfikowane z Óbudą, choć bywa też utożsamiane z Pesthidegkút (północno-zachodni kraniec Budapesztu) lub z górami Pilis (na północny zachód od miasta).
W tych czasach powstała pod Górą Gellerta przystań przeprawy przez Dunaj. Otrzymała nazwę "Pest-rév" – wówczas wzgórze nazywano "Pest-hegy", ponieważ obfitowało w małe jaskinie i burzliwe źródełka, przynoszące na myśl piec – a właśnie słowem "pest" pierwsi Węgrzy określali to urządzenie (z kolei "rév" to przystań).
W 1030 r. biskupem na Węgrzech został Gellert, który od razu zaczął prowadzić misję chrystianizacyjną. 24 września 1046 r. zbuntowani poganie złapali biskupa, jadącego w towarzystwie trzech innych biskupów, w pobliżu wzgórza Pest-hegy, wsadzili do dwukołowego wózka i spuścili z góry, powodując śmierć biskupa. Od tego czasu wzgórze nosi imię biskupa.
Osady na terenie obecnego Budapesztu, które zasiedlali pierwsi Węgrzy, nosiły jeszcze ślady rzymskiego planowania. Buda była budowana na rzymskiej siatce ulic – właśnie w okolicach dawnego Aquincum, bliżej wyspy Óbudai. Jako miasto węgierskie jest wspominana po raz pierwszy pod datą 1141 (z tego roku pochodzi księga praw dla tego miasta: "Budai törvénykönyv"), Peszt natomiast – pod datą 1148. Od ok. stu lat był już ważnym ośrodkiem handlowym, zamieszkanym przez Słowian i Bułgarów, później przez Niemców. W 1230 r. stał się „wolnym miastem królewskim” na mocy dekretu króla Andrzeja II: oznaczało to, że miasto podlega tylko królowi, a jego mieszkańcy mogli zbudować mury obronne, organizować jarmark, zaś podatki płacili raz w roku królowi.
W 1241 r. Węgry zostały najechane przez Tatarów. Najeźdźcy osiągnęli Budę i Peszt w marcu, spalili Vác, ale dzięki mocnym murom Pesztu wycofali się. W Budzie natomiast tłum zabił wielu Kumanów, bo podejrzewano ten lud (pochodzenia tureckiego) o sympatyzowanie z Tatarami. W kwietniu król Bela IV wyruszył z Pesztu przeciw Tatarom. Po klęsce w bitwie na równinie Mohi król uciekł do Austrii, a Tatarzy wrócili nad Dunaj i tym razem spalili Peszt. Wykorzystując z kolei ostrą zimę 1241/42 i zmarznięty Dunaj, przeprawili się na drugą stronę i spalili Budę.
Tatarzy wrócili na stepy Złotej Ordy w marcu 1242, król Béla IV zaś wrócił do kraju. Nauczony doświadczeniem, zaczął budować w kraju zamki. W 1243 r. rozpoczął budowę zamku na obecnym Wzgórzu Zamkowym. Budowę ukończono ok. 1260 r. Nowy zamek powstał w pobliżu dzisiejszego kościoła Macieja. Z kolei jako wypełnienie obietnicy złożonej podczas najazdu tatarskiego, król podarował Kościołowi Wyspę Zajęczą ("Nyulak szigete"), gdzie powstał klasztor dominikanów, do którego Béla oddał swoją córkę Małgorzatę – przyszłą świętą. W XIV w. wyspa otrzymała jej imię – od tego czasu nazywa się Wyspą Małgorzaty ("Margit-sziget").
Elementem planu budowy zamku był nakaz przesiedlenia się ocalałej ludności Pesztu na wzgórze. Powstała tam osada, którą zaczęto nazywać "Újbuda" – Nowa Buda, zaś dotychczasową Budę – "Óbuda", czyli Stara Buda. Wkrótce "Újbuda" przejęła nazwę "Buda", zaś dawna osada zachowała nazwę "Óbuda". Tak pozostało do czasów obecnych.
Panowanie różnych dynastii (1301-1526).
Po wymarciu dynastii Arpadów (1301) rozpoczęła się walka o tron węgierski między czeską dynastią Przemyślidów (syn Wacława II, przyszły Wacław III) a neapolitańską linią Andegawenów (Karol Robert). Królewicza Wacława popierała Buda, zaś Karola Roberta – papież, dlatego Buda została obłożona interdyktem. Początkowo koronę zdobył Wacław, ale w 1305 r. (gdy został po śmierci ojca królem Czech) przekazał ją Ottonowi Bawarskiemu. Ten w 1307 r. uciekł do kraju.
Ostatecznie Karol Robert zdobył koronę Węgier – został koronowany w 1309 r., właśnie w Budzie, jako pierwszy, w kościele Najświętszej Marii Panny (obecnie zwanym kościołem Macieja). To, że nie koronował się w stolicy Węgier – Székesfehérvár – jego przeciwnicy wysuwali jako jeden z argumentów na bezprawność tej koronacji; aby dopełnić formalności, Karol Robert koronował się rok później, już w sprzyjających warunkach politycznych, jeszcze raz, już w Székesfehérvárze. Jego syn i następca, Ludwik I (Wielki), w latach 1347-1355 miał w Budzie swoją siedzibę (zwykle przebywał w Wyszegradzie). W 1370 r. przebudował kościół Najświętszej Marii Panny na styl gotycki.
Dla Budy zaczęły się najlepsze czasy. Wówczas miasto już było duże, mieszkali w nim rzemieślnicy i kupcy, oprócz Węgrów – Niemcy, Włosi i Żydzi. W 1387 r. królem Węgier został na 50 lat Zygmunt Luksemburski. W 1395 r. założył uniwersytet – ale nie w Budzie, lecz w Óbudzie. Był to pełnoprawny uniwersytet, z czterema wydziałami, zatwierdzony przez papieża. Jednak w 1402 r. w Budzie wybuchł bunt mieszczan, mający na celu dopuszczenie większej liczby mieszkańców do zarządzania miastem. Władze uniwersytetu wspierały bunt, dlatego król w 1403 r. zamknął uczelnię. Dopiero w 1410 r. bulla papieska przywróciła działalność uniwersytetu. Ale ok. 1420 r. zniknął on z kart historii – nie ma późniejszych danych o jego działalności. W styczniu 2010 r. nazwę Uniwersytet w Óbudzie ("Óbudai Egyetem") przyjęła Budapeszteńska Techniczna Szkoła Wyższa po tym, jak parlament podniósł jej rangę.
W 1405 r. Zygmunt nadał Budzie przywileje wolnego miasta królewskiego, a w 1408 r. ostatecznie przeniósł tam swój dwór (do tej pory rezydencją królewską Węgier był Székesfehérvár). W ten sposób Buda stała się w pewnym sensie centrum Europy – Zygmunt był nie tylko królem Węgier, ale też królem Niemiec (od 1410 r.), królem Czech (od 1419 r.) i cesarzem rzymsko-niemieckim (od 1433 r.). Sam jednak dość rzadko bywał na Węgrzech – sprawami kraju zajmowali się mianowani przez niego palatyni.
1 stycznia 1440 r. sejm zebrany w Budzie wybrał na króla Węgier polskiego króla Władysława III (Warneńczyka). Był to pierwszy przypadek w historii Węgier, że w elekcji króla decydujący głos miała średnia szlachta.
W styczniu 1458 r. królem został wybrany Maciej Korwin – uważany za największego władcę Węgier. Za jego panowania (do 1490 r.) Buda (a także Wyszegrad) stała się jednym z centrów europejskiego renesansu. Król był człowiekiem wykształconym, uczniem pierwszych humanistów (w tym Grzegorza z Sanoka), znał języki obce, studiował we Włoszech. Wszystkie księgi, które zebrał, gromadził w bibliotece na zamku w Budzie – w ten sposób powstała Bibliotheca Corviniana, uważana za jeden z najbardziej znanych i najwspanialszych księgozbiorów renesansowych. W chwili śmierci króla liczyła ona ok. 3000 woluminów. W czasach późniejszych zbiory powoli topniały – były np. wyprzedawane humanistom spoza Węgier czy ambasadorom, potem zabrali je do Konstantynopola Turcy, którzy także powoli rozdawali poszczególne egzemplarze ambasadorom i władcom.
Maciej Korwin przebudował Zamek Królewski na styl renesansowy. Na dworze przebywali artyści i uczeni. Król interesował się też magią – gościł na dworze astrologów. Przebudował również kościół Najświętszej Marii Panny. Kazał tam umieścić swój herb – dlatego obecnie kościół jest nazywany jego imieniem (należy przy tym pamiętać, że nie jest to kościół "świętego" Macieja).
Również i Peszt zaczął podnosić się po najeździe tatarskim. W XV w. wyrósł na dostatecznie duże miasto, żeby otrzymać przywileje wolnego miasta królewskiego.
Najazd turecki i upadek kraju (1526-41).
Po śmierci Macieja Korwina państwo węgierskie zaczęło podupadać. Od południa wzrosło zagrożenie tureckie, czemu sprzyjały słabe rządy Władysława Jagiellończyka (1490-1516) i jeszcze słabsze – jego syna Ludwika II (1516-26). Ludwik w chwili objęcia tronu miał 10 lat – rządzili za niego magnaci i wychowawcy (głównie z rodu Habsburgów lub ten ród popierający), w rękach których stał się posłuszną marionetką, nawet gdy w 1521 r. został uznany za pełnoletniego. Dwór w Budzie znów stał się znany w Europie – ale tym razem dzięki rozprzężeniu obyczajów, które tam zapanowało.
W 1521 r. kraj zaatakowali Turcy. Powoli wdzierali się w głąb kraju, zajmując poszczególne twierdze pogranicza. W 1526 r. Węgrzy wydali im bitwę pod Mohaczem, w której ponieśli klęskę, a król został zabity. Bitwa oznaczała koniec państwa węgierskiego w dotychczasowym kształcie. Na razie jednak Turkom wystarczyło obrabować Budę (zabrali m.in. zbiory "Bibliotheca Corviniana") i spalić Peszt. Sułtan Sulejman Wspaniały uważał, że miasto jest zbyt daleko od Stambułu i jego utrzymanie będzie trudne. Była to szansa na podźwignięcie się królestwa, ale teraz z kolei wybuchła wojna domowa między stronnikami Ferdynanda Habsburga a stronnictwem wojewody siedmiogrodzkiego Jana Zápolyi. Ferdynandowi po śmierci Ludwika II należała się korona Węgier zgodnie z układem między Władysławem II a cesarzem Maksymilianem Habsburgiem. Obaj pretendenci zostali koronowani i obaj są w historiografii węgierskiej uznawani za królów.
Zápolya panował w Budzie. Ferdynanda wspierał jego starszy brat – cesarz Karol V, który w 1527 r. podjął wyprawę przeciw Zápolyi. Zdobył Budę bez walki, wypędzając Zápolyę do Siedmiogrodu, a potem z Węgier. Zápolya (który na emigracji przebywał m.in. na zamku w Tarnowie) słał prośby o pomoc do różnych władców – bezskutecznie. Nie mając wyjścia, uznał się za wasala sułtana Sulejmana, co spowodowało, że do wojny wtrącili się Turcy. Sulejman wkroczył na Węgry, wypędzał z nich stopniowo Habsburgów, w 1529 r. zdobył Budę i oddał ją Zápolyi, a sam pomaszerował na Wiedeń. Walki toczyły się aż do 1538 r., gdy zawarto układ w Wielkim Waradynie: oddawał on Zápolyi większość kraju (z Budą) do jego śmierci – potem mieli go przejąć Habsburgowie. Układ został złamany, gdy w czerwcu 1540 r. umarł Zápolya, a jego stronnictwo obwołało królem jego syna – niemowlę, narodzonego trzy dni wcześniej Jana Zygmunta. W wyniku nowej wojny jesienią 1540 r. Habsburgowie znów oblegli Budę. Austriacy rozbili obóz w Óbudzie, atakowali miasto z lądu i z Dunaju (ze statków). Ich ataki nie przynosiły sukcesów – mieli za słabe uzbrojenie na silne mury Budy. W połowie listopada zajęli Peszt. Węgrzy natomiast poprosili o pomoc sułtana, który wysłał 25 galer z wojskiem. Na tę wieść dowódca austriacki odstąpił od oblężenia, ale na miejscu pozostała część oddziałów.
W marcu 1541 r. do Pesztu dotarły okręty tureckie. Turcy zaczęli przygotowywać oblężenie okupowanego przez Austriaków miasta. Turków wspomagała ogniem z dział załoga zamku budańskiego oraz z Góry Gellerta. Węgrom bardzo zależało na odbiciu Pesztu, bo okupacja przez Austriaków tak blisko położonego i obwarowanego murami obronnymi miasta utrudniała sytuację Budy. Peszt był jednak broniony z nadspodziewanym zapałem i Turcy, po naradzie z Györgym Martinuzzim, doradcą królowej-matki Izabeli (córki króla polskiego Zygmunta Starego), odstąpili od oblężenia i wycofali się do Kalocsy.
W Stambule przygotowywano następną wyprawę przeciw Austrii. Habsburgowie na tę wieść kazali przyspieszyć zdobycie Budy. Wyekspediowali wojsko pod dowództwem gen. Wilhelma von Roggendorfa oraz 50 statków. Austriacy rozbili obóz w Óbudzie na początku maja. Do oblężenia przyłączyły się też pozostające wciąż w Peszcie austriackie wojska okupacyjne. W kwietniu Austriacy zaplanowali atak od północy (na Bramę Wiedeńską – "Bécsi kapu"), od południa – z Góry Gellerta, zaś od wschodu – ze statków na Dunaju. Dodatkowo od zachodu ustawili oddział na Ptasiej Górze ("Madárhegy", obecnie w XI dzielnicy, koło Budaörs), który miał wypatrywać nadchodzących Turków. Żaden z ataków nie odniósł skutku – nawet nie pomogło podkopywanie murów. Obrońców jednak powoli pokonywał głód, pragnienie i zaraza.
Jednak w czerwcu nadeszli z Kalocsy Turcy, którzy oblegali w marcu Peszt – doszli do Kelenföld, na południe od Góry Gellerta, a obóz rozbili na wyspie Czepel. Von Roggendorf zebrał wojska między Górą Gellerta a Zamkiem, zbudowali też most, aby umożliwić dotarcie oddziałom okupującym Peszt – jednak most zniszczyła wichura. Obecność Turków dodawała otuchy obrońcom Budy. Austriacy zaczęli się obawiać, że wkrótce zostaną wzięci w dwa ognie. Dodatkowo ze Stambułu wyruszył sułtan na czele armii, na początku lipca udało się obrońcom zrobić wypad poza mury i zdobyć żywność, a w pobliżu murów budańskich coraz śmielej poczynały sobie tureckie oddziały, których wspomagali obrońcy. Wszystko to wzmagało w Austriakach strach, że decydujący atak jest już blisko.
20 sierpnia rozpoczęła się ostatnia bitwa o Budę. Walki nie przynosiły rozstrzygnięcia. Gdy jednak następnego dnia von Roggendorf próbował przetransportować wojska przez Dunaj do Pesztu, zaatakowali go Turcy z wyspy Csepel, a wspomogli obrońcy Zamku. Wojska zostały rozbite, a dowódca, ciężko ranny, nakazał zakończenie oblężenia. Wycofywanie się wojsk austriackich nie było jednak dostatecznie osłonięte ogniem, na co zareagowali obrońcy Budy i Turcy, przeprowadzając zmasowany atak na Austriaków, który przerodził się w rzeź. Statki austriackie uciekły, a służących w armii von Roggendorfa Węgrów uratowali ich współziomkowie z Budy, ale Niemcy i Czesi zostali wycięci w pień. Ranny von Roggendorf umarł kilka dni później w Komárom.
22 sierpnia Turcy pod wodzą sułtana dotarli do Pesztu. Sulejman od pewnego czasu przestał już ufać węgierskim sojusznikom. Gdy dowiedział się, że węgierski król to jeszcze niemowlę, podjął ostateczną decyzję. Zaprosił do swojego namiotu na rozmowy królową-matkę wraz z królem-niemowlęciem i kilkoma panami węgierskimi, m.in. Györgym Martinuzzim. Towarzyszyła im większość straży zamkowej. Sulejman oświadczył zgromadzonym, że przejmuje Budę pod swój „patronat”, Węgrom zaś może zostawić Siedmiogród w zamian za roczną opłatę 10 tys. sztuk złota. Tymczasem silny oddział janczarów poprosił o możliwość obejrzenia miasta. Resztki straży nic nie mogłyby zdziałać, zresztą i tak nic nie podejrzewały, bo uważały Turków za sojuszników, tak więc wpuściły ich na zamek. Janczarzy natomiast zajęli go, część straży zabili, część obezwładnili. Tym razem Turcy pozostali na 150 lat. Symboliczny jest fakt, że stało się to 29 sierpnia – dokładnie w 15. rocznicę klęski pod Mohaczem.
Panowanie tureckie (1541-1686).
Zajęcie Budy stało się szokiem dla Europy. Wkrótce dwory podjęły działania, mające na celu pokojowe odzyskanie miasta, ponieważ siły austriackie praktycznie nie istniały, na zwerbowanie nowej armii trzeba było czekać, a armia cesarska była zajęta na innych frontach. Ferdynand oferował rekompensatę pieniężną, ale sułtana to nie przekonało. Królowa-matka Izabela zawarła nawet pokój z Ferdynandem.
Oblężenie Budy w 1542 r..
Turcy natomiast podejmowali dalsze ataki. Ferdynand miał do wyboru: albo umocnić Ostrzyhom, albo odzyskać Budę. Zdecydował się na obie możliwości naraz – ale tymczasem przyszła zima, co było na korzyść Turkom. Zima, a także przedłużająca się organizacja wyprawy spowodowała, że ruszyła ona dopiero na wiosnę 1542 r. Sprzyjającą okolicznością była epidemia dżumy w Budzie, podczas której umarł bejlerbej miasta. Na czele wyprawy stanął niedoświadczony elektor brandenburski Joachim Hohenzollern. Od początku napotykał on trudności organizacyjne (braki w obiecanych armiach i w aprowizacji). Dopiero pod koniec sierpnia w Ostrzyhomiu zebrało się ok. 65 tys. wojska. Turcy dysponowali 2000 janczarów i ok. 10 000 żołnierzy nieregularnych.
Wojska wyruszyły 5 września. Zdecydowano się zająć najpierw słabiej broniony Peszt, bo Joachim obawiał się oblegać Budę: oblężenie dwa lata wcześniej nie przyniosło skutku, a rok wcześniej właśnie tam unicestwiono austriacką armię. Pod Szentendre przeprawiono się na lewy brzeg, a stamtąd część wojsk podążyła do Pesztu. 26 września zaatakowano miasto. Dowódca obrony, Bali Pasza, nie mógł długo bronić Pesztu z powodu braków w zaopatrzeniu. Jednak Turcy rozpowszechniali wśród oblegających plotki, że sułtan już jest w Belgradzie, co wzbudzało wśród niemieckiego dowództwa lęk przed „powtórką z przeszłości”.
Do oblegających dołączył ban Chorwacji, Miklós Zrínyi i rozbił obóz na północ i północny wschód od Budy. Statki szykowały się do ataku na Wyspę Małgorzaty, której bronili janczarzy: wyspa była strategicznym miejscem zarówno ze względu na możliwości ataku Budy, jak też osłony wojsk koalicji przed atakami Turków z Budy. Po krótkiej bitwie janczarzy zostali wyparci do Óbudy. Peszt wciąż był w rękach tureckich, jego obrońcy ostrzeliwali wojska koalicji z armat, wspomagani przez działa na Wzgórzu Zamkowym i na Górze Gellerta. Ponieważ mury Pesztu były słabe, Turcy kopali w ich obrębie fosy.
1 października włoska piechota podeszła pod północne mury Pesztu, ostrzeliwana przez działa tureckie. Gdy coraz więcej Turków włączało się do bitwy, dowódca włoski zatrąbił odwrót, a gdy ścigający Włochów Turcy byli dostatecznie daleko od bram, do ataku ruszyli huzarzy węgierscy i konnica cesarska. Przewaga turecka była na tyle duża, że podstęp prawie się nie udał, ale w samą porę pojawili się Chorwaci Zrínyiego. Żołnierze koalicji zepchnęli Turków do Dunaju i większość zabili. Pesztu jednak nie zdobyli.
Ale akcja ta była praktycznie jedyną znaczącą podczas oblężenia Budy. Nie przyniosła jednak trwałych efektów. Zaskakujące było to, że nie uczestniczyło w niej więcej wojsk niemieckich oprócz Sasów i wojsk cesarskich, co można tłumaczyć waśniami etnicznymi (w wojnie brały udział wojska Austrii, Bawarii, Saksonii, Brandenburgii i Hesji).
3 października rozpoczął się ostrzał murów Pesztu. W dwóch miejscach udało się zrobić wyłom w murach, ale atak piechoty nie powiódł się, bo Turcy byli na niego przygotowani, poza tym wspomagali ich obrońcy Budy. Dwa dni później koalicja podjęła atak. Wyróżniali się zwłaszcza Włosi. Walczyli, mimo że Niemcy zatrzymali się pod murami, a Węgrzy wycofali się. Włosi przełamali obronę, ale sami nie mogli zdobyć miasta, więc też się wycofali. Niezdecydowanie atakujących kosztowało ich duże straty.
Wojska koalicji opuszczała już wola walki. Tylko Włosi i Węgrzy byli za kontynuowaniem oblężenia, zaś wszystkie wojska niemieckie – za wycofaniem się. 8 października rozpoczął się odwrót – wojska ostrzeliwane przez Turków, osłaniane przez Węgrów, uciekały, a ich dowódca, elektor brandenburski, był pierwszy. Wszyscy oskarżali się nawzajem o błędy.
Wilajet budański.
Wojna zakończyła się pokojem w Adrianopolu w 1547 r. Węgry zostały podzielone na trzy części. Słowacja i wąski pas wzdłuż granicy z posiadłościami Habsburgów zostały pod nazwą Królewskie Węgry pod władzą Ferdynanda Habsburga. Siedmiogród pozostał pod nazwą Wschodnie Królestwo Węgier, a potem Księstwo Siedmiogrodzkie jako lenno tureckie pod władzą węgierską (Jan Zygmunt Zápolya, a potem ród Batorych). Reszta kraju została anektowana do Sułtanatu Osmańskiego – Turcy utworzyli z niej wilajet budański. Z biegiem czasu sułtanat powiększał swoje terytorium o kolejne ziemie węgierskie, tworzono następne wilajety.
Podczas okupacji tureckiej Buda i Peszt nie zostały znacząco przebudowane, chociaż w 1578 r. wybuch prochu w arsenale zamkowym zniszczył cały zamek. Na Górze Gellerta Turcy wznieśli niewielką fortecę. Do zamku dobudowano kilka wież i baszt. Ważniejsze odcinki murów zostały podwojone, wzmocnione wałami. Obszar między Zamkiem a Dunajem został podzielony małymi murami, podobnie cytadela – co miało wzmocnić zdolności obronne. Garnizon zamkowy liczył ok. 2000 osób. Z kolei Peszt nie miał takiego znaczenia, jak Buda – był otoczony pojedynczym murem, który biegł mniej więcej wzdłuż dzisiejszych alej Károly körút, Muzeum körút i Vámház körút (tzw. Kiskörút). Miał gęsto rozmieszczone wieże, garnizon liczył ok. 1 500 osób.
Buda stała się jednym z bardziej znaczących miast europejskiej części Imperium Osmańskiego. Kwitło rzemiosło i handel. Peszt – wręcz przeciwnie, bardzo stracił na znaczeniu: dawny ośrodek handlowy był teraz tylko wspomnieniem. W obu miastach Turcy osiedlali Żydów i muzułmanów. Za panowania tureckiego powstało wiele meczetów i łaźni – niektóre z tych łaźni istnieją do dziś, np. łaźnia Rudas. Ogólnie Turcy byli tolerancyjni wobec ludów zamieszkujących ich państwo i wyznawanych przez nie religii, choć władze wymagały bezwzględnego posłuszeństwa, a innowiercy płacili specjalny, dość dotkliwy podatek.
Istotnym wydarzeniem z tamtych czasów był wybuch prochu strzelniczego w Zamku w 1578 r., w Zielone Świątki. Po długim okresie suszy przyszła silna burza, podczas której piorun uderzył w jedną z wież, w której przechowywano proch. Siła wybuchu była tak silna, że zniszczona została nie tylko znaczna część Zamku, ale także most pontonowy na Dunaju. Za karę sułtan skazał paszę budańskiego, Mustafę Sokollu, na śmierć.
Walki w latach 1598-1604.
Turcy i Austriacy walczyli ze sobą aż do końca XVIII w., przy czym Węgier dotyczyły wojny toczone do 1699 r., a bezpośrednio Budy i Pesztu – dwie: 1591-1606 (tzw. piętnastoletnia lub „długa”) i 1683-99. Pierwsza rozpoczęła się atakiem bejlerbeja Serbii na Chorwację, będącą pod władaniem Habsburgów (tzw. Królewskie Węgry). Walki toczyły się ze zmiennym szczęściem. Austriacy podejmowali w ich trakcie trzy wyprawy na Budę. Po raz pierwszy oblegali ją przez miesiąc jesienią 1598 r. Po raz drugi przyszli w październiku 1602 r. – oblegli Budę i zajęli Peszt. Turcy nie byli w stanie odzyskać Pesztu ani uratować Budy, tak więc wycofali się do obozów na zimę. Austriakom z kolei nie udało się zdobyć Budy, więc też się wycofali. Trzecią wyprawę podjęli w 1603 r. We wrześniu dotarli pod Peszt. Wtedy też do Budy przybyli Turcy z żywnością i uzbrojeniem. W tej sytuacji Austriacy uznali oblężenie za bezcelowe. 28 września doszło do bitwy na wyspie Csepel, którą wygrali Austriacy, w wyniku czego usadowili się tu na dłużej. We wrześniu 1604 r. pod Budę podeszły główne siły tureckie. Wyczerpani Austriacy nie byli w stanie stawić znaczniejszego oporu, tym bardziej, że w Siedmiogrodzie wybuchło powstanie antyhabsburskie pod wodzą Istvána Bocskaya – oddali więc Peszt i kilka innych miast (Vác, Ostrzyhom, Hatvan). Jednak siły tureckie też się już wyczerpywały, sułtanatowi zagrażała od wschodu Persja, umarł energiczny sułtan Mehmed III, a jego syn i następca, Ahmed I miał dopiero 13 lat. Dlatego rozpoczęto negocjacje pokojowe, zakończone pokojem w Zsitvatorok (1606). Pokój ten stabilizował granicę austriacko-turecką na 50 lat.
Zajęcie Węgier przez Austrię.
Najdotkliwsza jednak dla węgierskiej stolicy była wojna, która wybuchła w 1683 r. W wyniku wojny z lat 1663-1664 Imperium Osmańskie nieco powiększyło swoje włości kosztem Habsburgów. W 1683 r. sułtan Mehmed IV, m.in. korzystając z niezadowolenia szlachty węgierskiej wobec absolutystycznych rządów cesarza Leopolda I, podjął wyprawę na Wiedeń. Wojska tureckie poniosły 12 września klęskę pod Wiedniem i wycofały się do Budy, a za nimi podążały wojska polsko-austriackie, które ponownie pokonały Turków pod Parkanami 9 października. Oddziały Karola Lotaryńskiego zajęły na krótko Peszt, ale wycofały się z powodu złej pogody. Podobnie było w następnym roku, gdy próbowano oblegać Budę. Ale po Europie rozeszła się plotka, że Turkom w obronie Budy pomagali Żydzi, co wywołało pogromy w wielu miastach Europy (np. w Padwie). Podejrzenia o współpracę nie musiały być zresztą bezpodstawne – Imperium Osmańskie było znane ze swojej tolerancji dla Żydów, zaś Habsburgowie byli postrzegani przez Żydów jako antysemici (do czego zresztą sami się przyczynili – np. Ferdynand I wydał w 1559 r. edykt o wygnaniu Żydów z ziem dziedzicznych Habsburgów, potwierdzony przez Rudolfa II 25 lat później). Zresztą sam Evliya Çelebi, kronikarz turecki z tamtych czasów, pisze, że atakujących ostrzeliwała z armaty m.in. pewna Żydówka, na pamiątkę czego postawiono przy Bramie Wiedeńskiej armatę udekorowaną kwiatami.
18 czerwca 1686 r. 80-tys. armia dowodzona przez Karola Lotaryńskiego i elektora bawarskiego Maksymiliana Wittelsbacha, złożona z żołnierzy prawie z każdego kraju Europy, rozpoczęła oblężenie Budy, bronionej przez 12000 Turków. Miesiąc później pokonali idące z odsieczą wojska wielkiego wezyra, zaś 2 września podjęli ostateczny atak, który złamał turecką obronę. Jednak Zamek, Buda i Peszt zostały kompletnie zniszczone, zaś cała ludność – nie tylko muzułmanie i Żydzi, ale także chrześcijanie – zabita lub wypędzona. István János Werlein pisał do kancelarii dworu w Wiedniu w raporcie z inspekcji, że "nie pozostał ani jeden dach, pokój, ani nawet pojedyncza belka; wszystko wypalone do fundamentów, do piwnic".
Mimo że Turcy zostali wypędzeni z Budy i Pesztu w 1686 r., wojna zakończyła się dopiero faktycznie w 1697 r. (bitwa pod Zentą), a formalnie – w 1699 r., pokojem karłowickim. W jego wyniku prawie całe Węgry z Siedmiogrodem (ale bez Banatu) znalazły się pod panowaniem austriackim.
Panowanie austriackie.
Wiek XVIII.
Oba miasta z trudem stawały na nogi. Potrzebne do rozwoju przywileje otrzymały dopiero po 20 latach – w 1703 r. Peszt stał się wolnym miastem królewskim (po raz trzeci w historii). Na początku lat 90. XVII w. w ruinach mieszkało tylko kilkuset Niemców, podczas gdy pod koniec panowania tureckiego mieszkało w samej Budzie 56 tys. ludzi. Władze austriackie osiedlały głównie Niemców, ale też i Serbów – w Budzie zamieszkali w podgrodziu Tabán, w Peszcie zaś w okolicach dzisiejszej cerkwi na ul. Serbskiej (przy południowym końcu Váci utca). Epidemia dżumy w 1710 r. sprawiła jednak, że w Peszcie zostało tylko 300 osób. Oba miasta, a także Óbudę, odbudowywano w stylu barokowym, parterowymi lub jednopiętrowymi domami z małymi placykami i zaułkami. Podstawowe dochody zapewniała obsługa podróżnych, kupców i handlarzy bydłem; przeprawa promowa między dwoma miastami była jedną z najruchliwszych na Dunaju.
W celu poprawienia warunków bytowania, w 1692 r. władze zabroniły składowania śmieci na ulicach. W 1697 r. zabroniono budowania dachów ze słomy i trzciny, a istniejące rozbierano. W 1700 r. rozpoczęto brukowanie ulic – każdy właściciel domu odpowiedzialny był za wybrukowanie odcinka przed domem na szerokości sążnia. W tym samym roku nakazano budowanie ceglanych kominów, a niezastosowanie się groziło konfiskatą domu.
W 1720 r. w Budzie i Óbudzie mieszka niecałe 10 tys. ludzi, w Peszcie ok. 2500. Liczba ludności wyrównuje się w 1790 r. (po ok. 25 tys.). Ale już w 1840 r. w Budzie i Óbudzie mieszka 38 tys. osób, a w Peszcie już 68 tys. Początkowo przeważała ludność niemieckojęzyczna, zwłaszcza w Budzie – a nawet w Peszcie aż do poł. XIX w. stanowiła ponad połowę mieszkańców. Węgrzy zaczęli masowo napływać dopiero w drugiej połowie XIX w., wskutek szybkiego uprzemysłowienia kraju. W Peszcie Węgrzy, Żydzi, Serbowie, Grecy stanowili bardziej znaczący procent. Dzięki żydowskim, greckim i serbskim kupcom to właśnie Peszt rozwijał się szybciej i stawał się centrum handlowym kraju. W odróżnieniu od Peszteńczyków, mieszkańcy Budy zajmowali się głównie uprawą winorośli i produkcją wina, zaś Óbudy – uprawą roli.
W 1773 r. odbyły się pierwsze wybory na burmistrza Pesztu (do tej pory miastem zarządzał wójt – "bíró"). Pierwszym burmistrzem został József Mosel. Burmistrz Budy był mianowany (zwykle był nim oficer).
W latach 1748-1777 Maria Teresa przebudowała (a właściwie odbudowała) zamek w Budzie w stylu barokowym, w obecnej postaci. Początkowo mieścił się tam uniwersytet, który przeniosła z Nagyszombat, jednak w 1784 r. jej syn i następca Józef II przeniósł go do Pesztu. Był to początek obecnego Uniwersytetu L. Eötvösa, wiodącej uczelni węgierskiej. Zamek natomiast stał się rezydencją rodziny panującej.
Z kolei w ramach wydziału humanistycznego uniwersytetu w Budzie powstał w 1782 r. instytut o nazwie "Institutum Geometricum" – poprzednik politechniki budapeszteńskiej ("BME"). Była to pierwsza instytucja cywilna w Europie kształcąca inżynierów – o 12 lat wcześniejsza niż paryska École polytechnique.
Oprócz tego Józef II przeniósł do Budy Radę Regencyjną ("Helytartó tanács"), pełniącą rolę rządu węgierskiego, oraz Kancelarię Węgierską – choć sejm obradował wciąż w Preszburgu.
Przełom XVIII i XIX w. – okres reform.
Podniesienie rangi administracyjnej Budy spowodowało przyspieszenie rozwoju obu miast, choć głównie skorzystał na tym Peszt, który miał lepsze warunki terenowe do rozbudowy i ugruntowaną pozycję centrum handlowego kraju oraz status wolnego miasta królewskiego. W 1767 r. powstał pierwszy most pontonowy na Dunaju, a na brzegu Dunaju – dzielnica Lipótváros (1790). W 1799 r. osuszono podmokłe tereny na północny wschód od miasta i utworzono park Városliget, a w 1808 r. wyburzono mury miejskie – na ich miejscu powstał tzw. Kiskörút (mała obwodnica – Károly krt., Muzeum krt. i Vámház krt.). Powstał teatr, tor wyścigów konnych, stocznia. Rozwoju miasta nie zatrzymała wielka powódź, która zalała Peszt w 1838 r. Nawet przeciwnie – na terenach zrujnowanych przez powódź, a więc „oczyszczonych” z niskich budynków w stylu barokowym, budowano teraz pałace w stylu klasycystycznym, dwu-, trzypiętrowe, bardziej pasujące do wielkomiejskiej metropolii. Rozwój obu miast był jednym z owoców tzw. okresu reform w historii Węgier ("reformkor"), w którym patriotycznie nastawieni przedstawiciele szlachty wspierali kulturę i naukę węgierską. Najjaskrawszym przykładem jest hr. István Széchenyi, który oddał cały roczny dochód ze swoich majątków ziemskich na utworzenie Węgierskiej Akademii Nauk (1825). Buda i Peszt stały się literackim i duchowym ośrodkiem narodu, którego rozwój szlachta postawiła sobie za jeden z celów.
W połowie lat 40. XIX w. dopiero zaczynano budować urządzenia komunalne. Do zaprojektowania sieci kanalizacyjnej wezwano specjalistów z Wiednia. Na większości ulic ścieki płynęły otwartymi rynsztokami. Ulice i chodniki były wybrukowane (kostką granitową) w większości tylko w Terézváros (przede wszystkim na Al. Królewskiej, równoległej do dzisiejszej al. Andrássyego), na pozostałych ulicach, zwłaszcza bocznych, królowały wyboje, nawierzchnia z piasku, błoto.
15 lipca 1846 r. otwarto pierwszą linię kolejową Pest-Vác – datę tę uważa się za historyczny początek kolei węgierskich. Początkowy dworzec nazwano "Pesti indóház" („dom odjazdów”). Stał on na miejscu dzisiejszego dworca Nyugati. Z dworca tego odjeżdżały też pociągi do Szolnok (przez Cegléd) – linię tę otwarto rok później.
W 1848 r. praktycznie zakończono budowę stałego mostu na Dunaju – Mostu Łańcuchowego: pierwszego nie tylko w dzisiejszym Budapeszcie, ale na całym węgierskim odcinku Dunaju (prace wykończeniowe przerwał wybuch rewolucji w marcu 1848 r.). Most przygotował grunt pod niedalekie połączenie Budy i Pesztu. Stał się symbolem tamtych czasów, a z biegiem lat – również rozpoznawalnym na całym świecie symbolem Budapesztu. Zwracał uwagę nie tylko swoją estetyką, ale koncepcją techniczną, która postawiła przed konstruktorami poważny problem do rozwiązania. Był to pierwszy na świecie metalowy most wiszący o takich rozmiarach.
I połowa XIX w. to także początki przemysłu węgierskiego. Jednym z pierwszych, powstałych wówczas ważniejszych przedsiębiorstw była stocznia na wyspie Óbuda, założona z inicjatywy hr. Széchenyiego w 1836 r. Działała aż do 1999 r. W 1845 r. zaś Abraham Ganz założył w II dzielnicy, k. obecnego Mostu Małgorzaty, fabrykę produkującą wagony kolejowe, maszyny, dźwigi, statki.
Rewolucja 1848-49.
Okres reform był czasem, w którym dojrzewała świadomość narodowa szlachty i jej gotowość do walki o niepodległość. Węgry były tylko częścią imperium habsburskiego o dość ograniczonej autonomii. W ciągu dwudziestu lat przed Wiosną Ludów szlachta opracowała cele i program działania. Impuls do walki dała rewolucja lutowa 1848 w Paryżu. 3 marca Lajos Kossuth przedstawił żądania obozu reformatorskiego. 13 marca zaś wybuchła rewolucja w Wiedniu, która poskutkowała dymisją i ucieczką kanclerza Metternicha.
15 marca radykalna młodzież Pesztu, na wieść o rewolucji w Wiedniu, zdobyła bez rozlewu krwi drukarnię Landerer&amp;Heckenast, gdzie wydrukowała "12 punktów" – odezwę z żądaniami „narodu węgierskiego”, zredagowaną przez Sándora Petőfiego – a następnie rozkleiła plakaty z nią w mieście. W Peszcie również wybuchła rewolucja. 17 marca cesarz Ferdynand Habsburg, przestraszony sytuacją, mianował hr. Lajosa Batthyánya premierem rządu węgierskiego i obiecał, że poprze reformy. Rząd podlegał nie cesarzowi, ale sejmowi węgierskiemu w Preszburgu. 11 kwietnia natomiast cesarz zaaprobował tzw. ustawy kwietniowe, które wcielały w życie większość z "12 punktów" i czyniły z Węgier praktycznie niepodległe państwo.
W czerwcu odbyły się wybory powszechne do sejmu węgierskiego, który 5 lipca zebrał się w Peszcie. Posiedzenia odbywały się w tym mieście do 31 grudnia – potem przeniosły się do Debreczyna wskutek wprowadzenia stanu wojennego.
W lecie jednak rząd austriacki doszedł do wniosku, że sytuacja na Węgrzech zaszła za daleko. Austriacy prowadzili wtedy także wojnę z Piemontem (jeden z owoców Wiosny Ludów) – po ich zwycięstwie pod Custozzą (25 lipca) sytuacja na froncie włoskim ustabilizowała się i mogli zająć się Węgrami. 31 sierpnia cesarz wydał ultimatum: albo sejm w Peszcie cofnie ustawy kwietniowe, albo kraj zostanie zajęty przez wojsko. Ultimatum zostało odrzucone, wobec czego od południowego zachodu wkroczyła armia pod dowództwem generała cesarskiego, bana Chorwacji Josipa Jelačicia, zaś Batthyány zarządził mobilizację wojska. Armie walczyły przez cały wrzesień na terenie Kraju Zadunajskiego – Austriacy zostali wypędzeni.
Ale we wrześniu dymisję złożył też rząd Batthyánya, atakowany przez parlament za nieskuteczne negocjacje. Na miejsce rządu powstał Komitet Obrony Narodowej ("Országos Honvédelmi Bizottmány, OHB"), na czele której stanął Lajos Kossuth. Gospodarka przeszła na produkcję wojenną.
25 września dwór wiedeński mianował palatynem Budy gen. Ferenca Lamberga. Nominacji tej nie potwierdziła OHB ani sejm węgierski – mimo to Lamberg postanowił objąć urząd. 3 października, jadącego mostem pontonowym, rozpoznała ludność i w złości zlinczowała. Śmierć Lamberga otworzyła nowy rozdział w rewolucji węgierskiej – zgasiła istniejące jeszcze chęci Wiednia do negocjacji. Cesarz formalnie rozwiązał parlament węgierski i mianował Jelačicia regentem na Węgrzech i głównodowodzącym wojsk węgierskich. Oczywiście, decyzje te miały wydźwięk tylko propagandowy, bo Węgrzy do żadnej z nich się nie zastosowali – teraz mogli zostać formalnie uznani za buntowników.
2 grudnia cesarz Ferdynand abdykował, a jego następcą został jego bratanek, Franciszek Józef I (Węgrzy uznawali Ferdynanda za króla Węgier do kwietnia 1849 r.). W innych krajach rewolucje już wygasły, w samych Węgrzech też przybywało przeciwników rewolucji. Od razu po objęciu tronu przez nowego cesarza na Budę i Peszt ruszyła armia pod dowództwem gen. ks. Alfreda Windischgrätza. Kossuth podjął decyzję o opuszczeniu Pesztu i Budy, bo uznał miasta za zbyt trudne do obrony, a sama obrona dodatkowo wiązałaby zbyt wielu żołnierzy. Rząd i sejm przeniósł się do Debreczyna. W ten sposób Windischgrätz przejął oba miasta bez walki. Wszystkie nazwy zostały zamienione na niemieckie, obywatelom zabroniono prawie wszystkiego. Austriacy ustanowili w Budzie swoją kwaterę główną.
Zamek budański już podczas walk w 1686 r. nie był nowoczesny, jednak w 1848 r. był po prostu przestarzały. Nie było urządzeń przeszkadzających w bezpośrednim ataku ani samodzielnego zaopatrzenia w wodę, a sam zamek mógł łatwo być ostrzeliwany z okolicznych wzgórz. Mimo to, przy odpowiednim zaangażowaniu obrońców mógł być zdobyty tylko w drodze regularnego oblężenia. Windischgrätz postanowił odnowić mury i baszty zamku, wybudował też system ochrony ujęcia wody.
Dalsze walki toczyły się na wschód od Dunaju. W zimie gen. Józef Bem pokonał Austriaków w Siedmiogrodzie, a na wiosnę 1849 r. gen. Artur von Görgey na nizinach węgierskich. Zwycięstwa skłoniły rząd węgierski do całkowitego zerwania z monarchią habsburską – 19 kwietnia w Debreczynie zdetronizowano Franciszka Józefa i powołano republikę z Lajosem Kossuthem jako prezydentem i Bertalanem Szemere jako premierem.
Na początku kwietnia Węgrzy zbliżyli się do Pesztu. 10 kwietnia Windischgrätz wysłał awangardę na przedmieścia Pesztu, aby oceniła liczebność atakujących. Akcja zakończyła się niepowodzeniem. Tego samego dnia Węgrzy zdobyli Vác. Windischgrätza zastępuje na stanowisku dowodzącego gen. Ludwig Welden von Hartmann, który uważa, że głównym celem Węgrów jest zdobycie Budy. Jednocześnie 22 kwietnia udało się Węgrom przerwać oblężenie Komárom. Tak więc następnego dnia Austriacy zdecydowali o opuszczeniu Pesztu, a miasto zajęli Węgrzy.
Rozpoczęło się oblężenie Budy. Wojska węgierskie otoczyły miasto pierścieniem od strony lądu. 4 maja Görgey wysłał oddział do spalenia systemu zaopatrywania Zamku w wodę, czego dokonać się nie udało, podobnie następnego dnia. 8 maja przybyło pięć ciężkich armat spod oswobodzonego Komárom. 16 maja rozpoczął się ostrzał. Udało się zrobić wyłom w murach, jednak był on za wąski na to, aby przedostała się przez niego szybko odpowiednio duża liczba żołnierzy, a dodatkowo ich drabiny były za krótkie.
Decydujący atak nastąpił 21 maja o świcie, z czterech stron: od północy, południa, w kierunku wyłomu i na system dostarczania wody. O siódmej Zamek był już w rękach węgierskich. Do Pesztu przeprowadził się rząd i parlament.
W roku 1992 węgierski rząd ustanowił 21 maja Dniem Wojska Węgierskiego.
Cesarz Franciszek Józef przestraszył się rozwoju sytuacji na tyle, że tego samego dnia wezwał na pomoc wojska rosyjskie. W połowie czerwca 200-tys. armia pod dowództwem gen. hr. Fiodora Rydygiera i ks. marsz. Iwana Paskiewicza wkroczyła na Węgry. Wojsko powstańcze nie było w stanie stawić dostatecznego oporu takim siłom. Walka toczyła się jeszcze 3 miesiące, ale jej los był przesądzony. 13 lipca Buda i Peszt znalazły się ponownie w rękach austriackich. 13 sierpnia wojska węgierskie poddały się Rosjanom pod Világos (ob. Șiria k. Aradu w zach. Rumunii).
Do Pesztu wkroczyły wojska włoskie. Stał się on siedzibą władz austriackich. Na Górze Gellerta Austriacy zbudowali cytadelę, która miała pilnować buntujące się miasta. Węgrów uczestniczących w powstaniu osadzano w tzw. Nowym Budynku ("Újépület") – zbudowanym w Lipótváros za czasów Józefa II w kształcie ogromnego prostokąta, który do wybuchu powstania pełnił funkcję koszar (na mapie widoczny jest jako biały kwadrat w Lipótváros). 6 października rozstrzelano tam Lajosa Batthyánya. Budynek zburzono w 1897 r., obecnie znajduje się na jego miejscu pl. Wolności ("Szabádság-tér").
Rozwój w 2 poł. XIX w..
W ciągu następnych 18 lat Austria przegrała dwie wojny (z Francją w 1859 i z Prusami w 1866). Niepotrzebne jej były do tego bunty, które mogłyby wzniecić – korzystając z sytuacji – niezadowolone narody Monarchii. Dlatego w lutym 1867 r. cesarz Franciszek Józef zawarł z Węgrami tzw. "Kompromis", który stał się podstawą istnienia państwa związkowego austro-węgierskiego. Na mocy "Kompromisu" m.in. powstał odrębny parlament węgierski w Peszcie, a Franciszek Józef musiał koronować się na króla Węgier, co oznaczało, że Węgry faktycznie stały się odrębnym państwem w unii personalnej z Austrią (wspólne też były ministerstwa: spraw zagranicznych i wojny).
Data "Kompromisu" wyznacza symboliczny koniec zastoju w rozwoju Budy i Pesztu. Od tego momentu miasta rozwijają się najszybciej ze wszystkich stolic Europy, zwłaszcza Peszt. Silne uprzemysłowienie kraju sprawiło, że miasto przekształciło się w centrum gospodarcze Węgier, a dodatkowo niekorzystne dla małorolnych chłopów zmiany w rolnictwie i rozwój komunikacji sprzyjały zmasowanemu osiedlaniu się tu ludności. W 1850 r. w Peszcie mieszkało 127 tys. ludzi, w 1870 – już 200 tys., a w 1890 – 400 tys. Z kolei w Budzie i Óbudzie w 1850 r. mieszkało tylko 50 tys., w 1870 r. – 70 tys., w 1890 r. 90 tys. Miało to swoje odzwierciedlenie również w zmianach językowych. Aż do powstania Austro-Węgier językiem robotników i przemysłowców był niemiecki, bo dużą część mieszkańców stanowili Niemcy z Austrii i Spiszu oraz Żydzi (w 1850 r. ponad połowa ludności to byli Niemcy, Węgrów była tylko 1/3). Ale wystarczył okres jednego pokolenia, aby całkowicie się zmadziaryzowali. Poza tym coraz więcej przybywało chłopów, którzy porzucili uprawę roli. Poskutkowało to odwróceniem proporcji językowych: w 1880 r. to Węgrzy stanowili połowę ludności, a Niemcy 1/3.
Zjednoczenie trzech miast.
Zarówno Peszt, jak i Budę określano już od pocz. XIX w. wspólną nazwą "Pest-Buda" – taka kolejność oznaczała, że ważniejszym miastem jest Peszt, który był stolicą kraju, Buda zaś była siedzibą króla. Ponieważ jednak język węgierski nie lubi zbitek spółgłoskowych, wygodniejszą w użyciu nazwą stała się forma "Buda-Pest" (zmianę tę propagował hr. István Széchenyi).
Połączenie obu miast w jeden organizm o charakterze zarówno reprezentacyjnym (Buda – rezydencja króla węgierskiego), jak też będący rzeczywistym centrum gospodarczo-przemysłowym kraju (Peszt), stało się tylko kwestią najbliższego czasu. W grudniu 1872 r. parlament przegłosował decyzję o połączeniu Pesztu, Budy i Óbudy w jedno miasto. Decyzja formalnie weszła w życie 1 stycznia 1873 r. We wrześniu odbyły się wybory samorządowe, a w październiku rada wybrała burmistrza (Károly Kamermayer) i nadburmistrza (Károly Ráth). 17 listopada odbyło się pierwsze posiedzenie rady zjednoczonego miasta – ten dzień obecnie świętuje się w mieście jako Dzień Budapesztu.
Budynki.
Peszt rozbudowuje się w stylu eklektycznym, neorenesansowym, czasem neogotyckim. Powstające budynki mają często charakter monumentalny. Jednym z pierwszych tego typu jest siedziba Węgierskiej Akademii Nauk w stylu neorenesansowym, powstała niedaleko Mostu Łańcuchowego w 1864 r.
W 1871 r. zaplanowano budowę nowej reprezentacyjnej ulicy Pesztu – do tej pory była to al. Królewska ("Király út"), która jednak w połowie XIX w. stała się zbyt zatłoczona. Nową aleję zaprojektowano kilkaset metrów na północ i nadano jej nazwę "Sugárút" (al. Promienista). W 1885 r. otrzymała nazwę "Andrássy út", która obowiązuje też dziś. Ulicę zabudowywano w stylu neorenesansowym i eklektycznym (jednym z takich budynków jest gmach Opery, budowany w latach 1875-1885).
Również w 1871 r. wytyczono tzw. Nagykörút (duża obwodnica: Szent István krt., Teréz krt., Erzsébet krt., József krt., Ferenc krt.), zabudowywany w podobnym stylu, jak przyszła al. Andrássyego. Na skrzyżowaniu obu alej powstał ośmiokątny plac, nazwany Oktogonem.
W 1896 r. obchodzono 1000-lecie państwa węgierskiego. Z tej okazji na północnym końcu al. Andrássyego powstał plac Bohaterów ("Hősök tere") z monumentalnym Pomnikiem Tysiąclecia, a także Pałac Sztuki ("Műcsarnok") – stylizowana na bazylikę sala wystawowa w stylu neoklasycystycznym.
Również na 1000-lecie państwa węgierskiego odbyło się pierwsze posiedzenie sejmu w nowym budynku. Budowa trwała od 1885 do 1904 r., tak więc to posiedzenie odbyło się w budynku jeszcze nieukończonym. Parlament ("Országház") jest jednym z symboli Budapesztu, zbudowany w stylu neogotyckim, nad samą rzeką. Dzięki położeniu i kształtowi przypomina budynek parlamentu w Londynie. W chwili oddania do użytku był drugą pod względem wysokości budowlą Węgier (po bazylice w Ostrzyhomiu).
Przez prawie cały wiek XIX trwała budowa bazyliki budapeszteńskiej. Plany powstały już ok. 1817 r., gdy powstała parafia w Lipótváros. Wcielenie ich w życie było jednak uniemożliwiane przez powódź i rewolucję, tak więc budowa rozpoczęła się dopiero w 1851 r. i trwała aż do 1905. bazylika nosi imię św. Stefana, jest zbudowana w stylu klasycystycznym.
Wszystkie opisane rozbudowy dotyczyły Pesztu. W Budzie działo się pod tym względem niewiele. Warto wspomnieć o trzech inwestycjach, bo dotyczą one najbardziej znanych budowli Wzgórza Zamkowego. Jedną z nich jest przebudowa Zamku. Po powstaniu zaczął on niszczeć, bo nie rezydował tam już dwór królewski. Przebudowę nakazał Franciszek Józef po koronacji na króla Węgier. W latach 90. XIX w. rozbudowano Zamek z myślą o zbliżającym się millenium – tak, by symbolizował wielkość Węgier: służył temu monumentalny plac z bramą od strony Dunaju.
Drugą inwestycją była przebudowa kościoła Macieja. Koronował się w nim w 1867 r. na króla Węgier cesarz Franciszek Józef, który sam nakazał przebudowę. Trwała ona w latach 1873-1896 i dzięki niej kościół zyskał obecny, neogotycki kształt.
Trzecią inwestycją była przebudowa Baszty Rybackiej ("Halászbástya"). Oryginalna baszta pochodziła z czasów króla Beli IV (XIII w.). Od czasów tureckich powoli niszczała, a po powstaniu Austro-Węgier postanowiono ją odbudować, ale nie jako element umocnień Zamku, ale atrakcję turystyczną. Odbudowę zakończono w 1902 r. Baszta ma charakter neoromański.
W 1910 r. wprowadzono elektryczne oświetlenie ulic w całym mieście.
Mosty.
Rosnące miasta wymagały odpowiedniej przeprawy przez Dunaj. Pierwszy most – Łańcuchowy – istniał już od 1849 r. Jego wykończenie przerwał wybuch rewolucji, ale w styczniu 1849 r. posłużył on wojskom austriackim do przeprawienia się przez Dunaj w celu zajęcia Pesztu. W 1899 r. otrzymał imię hr. Széchenyiego, który był pomysłodawcą budowy mostu i sprawował pieczę nad realizacją planu.
Dodatkową inwestycją do Mostu Łańcuchowego był tunel pod Wzgórzem Zamkowym ("Alagút"). Został oddany do użytku w 1857 r., a do 1918 r. przejazd nim był płatny. Wjazd od strony Dunaju ma kształt monumentalnej bramy, jest zbudowany w stylu eklektycznym.
W latach 70. Most Łańcuchowy stał się na tyle przeciążony, że trzeba było zbudować następny. W 1876 r. oddano do użytku most, który przebiegał nad południowym cyplem Wyspy Małgorzaty (na nim opiera się środkowy filar – w tym celu most musiał zostać nieco wygięty ku północy) – dlatego od razu nazwano go Most Małgorzaty w Budapeszcie|Mostem Małgorzaty. W 1879 r. ułożono na nim szyny tramwajowe – do 1894 jeździł tam tramwaj konny, później elektryczny. Dodatkowo w 1900 r. oddano do użytku zjazd na wyspę, prowadzący od środkowego filaru. Most Małgorzaty łączył Budę z północnym końcem dużej obwodnicy ("Nagykörút").
Wciąż jednak mostów było za mało, dlatego w 1893 r. wydano rozporządzenie o budowie dwóch następnych. Pierwszy został oddany do użytku most, który łączył południowy koniec dużej obwodnicy z podnóżem Góry Gelerta (1896). Otrzymał imię Franciszka Józefa (według starej pisowni "Ferencz József híd"). Imię to nosił do 1946 r., gdy (po odbudowie) został przemianowany na Most Wolności ("Szabadság híd"). Most, mimo że przypomina Most Łańcuchowy, nie jest mostem wiszącym, ale mostem z dźwigarem kratownicowym z jezdnią środkiem. Na moście poprowadzono też szyny tramwajowe.
Jako drugi ze wspomnianej „pary” został oddany do użytku most między Mostem Łańcuchowym a Mostem Franciszka Józefa (1903). Został nazwany Mostem Elżbiety ("Erzsébet híd") na cześć żony cesarza, zamordowanej w 1898 r. w Genewie przez anarchistę-szaleńca. Był to most wiszący, łańcuchowy (obecnie jest wantowy), który w chwili oddania do użytku miał najdłuższe na świecie przęsło. Mostem również poprowadzono szyny tramwajowe, ale tramwaje pojechały nim dopiero w 1914 r.
Przemysł.
Budapeszt był jednym z najważniejszych ośrodków przemysłowych Austro-Węgier – przede wszystkim przemysłu ciężkiego. Najważniejsze zakłady to:
Komunikacja.
Okres rozbudowy miasta przypadł na czas rozkwitu kolei. Do Pesztu kolej doprowadzono jeszcze przed wybuchem rewolucji – pierwszy dworzec i linię do Vác wybudowano w 1846 r., drugą linię – do Szolnok przez Cegléd rok później. W 1850 r. stały się one własnością austriackich linii kolejowych. W 1851 r. ostatecznie zakończono budowę linii do Wiednia – z Vác przez Preszburg. W związku z budową w latach 70. dużej obwodnicy ("Nagykörút"), przy której stał dworzec, postanowiono też, że powstanie bardziej reprezentacyjny jego budynek. Otwarto go w 1877 r. – wybudowało go przedsiębiorstwo Gustave Eiffela, a stalowa konstrukcja budynku od początku stanowiła sensację. W 1891 r. dworzec zyskał nazwę "Nyugati" – Zachodni; jednocześnie nowszy, powstały w 1884 r., inny dworzec nazwano "Keleti" – Wschodni.
Jednak aż do 1885 r. funkcję dworca głównego w Budapeszcie pełnił dw. Józsefváros. Oddano go do użytku w 1867 r. – był to pierwszy dworzec, stanowiący własność MÁV (Węgierskich Kolei Państwowych), był początkiem linii Pest-Salgótarján. Dworzec znajduje się bardzo blisko obecnego Dw. Keleti. W 1872 r. podjęto decyzję o przekwalifikowaniu go na dworzec towarowy – i takim się stał od chwili otwarcia dw. Keleti aż do lat 30. XX w.
W Budzie natomiast dworzec kolejowy powstał w 1861 r. – jako dworzec końcowy linii Buda-Nagykanizsa. Był własnością spółki "Déli Vasút" („Południowa Linia Kolejowa”). Dworzec oddano do użytku wraz z tunelem pod Górą Gellerta. Po połączeniu miast zmieniono nazwę dworca na Déli (Południowy) – przy czym nazwa odzwierciedlała nie położenie na mapie miasta, ale nazwę spółki.
Te trzy linie kolejowe, należące do trzech różnych spółek, nie były ze sobą połączone. Pod koniec lat 60. zaprojektowano więc łączącą je linię, wraz z mostem. Otwarto ją dla ruchu w 1877 r. – powstały most miał konstrukcję kratownicową. Z powodu rosnącego ruchu kolejowego i słabej jakości materiałów, w 1913 r. zastąpiono go nowym mostem, postawionym 12 metrów na północ.
Linia łącznikowa dochodziła do Południowej Linii Kolejowej w dzielnicy Kelenföld (centrum ob. XI dzielnicy). W 1877 r., wraz z otwarciem linii łącznikowej, powstał dworzec o tej samej nazwie. Był to pierwszy dworzec w mieście, który nie był dworcem czołowym (takim, na którym kończy się linia kolejowa). Był własnością MÁV, mimo że stał na trasie Południowej Linii Kolejowej. Obecnie jest to jeden z najruchliwszych dworców miasta.
Z kolei po stronie peszteńskiej taką stacją łącznikową stał się dworzec Ferencvárosi, ok. 1,5 km na wschód od mostu. Przyjeżdżały tam pociągi z nizin węgierskich, które dowoziły większość żywności dla miasta. W 1882 r. otwarto prowadzącą stamtąd linię do Suboticy (a docelowo do Belgradu). Obecnie jest to największa stacja w Budapeszcie, ale obsługuje praktycznie tylko ruch towarowy.
Linia łącznikowa była początkiem linii obwodowej ("Körvasút"), którą pod koniec lat 80. MÁV postanowiły połączyć istniejące linie kolejowe. W 1892 r. zbudowano dwie części tej linii – po obu stronach Dunaju. Elementem zamykającym linię od północy był most kolejowy "Újpesti" (1896), otwarty wraz z linią kolejową do Ostrzyhomia (początkowo jako linia HÉV).
W 1866 r. rozpoczyna się historia budapeszteńskich tramwajów. Uruchomiono wtedy pierwszy konny tramwaj – jeździł z Pesztu, z obecnego pl. Kalwina (na małej obwodnicy – Kiskörút, początek Üllői út) do Újpestu (do obecnego mostu kolejowego "Újpesti") przez Váci út. Obecnie również jest to jedna z głównych linii tramwajowych miasta. Z kolei pierwsza linia tramwaju elektrycznego powstała w 1887 r. – nie przez elektryfikację którejś z linii istniejącego tramwaju konnego, ale przez budowę całkowicie nowej linii. Biegła ona po dużej obwodnicy, od dw. Nyugati do skrzyżowania z al. Królewską i była to pierwsza linia tramwaju elektrycznego w Europie w centrum miasta. Wkrótce po pierwszym przejeździe tramwaju powstał poprzednik dzisiejszego Budapeszteńskiego Przedsiębiorstwa Komunikacyjnego (BKV) – "Budapesti Városi Vasút" („Budapeszteńska Kolej Miejska”).
Na obchody 1000-lecia państwa węgierskiego pod al. Andrássyego oddano do użytku kolejkę podziemną (budowaną od 1894 r.), która stała się pierwszą linią metra w kontynentalnej części Europy. Obecnie jest to linia metra M1. Początkowo biegła ona od pl. Vörösmarty (wówczas pl. Gizella) do północnej krawędzi parku Városliget (dziś jest tam łaźnia Széchenyiego) – miała 4 km długości. Przebiega tuż pod jezdnią.
Od lat 60. XIX w. rozwijały się też zachodnie przedmieścia Budy – położone na wzgórzach osiedla, których mieszkańcy żyli głównie z uprawy winorośli, ale piękny krajobraz tych okolic przyciągał też mieszczan, artystów i pisarzy, którzy budowali tam sobie wille. Rosnący ruch wymusił otwarcie linii tramwaju konnego (1868), który jeździł od Mostu Łańcuchowego do Zugliget (pod najwyższą górą Budapesztu – Górą Jana). Natomiast w 1874 r. uruchomiono kolej zębatą, która jeździ do dziś ("Fogaskerekű vasút" – jako linia tramwajowa „60”). Jej początek jest ok. kilometra na zachód od pl. Kálmána Szélla (do maja 2011 – pl. Moskiewski, "Moszkva tér"), zaś koniec był początkowo na Szwabskiej Górze ("Svábhegy"), a w 1890 r. doprowadzono linię na Górę Széchenyiego.
Nieco wcześniej (1870) zbudowano kolejkę zębatą na Wzgórze Zamkowe ("Budavári Sikló") – celem było udogodnienie połączenia wzgórza z resztą miasta (dopiero w 1928 r. zaczął tam jeździć autobus). Była to druga tego typu kolej w Europie (po lyońskiej). Obecnie znajduje się na liście światowego dziedzictwa kulturowego UNESCO.
Aby poprawić komunikację w obrębie niewielkich regionów, a w szczególności pomiędzy większymi miastami a miejscowościami w ich aglomeracjach, od 1877 r. zaczęto budować w całym kraju koleje lokalne (HÉV – "Helyiérdekű Vasút"). W 1887 r. uruchomiono pierwszą taką linię w Budapeszcie. Zaczynała się ona między dworcem Ferencvárosi a południowym mostem kolejowym i prowadziła do Soroksár (ob. XXIII dzielnica). Do 1892 r. przedłużono ją do Ráckeve na wyspie Csepel. Obecnie jest to linia HÉV nr 6. Następne linie uruchomiono w 1888 r. – z Óbudy (na pd. od ruin Aquincum) do Szentendre (ob. część linii nr 5) oraz z dw. Keleti do Cinkota (ob. w XVI dzielnicy – w 1911 r. przedłużona do Gödöllő, dziś linia 8). W 1889 r. otwarto linię HÉV z dw. Nyugati do Lajosmizse, w 1896 zaś do Ostrzyhomia – obie te linie są obecnie własnością MÁV. Do 1914 r. otwarto jeszcze 4 następne linie, które obecnie nie istnieją.
W 1915 r. uruchomiono pierwszą linię autobusową, ale zrezygnowano z pomysłu w 1917 r. z powodu trudności w zaopatrzeniu w części. Z kolei w 1913 r. rozpoczęto budowę pierwszego budapeszteńskiego lotniska – w Mátyásföld (ob. XVI dzielnica), a wraz z nim – fabryki samolotów i silników samolotowych. W czerwcu 1918 r. wystartował pierwszy samolot na linii Budapeszt-Wiedeń.
Królestwo Węgier.
28 czerwca 1914 r. serbski student, Gavrilo Princip, zastrzelił w Sarajewie austriackiego następcę tronu, arcyksięcia Franciszka Ferdynanda. Wywołało to natychmiastową ostrą reakcję cesarza wobec Serbii, a w Wiedniu i Budapeszcie wystąpienia antyserbskie. 3 sierpnia wybuchła wojna. W jej trakcie jednak Budapeszt pozostawał z daleka od większych wstrząsów i od linii frontu.
Jednak gdy na początku 1918 r. stawało się powoli jasne, że państwa centralne przegrają wojnę, w kwietniu w Rzymie przedstawiciele Ententy uchwalili, że na miejsce rozpadających się Austro-Węgier mają powstać zorientowane profrancusko państwa narodowe. Karol, chcąc ratować sytuację, oświadczył w październiku (manifest „Do moich ludów”), że Austria stanie się państwem związkowym, w którym każdy naród stworzy swoje państwo składowe.
24 października trzy partie węgierskie powołały w Budapeszcie Węgierską Radę Narodową z Mihályem Károlyim jako przewodniczącym oraz kandydatem na premiera. Cesarz w celu uspokojenia sytuacji powołał gen. ks. Józefa Augusta Habsburga na głównodowodzącego węgierskiej armii i swojego regenta na Węgrzech. Ks. Józef zamierzał powołać na stanowisko premiera Jánosa Hadika. Aby go od tego odwieść, 28 października stronnicy Károlyiego w liczbie ok. 1000 osób pomaszerowali w stronę Zamku budańskiego, gdzie rezydował regent. Drogę zastąpiła im na Moście Łańcuchowym policja konna, która szarżowała w tłumie i płazowała protestujących szablami, a ostatecznie żandarmi stojący na końcu mostu oddali salwę. Zginęło 5 osób, ponad 50 zostało rannych.
Wydarzenia te zyskały miano „bitwy na Moście Łańcuchowym” ("Lánchídi csata") – choć "sensu stricto" bitwą nie były, ale były brzemienne w skutki. Następnego dnia do Węgierskiej Rady Narodowej przyłączyła się policja, a 30 października powstała Rada Wojskowa, której oddziały zajęły ważniejsze punkty stolicy oraz uwolnili więźniów politycznych z więzienia w Józsefváros. Zaczęła się rewolucja, która przyjęła nazwę „rewolucji astrów” ("Őszirózsás forradalom") – od astrów wpinanych w czapki żołnierzy.
31 października regent Józef wycofał kandydaturę J. Hadika i mianował premierem M. Károlyiego, który stworzył tzw. rząd ludowy z trzech partii wchodzących w skład Rady Narodowej. Tego samego dnia żołnierze zabili byłego premiera Istvána Tiszę, największego przeciwnika politycznego nowo mianowanego premiera, we własnym domu w Budapeszcie. Károlyi zarządził śledztwo, potem kontynuowane przez Horthyego – ale nie przyniosło ono rezultatów. Rewolucja astrów zakończyła się – w zasadzie bezkrwawo: jej jedynymi ofiarami śmiertelnymi były owe pięć osób zabitych podczas „bitwy na Moście Łańcuchowym” oraz b. premier Tisza.
Republika i okupacja rumuńska.
13 listopada cesarz Karol I, a jednocześnie król Węgier Karol IV, abdykował, czym uznał republikański charakter nowego państwa węgierskiego. Trzy dni później została proklamowana republika. Prezydentem został Mihály Károlyi. Ponieważ jednak w marcu 1919 r. Ententa wysunęła propozycję granicy z Rumunią, której rząd nie mógł zaakceptować (Węgry miały stracić cały Siedmiogród), prezydent wraz z rządem złożyli dymisję. Władzę przejęli komuniści (Béla Kun) i socjaldemokraci (Sándor Garbai), którzy 20 marca utworzyli republikę rad. Organem rządzącym była Rządząca Rada Rewolucyjna, na czele której stanął Garbai. Wkrótce Rada Rewolucyjna wprowadziła „czerwony terror”, który miał jej pomóc w zwalczeniu problemów wewnętrznych (np. bunty chłopskie) i zewnętrznych (obca interwencja). W samym Budapeszcie (a w mniejszym stopniu i w innych miastach) komanda dokonywały „rekwizycji” i brały zakładników. Pod naciskiem socjaldemokratów zaprzestano tych działań, ale Republika Rad i tak straciła resztki poparcia, jakie miała. Jednym z przejawów niezadowolenia był bunt wojskowy, który wybuchł 24 lipca w Budapeszcie: okręty floty ostrzelały siedzibę rady komisarzy ludowych (rządu), zbuntowali się też kadeci akademii wojskowej. Bunt został krwawo stłumiony. Najgroźniejszym zaś problemem zewnętrznym była interwencja armii rumuńskiej, która w lipcu znalazła się na przedmieściach Budapesztu. Widząc beznadziejność sytuacji, komuniści oddali władzę socjaldemokratom i uciekli do Wiednia.
3 sierpnia awangarda wojsk rumuńskich osiągnęła Budapeszt – w ciągu pół dnia 400 żołnierzy z dwiema armatami opanowało miasto – a dzień później miasto zostało zajęte mimo protestów Ententy: armia przeszła defiladą przez centrum miasta z dowódcą, gen. Traianem Moșoiu, na czele. Część armii kontynuowała marsz aż do Győr. Rumuni rozbroili brygady robotnicze i Czerwoną Straż, aresztowali też niektórych działaczy. Byli na tyle pewni siebie, że kazali Węgrom przekazać sobie całe uzbrojenie i amunicję, poprzeć Rumunię przeciw Jugosławii w sporze o Banat oraz zawrzeć unię personalną, w której król rumuński zostałby też królem węgierskim. Ultimatum udało się odrzucić z pomocą dowódcy misji wojskowej państw sprzymierzonych na Węgrzech, amerykańskiego generała Harry’ego H. Bandholtza. Gen. Bandholtz zresztą miał kilka innych zasług, np. 25 sierpnia uratował wyposażenie Państwowych Zakładów Kolejowych przed zrabowaniem i wywiezieniem do Rumunii. Zaś 5 października nastąpił incydent w budapeszteńskim Muzeum Narodowym. Oddział żołnierzy rumuńskich zamierzał wywieźć stamtąd rekwizyty w tym celu przyjechał 14 ciężarówkami, ale Bandholtz, dowiedziawszy się o tym, zjawił się tam czym prędzej w towarzystwie dwóch oficerów i korzystając z autorytetu dowódcy misji, a w znacznej mierze ze swojego porywczego charakteru, przepędził Rumunów oraz zapieczętował wejście do Muzeum w imieniu państw sprzymierzonych. Za zasługi w 1936 r. postawiono mu pomnik, który stoi naprzeciwko ambasady USA.
6 sierpnia nastąpił zamach stanu: prawicowa organizacja kontrrewolucyjna, Zrzeszenie Towarzyszy Broni „Biały Dom”, z pomocą oddziału 50 żandarmów przy bezczynności okupacyjnych wojsk rumuńskich, obaliło rząd socjaldemokratyczny i przejęło władzę. Do kraju wrócił regent Józef Habsburg, mianował szefa Zrzeszenia, Istvána Friedricha, premierem i wprowadził stan wojenny w kraju. Regent nie ukrywał, że ma na celu przywrócenie swojego kuzyna, byłego cesarza Austrii i króla Węgier Karola, na tron węgierski. Rumuni protestowali, a Ententa ich poparła, oświadczając, że nie pozwoli na to, aby Habsburgowie powrócili na tron, i zażądała od Józefa zniesienia stanu wojennego. Regent był zmuszony złożyć dymisję – przekazał dowództwo nad armią admirałowi Miklósowi Horthyemu. 16 listopada z Budapesztu wycofały się rumuńskie wojska okupacyjne (plądrując wszystko, co się dało), a Horthy wprowadził się do hotelu „Gellért”, gdzie urządził swoją kwaterę główną. Premierem mianował Károly Huszára. 25 i 26 stycznia 1920 r. odbyły się wybory, a 1 marca parlament wybrał go nowym regentem.
Rządy Miklósa Horthyego.
Pierwszym sprawdzianem, z którym musiał poradzić sobie nowy regent, był traktat w Trianon, który odbierał Węgrom 2/3 terytorium. Drugim zaś – próby powrotu Karola IV na tron węgierski. Po raz pierwszy Karol przyjechał na Węgry z tą myślą w marcu 1921 r.: wówczas tuż po przekroczeniu granicy państwa, w Szombathely, dał się namówić Horthyemu do opuszczenia Węgier, bo nie był skłonny do użycia siły. Jednak drugi raz Karol już tak łatwo nie dał się przekonać. 23 października dotarł na przedmieścia stolicy na czele swoich oddziałów, które starły się rano pod Budaörs z awangardą Horthyego. Wielu żołnierzy Horthyego zginęło, byli oni niedoświadczonymi nowicjuszami, słuchaczami akademii medycznej, z czego Karol nie zdawał sobie początkowo sprawy. Nie chcąc dalszego rozlewu krwi, nie podejmował dalszych działań, tylko dość naiwnie czekał na klucze od stolicy, po które wysłał swojego człowieka do dowódcy obrony Budapesztu. W tym czasie Horthy zdążył zebrać siły i po południu odbił Budaörs. Karol został internowany w opactwie Tihany nad Balatonem, a następnie wydalony z kraju.
Za rządów Miklósa Horhtyego znów znacznie wzrosła ludność Budapesztu: w latach 1920-1930 z 930 tys. do miliona, a w latach 1930-1940 – do 1 160 000. W pierwszym okresie główną przyczyną był napływ ludności z terenów utraconych po traktacie trianońskim. Aby umożliwić nowo przybyłym ziomkom znalezienie pracy, parlament pod naciskiem Horthyego wprowadził na większość uniwersytetów zasadę "numerus clausus", która w przeważającym stopniu dotknęła Żydów. Zasada została wycofana w 1928 r. Z kolei w drugim dziesięcioleciu przyczyną wzrostu ludności był światowy kryzys, który wyganiał ludzi z prowincji do stolicy w poszukiwaniu lepszego zarobku. Wzrost ludności w całym dwudziestoleciu wymuszał budowę nowych osiedli mieszkaniowych, często poza granicami administracyjnymi miasta (np. w Kispest, ob. XIX dzielnica).
W maju 1930 r. utworzono cztery nowe dzielnice – po dwie na każdym brzegu Dunaju. Dzielnicę XI i XII wydzielono z dotychczasowej I dzielnicy; XI (wówczas Szentimreváros, obecnie Újbuda) zaczęła funkcjonować od 1934 r., XII (Hegyvidék) – od 1940. Dzielnice XIII i XIV utworzono w ten sposób, że z dotychczasowych dzielnic V, VI, VII i X wycięto obszar ograniczony od pd.-wsch. obecną al. György Dózsa, od południa ul. Kerepesi, od pn.-wsch. północną koleją obwodową, a od zachodu Dunajem, a następnie podzielono go na część zachodnią (dzielnica XIII, działająca od 1938 r.) i wschodnią (dzielnica XIV, działająca od 1935 r.). Linia podziału biegła na linii kolejowej dworzec Nyugati – Vác.
Infrastruktura i przemysł.
W 1921 r. uruchomiono ponownie linie autobusowe, a w 1924 r. autobusy pojawiły się w Budzie: linia kursowała z pl. Vörösmarty (stacja końcowa linii metra M1) przez Most Łańcuchowy i tunel pod Wzgórzem Zamkowym do Krisztinaváros (koło Dw. Déli). Z kolei w 1933 r. pojawił się pierwszy (i jedyny przed II wojną światową) trolejbus – kursował w Óbudzie (linia od okolic obecnego Mostu Arpada do cmentarza przy linii kolejowej do Ostrzyhomia), do 1944 r.
W latach 20. uzdatniano dla ruchu statków wschodnią odnogę Dunaju ("Soroksári-Duna, Ráckevei-Duna"). W związku z tym należało zlikwidować śluzy przy stacji Pesterzsébet linii HÉV do Ráckeve i przy północnym krańcu wyspy Csepel. Zamiast tych śluz zbudowano mosty: w pierwszym miejscu w 1924 r. ("Gubacsi híd"), w drugim – w 1927 r. ("Kvassay híd"). Mostem Gubacsi puszczono na wyspę także odnogę HÉV, która do tej pory biegła śluzą.
W 1937 r. Budapeszt zyskał nowy most. Postawiono go między Mostem Franciszka Józefa a południowym mostem kolejowym. Nazwano go mostem Miklósa Horthyego. Poprowadzono na nim także linię tramwajową. Obecnie most nosi imię Sándora Petőfiego. Stalową konstrukcję mostu budował MÁVAG
W 1939 r. rozpoczęto budowę Mostu Arpada (przy północnym krańcu Wyspy Małgorzaty), ale z powodu wojny w 1943 r. przerwano budowę.
W 1937 r. lotnisko w Mátyásföld zostało przeniesione do Budaörs. Nowe lotnisko było na europejskim poziomie. Uruchomiono m.in. kursy do Warszawy, co uznano za ważne wydarzenie, bo z Warszawy można było lecieć dalej do Helsinek, a stamtąd do Sztokholmu, przez co Budapeszt stał się centrum ruchu północ-południe. Jeszcze w 1939 r. zaczęto budowę lotniska Ferihegy.
Z zakładów przemysłowych powstałych po I wojnie światowej można wymienić:
Działały też prężnie także inne zakłady, powstałe przed wojną. W związku z demilitaryzacją przemysłu węgierskiego, wymuszoną przez traktat w Trianon, zakłady zbrojeniowe musiały przejść na produkcję cywilną. Dotknęło to też Zakłady Stalowe i Metalowe Manfreda Weissa: po wojnie zaczęły produkować obrabiarki, maszyny do szycia, piekarniki, rury, później silniki lotnicze, rowery, traktory.
II wojna światowa.
Podczas II wojny światowej Węgry oficjalnie stały po stronie Trzeciej Rzeszy, choć działania agresorskie podejmowały głównie po to, żeby odzyskać ziemie zabrane na mocy traktatu w Trianon (południowa Słowacja, Zakarpacie, Siedmiogród). Nie zgodziły się jednak z całą mocą na pomoc Hitlerowi pod jakąkolwiek postacią w inwazji na Polskę, a po zawarciu układu o przyjaźni z Jugosławią początkowo również nie chciały pomagać Hitlerowi w inwazji na to państwo (minister spraw zagranicznych Pál Teleki popełnił samobójstwo, nie chcąc uginać się pod żądaniami Hitlera). Horthy, panicznie bojąc się komunizmu, wziął też udział w napaści na ZSRR w czerwcu 1941 r., wysłał też jedną armię pod Stalingrad (gdzie w lutym 1943 r. została unicestwiona).
Widząc jednak postępy aliantów oraz słabość swojej armii, właśnie od początku 1943 r. Horthy podejmował tajone przed Hitlerem (choć niezbyt skutecznie) próby wycofania się z wojny lub przynajmniej przystąpienia do sojuszu z Wlk. Brytanią. Na początku 1944 r. nie dało się już dłużej lawirować, zaś Niemcy nie dały się dłużej zwodzić. Z wojny po stronie Niemiec wycofały się Włochy (październik 1943), Niemcy ponosiły porażki w Rosji (w początku marca ruszył front ukraiński), w pn.-wsch. Węgrzech walczyła już Armia Czerwona – Hitler musiał zabezpieczyć sobie Bałkany. 19 marca armia niemiecka wkroczyła na Węgry.
Do głosu coraz silniej dochodziły ugrupowania faszystowskie, m.in. strzałokrzyżowcy. Na Węgrzech coraz śmielej poczynali sobie hitlerowcy (mogli np. urządzać łapanki), Żydzi musieli naszywać na ubrania żółte, sześcioramienne gwiazdy. 8 października Niemcy porwali dowódcę obrony Budapesztu. Wtedy Rosjanie byli już nad Cisą. Horthy poczuł się zmuszony rozpocząć z nimi negocjacje. 11 października przedstawiciel Węgier podpisał w Moskwie warunki zawieszenia broni.
Dowiedziawszy się o tym, Niemcy postanowili działać: 15 października rano mały oddział specjalny pod dowództwem Otto Skorzenego (tego samego, który rok wcześniej uwolnił Mussoliniego) po krótkiej wymianie ognia porwał z zamku budańskiego syna regenta, również Miklósa (akcją alternatywną miało być ostrzelanie zamku). Od imion syna i ojca pochodzi nazwa akcji – operacja Mickey Mouse. O godz. 10:30 regent na posiedzeniu rządu ogłosił zawieszenie broni, zaś po pierwszej – przez radio. Wiadomość wywołała radość na ulicach Budapesztu, Żydzi zrywali nawet gwiazdy z ubrań – jednak nie dotarła tam, gdzie powinna, czyli do wojsk na froncie. Wycofanie się z wojny nie powiodło się.
Niemcy zaś aresztowali dowódców wiernych Horthyemu. Czołgi wjechały na główne ulice Budapesztu. Hitlerowcy zajęli strategiczne punkty, m.in. mosty, radio i pocztę. Otoczyli zamek. Wraz z Niemcami miasto opanowali strzałokrzyżowcy. Następnego dnia regent został zmuszony do rezygnacji z władzy, wycofania zawieszenia broni i mianowania premierem wodza strzałokrzyżowców Ferenca Szálasiego – zrobił to za cenę życia swojego syna, który został przewieziony do obozu koncentracyjnego w Mauthausen (w maju 1945 r. dostał się w ręce Amerykanów). Sam regent zaś został internowany w zamku w Jeleniej Górze, a w maju 1945 r. także dostał się w ręce Amerykanów.
Na Węgrzech zaś zapanował faszyzm. Już 15 października wieczorem strzałokrzyżowcy zwieźli na Most Łańcuchowy i Most Małgorzaty wielu Żydów służących w jednostkach „służby przymusowej” i zestrzelili ich do Dunaju. Między dworcami Keleti a Józsefvárosi pewna liczba takich Żydów stawiła zbrojny opór – po uporaniu się z nimi, faszyści węgierscy i niemieccy zabili wszystkich Żydów z okolicy. Po mieście grasowały bez żadnej kontroli bandy strzałokrzyżowców, złożone z 15-16-letnich wyrostków. Po kilku dniach władze same zabroniły takich akcji, bo chciały uniknąć sytuacji, w której miastem rządzi uzbrojony tłum. Zapowiedziały, że „kwestia żydowska” musi być rozwiązana przez państwo. Jedno z takich „rozwiązań” nastąpiło 8 listopada – strzałokrzyżowcy zgromadzili w obozie przejściowym w Óbudzie 70 tys. Żydów (również kobiety i dzieci) i pognali ich pieszo do obozów koncentracyjnych w Austrii. Resztę Żydów stłoczono w getcie, które powstało w okolicach pl. F. Deáka (wokół synagogi) Do końca stycznia 1945 r. faszyści wywozili stamtąd ludzi i rozstrzeliwali ich na brzegach Dunaju – zamordowali w ten sposób ok. 20 tys.
4 listopada 1944 r. połowa Mostu Małgorzaty łącząca wyspę z Pesztem wyleciała w powietrze – nieoczekiwanie, w trakcie największego nasilenia ruchu. Śledztwo wykazało, że zawinili saperzy niemieccy, którzy podczas wiercenia otworów pod ładunki wybuchowe w celu ewentualnego wysadzenia mostu przed nacierającą Armią Czerwoną, uszkodzili rurociąg z gazem.
Na początku listopada 1944 r. Armia Czerwona doszła do wschodnich przedmieść Budapesztu (Rosjanie chcieli zdobyć miasto w rocznicę rewolucji październikowej – 7 listopada, ale zatrzymał ich silny opór obrońców). U boku Rosjan walczyły też wojska rumuńskie – kraj ten od sierpnia uczestniczył w wojnie po stronie aliantów. 5 grudnia wojska sowieckie zaczęły przeprawiać się przez Dunaj, jednocześnie silnie ostrzeliwując miasto. „Wódz narodu” Ferenc Szálasi uciekł do Szombathely. 26 grudnia Rosjanie, zdobywając od północy Székesfehérvár, zamknęli oblężenie stolicy. Następnego dnia dowództwo Schutzpolizei wprowadziło stan oblężenia. W mieście przebywało 70 tys. żołnierzy niemieckich (dowódca – SS-Obergruppenführer Karl Pfeffer-Wildenbruch) i węgierskich (gen. Iván Hindy), atakowało je zaś ok. 180 tys. wojsk radzieckich (marsz. Rodion Malinowski i marsz. Fiodor Tołbuchin) i rumuńskich (gen. Nicolae Şova). W mieście przebywało też 800 tys. cywilów. Mimo takiej przewagi, Hitler jednak nie dopuszczał myśli o poddaniu miasta – już 23 listopada ogłosił je twierdzą ("Festung Budapest"), co oznaczało, że ma być bronione do ostatniego człowieka.
30 grudnia rozpoczął się atak rosyjski. Rosjanie korzystali z szerokich alej Pesztu i posuwali się szybko. Często też używali snajperów, powszechne też były walki w kanałach ściekowych (sześciu żołnierzom sowieckim udało się nawet dostać kanałami na zamek i porwać oficera niemieckiego).
Niemcy wysadzili oba mosty kolejowe. 1 stycznia 1945 r. podjęli pierwszą próbę przerwania oblężenia, wysyłając wojska w kierunku wzgórz Pilis (od północnego zachodu miasta) i wzgórz budańskich (od zachodu). 6 stycznia, po przegranym starciu pod Bicske (niecałe 20 km na zachód od Zamku), Niemcy musieli się wycofać. Druga ofensywa ruszyła już 7 stycznia – kierowała się od zachodu. Została zatrzymana dwa dni później. Trzecia próba została podjęta 19 stycznia i miała na celu dotarcie do Budapesztu od Balatonu przez Székesfehérvár; miasto to zostało zdobyte, ale dalej Niemcy nie doszli, a nawet wkrótce je stracili.
15 stycznia Rosjanie zdobyli Dw. Nyugati, następnie wyspę Csepel. Niemcy wysadzili Most Horthyego i Franciszka Józefa. 17 stycznia Hitler zgodził się wycofać z Pesztu resztki żołnierzy do obrony Budy. Następnego dnia Niemcy zniszczyli pozostałe mosty, mimo protestów oficerów węgierskich.
Od strony zachodniej Rosjanie już w grudniu doszli do okolic pl. Kálmána Szélla. Zdobywanie Budy przez Sowietów było jednak utrudnione przez górzysty charakter miasta. Góra Macieja ("Mátyás-hegy") sześciokrotnie zmieniała „gospodarza” w ciągu kilku dni. Niezdobyta wydawała się Cytadela na Górze Gellerta, a także prowizoryczne lotnisko w parku Vérmező koło dw. Déli Do momentu zniszczenia mostów, jako strefa zrzutów dla spadochroniarzy służyła też Wyspa Małgorzaty.
Jednak braki w żywności stawały się coraz bardziej dotkliwe – oblężone wojska musiały zjadać własne konie.
Między 5 a 11 lutego Rosjanie zdobyli lotnisko na Vérmező i wszystkie wzgórza – jako ostatnie Górę Gellerta. Jednostki niemiecko-węgierskie zostały zamknięte na Wzgórzu Zamkowym. Hitler jednak wciąż zabraniał poddania miasta. Mimo to, 11 lutego gen. Pfeffer-Wildenbruch zgodził się na opuszczanie wzgórza – żołnierze zaczęli wychodzić wraz z cywilami, pchającymi przed sobą wózki z dobytkiem i brnącymi przez śnieg. Na uciekających czekały jednak jednostki sowieckie koło pl. Kálmána Szélla (w latach 1951-2011 – pl. Moskiewski), niektórym jednak się udało ze względu na panującą mgłę i ciemności. Pozostałe na wzgórzu jednostki poddały się 13 lutego.
80% budynków Budapesztu było zniszczonych, wśród nich Zamek wraz ze starówką. Miasto utraciło ok. 70 tys. osób zabitych w getcie i następne 100 tys. zabitych wskutek bombardowań, gwałtów ze strony nazistów i Armii Czerwonej, głodu albo terroru strzałokrzyżowców. Kobiety były gwałcone i porywane do kwater Armii Czerwonej, nie ominęło to nawet personelu ambasad państw neutralnych.
Komunizm.
Odbudowa miasta (1945-56).
Okres stalinizmu na Węgrzech to dla Budapesztu również okres odbudowy. Rozpoczęto odbudowę Zamku i Starego Miasta (trwała do lat 60.), kościoła Macieja (1950-70), bazyliki św. Stefana. Budynek Parlamentu na szczęście był na tyle mało zniszczony, że sejm mógł od razu po wojnie rozpocząć tam obrady – co więcej, przeniósł się tam też rząd. Ogromną stratą było natomiast wywiezienie Korony Św. Stefana, która od początku powstania budynku była tam przechowywana (wróciła w 1978 r.). Nie odbudowano w dawnym kształcie Cytadeli na Górze Gellerta – wskutek spadku jej roli wojskowej od lat 60. przeznaczono ją na atrakcję turystyczną, więc otwarto tam hotel i restaurację, częściowo zburzono mury. Natomiast w 1947 r. postawiono obok niej monumentalny Pomnik Wolności.
Już w 1945 r. postawiono trzy tymczasowe mosty drogowe i jeden kolejowy. W styczniu 1946 r. kra lodowa zniosła te mosty. 15 marca 1946 r. otwarto pierwszy stały most po wojnie – zbudowany w ciągu 7 miesięcy Most Kossutha. Obecnie nie istnieje – stał między pl. Batthyánya a pl. Kossutha (przy Parlamencie). Został zaplanowany na 10 lat, miał ograniczoną nośność – w 1960 r. został zburzony. W ciągu następnych miesięcy po wojnie obudowywano na oryginalnych miejscach kolejno:
Ponadto w 1947 r. odbudowano mosty na wyspę Csepel: Gubacsi i Kvassaya (na miejscu tego ostatniego przez rok był tymczasowy most drewniany).
Oprócz tego 7 listopada 1950 r. oddano do użytku nowy most, którego budowę zaczęto jeszcze przed wojną i którego budowę przerwano w 1943 r. Oryginalnie miał się nazywać Mostem Arpada, ale nazwano go Mostem Stalina. Do momentu oddania do użytku północnego mostu kolejowego szyny tramwajowe na Moście Stalina wykorzystywano też do towarowego transportu kolejowego. Nazwę oryginalną mostu przywrócono w 1958 r. Konstrukcję stalową mostu budował MÁVAG.
Szybko zaczęły działać zakłady przemysłowe – zniszczenia naprawiono, a wyposażenia nie wywieziono do państw zwycięskich w wojnie (w przeciwieństwie do sytuacji po I wojnie). Niektóre jednak przeszły na pewien czas pod własność ZSRR jako część reparacji wojennych (np. stocznia w Óbudzie), wszystkie natomiast upaństwowiono (większość w 1948 r.). Ze względu na podobny profil produkcji, już w okresie odwilży, w 1959 r., połączyły się firmy Ganz i MÁVAG.
W 1949 r. fabryka karoserii i pojazdów braci Uhri, założona w 1933 r., połączyła się z fabryką części zamiennych do pojazdów i samolotów. W ten sposób powstały zakłady "Ikarus". Pierwszy autobus – "Ikarus 30" – wyjechał stamtąd w 1951 r., zaś rok później – pierwszy trolejbus.
W 1949 r. przywrócono ruch trolejbusów (linia 70 – na 70. urodziny Józefa Stalina).
W 1951 r. uruchomiono ostatnią już linię HÉV – spod Mostu Petőfiego (po stronie peszteńskiej) na Csepel. Linia biegła przez most Kvassaya, miała charakter pośpieszny.
W 1947 r. zdecydowano o budowie lotniska w Ferihegy dla celów cywilnych. Oddano je do użytku w maju 1950 r. Początkowo latały stamtąd samoloty tylko do „bratnich krajów socjalistycznych”. W lecie 1956 r. uruchomiono pierwszy lot do Wiednia.
W 1947 r. zadecydowano też o budowie jednej z dzisiejszych atrakcji Budapesztu – kolejki dziecięcej ("Gyermekvasút"). Do użytku oddawano ją odcinkami – od kwietnia 1948 r. do sierpnia 1950 r. Jest to kolejka, w której od początku sprzedażą biletów, obsługą konduktorską, a także kierowaniem ruchem (odprawa pociągów na stacjach, dawanie sygnału do odjazdu) zajmowały się dzieci w wieku 10-14 lat (dorośli są tylko maszynistami, pracownikami technicznymi i kierownikami stacji). Kolejka jest wąskotorowa, biegnie wzgórzami budańskimi wzdłuż granicy miasta od Góry Széchenyiego do Erzsébettelek. Początkowo obsługiwali ją pionierzy. Zgodnie z ówczesną ideologią, praca w kolejce była narzędziem wychowania socjalistycznego. Jednak dzieci sprawiające tzw. problemy wychowawcze do tej pracy nie trafiały, wręcz przeciwnie – brano dzieci wyróżniające się, z dobrymi stopniami (z żadnego przedmiotu w szkole nie mogły mieć ani jednej trójki).
Rozszerzenie granic miasta.
"Patrz: Dzielnice Budapesztu"
1 stycznia 1950 r. przyłączono do Budapesztu 7 miast na prawach komitatu i 16 gmin, następnie 3 obszary wydzielone z trzech innych gmin (na jednym z nich powstało lotnisko Ferihegy). Tak powstałe miasto było 2,5 razy większe od dotychczasowego, a liczba ludności wzrosła 1,5 raza. Miasto podzielono na 22 dzielnice. Dotychczasową IV skasowano, granice pozostałych 13 w różnym stopniu zmieniono. Spośród przyłączonych obszarów cztery dołączono do istniejących dzielnic, z pozostałych 22 utworzono 9 nowych dzielnic. Numer IV otrzymał leżący najbardziej na północ Újpest, pozostałe ponumerowano od XV do XXII. Numeracja jest zgodna z ruchem wskazówek zegara zaczynając od środka.
Rewolucja węgierska 1956.
Rosnące niezadowolenie społeczne oraz sukces robotników poznańskich w walce o swoje prawa wywołały w październiku 1956 r. masowy ruch, który od demonstracji pod pomnikiem Józefa Bema w Budapeszcie (23 października) przekształcił się w powstanie zbrojne. Główną rolę w tym powstaniu odgrywał właśnie Budapeszt. Powstańcy doprowadzili do mianowania na stanowisko premiera swojego faworyta, Imre Nagya (27 października). Trzy dni później Nagy ogłosił koniec systemu jednopartyjnego, zaś powstańcy rozbili komitet partyjny stolicy i zlinczowali wielu jego obrońców. Gdy 1 listopada premier ogłosił wystąpienie Węgier z Układu Warszawskiego, ZSRR podjął decyzję o interwencji zbrojnej. Interwencja miała miejsce w dn. 4-11 listopada i zakończyła się klęską powstańców. Zwycięscy komuniści w sfingowanych procesach skazali wielu przywódców rewolucji oraz powstańców, ale po rewolucji represyjność systemu na Węgrzech znacznie spadła („gulaszowy komunizm”).
Odwilż.
Czasy „gulaszowego komunizmu” to drugi po latach 1873-1918 okres rozkwitu Budapesztu. Liczba ludności stale wzrastała – startując od 1,5 mln w 1950 r., w 1980 r. osiągnęła 2 mln i utrzymała ten poziom aż do początku lat 90. Rosnąca liczba ludności wymuszała budowę wielkich osiedli mieszkaniowych – głównie na terenach przyłączonych w 1950 r., choć nie tylko. Powstały wtedy blokowiska w Békásmegyer (na północ od Óbudy), Újpest, Kelenföld, Újpalota (północno-wschodni Peszt), Gazdagrét (na zachód od Kelenföld). Zasiedliły je głównie młode małżeństwa z centrum stolicy.
Nowe osiedla wymagały dobrego połączenia z centrum miasta. Boom gospodarczy lat 60. i 70. umożliwił:
Oprócz inwestycji czysto użytkowych, powstawały też budowle służące celom bardziej rozrywkowym. Była to np. kolejka linowa na Górę Jana (1970), kolejka zębata na Wzgórze Zamkowe (odbudowywana w latach 1965-1986), czy też tor Formuły 1, "Hungaroring" (1986 r. – jedyny tego typu tor za „żelazną kurtyną”).
Jednym z symboli względnego dobrobytu lat 70. była hala handlowa "Skála Budapest", otwarta w kwietniu 1976 r., w Lágymányos (XI dzielnica, koło południowego mostu kolejowego). Dziś na tym miejscu stoi centrum handlowe "Allee".
Po 1990 roku.
W lutym 1986 r. Michaił Gorbaczow zainicjował politykę "pieriestrojki". 15 marca na Moście Łańcuchowym przeszedł pochód dla uczczenia rocznicy wybuchu rewolucji w 1848 r., który rozpędziła milicja. We wrześniu 1987 r. powstała pierwsza partia opozycyjna na Węgrzech – Węgierskie Forum Demokratyczne (MDF). 15 marca 1988 r., w następną rocznicę rewolucji, w Budapeszcie odbyły się w trzech miejscach demonstracje opozycji: na pl. Kossutha, w miejscu egzekucji Batthyánya i przy pomniku Bema. Domagano się na nich wolności prasy i zgromadzeń oraz prawdziwych reform. Od tego momentu lawinowo powstają partie opozycyjne (m.in. Fidesz, SzDSz). W maju z funkcji przywódczych zrezygnował János Kádár. W następnym roku mają miejsce następne liczne demonstracje. 16 czerwca dokonano ponownego pochówku Imre Nagya na pl. Bohaterów. 10 października rozwiązała się Węgierska Socjalistyczna Partia Robotnicza, a 23 października w południe tymczasowy prezydent Mátyás Szűrös na tarasie Parlamentu ogłosił powstanie III Republiki Węgierskiej.
21 czerwca 1990 r. rozpoczęła działalność giełda budapeszteńska.
31 października 1990 r. nadburmistrzem Budapesztu został Gábor Demszky, działacz opozycji demokratycznej.
Jak we wszystkich krajach postkomunistycznych, po upadku komunizmu szybko pojawiły się problemy społeczne i gospodarcze. Już 25 października rząd o 85% podniósł ceny benzyny, na co zaprotestowali taksówkarze, zbierając się najpierw pod Parlamentem. Gdy żądania odwołania podwyżki nie odniosły skutku, następnego dnia zablokowali wiele punktów miasta, głównie mosty. Na Moście Arpada policja siłą chciała rozpędzić blokadę, ale po skutecznym oporze taksówkarzy i na polecenie ministra spraw wewnętrznych wycofała się. 28 października taksówkarze odblokowali miasto, gdy zmniejszono wysokość podwyżki.
Okazało się też, jak niedoinwestowane są zakłady przemysłowe, które przegrywały konkurencję z zakładami zachodnimi. Ganz-MÁVAG już w 1988 r. został rozbity na mniejsze firmy, skupione w holdingu "Ganz Holding Rt." (bez części „MÁVAG” w nazwie). W 1999 r. zlikwidowano stocznię w Óbudzie – najstarszą stocznię rzeczną w Europie. Láng Gépgyár był prywatyzowany od 1990 r., zniknął z rynku w 2000 r. (jego prawnym następcą jest Alstom Hungária Zrt.). Huta na wyspie Csepel (dawne Zakłady Manfreda Weissa) od 1993 r. przeszła w ręce węgierskiej spółki "Csepeli Femmű Rt.", odlewnia żelaza i stali – w ręce amerykańskie, zaś pod marką Manfreda Weissa działa fabryka rur "Csepeli Acélcső Kft." Ikarus w 1991 r. stał się spółką akcyjną, której 30% stało się własnością rosyjskiej grupy "Atex". Potem kupił go francusko-włoski "Irisbus" (1998). Jednak kolejne oddziały zamykano i w 2007 r. firma – jak się wydawało – zniknęła na dobre. Ale w 2010 r. zaczęła ponownie produkcję pod nazwą "Ikarusbus Kft.", we współpracy z firmą "Rába Nyrt.", wypuszczając model "ARC". Producenta sprzętu elektronicznego (m.in. telewizorów), Orion, w 1997 r. kupił singapurski "Thakral". Producent żarówek, Tungsram, należy w większości do General Electric.
Trudności lat 90. odbiły się na liczbie ludności. Od 1990 r. do 2005 systematycznie ona spadała – od ponad 2 mln poniżej 1,7 mln. Było to wynikiem przeprowadzek ludzi, zmęczonych wielkim miastem, do miejscowości podstołecznych (tzw. suburbanizacja), a z drugiej strony, ogólny ujemny przyrost naturalny na Węgrzech. Od kilku lat jednak liczba ludności miasta powoli rośnie.
W 1994 roku z obszaru dotychczasowej XX dzielnicy Pesterzsébet wydzielono jako osobne osiedle Soroksár, które stworzyło dzielnicę XXIII. Była to, jak dotychczas, ostatnia zmiana w podziale administracyjnym Budapesztu.
Rozwój infrastruktury w dwudziestoleciu 1990-2010:
W 2002 r. wybory wygrała partia socjalistyczna – MSzP. Dwa lata później premierem został Ferenc Gyurcsány. Partia wygrała także wybory w 2006 r. Miesiąc po nich na zamkniętym posiedzeniu partii premier wyznał w wulgarny sposób, że wybory zostały wygrane wskutek kłamstw w kampanii wyborczej. Po ujawnieniu taśm z tego posiedzenia 18 września rozpoczęły się wielotysięczne demonstracje, głównie w Budapeszcie. Tłum zebrał się na pl. Kossutha (przed Parlamentem) oraz przed gmachem telewizji państwowej. W wielu miejscach doszło do bijatyk między policją a demonstrującymi, podpalono też budynek telewizji. Zamieszki trwały do 22 września. Również w październiku odbywały się demonstracje – niektóre zakłócały obchody 50. rocznicy powstania węgierskiego z 1956 r. (23 października).
Demonstracje odbyły się również w rocznicę tych zamieszek. Protestujący zebrani przed Parlamentem chcieli zablokować Parlament i ministerstwa, a następnie zażądać dymisji rządu i rozwiązania sejmu. Wskutek różnicy zdań między protestującymi zablokowano tylko trzy ministerstwa, ale policja szybko te blokady rozpędziła. Następnego dnia kilkaset osób pojawiło się też przed gmachem telewizji, następnie przeszli na pl. Lujza Bláha i rozeszli się pod hotelem Astoria. Później, 26 października, skrajnie prawicowy portal "kuruc.info" zorganizował nielegalną blokadę Mostu Elżbiety – rano demonstrujący zeszli z chodnika w celu zablokowania ruchu, ale rozpędziła ich policja.
W wyborach samorządowych w październiku 2010 r. o urząd nadburmistrza nie ubiegał się już Gábor Demszky, który sprawował urząd przez 20 lat. Mimo że za jego rządów Budapeszt rozwijał się najszybciej ze wszystkich stolic Europy Środkowej, Demszky kończył urzędowanie w atmosferze niejasności, związanych z finansami przedsiębiorstwa komunikacyjnego BKV oraz z poczuciem nieudanej inwestycji dotyczącej budowy 4 linii metra. Nowym nadburmistrzem został István Tarlós.

</doc>
<doc id="2447763" url="https://pl.wikipedia.org/wiki?curid=2447763" title="Norinaga Motoori">
Norinaga Motoori

 – japoński uczony i filozof okresu Edo.
Życiorys.
Przedstawiciel narodowej szkoły "kokugaku" (studiowanie klasycznej literatury japońskiej). Dowodził wielkiej wartości "Kojiki", twierdząc, iż tekst ten zawiera w sobie ukryte treści o głębokim sensie metafizycznym. Objawiona w "Kojiki" prawda nie jest poznawalna rozumowo, sam rozum jest bowiem narzędziem ograniczonym, nie będącym w stanie zgłębić sensu istnienia. 
Był przekonany o wyjątkowości shintō. Zdaniem Motooriego religia ta stanowi jedyny pełny wgląd w naturę wszechświata, co stawia Japończyków ponad innymi narodami, które pozbawione jej muszą szukać odpowiedzi w filozoficznych spekulacjach. Wszelkie takie transcendentne wywody, na których opierają się zagraniczne filozofie, uważał za zbędne, nawołując do prostoty rozumowania i skupienia się na doświadczeniach życia codziennego. 
Propagował również prostotę ekspresji i oszczędność w poezji, odrzucając w ten sposób dominujące wzorce chińskie, stawiające wierszom cele dydaktyczne i moralizatorskie.
Pozostawił po sobie 55 traktatów w 180 zwojach, w tym 44-tomowy komentarz do "Kojiki", wydany w 1822 roku. Jego twórczość ma w większości charakter polemiczny, przepełniony poglądem o wyższości Japończyków, niechęcią do cudzoziemszczyzny i przekonaniem o świętości rodu cesarskiego.

</doc>
<doc id="2447765" url="https://pl.wikipedia.org/wiki?curid=2447765" title="Motoori Norinaga">
Motoori Norinaga



</doc>
<doc id="2447811" url="https://pl.wikipedia.org/wiki?curid=2447811" title="Suszyca">
Suszyca

2 oronimy w Polsce:
2 cieki w Polsce:
inne:

</doc>
<doc id="2447888" url="https://pl.wikipedia.org/wiki?curid=2447888" title="Geilamir">
Geilamir



</doc>
<doc id="2447992" url="https://pl.wikipedia.org/wiki?curid=2447992" title="Yuriy Bukhalo">
Yuriy Bukhalo



</doc>
<doc id="2447995" url="https://pl.wikipedia.org/wiki?curid=2447995" title="Jurij Buhało">
Jurij Buhało



</doc>
<doc id="2447996" url="https://pl.wikipedia.org/wiki?curid=2447996" title="Jurij Buchało">
Jurij Buchało

Jurij Buchało (ukr. Юрій Бухало; ur. 3 grudnia 1980 r. w Charkowie) – ukraiński rugbysta występujący zazwyczaj na pozycji ; Reprezentant Polski. W czasie kariery zawodniczej uważany za jednego z najlepiej kopiących rugbystów w Polsce.
Początki na Ukrainie.
Buchało urodził się w 1980 roku w Charkowie w sportowej rodzinie – ojciec był trenerem rugby, zaś matka i siostra trenowały hokej na trawie. Mimo tego, Jurij uprawianie sportu rozpoczął od hokeja na lodzie. Gdy miał kilkanaście lat, sekcja hokeja została rozwiązana, a on sam zdecydował się zamienić tę dyscyplinę na rugby, a więc sport swojego ojca.
W 1999 roku z juniorską reprezentacją Ukrainy zagrał na mistrzostwach świata. Dobra gra Buchały wpłynęła na propozycje z ligi rosyjskiej (RC Pienza), z której jednak powrócił szybko do ojczyzny. Trafił do klubu Olimp Charków, z którym w sezonie 2000 zajął trzecie miejsce w pięciozespołowej ekstraklasie. Jednocześnie z wynikiem 49 punktów był czwartym najlepiej punktującym zawodnikiem w lidze.
Polska.
Buchało chciał grać na Zachodzie, jednak ostatecznie nowego pracodawcę znalazł w Polsce. Otrzymał ofertę od Posnanii, jednak grający w AZS-AWFiS Gdańsk kolega, Maks Krawczenko, namówił go do przyjęcia propozycji tego klubu. Początki w zespole znad morza Ukrainiec miał trudne, gdyż szybko odniósł poważną kontuzję kostki. W AZS-ie występował przez trzy lata, w 2004 roku zostając nawet najlepiej punktującym zawodnikiem w polskiej lidze.
W 2004 roku Jurij przeniósł się do Posnanii, z którą dwukrotnie (w 2005 i 2006 roku) zajmował trzecie miejsce w tabeli. Drugi z medali zespół z Poznania zdobył po rzucie karnym strzelonym przez Buchałę z ponad 40 metrów w doliczonym czasie gry. W sezonach 2005/2006 oraz 2008/2009 ponownie został najlepiej punktującym zawodnikiem w lidze. Jednocześnie pomagał prowadzić juniorów Posnanii.
W lecie 2009 roku Buchało podpisał kontrakt z Lechią Gdańsk, gdzie zastąpił Dawida Popławskiego, który odszedł do Orkana Sochaczew. Z Lechią Buchało zdobył srebrny (2009/2010) oraz brązowy (2010/2011) medal mistrzostw Polski.
Na początku września 2013 roku Komisja Gier i Dyscypliny Polskiego Związku Rugby ukarała zawodnika dwuletnią dyskwalifikacją.
Od stycznia 2015 Buchało zaczął pełnić funkcję trenera drużyny Czarni Pruszcz Gdański, a od grudnia 2017 – Lechii Gdańsk.
Reprezentacja Polski.
Buchało stale przebywa w Polsce od 2001 roku, więc po trzech latach, w zgodzie z przepisami IRB, nabył prawo do gry w reprezentacji Polski. W biało-czerwonych barwach zadebiutował 5 maja 2007 roku w meczu z Łotwą. W październiku 2008 roku zdobył wszystkie punkty dla Polski w meczu przeciw Ukrainie.
W siedmiu pierwszych spotkaniach zdobył 80 punktów, jednak nie wystąpił między innymi w meczu z Mołdawią w maju 2009 roku. Spekulowano, że absencja mogła być spowodowana utratą ważności paszportu Ukraińca, bądź też była formą protestu przeciw ciągnącej się ponad dwa lata sprawie przyznania mu polskiego obywatelstwa. Sam zawodnik przyznał, że więcej prawdy jest w drugiej z postawionych tez.
Po dłuższej przerwie Buchało otrzymał powołanie na sparingowy mecz z Arką Gdynia w czerwcu 2011 roku. Został również uwzględniony w kadrze reprezentacji narodowej na mecz z Czechami 15 października 2011 r., w którym to meczu w 79 minucie zmienił Tomasza Stępnia.
Łącznie w latach 2007–2011 w polskiej drużynie narodowej rozegrał 12 meczów, zdobywając 85 punktów.

</doc>
<doc id="2448149" url="https://pl.wikipedia.org/wiki?curid=2448149" title="Marry The Night">
Marry The Night



</doc>
<doc id="2448312" url="https://pl.wikipedia.org/wiki?curid=2448312" title="Najstarsi Polacy">
Najstarsi Polacy



</doc>
<doc id="2448364" url="https://pl.wikipedia.org/wiki?curid=2448364" title="Literał wyliczeniowy">
Literał wyliczeniowy

Literał wyliczeniowy – literał reprezentujący w kodzie źródłowym konkretną wartość określonego typu wyliczeniowego. Literały tego rodzaju dostępne są w językach programowania, bądź ich konkretnych implementacjach, w których składni zdefiniowano możliwość posługiwania się wyliczeniowym typem danych. 
Programista tworząc kod programu z użyciem typu wyliczeniowego musi zdefiniować taki typ, tj. określić listę wartości, jakie obejmuje definiowany typ wyliczeniowy. W językach programowania przyjęto, że wartości takich typów definiuje się za pomocą identyfikatorów. Z takim identyfikatorem skojarzona zostaje pewna wartość całkowita (dobrana według określonych przez autorów języka programowania reguł, ewentualnie – jeżeli język dopuszcza taką konstrukcję – jawnie przypisana w definicji wartości), która używana jest między innymi w wyrażeniach oraz jest przypisywana i przechowywana w zmiennych typu wyliczeniowego. Jednak wszelkie operacje z użyciem danego typu wyliczeniowego w kodzie źródłowym podczas programowania określane są nie za pomocą skojarzonych wartości liczbowych lecz za pomocą zdefiniowanych wartości wybranego typu wyliczeniowego, tj. za pomocą użytych w definicji typu identyfikatorów. 
Taka implementacja typu wyliczeniowego implikuje w pewnych językach programowania przynależność typów wyliczeniowych do kategorii typów porządkowych, co z kolei pozwala na używanie tych typów danych w operacjach określania następnika i poprzednika dla aktualnej wartości (np. podprogramy standardowe codice_1 i codice_2 w Turbo Pascalu), co umożliwia między innymi stosowanie typów wyliczeniowych jako typów dla zmiennych sterujących przebiegiem w realizacji pętli, w tym także pętli iteracyjnych, oraz w innych konstrukcjach jak np. indeksowanie tablic, sterowanie polem znacznikowym w rekordach z wariantami, itd. W pewnych językach, jak np. w języku C, literały tego typu mogą być używane analogicznie jak stałe o wartościach typu całkowitoliczbowego.
Powyższy, uogólniony zarys realizacji literałów wyliczeniowych odnosi się do ich implementacji między innymi w takich językach programowania jak: C, C++, D, Boo, Turbo Pascal i w innych, których składnia umożliwia definiowanie typów wyliczeniowych.

</doc>
<doc id="2448365" url="https://pl.wikipedia.org/wiki?curid=2448365" title="Otto Sander">
Otto Sander

Otto Sander (ur. 30 czerwca 1941 w Hanowerze, zm. 12 września 2013 w Berlinie) – niemiecki aktor teatralny, filmowy i głosowy. 
Życiorys.
Wczesne lata.
Urodził się w Hanowerze jako syn oficera marynarki (flotylli). Dorastał w Peine i Kassel. Miał dwóch braci i siostrę. Jego ojciec miał wysokie stanowisko w Spinnfaser AG, późniejszym Enka-Betrieb w powiecie Bettenhausen. W 1961 roku zdał egzamin maturalny we Friedrichsgymnasium, a następnie w latach 1961-62 odbył służbę wojskową w niemieckiej marynarce wojennej jako chorąży marynarki. Pierwotnie chciał zostać reżyserem i w latach 1962-67 studiował na wydziale teatru, literatury niemieckiej, literatury, historii sztuki i filozofii na Uniwersytecie Ludwika i Maksymiliana w Monachium. W 1964 roku brał lekcje aktorstwa w Otto-Falckenberg-Schule w Monachium.
Kariera.
Występował w kabarecie Rationaltheater. W 1965 roku rozpoczął pracę aktorską w teatrze, początkowo w Duesseldorfer Kammerspiele, od 1967 roku we Freie Volksbuehne Berlin. W 1970 zaczął występować w berlińskim Schaubühne. Pojawiał się też w telewizyjnych adaptacjach sztuk teatralnych. 
W latach 90. zajął się także publiczną deklamacją poezji, między innymi wierszy Rilkego. Zagrał w filmach "Blaszany bębenek" ("Die Blechtrommel", 1979) Volkera Schlöndorffa, "Okręt" ("Das Boot", 1981) Wolfganga Petersena, "Niebo nad Berlinem" ("Der Himmel über Berlin", 1987) i "Tak daleko, tak blisko" ("In weiter Ferne, so nah!", 1993) Wima Wendersa.
Jego głos wciąż był słyszalny co noc jako komunikat powitalny w "Bar jeder Vernunft" w Berlinie.
Życie prywatne.
W 1971 roku ożenił się z aktorką Moniką Hanseną, która z poprzedniego związku miała syna Bena (ur. 1964) i córkę Meret (ur. 1969). 
W 2007 roku zachorował na raka przełyku. Zmarł 12 września 2013 w Berlinie. 

</doc>
<doc id="2448373" url="https://pl.wikipedia.org/wiki?curid=2448373" title="Suchy Potok">
Suchy Potok



</doc>
<doc id="2448382" url="https://pl.wikipedia.org/wiki?curid=2448382" title="Black And Shadows">
Black And Shadows

Black And Shadows – polska nowofalowa grupa muzyczna założona w 1990 r. w Zabrzu.Jak napisano w portalu Bat-cave.pl: „Zimnofalowy zespół z Zabrza, podpisujący się najczęściej skrótem B.A.S.”

</doc>
<doc id="2448425" url="https://pl.wikipedia.org/wiki?curid=2448425" title="Atos Solomu">
Atos Solomu

Atos Solomu (gr. Άθως Σολωμού, ur. 30 listopada 1985 w Limassolu) – piłkarz cypryjski grający na pozycji pomocnika. W reprezentacji Cypru zadebiutował w 2007 roku.

</doc>
<doc id="2448434" url="https://pl.wikipedia.org/wiki?curid=2448434" title="In persona episcopi">
In persona episcopi

In persona episcopi (łac. „w osobie biskupa”) – zwrot używany przez Stolicę Apostolską dla określenia unii personalnej dwóch (lub więcej) diecezji. W przypadku unii "in persona episcopi" diecezje posiadają wspólnego biskupa przy zachowaniu odrębnych instytucji, np. kurii, seminariów. 
Przykładami diecezji złączonych "in persona episcopi" są diecezja Fossano z diecezja Cuneo (Włochy) oraz diecezja Huesca z diecezja Jaca (Hiszpania). W Polsce taka unia istniała np. latach 1945-1992 dla archidiecezji gnieźnieńskiej i archidiecezji warszawskiej.

</doc>
<doc id="2448436" url="https://pl.wikipedia.org/wiki?curid=2448436" title="Solveig Dommartin">
Solveig Dommartin

Solveig Dommartin (ur. 16 maja 1961 w Paryżu, zm. 11 stycznia 2007 tamże) – niemiecko-francuska aktorka.
Pracowała jako aktorka teatralna w Compagnie Timothee Laine i w Theater Labor Warschau, była też asystentką reżysera Jacques'a Roziera. W 1987 roku zadebiutowała w filmie rolą Marion w filmie Wima Wendersa "Niebo nad Berlinem" (sześć lat później zagrała w kontynuacji tego filmu – "Tak daleko, tak blisko"). Zagrała również m.in. w filmach "Bez strachu przed śmiercią" (reż. Claire Denis, 1990), "Aż na koniec świata" (reż. Wim Wenders, 1991) i "J'ai pas sommeil" (reż. Claire Denis, 1994).
Była współautorką scenariusza do "Aż na koniec świata" Wima Wendersa oraz pracowała nad montażem do "Tokyo-Ga" tego samego reżysera. W 1998 roku wyreżyserowała film krótkometrażowy pt. "Il suffirait d'un pont".

</doc>
<doc id="2448443" url="https://pl.wikipedia.org/wiki?curid=2448443" title="Steven Fisher (filmowiec)">
Steven Fisher (filmowiec)



</doc>
<doc id="2448446" url="https://pl.wikipedia.org/wiki?curid=2448446" title="Złota Róża">
Złota Róża



</doc>
<doc id="2448449" url="https://pl.wikipedia.org/wiki?curid=2448449" title="Róża papieska">
Róża papieska



</doc>
<doc id="2448450" url="https://pl.wikipedia.org/wiki?curid=2448450" title="Erkka Petäjä">
Erkka Petäjä

Erkka Petäjä (ur. 13 lutego 1964 w Turku) – piłkarz fiński grający na pozycji obrońcy. W swojej karierze rozegrał 84 mecze w reprezentacji Finlandii.
Kariera klubowa.
Karierę piłkarską Petäjä rozpoczął w klubie Turun Palloseura. W 1980 roku awansował do kadry pierwszego zespołu i w tamtym sezonie zadebiutował w nim w pierwszej lidze fińskiej. W TPS grał do końca 1984 roku.
W 1985 roku Petäjä przeszedł do szwedzkiego zespołu Östers IF. W 1988 roku spadł z nim z pierwszej do drugiej ligi szwedzkiej. W Östers występował do końca 1991 roku. Na początku 1992 roku Fin został zawodnikiem Helsingborgs IF, a w połowie roku odszedł do Malmö FF. W sezonie 1993/1994 występował w szwajcarskim drugoligowcu, Yverdon-Sport FC, a w latach 1994–1995 ponownie grał w Szwecji, w zespole Husqvarna FF.
W 1996 roku Petäjä wrócił do Finlandii. Został zawodnikiem Interu Turku. W 1997 roku spadł z Interem do drugiej ligi Finlandii, a po sezonie zakończył swoją karierę.
Kariera reprezentacyjna.
W reprezentacji Finlandii Petäjä zadebiutował 4 maja 1983 w przegranym 0:4 meczu eliminacji do Igrzysk Olimpijskich w Los Angeles z Polską. W swojej karierze grał w Euro 84, MŚ 1986, Euro 88, MŚ 1990, Euro 92 i MŚ 1994. Od 1983 do 1994 roku rozegrał w kadrze narodowej 84 mecze.

</doc>
<doc id="2448451" url="https://pl.wikipedia.org/wiki?curid=2448451" title="Erkka Petaja">
Erkka Petaja



</doc>
<doc id="2448453" url="https://pl.wikipedia.org/wiki?curid=2448453" title="Litíč">
Litíč

Litíč – miejscowość i gmina (obec) w Czechach, w kraju hradeckim, w powiecie Trutnov. W 2022 roku liczyła 181 mieszkańców.

</doc>
<doc id="2448483" url="https://pl.wikipedia.org/wiki?curid=2448483" title="Giacomo Lanzetti">
Giacomo Lanzetti

Giacomo Lanzetti (ur. 21 kwietnia 1942 w Carmagnola) − włoski duchowny katolicki, biskup pomocniczy turyński w latach 2002−2006, biskup ordynariusz Alghero-Bosa w latach 2006−2010, a następnie ordynariusz Alby w latach 2010−2015.
Życiorys.
Święcenia kapłańskie otrzymał 26 czerwca 1966 z rąk Michele Pellegrino. Inkardynowany do archidiecezji turyńskiej, pracował przede wszystkim jako proboszcz miejscowej parafii św. Benedykta. Był także m.in. diecezjalnym asystentem Akcji Katolickiej (1994-2000), wikariuszem biskupim dla miasta Turynu (2000-2001) oraz wikariuszem generalnym archidiecezji (2001-2002).
Episkopat.
21 czerwca 2002 papież Jan Paweł II mianował go biskupem pomocniczym archidiecezji turyńskiej, ze stolicą tytularną "Mariana in Corsica". Sakry biskupiej udzielił mu 20 lipca 2002 ówczesny arcybiskup Turynu - kard. Severino Poletto.
29 września 2006 został biskupem ordynariuszem diecezji Alghero-Bosa.
28 czerwca 2010 mianowany ordynariuszem diecezji Alba, zaś w lipcu 2015 roku złożył ze względów zdrowotnych rezygnację z pełnienia obowiązków biskupa tejże diecezji, przyjętą 24 września tegoż roku przez papieża Franciszka.

</doc>
<doc id="2448493" url="https://pl.wikipedia.org/wiki?curid=2448493" title="Pier Giorgio Micchiardi">
Pier Giorgio Micchiardi

Pier Giorgio Micchiardi (ur. 23 października 1942 w Carignano) – włoski duchowny katolicki, biskup Acqui w latach 2000-2018.
Życiorys.
Święcenia kapłańskie otrzymał 26 czerwca 1966. Był m.in. ojcem duchownym seminarium w Turynie, kanclerzem miejscowej kurii oraz wikariuszem sądowym.
Episkopat.
21 grudnia 1990 papież Jan Paweł II mianował go biskupem pomocniczym archidiecezji turyńskiej, ze stolicą tytularną "Macriana Maior". Sakry biskupiej udzielił mu 13 stycznia 1991 ówczesny arcybiskup Turynu - kard. Giovanni Saldarini.
9 grudnia 2000 został biskupem ordynariuszem diecezji Acqui.
19 stycznia 2018 przeszedł na emeryturę.

</doc>
<doc id="2448495" url="https://pl.wikipedia.org/wiki?curid=2448495" title="Kasper Kurcz">
Kasper Kurcz

Kasper Kurcz (Karcz, Kurc, Kurkowic, ur. ?, zm. między 21 czerwca a 25 listopada 1610 w Krakowie) – malarz działający w Polsce. Od 1572 był mistrzem, a od 1575 przyjął prawa miejskie w Krakowie. Autor niezachowanych malowideł w izbie Rady w krakowskim ratuszu, dekoracji z okazji wjazdu króla Zygmunta III do Krakowa, polichromii w kaplicy Batorego na Wawelu i malowideł w gotyckim kościele św. Anny w Krakowie.
Do zachowanych dzieł należy sygnowany obraz "Matka Boska z Dzieciątkiem" w klasztornym kościele św. Stanisława Biskupa i Męczennika w Kaliszu. Przypisuje się również Kurczowi obraz "Ukrzyżowanie" w kościele Najświętszego Salwatora w Krakowie (1605).

</doc>
<doc id="2448506" url="https://pl.wikipedia.org/wiki?curid=2448506" title="Francesco Guido Ravinale">
Francesco Guido Ravinale

Francesco Guido Ravinale (ur. 17 kwietnia 1943 w Biella) – włoski duchowny katolicki, biskup Asti w latach 2000–2018.
Życiorys.
Święcenia kapłańskie otrzymał 25 czerwca 1967. Był m.in. rektorem seminarium diecezjalnego, delegatem ds. Ewangelizacji i Katechezy, delegatem diecezjalnym ds. diakonatu stałego oraz rektorem sanktuarium maryjnego w Oropa.
Episkopat.
21 lutego 2000 papież Jan Paweł II mianował go ordynariuszem diecezji Asti. Sakry biskupiej udzielił mu 25 marca 2000 kard. Severino Poletto. 16 sierpnia 2018 przeszedł na emeryturę.

</doc>
<doc id="2448513" url="https://pl.wikipedia.org/wiki?curid=2448513" title="Mika Ojala">
Mika Ojala

Mika Ojala (ur. 21 czerwca 1988 w Paimio) – piłkarz fiński grający na pozycji prawego pomocnika lub napastnika.
Kariera klubowa.
Karierę piłkarską Ojala rozpoczął w klubie Inter Turku. W 2006 roku awansował do kadry pierwszego zespołu. 19 kwietnia 2006 roku zadebiutował w wygranym 2:1 wyjazdowym meczu z FC Lahti. Swojego pierwszego gola w lidze Finlandii strzelił 28 czerwca 2007 roku w zremisowanym 1:1 domowym meczu z HJK Helsinki. W sezonie 2008 wywalczył z Interem pierwszy w historii klubu tytuł mistrza Finlandii. W tym samym roku zdobył też Puchar Ligi Fińskiej. Z kolei w 2009 roku wygrał z Interem Puchar Finlandii. W latach 2011 i 2012 został wicemistrzem kraju.
W 2013 roku Ojala grał w szwedzkim BK Häcken. W 2014 roku wrócił do Interu Turku, a w 2016 roku został zawodnikiem niemieckiego VfR Aalen. W 2017 r. ponownie zasilił szeregi FC Inter Turku. 1 stycznia 2020 r. zakończył karierę piłkarską.
Kariera reprezentacyjna.
W swojej karierze Ojala grał w reprezentacji Finlandii U-21. W 2009 roku wystąpił z nią na Mistrzostwach Europy U-21 w Szwecji.
W dorosłej reprezentacji Ojala zadebiutował 18 stycznia 2010 roku w przegranym 0:2 towarzyskim meczu z Koreą Południową. W 68. minucie tego meczu zmienił Roniego Porokarę.

</doc>
<doc id="2448517" url="https://pl.wikipedia.org/wiki?curid=2448517" title="Mahseja">
Mahseja



</doc>
<doc id="2448521" url="https://pl.wikipedia.org/wiki?curid=2448521" title="Zanoah">
Zanoah



</doc>
<doc id="2448524" url="https://pl.wikipedia.org/wiki?curid=2448524" title="Frank Feltscher">
Frank Feltscher

Frank Feltscher (ur. 17 maja 1988 w Bülach) piłkarz wenezuelski pochodzenia szwajcarskiego, grający na pozycji ofensywnego napastnika. Od 2015 roku zawodnik cypryjskiego klubu AEL Limassol. W reprezentacji Wenezueli zadebiutował w 2011 roku. Do 1 sierpnia 2013 roku rozegrał w niej 13 meczów, w których zdobył 2 bramki.

</doc>
<doc id="2448530" url="https://pl.wikipedia.org/wiki?curid=2448530" title="Arrigo Miglio">
Arrigo Miglio

Arrigo Miglio (ur. 18 lipca 1942 w San Giorgio Canavese) – włoski duchowny katolicki, biskup Ivrei w latach 1999-2012, arcybiskup Cagliari w latach 2012–2019, kardynał od 2022.
Życiorys.
Święcenia kapłańskie otrzymał 23 września 1967 i został inkardynowany do diecezji Ivrea. Przez wiele lat pracował jako duszpasterz parafialny w Ivrei. W 1980 został wikariuszem biskupim ds. duszpasterskich, a rok później objął funkcję wikariusza generalnego diecezji.
25 marca 1992 papież Jan Paweł II mianował go ordynariuszem diecezji Iglesias. Sakry biskupiej udzielił mu 25 kwietnia 1992 bp Luigi Bettazzi.
20 lutego 1999 został ordynariuszem diecezji Ivrea.
25 lutego 2012 został arcybiskupem Cagliari.
16 listopada 2019 przeszedł na emeryturę.
29 maja 2022 podczas modlitwy Regina Coeli papież Franciszek ogłosił jego nominację kardynalską. 27 sierpnia Miglio został kreowany kardynałem prezbiterem i otrzymał kościół tytularny San Clemente. W związku z ukończeniem 80 lat przed kreacją, nie będzie miał prawa udziału w konklawe.

</doc>
<doc id="2448537" url="https://pl.wikipedia.org/wiki?curid=2448537" title="Christo Jasenow">
Christo Jasenow

Christo Jasenow, bułg. Христо Ясенов, właśc. Christo Pawłow Tudżarow (ur. 24 grudnia 1889 w Etropolu, zm. kwiecień 1925 w Sofii) − bułgarski poeta, działacz komunistyczny, członek Bułgarskiej Partii Komunistycznej. Po zamachu bombowym w cerkwi „Sweta Nedelja” został uwięziony i zaginął bez śladu.
Życiorys.
Urodził się w miejscowości Etropole, gdzie uczęszczał do szkoły podstawowej. Uczył się następnie w gimnazjum w Kopriwszticy, w szkole handlowej w Swisztowie. Ostatecznie szkołę średnią ukończył we Wracy w 1907 roku. Od najmłodszych lat przejawiał talenty artystyczne, rysował i pisał wiersze publikowane w pisemkach szkolnych.
W 1907 podjął naukę w szkole artystycznej w Sofii. Pod wpływem Antona Straszimirowa, uznanego pisarza, którego poznał w 1909 roku rozpoczął współpracę z czasopismem literackim „Nasz żiwot”. Straszimirow jest autorem pseudonimu (Jasenow), pod którym młody pisarz stał się znany w kręgach literackich. W tym też czasie powstały utwory Jasenowa, utrzymane w poetyce symbolizmu. Zostały one zebrane w jedynym tomiku wierszy zatytułowanym "Ricarski zamyk" i wydane w 1921 roku. 
Pod wpływem wydarzeń politycznych (wojny bałkańskie, I wojna światowa) Jasenow związał się (1919) z partią komunistyczną. Porzucił koncepcję „sztuka dla sztuki” i zwrócił się ku satyrze politycznej. Na łamach lewicowego czasopisma „Czerwen smjach” którego wraz z Krumem Kjulawkowem był założycielem, publikował swoje felietony. Poznał wówczas Christo Smirnenskiego.
Będąc członkiem BKP wziął udział w powstaniu wrześniowym 1923 roku, zaś po klęsce, został w marcu 1924 roku internowany w miejscowości Gorna Dżumaja. Ze względu na liczne protesty kręgów artystycznych wypuszczono go już na początku kwietnia. Sześć dni po zamachu bombowym w cerkwi Sweta Nedelja (16 kwietnia 1925) Jasenow został aresztowany. Zaginął bez śladu, najprawdopodobniej został rozstrzelany.
Twórczość.
Jedyny opublikowany za życia Jasenowa tom, "Ricarski zamyk" (1921), zawiera utwory wywodzące się z poetyki bułgarskiego symbolizmu. Są to w większości teksty, powstałe w latach 1909-1912 i publikowane na łamach prasy literackiej do 1919 roku, inspirowane koncepcją „sztuki czystej”, opiewające piękno przyrody, wyrażające tęsknotę za światem nadnaturalnym, fantastycznym.
Jako członek BKP, Jasenow odrzucił koncepcje symbolistyczne i zaczął uprawiać twórczość zaangażowaną społecznie i politycznie, pisząc obok satyry, humoresek i felietonów, także poezję rewolucyjną. Do najwyrazistszych utworów z tego okresu twórczości należy wiersz "Petrograd" (1917), napisany pod wpływem wydarzeń związanych z rewolucją październikową.
Prócz utworów literackich, dziedzictwo artystyczne Jasenowa stanowią również obrazy, są to głównie portrety, wśród których jest m.in. portret Antona Straszimirowa. 
Na język polski przetłumaczono wybrane wiersze. Zostały zamieszczone w "Antologii poezji bułgarskiej" w opracowaniu Seweryna Pollaka (Warszawa 1954) oraz w zbiorze "Niewidzialne skrzydła: Antologia poezji bułgarskiej od IX wieku do roku 1944" w opracowaniu Wojciecha Gałązki (Warszawa 1987).

</doc>
<doc id="2448539" url="https://pl.wikipedia.org/wiki?curid=2448539" title="Zekharia">
Zekharia



</doc>
<doc id="2448542" url="https://pl.wikipedia.org/wiki?curid=2448542" title="Luciano Pacomio">
Luciano Pacomio

Luciano Pacomio (ur. 4 listopada 1941 w Villanova Monferrato) – włoski duchowny katolicki, biskup Mondovi w latach 1996-2017.
Święcenia kapłańskie otrzymał 29 czerwca 1965.
3 grudnia 1996 papież Jan Paweł II mianował go ordynariuszem diecezji Mondovi. Sakry biskupiej udzielił mu 6 stycznia 1997 w Rzymie papież.
29 września 2017 przeszedł na emeryturę.

</doc>
<doc id="2448545" url="https://pl.wikipedia.org/wiki?curid=2448545" title="Sdot Mikha">
Sdot Mikha



</doc>
<doc id="2448550" url="https://pl.wikipedia.org/wiki?curid=2448550" title="Baza rakietowa Sedot Mikha">
Baza rakietowa Sedot Mikha



</doc>
<doc id="2448552" url="https://pl.wikipedia.org/wiki?curid=2448552" title="Cavalleria rusticana">
Cavalleria rusticana



</doc>
<doc id="2448554" url="https://pl.wikipedia.org/wiki?curid=2448554" title="Piergiorgio Debernardi">
Piergiorgio Debernardi

Piergiorgio Debernardi (ur. 31 marca 1940 w Feletto) – włoski duchowny katolicki, biskup Pinerolo w latach 1998-2017.
Święcenia kapłańskie otrzymał 27 czerwca 1965.
7 lipca 1998 papież Jan Paweł II mianował go ordynariuszem diecezji Pinerolo. Sakry biskupiej udzielił mu 20 września 1998 bp Luigi Bettazzi.
7 lipca 2017 przeszedł na emeryturę.

</doc>
<doc id="2448558" url="https://pl.wikipedia.org/wiki?curid=2448558" title="Cavalleria Rusticana">
Cavalleria Rusticana



</doc>
<doc id="2448560" url="https://pl.wikipedia.org/wiki?curid=2448560" title="Yish'i">
Yish'i



</doc>
<doc id="2448566" url="https://pl.wikipedia.org/wiki?curid=2448566" title="Giuseppe Guerrini">
Giuseppe Guerrini

Giuseppe Guerrini (ur. 7 października 1941 w Cuneo) – włoski duchowny katolicki, biskup Saluzzo w latach 2003-2016.
Życiorys.
Święcenia kapłańskie otrzymał 28 czerwca 1964 i został inkardynowany do diecezji Cuneo. Był m.in. wicerektorem i rektorem diecezjalnego seminarium oraz wikariuszem sądu diecezjalnego.
16 kwietnia 2003 papież Jan Paweł II mianował go ordynariuszem diecezji Saluzzo. Sakry biskupiej udzielił mu 1 czerwca 2003 kardynał Severino Poletto.
17 grudnia 2016 przeszedł na emeryturę, a jego następcą został prałat Cristiano Bodo.

</doc>
<doc id="2448570" url="https://pl.wikipedia.org/wiki?curid=2448570" title="Zor'a">
Zor'a



</doc>
<doc id="2448577" url="https://pl.wikipedia.org/wiki?curid=2448577" title="Hitoshi">
Hitoshi

 – męskie imię japońskie.
Możliwa pisownia.
Hitoshi można zapisać używając wielu różnych znaków kanji i może znaczyć m.in.:

</doc>
<doc id="2448578" url="https://pl.wikipedia.org/wiki?curid=2448578" title="Alfonso Badini Confalonieri">
Alfonso Badini Confalonieri

Alfonso Badini Confalonieri (ur. 1 sierpnia 1944 w Valenza) – włoski duchowny katolicki, biskup Susy w latach 2001–2019.
Życiorys.
Święcenia kapłańskie otrzymał 29 czerwca 1978. Po kilkuletnim stażu duszpasterskim w seminarium w Susie rozpoczął pracę w Kurii Rzymskiej - od 1981 pracował w Biurze Administracyjnym Sekretariatu Stanu, zaś od 1994 w Sekcji Zwyczajnej Administracji Dóbr Stolicy Apostolskiej.
3 grudnia 2000 papież Jan Paweł II mianował go ordynariuszem diecezji Susa. Sakry biskupiej udzielił mu 31 stycznia 2001 kard. Angelo Sodano.
12 października 2019 przeszedł na emeryturę.

</doc>
<doc id="2448586" url="https://pl.wikipedia.org/wiki?curid=2448586" title="Jordanka Fandakowa">
Jordanka Fandakowa



</doc>
<doc id="2448592" url="https://pl.wikipedia.org/wiki?curid=2448592" title="Vlado Košić">
Vlado Košić

Vlado Košić (ur. 31 maja 1959 w Družbinecu) – chorwacki duchowny katolicki, biskup Sisaku od 2009.
Życiorys.
Prezbiterat.
Święcenia kapłańskie otrzymał 30 czerwca 1985 i został inkardynowany do archidiecezji zagrzebskiej. Przez wiele lat pracował jako duszpasterz parafialny, zaś od 1995 był wykładowcą Wydziału Teologicznego w Zagrzebiu.
Episkopat.
29 grudnia 1998 został mianowany biskupem pomocniczym archidiecezji zagrzebskiej, ze stolicą tytularną "Ruspae". Sakry biskupiej udzielił mu kard. Josip Bozanić. Odpowiadał jako wikariusz biskupi za laikat i kulturę, a także był zarządcą rejonu Sisak.
5 grudnia 2009 został pierwszym biskupem nowo powstałej diecezji Sisak.

</doc>
<doc id="2448594" url="https://pl.wikipedia.org/wiki?curid=2448594" title="Naham">
Naham



</doc>
<doc id="2448600" url="https://pl.wikipedia.org/wiki?curid=2448600" title="Josip Mrzljak">
Josip Mrzljak

Josip Mrzljak (ur. 19 stycznia 1944 w Vukovarze) – chorwacki duchowny katolicki, biskup Varaždinu w latach 2007–2019.
Życiorys.
Prezbiterat.
Święcenia kapłańskie otrzymał 16 listopada 1969 i został inkardynowany do archidiecezji zagrzebskiej. Pracował przede wszystkim jako duszpasterz parafialny (m.in. w Ozalj oraz w Sesvetskim Kraljevcu). W 1998 mianowany wikariuszem biskupim ds. duchowieństwa oraz kanonikiem kapituły katedralnej.
Episkopat.
29 grudnia 1998 został mianowany biskupem pomocniczym archidiecezji zagrzebskiej, ze stolicą tytularną "Caltadria". Sakry biskupiej udzielił mu kard. Josip Bozanić. 20 marca 2007 został biskupem diecezji Varaždin.
1 sierpnia 2019 przeszedł na emeryturę.

</doc>
<doc id="2448602" url="https://pl.wikipedia.org/wiki?curid=2448602" title="Marko Myyry">
Marko Myyry

Marko-Olavi Myyry (ur. 15 września 1967 w Keravie) – piłkarz fiński grający na pozycji pomocnika. W swojej karierze rozegrał 60 meczów w reprezentacji Finlandii i strzelił w niej 2 gole.
Kariera klubowa.
Karierę piłkarską Myyry rozpoczął w klubie Keravan Pallo -75. Następnie w 1986 roku został zawodnikiem Haki. W tamtym roku zadebiutował w jej barwach w pierwszej lidze fińskiej i stał się jej podstawowym zawodnikiem. W Hace występował przez dwa lata.
W 1987 roku Myyry przeszedł do drugoligowego niemieckiego klubu SV Meppen. Występował w nim przez dwa sezony - 1987/1988 i 1988/1989. W 1989 roku odszedł z Meppen do belgijskiego KSC Lokeren. W Lokeren, podobnie jak w Meppen, grał w podstawowym składzie. W 1991 roku został wybrany Piłkarzem Roku w Finlandii. W 1994 roku odszedł z Lokeren i wrócił do SV Meppen. W 1998 roku spadł z nim do Regionalligi, a w 2000 roku do Oberligi. W 2001 roku został zawodnikiem Blau-Weiß Dörpen, a w 2003 roku zakończył w nim swoją karierę.
Kariera reprezentacyjna.
W reprezentacji Finlandii Myyry zadebiutował 5 sierpnia 1986 roku w przegranym 1:3 towarzyskim meczu ze Szwecją. W swojej karierze grał w eliminacjach do MŚ 1990, Euro 92, MŚ 1994, Euro 96 i MŚ 1998. Od 1986 do 1997 roku rozegrał w kadrze narodowej 60 meczów i strzelił w nich 2 gole.

</doc>
<doc id="2448607" url="https://pl.wikipedia.org/wiki?curid=2448607" title="Ryszard Mordarski">
Ryszard Mordarski

Ryszard Mordarski (ur. 27 marca 1976 w Nowym Sączu) – polski kajakarz, olimpijczyk z Atlanty 1996.
Zawodnik klubu SKS Start Nowy Sącz specjalizujący się w konkurencji C-1 slalom. Wielokrotny (7) mistrz Polski.
Na igrzyskach w Atlancie wystartował w konkurencji C-1 slalom zajmując 8. miejsce.
Brat Sławomira Mordarskiego.

</doc>
<doc id="2448616" url="https://pl.wikipedia.org/wiki?curid=2448616" title="Mirosław Małek">
Mirosław Małek

Mirosław Małek (ur. 9 marca 1975 w Rybniku) – polski żeglarz specjalizujący się w windsurfingu, olimpijczyk z Atlanty 1996.
Medalista mistrzostw Europy w Hiszpanii. Uczestnik mistrzostw Europy w roku 1996 podczas których zajął 8. miejsce.
Wielokrotny medalista mistrzostw Polskie:
Na igrzyskach w Atlancie wystartował w klasie Mistral zajmując 11. miejsce.

</doc>
<doc id="2448621" url="https://pl.wikipedia.org/wiki?curid=2448621" title="Diecezja varażdińska">
Diecezja varażdińska

Diecezja varażdińska – łac. "Dioecesis Varasdinensis" – diecezja Kościoła rzymskokatolickiego w Chorwacji. Należy do metropolii zagrzebskiej. Została erygowana 5 lipca 1997 roku.

</doc>
<doc id="2448623" url="https://pl.wikipedia.org/wiki?curid=2448623" title="Marek Maślany">
Marek Maślany

Marek Maślany (ur. 11 lipca 1966 w Rejowcu Fabrycznym) – polski sztangista, olimpijczyk z Atlanty 1996.
W trakcie kariery sportowej reprezentował Śląsk Tarnowskie Góry. Występował w kategorii lekkociężkiej do 91 kg.
Medalista mistrzostw Polski
Na igrzyskach w Atlancie wystartował w kategorii lekkociężkiej zajmując 11. miejsce.

</doc>
<doc id="2448628" url="https://pl.wikipedia.org/wiki?curid=2448628" title="Wrośniak garbaty">
Wrośniak garbaty

Wrośniak garbaty ("Trametes gibbosa" (Pers.) Fr.) – gatunek grzybów z rodziny żagwiowatych ("Polyporaceae").
Systematyka i nazewnictwo.
Pozycja w klasyfikacji według Index Fungorum: "Trametes, Polyporaceae, Polyporales, Incertae sedis, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1795 r. Persoon nadając mu nazwę "Merulius gibbosus". Obecną, uznaną przez Index Fungorum nazwę nadał mu w 1924 r. Elias Fries, przenosząc go do rodzaju "Trametes".
Niektóre synonimy:
"Agarico-suber scalptum" Paulet,
"Bulliardia virescens" Lázaro Ibiza,
"Daedalea gibbosa" (Pers.) Pers.
"Daedalea gibbosa" (Pers.) Pers. subsp. "gibbosa"
"Daedalea gibbosa" (Pers.) Pers. var. "gibbosa"
"Daedalea virescens" (Lázaro Ibiza) Sacc. &amp; Trotter,
"Lenzites gibbosa" (Pers.) Hemmi
"Merulius gibbosus" Pers.,
"Polyporus gibbosus" (Pers.) P. Kumm.
"Polystictus kalchbrenneri" (Fr.) Cooke
"Pseudotrametes gibbosa" (Pers.) Bondartsev &amp; Singer
"Trametes crenulata" Berk.
"Trametes gibbosa" f. tenuis Pilát
"Trametes kalchbrenneri" Fr.
"Trametes nigrescens" Lázaro Ibiza.
Polską nazwę podał F. Kwieciński w 1896 r. W polskim piśmiennictwie mykologicznym ma też inne nazwy: gmatwek garbaty, gmatwek okazały, huba garbata, siatkowiec garbaty, wrośniak okazały.
Morfologia.
Jednoroczne, ale dość trwałe, tak, że spotyka się je przez cały rok. Czasami przezimowują. Młode okazy mają kształt niekształtnej bulwy, po dojrzeniu stają się konsolowate, półkoliste lub muszlowate. Do drzewa przyrastają bokiem i osiągają szerokość 8-10, a wyjątkowo do 20 cm i grubość 1-4, wyjątkowo do 8 cm. Od innych wrośniaków różnią się garbatym zgrubieniem w miejscu przyrastania. Górna powierzchnia owocnika ma bardzo różnorodne barwy, jest biała, białoochrowa, żółtawa, białoorzechowa, szara, rdzawocynamonowa, oliwkowoseledynowa, sinawa i posiada koncentryczne zgrubienia tej samej barwy. Brzeg owocnika jest równy, tępy, z czasem staje się pofalowany, czasami brunatnorudy Często owocnik porasta glonami przybierając zielony kolor i zazwyczaj tylko brzegi są białe. Tylko u młodych owocników górna powierzchnia jest aksamitna, później staje się gładka i naga.
Rurkowaty. Rurki mają długość 1–5 mm i białe pory. Charakterystyczną cechą tego gatunku jest to, że pory te nigdy nie mają okrągłego kształtu, lecz zawsze są wydłużone, jamkowate. Czasami przy garbie przybierają postać blaszek.
Biały, u młodych owocników korkowato-łykowaty, u starszych zdrewniały i twardy. Zapach słaby, smak niewyraźny.
Biały. Zarodniki bezbarwne, gładkie, cylindryczne, nieamyloidalne, o rozmiarach 4–5,5 × 2–2,5 μm.
Występowanie i siedlisko.
Jest pospolity w Azji i Europie. W Ameryce Północnej nie występował, ale rozprzestrzenił się w niektórych regionach jako gatunek zawleczony. W Polsce jest dość pospolity, szczególnie często spotykany w lasach bukowych i grabowych.
Rośnie na pniach i obumarłym drewnie drzew liściastych. Często występuje gromadnie. Występuje na następujących drzewach liściastych: kasztanowiec zwyczajny, brzoza brodawkowata, grab, buk, topola, dąb, bardzo rzadko na jodle.
Znaczenie.
Grzyb jednoroczny, saprotrof. Wywołuje białą zgniliznę drewna. Grzyb niejadalny. Badania na szczurach wykazały, że dożylnie podane polisacharydy zawarte w owocnikach wrośniaka garbatego wykazują działania ochronne na naczynia krwionośne, a związki organiczne w tych owocnikach są skuteczne w leczeniu przewlekłej białaczki szpikowej.
Gatunki podobne.
Młode, posiadające aksamitną powierzchnię owocniki mogą być pomylone z kosmatymi owocnikami wrośniaka miękkowłosego ("Trametes pubescens") lub wrośniaka szorstkiego ("Trametes hirsuta"). Starsze owocniki łatwo rozróżnić, gdyż u wrośniaka garbatego mają gładką górną powierzchnię. Wrośniak różnobarwny ("Trametes versicolor") ma bardziej strefowany, wielobarwny i nagi owocnik. Najbardziej jednak charakterystyczną cechą pozwalającą bezbłędnie odróżnić wrośniaka garbatego od innych wrośniaków są jamkowate pory. Podobne, promieniste, jamkowate pory ma gmatwica chropowata ("Daedaleopsis confragosa"), ale jej owocnik jest wyraźnie brązowy. Bardzo podobną górną stronę owocnika ma też blaszkowiec drobnozarodnikowy ("Lenzites betulina"), ale na dolnej ma blaszki.

</doc>
<doc id="2448630" url="https://pl.wikipedia.org/wiki?curid=2448630" title="Trametes gibbosa">
Trametes gibbosa



</doc>
<doc id="2448635" url="https://pl.wikipedia.org/wiki?curid=2448635" title="Stadion 19 Maja w Manisie">
Stadion 19 Maja w Manisie

Stadion 19 Maja w Manisie (tur. "Manisa 19 Mayıs Stadyumu") – stadion piłkarski w Manisie, w Turcji. Może pomieścić 17 930 widzów. Swoje spotkania rozgrywa na nim drużyna Manisaspor.

</doc>
<doc id="2448637" url="https://pl.wikipedia.org/wiki?curid=2448637" title="Andrzej Wójs">
Andrzej Wójs

Andrzej Wójs (ur. 5 grudnia 1979 w Nowym Sączu) - polski kajakarz, medalista mistrzostw świata i mistrzostw Europy, olimpijczyk z Atlanty 1996 i Sydney 2000, zawodnik nowosądeckiego Startu.
Zawodnik specjalizujący się w konkurencji C-2 slalom. Jako Junior zdobył w roku 1996 srebrny medal mistrzostw świata juniorów w konkurencji C-2 x 3 slalom (partnerem w osadzie był Sławomir Mordarski a drużynę tworzyli Konrad Korzeniewski, Marek Kowalczyk, Krzysztof Nosal, Jarosław Nawrocki) oraz został mistrzem Europy juniorów w konkurencji C-2 slalom (wraz ze Sławomirem Mordarskim) w latach 1995, 1997 oraz w konkurencji C-1 x 3 slalom drużynowy w roku 1997. Był również wicemistrzem Europy juniorów w roku 1995 w konkurencji C-2 x 3 slalom (drużynowo).
Dwukrotny brązowy medalista mistrzostw świata:
Srebrny medalista mistrzostw Europy w roku 1996 w konkurencji C-2 x 3 slalom (drużynę tworzyli Krzysztof Kołomański, Michał Staniszewski, Konrada Korzeniewski, Jarosław Nawrocki.:
Wielokrotny medalista mistrzostw Polski:
Na igrzyskach w Atlancie i Sydney wystartował w konkurencji C-2 slalom (partnerem był Sławomir Mordarski) zajmując odpowiednio 15. i 6. miejsce.

</doc>
<doc id="2448647" url="https://pl.wikipedia.org/wiki?curid=2448647" title="Diecezja sisacka">
Diecezja sisacka

Diecezja sisacka (łac. "Dioecesis Sisciensis") – diecezja Kościoła rzymskokatolickiego w Chorwacji. Należy do metropolii zagrzebskiej. Została erygowana 5 grudnia 2009 roku.

</doc>
<doc id="2448648" url="https://pl.wikipedia.org/wiki?curid=2448648" title="Bailiff">
Bailiff



</doc>
<doc id="2448653" url="https://pl.wikipedia.org/wiki?curid=2448653" title="Baba Leslie">
Baba Leslie



</doc>
<doc id="2448655" url="https://pl.wikipedia.org/wiki?curid=2448655" title="Baba Brooks">
Baba Brooks



</doc>
<doc id="2448656" url="https://pl.wikipedia.org/wiki?curid=2448656" title="Sławomir Mordarski">
Sławomir Mordarski

Sławomir Mordarski (ur. 4 stycznia 1979 w Nowym Sączu) – polski kajakarz, medalista mistrzostw świata i mistrzostw Europy, olimpijczyk z Atlanty 1996 i Sydney 2000, zawodnik Startu Nowy Sącz.
Zawodnik specjalizujący się w konkurencji C-2 slalom. Pływał w osadzie z Andrzejem Wójsem.
Jako Junior zdobył w roku 1996 srebrny medal mistrzostw świata juniorów w konkurencji C-2 x 3 slalom drużynę tworzyli Konrad Korzeniewski, Marek Kowalczyk, Krzysztof Nosal, Jarosław Nawrocki) oraz został mistrzem Europy juniorów w konkurencji C-2 slalom w latach 1995, 1997 oraz w konkurencji C-1 x 3 slalom drużynowy w roku 1997. Był również wicemistrzem Europy juniorów w roku 1995 w konkurencji C-2 x 3 slalom (drużynowo).
Wielokrotny medalista mistrzostw świata:
Srebrny medalista mistrzostw Europy w roku 1996 w konkurencji C-2 x 3 slalom (drużynę tworzyli Krzysztof Kołomański, Michał Staniszewski, Konrada Korzeniewski, Jarosław Nawrocki).
Wielokrotny medalista mistrzostw Polski:
Na igrzyskach w Atlancie i Sydney wystartował w konkurencji C-2 slalom (partnerem był Andrzej Wójs) zajmując odpowiednio 15. i 6. miejsce.

</doc>
<doc id="2448678" url="https://pl.wikipedia.org/wiki?curid=2448678" title="Čertova strouha">
Čertova strouha

Čertova strouha – potok górski w Sudetach Zachodnch, w Karkonoszach, w Czechach, w kraju hradeckim.
Górski potok o długości około 3,0 km, należący do zlewiska Morza Północnego, prawy dopływ Białej Łaby (czes. "Bílé Labe"). Źródła potoku położone są na wysokości około 1430 m n.p.m., na obszarze szerokiego obniżenia południowo-zachodnich zboczy Smogorni. Potok w początkowo spływa łagodnie łąką w kierunku zachodnim, z lekkim odchyleniem ku północy, po czym zakręca na południe i w środkowym i dolnym biegu spływa stromo przez Čertův důl do Doliny Białej Łaby, jednej z najładniejszych dolin w Karkonoszach. Čertův důl opada stromo, a potok staje się rwący, tworzy kaskady oraz mniejsze wodospady. Uchodzi do Białej Łaby na wysokości 996,2 m n.p.m., obok schroniska "U Bílého Labe".

</doc>
<doc id="2448701" url="https://pl.wikipedia.org/wiki?curid=2448701" title="Shō">
Shō

 – męskie imię japońskie.
Możliwa pisownia.
Shō można zapisać, używając wielu różnych znaków kanji i może znaczyć m.in.:

</doc>
<doc id="2448706" url="https://pl.wikipedia.org/wiki?curid=2448706" title="Jan Trukan">
Jan Trukan

Jan Trukan (ur. 3 czerwca 1937 w Duniłowiczach, zm. 9 sierpnia 2010 w Warszawie) – generał dywizji Wojska Polskiego.
Życiorys.
W latach 1957-1960 studiował w Oficerskiej Szkole Uzbrojenia w Olsztynie. Na stopień podporucznika promowany w roku 1960. Pierwsze stanowisko służbowe objął w Centrum Szkolenia Specjalistów Artylerii w Bemowie Piskim, gdzie przez cztery lata był starszym instruktorem (od 1963 roku w stopniu porucznika).
We wrześniu 1964 roku został skierowany na studia zawodowe do Wojskowej Akademii Technicznej w Warszawie. Po ich ukończeniu w 1968 roku i mianowaniu na stopień kapitana, powrócił do Centralnego Ośrodka Służby Uzbrojenia i Elektroniki, gdzie objął stanowisko wykładowcy cyklu uzbrojenia, a rok później wykładowcy cyklu taktyki. Po skończeniu w roku 1973 Akademii Sztabu Generalnego WP został zastępcą kierownika cyklu taktyki COSUiE (w tym samym roku awansował na stopień majora), a rok później kierownikiem tego cyklu. W 1977 roku awansował na stopień podpułkownika.
W latach 1980-1981 odbył praktykę na stanowisku zastępcy dowódcy 12 Dywizji Zmechanizowanej - szefa służb technicznych. W 1981 roku otrzymał awans na stopień pułkownika. W latach 1982-1986 był szefem Służby Uzbrojenia i Elektroniki Warszawskiego Okręgu Wojskowego. W roku 1984 ukończył Podyplomowe Studia Operacyjno-Strategiczne w ASG WP.
W 1986 roku powrócił do Olsztyna na stanowisko komendanta Centralnego Ośrodka Szkolenia Służby Uzbrojenia i Elektroniki. W 1989 roku objął funkcję szefa Służb Technicznych - zastępcy dowódcy Warszawskiego Okręgu Wojskowego. W 1992 roku został mianowany na stopień generała brygady i wyznaczony na zastępcę szefa Inspektoratu Logistyki Sztabu Generalnego WP. W 1995 roku otrzymał awans na stopień generała dywizji.
Zawodową służbę wojskową zakończył w kwietniu 1997 roku.
Uhonorowany m.in. Krzyżami Oficerskim (1997) i Kawalerskim Orderu Odrodzenia Polski.
Pochowany na cmentarzu Powązki Wojskowe w Warszawie (kwatera FIII-14-7). Był żonaty i miał dwoje dzieci.

</doc>
<doc id="2448727" url="https://pl.wikipedia.org/wiki?curid=2448727" title="Łukasz Siemiątkowski">
Łukasz Siemiątkowski

Łukasz Siemiątkowski, ps. "Tasiemka", "Ignac," także: "Tata Tasiemka" (ur. 5 października 1876 w Milanówku (wg metryki urodzenia: ), zm. w lutym 1944 w KL Majdanek) – polski gangster, działający na warszawskiej Woli, działacz Polskiej Partii Socjalistycznej od 1903 r., radny Rady Miejskiej m. st. Warszawy z listy PPS (1927−1932), konspirator w podziemiu antyniemieckim w czasie II wojny światowej.
Życiorys.
Syn cieśli Jana i Pauliny z Augustyniaków. W wieku 17 lat podjął w Grodzisku Mazowieckim pracę w fabryce tkackiej, gdzie działał w organizacji socjalistycznej kolportując „bibułę”. W latach 1898−1904 pracował w Tomaszowie Mazowieckim.
W 1904 r. przybył do Warszawy, gdzie wstąpił do PPS i podjął pracę w fabryce gumowej przy ul. Okopowej 24. Podjął działalność w organizacji PPS, przyjmując pseudonim „Tasiemka” pochodzący od pracy pasmanteryjnej. Współuczestniczył w działaniach Organizacji Bojowej PPS. W kwietniu 1906 r. brał udział w przygotowaniach do akcji uwolnienia tzw. „Dziesięciu z Pawiaka”. Od 1906 lub 1907 r. działał w Komitecie PPS Dzielnicy Powązki. W 1909 r. został członkiem Okręgowego Komitetu Robotniczego PPS w Warszawie. W 1911 r. był przejściowo aresztowany przez dwa miesiące z grupą działaczy PPS, lecz został zwolniony z powodu braku dowodów. Ponownie podjął działalność pod pseudonimem „Ignac”.
W okresie I wojny światowej służył w wywiadzie I Brygady na zlecenie Konstancji Jaworowskiej „Jadwigi”. W ramach Pogotowia Bojowego PPS uczestniczył w połowie 1918 r. w zamachach na agenta Prymusiewicza. Został aresztowany i osadzony w Cytadeli Warszawskiej. Po dwóch miesiącach został wywieziony do Modlina, gdzie przebywał z Walerym Sławkiem. 7 listopada znów został przewieziony do Warszawy, gdzie został skazany na śmierć. Trzy dni przed wykonaniem wyroku, 11 listopada 1918 r., został uwolniony.
Po odzyskaniu niepodległości Siemiątkowski podjął działalność w strukturach PPS, kierując Dzielnicą Powązki. 21 listopada 1918 r. został wybrany członkiem Tymczasowego Komitetu Wykonawczego Rady Delegatów Robotniczych w Warszawie, potem do 1919 r. był pracownikiem etatowym Warszawskiej Rady Delegatów Robotniczych.
W 1919 r. kandydował w wyborach do Sejmu Ustawodawczego z listy PPS w okręgu Warszawa-miasto jako zastępca posła. W wyborach parlamentarnych w 1922 ponownie kandydował z tego samego okręgu do Sejmu (miejsce 16) oraz do Senatu. W 1923 r. kandydował również bezskutecznie do warszawskiej Kasy Chorych.
Współpracował wówczas z innym działaczem PPS – Józefem Łokietkiem, który kierował Milicją PPS w okręgu warszawskim. Od 1927 do 1928 r. był członkiem Warszawskiego Okręgowego Komitetu Robotniczego PPS.
W listopadzie 1926 r. został wybrany na zastępcę członka Rady Kasy Chorych m. st. Warszawy, zaś w wyborach w maju 1927 r. do Rady Miejskiej został wybrany radnym miejskim, zaś Rajmund Jaworowski prezesem Rady Miejskiej. W 1928 r. kandydował również z listy PPS na miejscu siódmym do Senatu.
Po rozłamie w PPS w 1928 r. był jednym ze współorganizatorów PPS – dawnej Frakcji Rewolucyjnej, wchodząc do Centralnej Rady Organizacyjnej. Po rozłamie w PPS rozpoczął działalność kryminalną. Razem ze swoją prawą ręką – Pantaleonem Karpińskim – założył w 1928 r. 14-osobowy gang sprawujący kontrolę nad największym warszawskim targowiskiem – Kercelakiem i wymuszał od lokalnych handlarzy opłaty „za ochronę” (haracz). Swoją melinę gang Siemiątkowskiego miał w kawiarni "Aleksandrówka" na Woli. Jednocześnie "Tata Tasiemka" nadal pozostawał w strukturach partyjnych, które zasilał częścią swoich „dochodów”. W 1928 r. wszczęto przeciwko niemu śledztwo z oskarżenia Bezpartyjnego Związku Tragarzy sekcji żydowskiej. Akt oskarżenia wyliczał 44 wymuszenia i inne przestępstwa dokonane przez gang Taty Tasiemki na kupcach z targowiska "Karcelak".
Wraz ze swoimi podwładnymi został aresztowany w lutym 1932 r., ale w kilka dni później zwolniono go. Proces jednak odbył się i 9 lipca Siemiątkowski został skazany na 3 lata więzienia. Winnym uznano także Karpińskiego (6 lat pozbawienia wolności) i innych oskarżonych (wyroki skazujące od 1 do 5 lat). Po wniesieniu apelacji karę zmniejszono mu do 2 lat więzienia z pozbawieniem praw publicznych i honorowych na okres 2 lat. Wyroku w całości jednak nie odbył, ponieważ 1 sierpnia 1935 r. został ułaskawiony przez Prezydenta RP, Ignacego Mościckiego, z zawieszeniem wykonania kary na okres trzech lat. W 1937 r. został odznaczony Krzyżem Niepodległości, jednak z uwagi na zatajenie faktu skazania został mu on odebrany 11 lipca 1939 r.
Po agresji III Rzeszy na Polskę rozpoczął działalność w polskim podziemiu, działał w PPS-WRN, organizując m.in. skoki na wagony z bronią na dworcach warszawskich. Wczesną jesienią 1942 r., wraz z synem Janem został aresztowany przez Gestapo i osadzony na Pawiaku. Stamtąd w styczniu następnego roku przetransportowano go do obozu koncentracyjnego na Majdanku w Lublinie. W pierwszych dniach lutego 1944 roku zmarł na terenie obozu na tyfus plamisty.
Rodzina.
Żonaty, miał dzieci. Syn Jan uciekł w marcu 1943 z transportu z Majdanka do innego obozu, brał udział w powstaniu warszawskim, wywieziony do Niemiec, tam zmarł. Drugi syn Józef (ur. ok. 1904), działacz Powązkowskiego Koła Młodzieży TUR zmarł w 1932. Córka była zamężna z pracownikiem Policji Państwowej Brońskim. Być może miał jeszcze jednego syna.
Tata Tasiemka w kulturze.
Postać Siemiątkowskiego pojawia się w drugiej zwrotce przedwojennej warszawskiej przyśpiewki pt. "Rum-Helka", wykonywanej m.in. przez Stanisława Grzesiuka.
Tata Tasiemka był pierwowzorem Kuma Kaplicy, bohatera powieści "Król" Szczepana Twardocha.
Tata Tasiemka jest również jedną z najważniejszych postaci drugoplanowych w serii powieści „Śmierć frajerom” Grzegorza Kalinowskiego, osadzonych w Warszawie w okresie międzywojennym.
Warszawski zespół post-punkowy Tasiemka został nazwany na cześć "Taty Tasiemki".

</doc>
<doc id="2448731" url="https://pl.wikipedia.org/wiki?curid=2448731" title="Wojciech Borowiak">
Wojciech Borowiak

Wojciech Borowiak (ur. 16 października 1952 w Rajgrodzie) – polski trener judo, twórca największych sukcesów Pawła Nastuli.
Od 1978 pracował jako trener judo, od 1980 na stałe w AZS AWF Warszawa, w latach 1990-1994 był wiceprezesem Polskiego Związku Judo. W latach 1995-1998 był odpowiedzialny za kadrę olimpijską judoków. Był trenerem klubowym Pawła Nastuli, którego przygotowywał także do najważniejszych występów w kadrze narodowej – zakończonych złotymi medalami Igrzysk Olimpijskich w Atlancie (1996), mistrzostw świata (1995, 1997) i mistrzostw Europy (1994, 1995, 1996). W 1997 został wybrany trenerem roku przez Przegląd Sportowy.
Posiadacz 5 dan (od 16 października 2010). Poprzedni stopień, 4 Dan, zdobył 16 lat wcześniej (5 stycznia 1994).

</doc>
<doc id="2448734" url="https://pl.wikipedia.org/wiki?curid=2448734" title="Michael Zullo">
Michael Zullo

Michael Anthony Zullo (ur. 11 września 1988 w Brisbane) – australijski piłkarz występujący na pozycji obrońcy lub pomocnika. Zawodnik klubu Sydney FC.
Kariera klubowa.
Zullo seniorską karierę rozpoczął w 2005 roku w zespole Brisbane Strikers z lokalnej ligi Brisbane Premier League. W 2007 roku przeszedł do Queensland Roar z A-League. W tych rozgrywkach zadebiutował 25 sierpnia 2007 roku w zremisowanym 2:2 pojedynku z Adelaide United. 5 października 2007 roku w wygranym 2:1 spotkaniu z Wellington Phoenix strzelił pierwszego gola w A-League. W 2009 roku Queensland Roar zmienił nazwę na Brisbane Roar. Zullo grał tam jeszcze rok.
W 2010 roku podpisał kontrakt z holenderskim zespołem FC Utrecht. W Eredivisie pierwszy mecz zaliczył 27 lutego 2011 roku przeciwko NEC Nijmegen (1:1). W 2013 roku został wypożyczony do Adelaide United. W latach 2015-2016 grał w Melbourne City FC, a w 2016 przeszedł do Sydney FC.
Kariera reprezentacyjna.
W reprezentacji Australii Zullo zadebiutował 28 stycznia 2009 roku w zremisowanym 0:0 meczu eliminacji Pucharu Azji 2011 z Indonezją.

</doc>
<doc id="2448741" url="https://pl.wikipedia.org/wiki?curid=2448741" title="Meilanhu">
Meilanhu

Meilanhu () – stacja początkowa metra w Szanghaju, na linii 7. Zlokalizowana jest przed stacją Luonan Xincun. Została otwarta 28 grudnia 2010.

</doc>
<doc id="2448745" url="https://pl.wikipedia.org/wiki?curid=2448745" title="Luonan Xincun">
Luonan Xincun

Luonan Xincun () – stacja metra w Szanghaju, na linii 7. Zlokalizowana jest pomiędzy stacjami Meilanhu i Panguang Lu. Została otwarta 28 grudnia 2010.

</doc>
<doc id="2448746" url="https://pl.wikipedia.org/wiki?curid=2448746" title="Adam Sarota">
Adam Sarota

Adam Tomek Sarota (ur. 28 grudnia 1988 w Gordonvale) – australijski piłkarz pochodzenia polskiego występujący na pozycji pomocnika.
Kariera klubowa.
Sarota jako junior grał w Pine Rivers United oraz w niemieckim 1. FC Köln. W 2008 roku wrócił do Australii, gdzie został graczem drużyny Brisbane Strikers z lokalnej ligi Queensland State League. W tym samym roku przeszedł do Queensland Roar z A-League. W tych rozgrywkach zadebiutował 2 listopada 2008 w wygranym 2:1 pojedynku z Newcastle United Jets. W 2009 roku Queensland Roar zmienił nazwę na Brisbane Roar. Sarota grał tam jeszcze przez rok.
W 2010 roku podpisał kontrakt z holenderskim zespołem FC Utrecht. W Eredivisie pierwszy mecz rozegrał 29 sierpnia 2010 przeciwko FC Twente (0:4). W sezonie 2014/2015 był wypożyczony do Brisbane Roar. Następnie wrócił do Utrechtu, a w styczniu 2016 odszedł stamtąd do Go Ahead Eagles, grającego w Eerste divisie. W kwietniu 2016 doznał kontuzji złamania kości strzałkowej, która wyeliminowała go z gry na rok. Po sezonie 2015/2016 odszedł z Go Ahead.
W styczniu 2018 został zawodnikiem Brisbane Strikers, jednak nie rozegrał w jego barwach żadnego spotkania i w tym samym roku odszedł z klubu.
Kariera reprezentacyjna.
W reprezentacji Australii Sarota zadebiutował 10 sierpnia 2011 w wygranym 2:1 towarzyskim meczu z Walią. W latach 2011–2012 w drużynie narodowej rozegrał 3 spotkania.

</doc>
<doc id="2448752" url="https://pl.wikipedia.org/wiki?curid=2448752" title="Diecezja bielowarsko-kriżewczyńska">
Diecezja bielowarsko-kriżewczyńska

Diecezja bielowarsko-kriżewczyńska – łac. "Dioecesis Bellovariensis-Crisiensis" – diecezja Kościoła rzymskokatolickiego w Chorwacji. Należy do metropolii zagrzebskiej. Została erygowana 5 grudnia 2009 roku.

</doc>
<doc id="2448765" url="https://pl.wikipedia.org/wiki?curid=2448765" title="Brent McGrath">
Brent McGrath

Brent Colm McGrath (ur. 18 czerwca 1991 w Sydney) – australijski piłkarz występujący na pozycji napastnika. Zawodnik klubu FC Fredericia.
Kariera klubowa.
McGrath treningi rozpoczął w drużynie Sydney United. W 2006 roku trafił do juniorów duńskiego Brøndby IF. W sezonie 2009/2010 został włączony do jego pierwszej drużyny, grającej w Superligaen. W tych rozgrywkach zadebiutował 22 marca 2010 roku w zremisowanym 1:1 pojedynku z Randers FC. 17 października 2010 roku w zremisowanym 1:1 spotkaniu z FC Nordsjælland strzelił pierwszego gola w Superligaen.
4 października 2013 roku McGrath przeszedł do Adelaide United. 29 lipca 2015 został piłkarzem duńskiego zespołu FC Fredericia.
Kariera reprezentacyjna.
W reprezentacji Australii McGrath zadebiutował 29 marca 2011 roku w wygranym 2:1 towarzyskim meczu z Niemcami.

</doc>
<doc id="2448769" url="https://pl.wikipedia.org/wiki?curid=2448769" title="János Pénzes">
János Pénzes

János Pénzes (ur. 10 sierpnia 1943 w Bajmok) – serbski duchowny rzymskokatolicki pochodzenia węgierskiego, biskup diecezjalny Suboticy w latach 1989–2020, od 2020 biskup senior diecezji subotickiej.
Życiorys.
János Pénzes urodził się 10 sierpnia 1943 we wsi Bajmok w okręgu północnobackim. Uczęszczał do seminarium duchownego w Suboticy (1962–1968). Święcenia prezbiteratu przyjął 29 czerwca 1968.
25 kwietnia 1989 papież Jan Paweł II prekonizował go biskupem diecezjalnym Suboticy. 18 czerwca 1989 otrzymał święcenia biskupie i odbył ingres do katedry św. Teresy z Ávili w Suboticy. Głównym konsekratorem był arcybiskup Gabriel Montalvo Higuera – nuncjusz apostolski Jugosławii, zaś współkonsekratorami Franc Perko, arcybiskup metropolita belgradzki, i Matija Zvekanović, emerytowany biskup Suboticy. Jako zawołanie biskupie przyjął słowa „"Ego sum, nolite timere"” ("Jestem, nie bój się").
8 września 2020 papież Franciszek przyjął jego rezygnację z obowiązków biskupa diecezjalnego Suboticy.

</doc>
<doc id="2448772" url="https://pl.wikipedia.org/wiki?curid=2448772" title="Zbigniew Szewczyk">
Zbigniew Szewczyk

Zbigniew Szewczyk (ur. 29 listopada 1968 w Bolesławcu) – polski piłkarz grający na pozycji pomocnika.
Kariera klubowa.
Karierę piłkarską Szewczyk rozpoczął w klubie BKS Bolesławiec. Następnie w 1986 roku został zawodnikiem Zagłębia Lubin. W sezonie 1986/1987 zadebiutował w jego barwach w pierwszej lidze. W sezonie 1987/1988 spadł z Zagłębiem do drugiej ligi, ale już od 1989 roku ponownie grał w ekstraklasie polskiej. W sezonie 1990/1991 wywalczył z Zagłębiem pierwszy w historii klubu tytuł mistrza Polski. W Zagłębiu grał do końca sezonu 1992/1993.
W 1993 roku Szewczyk przeszedł z Zagłębia do drugoligowego niemieckiego klubu SV Meppen. Występował w nim przez cztery lata. W 1997 roku ponownie zmienił klub i został zawodnikiem zespołu Tennis Borussia Berlin. W 1998 roku awansował z nią z Regionalligi do 2. Bundesligi.
W 2000 roku Szewczyk wrócił do Polski. Przez dwa lata grał w Zagłębiu Lubin, a latem 2002 podpisał kontrakt z drugoligowym Górnikiem Polkowice. W 2003 roku zakończył karierę, a w 2006 roku wznowił ją i przez dwa lata grał w amatorskim klubie Chrobry Nowogrodziec.

</doc>
<doc id="2448776" url="https://pl.wikipedia.org/wiki?curid=2448776" title="Parque das Cidades (stacja kolejowa)">
Parque das Cidades (stacja kolejowa)

Parque das Cidades (port: "Estação Ferroviária de Parque das Cidades") – stacja kolejowa w Loulé, w regionie Algarve, w Portugalii. Znajduje się na Linha do Algarve.
Ta stacja jest wykorzystywana jedynie dla regionalnych przewozów pasażerskich, obłuiwanych przez Comboios de Portugal.
Interfejs ten zawiera dwa tory z dwoma peronami, każdy o długości 150 metrów i 90 cm wysokości.
Historia.
Stacja została zbudowana od podstaw na 332 km Linha do Algarve, a projekt powstał w 2000 roku przez Dante Conceição Macedo i Machado.
Została otwarta w 2004 roku, aby obsługiwać Estádio Algarve, który został otwarty w 2003 roku. Jednym z celów było ograniczenie korzystania z transportu drogowego, minimalizując w ten sposób problemów z parkowaniem i natężeniem ruchu.
W tym sezonie odegrało ważną rolę podczas piłkarskich mistrzostw Europy 2004, była używana jako stacja do obsługi widzów podczas meczów.

</doc>
<doc id="2448777" url="https://pl.wikipedia.org/wiki?curid=2448777" title="Posłowie na Sejm Republiki Łotewskiej XI kadencji">
Posłowie na Sejm Republiki Łotewskiej XI kadencji

Posłowie na Sejm Republiki Łotewskiej XI kadencji (łot. "11. Saeimas deputāti") – łotewscy parlamentarzyści wybrani w głosowaniu z 17 września 2011. 
Wprowadzenie.
W wyniku wyborów Centrum Zgody uzyskało 31 mandatów, Partia Reform Zatlersa – 22, „Jedność” – 20, Zjednoczenie Narodowe „Wszystko dla Łotwy! – Dla Ojczyzny i Wolności/LNNK” – 14, zaś Związek Zielonych i Rolników – 13. Dzień przed pierwszym posiedzeniem Sejmu z grona posłów elektów Partii Reform Zatlersa wyłoniła się sześcioosobowa grupa, która nie przystąpiła do klubu ZRP. Parlament XI kadencji rozpoczął pracę 17 października 2011. Następnego dnia wybrano Prezydium Sejmu: przewodniczącą została ponownie Solvita Āboltiņa, wiceprzewodniczącymi Ingę Bite (ZRP) i Andrieja Klementiewa (SC), zaś sekretarzem i jego zastępcą Dzintars Rasnačs (VL!–TB/LNNK) i Jānis Vucāns (ZZS).
Lista posłów XI kadencji.
1. Centrum Zgody
2. JEDNOŚĆ
3. Partia Reform
Posłowie z okręgu Vidzeme
4. Zjednoczenie Narodowe „Wszystko dla Łotwy!” – TB/LNNK
5. Związek Zielonych i Rolników
6. Niezrzeszeni

</doc>
<doc id="2448779" url="https://pl.wikipedia.org/wiki?curid=2448779" title="Hřímavá bystřina">
Hřímavá bystřina

Hřímavá bystřina – potok górski w Sudetach Zachodnch, w Karkonoszach, w Czechach, w kraju hradeckim.
Górski potok o długości około 1,2 km, należący do zlewiska Morza Północnego, prawy dopływ Białej Łaby (czes. "Bílé Labe"). Źródła potoku położone są na wysokości około 1100 m n.p.m., poniżej Przełęczy Karkonoskiej. Potok płynie dość stromo na południowy zachód, do Doliny Białej Łaby, jednej z najładniejszych dolin w Karkonoszach. Wpada do Białej Łaby w jej dolnym biegu, ok. 2 km przed jej połączeniem z Łabą.

</doc>
<doc id="2448782" url="https://pl.wikipedia.org/wiki?curid=2448782" title="Port lotniczy Saga">
Port lotniczy Saga

 – port lotniczy w mieście Saga, w prefekturze Saga, w Japonii.
Lotnisko znajduje się na południu prefektury Saga. Od 2016 roku posiada oficjalną nazwę Kyushu Saga International Airport ze względu na połączenia do miast azjatyckich: Szanghaju, Xi’anu, Tajpej, Seulu.
Loty krajowe są obsługiwane do/z lotniskami Haneda i Narita w Tokio. Lot z Tokio do Saga trwa około 90 minut.

</doc>
<doc id="2448783" url="https://pl.wikipedia.org/wiki?curid=2448783" title="São Martinho (Rio Grande do Sul)">
São Martinho (Rio Grande do Sul)

São Martinho – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Três Passos.

</doc>
<doc id="2448784" url="https://pl.wikipedia.org/wiki?curid=2448784" title="Sede Nova">
Sede Nova

Sede Nova – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Três Passos.

</doc>
<doc id="2448785" url="https://pl.wikipedia.org/wiki?curid=2448785" title="Diračka">
Diračka

Diračka – potok górski w Sudetach Zachodnch, w Karkonoszach, w Czechach, w kraju hradeckim.
Górski potok o długości około 2,6 km, należący do zlewiska Morza Północnego, prawy dopływ Białej Łaby (czes. "Bílé Labe"). Źródła potoku położone są na wysokości około 1155 m n.p.m., na południowo-wschodnich zboczach Śląskich Kamieni, pomiędzy schroniskiem Petrova bouda a Przełęczą Dołek. Potok płynie dość stromo na południe z niewielkim odchyleniem ku zachodowi, do Doliny Białej Łaby, jednej z najładniejszych dolin w Karkonoszach. W dolnym biegu łączy się z Červeným potokiem i razem uchodzą do Białej Łaby w jej dolnym biegu, ok. 0,5 km przed jej połączeniem z Łabą.

</doc>
<doc id="2448786" url="https://pl.wikipedia.org/wiki?curid=2448786" title="Tenente Portela">
Tenente Portela

Tenente Portela – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Três Passos.

</doc>
<doc id="2448788" url="https://pl.wikipedia.org/wiki?curid=2448788" title="Tiradentes do Sul">
Tiradentes do Sul

Tiradentes do Sul – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Três Passos.

</doc>
<doc id="2448789" url="https://pl.wikipedia.org/wiki?curid=2448789" title="Santiago Gómez Sierra">
Santiago Gómez Sierra

Santiago Gómez Sierra (ur. 24 listopada 1957 w Madridejos) – hiszpański duchowny katolicki, biskup Huelvy od 2020.
Życiorys.
Prezbiterat.
Święcenia kapłańskie otrzymał 18 września 1982 i został inkardynowany do diecezji Kordoby. Pracował głównie jako duszpasterz parafialny, jednocześnie pełniąc funkcje m.in. wykładowcy i wicerektora seminarium, wikariusza generalnego i kanclerza kurii.
Episkopat.
18 grudnia 2010 papież Benedykt XVI mianował go biskupem pomocniczym archidiecezji Sewilli, ze stolicą tytularną "Vergi". Sakry biskupiej udzielił mu 26 lutego 2011 arcybiskup Juan José Asenjo Pelegrina.
15 czerwca 2020 roku został mianowany przez papieża Franciszka biskupem diecezji Huelva. 

</doc>
<doc id="2448791" url="https://pl.wikipedia.org/wiki?curid=2448791" title="Danny Tiatto">
Danny Tiatto

Daniele Amadeo "Danny" Tiatto (ur. 22 maja 1973 w Werribee) – australijski piłkarz występujący na pozycji pomocnika. Zawodnik klubu St Albans Saints.
Kariera klubowa.
Tiatto seniorską karierę rozpoczął w 1992 roku w zespole Bulleen Zebras z lokalnej ligi Victoria Premier League. W 1994 roku przeszedł do Melbourne Knights z National Soccer League. W latach 1995-1996 dwukrotnie zdobył z nim mistrzostwo NSL, a w 1995 roku także Puchar NSL.
W 1996 roku Tiatto trafił do włoskiej Salernitany z Serie B. Po roku odszedł do szwajcarskiego FC Baden z Challenge League (II liga). Pod koniec 1997 roku został wypożyczony do angielskiego Stoke City z Division One. Zadebiutował tam 29 listopada 1997 roku w przegranym 1:2 pojedynku z Reading. W Stoke grał do końca sezonu 1997/1998.
W 1998 roku Tiatto podpisał kontrakt z Manchesterem City z Division Two. W 1999 roku awansował z nim do Division One, a w 2000 roku do Premier League. W tych rozgrywkach zadebiutował 19 sierpnia 2000 roku w przegranym 0:4 spotkaniu z Charltonem Athletic. 23 października 2000 roku w wygranym 2:0 pojedynku z Southamptonem strzelił pierwszego gola w Premier League. W 2001 roku spadł z zespołem do Division One, ale w 2002 wrócił z nim do Premier League. W Manchesterze Tiatto grał jeszcze przez 2 lata.
W 2004 roku odszedł do Leicester City z Championship. Spędził tam 3 lata, a w 2007 roku wrócił do Australii. Został tam graczem klubu Queensland Roar z A-League. W 2009 roku Queensland Roar zmienił nazwę na Brisbane Roar. W zespole tym Tiatto występował jeszcze rok.
W 2010 roku przeszedł do Melbourne Knights z Victoria Premier League, a w 2011 roku przeniósł się do innej drużyny tej ligi, St Albans Saints.
Kariera reprezentacyjna.
W reprezentacji Australii Tiatto zadebiutował 8 lutego 1995 roku w zremisowanym 0:0 towarzyskim meczu z Kolumbią. W 1996 roku wygrał z zespołem Puchar Narodów Oceanii. 19 czerwca 2000 roku w wygranym 17:0 pojedynku Pucharu Narodów Oceanii z Wyspami Cooka strzelił jedynego gola w drużynie narodowej. Na tamtym turnieju, wygranym przez Australię, zagrał łącznie w 3 meczach.
W latach 1995–2005 w drużynie narodowej Tiatto rozegrał 23 spotkania i zdobył 1 bramkę.

</doc>
<doc id="2448793" url="https://pl.wikipedia.org/wiki?curid=2448793" title="Červený potok (dopływ Białej Łaby)">
Červený potok (dopływ Białej Łaby)

Červený potok – potok górski w Sudetach Zachodnich, w Karkonoszach, w Czechach, w kraju hradeckim.
Górski potok o długości około 3,2 km, należący do zlewiska Morza Północnego, prawy dopływ Białej Łaby (czes. "Bílé Labe"). Źródła potoku położone są na wysokości około 1125 m n.p.m., na południowo-wschodnich zboczach Ptačí kámena, w masywie Śląskich Kamieni. Potok płynie dość stromo na południe z niewielkim odchyleniem ku wschodowi, do Doliny Białej Łaby, jednej z najładniejszych dolin w Karkonoszach. W dolnym biegu łączy się z Diračką i razem uchodzą do Białej Łaby w jej dolnym biegu, ok. 0,5 km przed jej połączeniem z Łabą.

</doc>
<doc id="2448795" url="https://pl.wikipedia.org/wiki?curid=2448795" title="Enrico Masseroni">
Enrico Masseroni

Enrico Masseroni (ur. 20 lutego 1939 w Borgomanero, zm. 30 września 2019 w Moncrivello) – włoski duchowny katolicki, arcybiskup Vercelli w latach 1996–2014.
Święcenia kapłańskie otrzymał 29 czerwca 1963.
3 października 1987 papież Jan Paweł II mianował go ordynariuszem diecezji Mondovi. Sakry biskupiej udzielił mu 8 grudnia 1987 bp Aldo Del Monte.
10 lutego 1996 został mianowany arcybiskupem Vercelli.
27 lutego 2014 papież Franciszek przyjął jego rezygnację z urzędu złożoną ze względu na wiek.

</doc>
<doc id="2448797" url="https://pl.wikipedia.org/wiki?curid=2448797" title="Três Passos">
Três Passos

Três Passos – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Três Passos.

</doc>
<doc id="2448800" url="https://pl.wikipedia.org/wiki?curid=2448800" title="Vista Gaúcha">
Vista Gaúcha

Vista Gaúcha – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Três Passos.

</doc>
<doc id="2448802" url="https://pl.wikipedia.org/wiki?curid=2448802" title="Barracão">
Barracão

Barracão – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Sananduva.

</doc>
<doc id="2448803" url="https://pl.wikipedia.org/wiki?curid=2448803" title="Gabriele Mana">
Gabriele Mana

Gabriele Mana (ur. 4 marca 1943 w Marene) – włoski duchowny katolicki, biskup Bielli w latach 2001–2018.
Życiorys.
Święcenia kapłańskie otrzymał 25 czerwca 1967 i został inkardynowany do archidiecezji turyńskiej. Pracował duszpastersko w kilku parafiach archidiecezji, pełnił także funkcję ojca duchownego w turyńskim seminarium.
13 lipca 2001 papież Jan Paweł II mianował go ordynariuszem diecezji Biella. Sakry biskupiej udzielił mu 1 września 2001 kard. Severino Poletto.
27 lipca 2018 papież przyjął jego rezygnację z pełnionego urzędu.

</doc>
<doc id="2448804" url="https://pl.wikipedia.org/wiki?curid=2448804" title="Cacique Doble">
Cacique Doble

Cacique Doble – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Sananduva.

</doc>
<doc id="2448805" url="https://pl.wikipedia.org/wiki?curid=2448805" title="La Cretina Commedia">
La Cretina Commedia

La Cretina Commedia – czwarty studyjny album włoskiej formacji ska-punk-folkowej Talco, wydany 20 sierpnia 2010 roku przez wytwórnię Destiny Records. Album promował teledysk do utworu "La Parabola Dei Battagghi". Na płycie znalazł się również utwór "Perdutto Maggio", opisujący pogrzeb Peppino Impastato, włoskiego aktywisty, zamordowanego przez mafię w 1978 roku.

</doc>
<doc id="2448806" url="https://pl.wikipedia.org/wiki?curid=2448806" title="Melbourne Heart">
Melbourne Heart



</doc>
<doc id="2448808" url="https://pl.wikipedia.org/wiki?curid=2448808" title="Ibiaçá">
Ibiaçá

Ibiaçá – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Sananduva.

</doc>
<doc id="2448810" url="https://pl.wikipedia.org/wiki?curid=2448810" title="Machadinho">
Machadinho

Machadinho – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Sananduva.

</doc>
<doc id="2448811" url="https://pl.wikipedia.org/wiki?curid=2448811" title="Zhang Yan (cesarzowa)">
Zhang Yan (cesarzowa)

Zhang Yan () (zm. 163 p.n.e.) – znana oficjalnie jako cesarzowa Xiaohui (孝惠皇后), cesarzowa dynastii Han, żona cesarza Huidi.
Była córką księżniczki Yuan z Lu (jedynej córki Liu Banga, cesarza Gaozu i jego żony, cesarzowej Lü Zhi) i księcia Zhao, Zhang Ao (张敖); jej data narodzin jest nieznana. Jej ojciec został w 198 p.n.e. zamieszany w spisek przywódców Zhao przeciw cesarzowi Gaozu, aczkolwiek odmawiał udziału w konspiracji. Spisek miał być sprowokowany arogancją, jaką okazywał cesarz podczas wizyty w Zhao, mimo tego, że zięć podejmował go z należnymi honorami. Gdy niewinność księcia Zhao została udowodniona, został zwolniony z więzienia, jednak cesarz zdegradował go do stopnia markiza Xuanping.
W 195 r.p.n.e. na tron wstąpił Liu Ying, cesarz Huidi, brat księżniczki Yuan i wuj Zhang Yan. Nowy cesarz był młody i zastraszony przez matkę, cesarzową-wdowę Lü, która dążyła do koncentracji władzy usuwając innych synów Liu Banga i awansując członków swojego klanu Lü. Cesarzowa-wdowa zdecydowała, że cicha i podporządkowująca się wnuczka będzie odpowiednią kandydatką na żonę dla cesarza, a ścisłe powiązania rodzinne umocnią jej (Lü) władzę i doprowadziła do ich małżeństwa w 191 r. Aczkolwiek nie istniały formalne zakazy małżeństw między wujami a siostrzenicami, związek taki był bliski kazirodztwu, nikt jednak nie odważył się sprzeciwić potężnej cesarzowej-wdowie.
Brak wiadomości o małżeństwie Huidi i Zhang Yan, poza tym, że było bezdzietne. Kronika dynastii Han podaje, że cesarzowa adoptowała dzieci cesarza i dam pałacowych. Według późniejszych kronik, matka adoptowanego syna została zgładzona na polecenie Zhang Yan, którą skłoniła do tego Lü Zhi.
Kiedy cesarz Hui zmarł, jeden z synów adoptowanych przez cesarzową, Liu Gong, został koronowany na cesarza. Faktyczną władzę sprawowała jednak cesarzowa-wdowa Lü, a Zhang Yan nie brała udziału w polityce. W 184 p.n.e. młody cesarz dowiedział się, że nie jest synem Zhang Yan, a jego matka została na jej polecenie stracona, miał zagrozić odwetem za śmierć swojej matki. By uniknąć potencjalnego konfliktu na dworze, Lü Zhi usunęła go z tronu i potajemnie zamordowała, a na tronie osadziła także nieletniego Liu Honga, innego syna cesarza Huidi, również adoptowanego przez cesarzową Zhang.
Po śmierci Lü Zhi, pozostali synowie Liu Banga wystąpili przeciwko klanowi Lü i zniszczyli go, a następnym cesarzem został Liu Heng. Cesarzowa-wdowa Zhang, blisko (choć nie z własnej woli) związana z Lü Zhi, nie została zgładzona, lecz odesłana do północnego pałacu, gdzie przeżyła następnych 16 lat, aż do śmierci w 163 p.n.e.; brak jest danych na temat ostatniego okresu jej życia.

</doc>
<doc id="2448812" url="https://pl.wikipedia.org/wiki?curid=2448812" title="Alceste Catella">
Alceste Catella

Alceste Catella (ur. 5 maja 1942 w Tavigliano) – włoski duchowny katolicki, biskup Casale Monferrato w latach 2008-2017.
Życiorys.
Święcenia kapłańskie otrzymał 26 czerwca 1966 i został inkardynowany do diecezji Biella. Był m.in. wykładowcą diecezjalnego seminarium oraz wydziału teologicznego w Mediolanie, dyrektorem instytutu liturgiczno-duszpasterskiego, rektorem sanktuariów w Rialmosso i w Oropa, a także wikariuszem generalnym diecezji.
15 maja 2008 papież Benedykt XVI mianował go ordynariuszem diecezji Casale Monferrato. Sakry biskupiej udzielił mu 29 czerwca 2008 kardynał Severino Poletto.
31 lipca 2017 przeszedł na emeryturę.

</doc>
<doc id="2448813" url="https://pl.wikipedia.org/wiki?curid=2448813" title="Combat Circus">
Combat Circus

Combat Circus – drugi album studyjny włoskiej formacji ska-folk-punkowej Talco wydany przez wytwórnie Mad Butcher Records w 2006 roku. Krążek rozsławiony został głównie za sprawą dwóch zawartych na nim piosenek: "Bella Ciao", czyli brawurowej wersji słynnej pieśni antyfaszystowskiej z okresu II wojny światowej oraz "Tortuga", utworowi otwierającemu płytę. "Combat Circus" był również pierwszym albumem Talco, w którym tak wyraźnie słyszalne były wpływy twórczości Manu Chao oraz muzyki folkowej Włoch i Hiszpanii. 

</doc>
<doc id="2448814" url="https://pl.wikipedia.org/wiki?curid=2448814" title="Renato Corti">
Renato Corti

Renato Corti (ur. 1 marca 1936 w Galbiate, zm. 12 maja 2020 w Rho) – włoski duchowny katolicki, biskup pomocniczy Mediolanu w latach 1981–1990, biskup Novary w latach 1990–2011, kardynał od 2016.
Życiorys.
Święcenia kapłańskie otrzymał 28 czerwca 1959.
Episkopat.
30 kwietnia 1981 papież Jan Paweł II mianował go biskupem pomocniczym archidiecezji mediolańskiej, ze stolicą tytularną "Zallata". Sakry biskupiej udzielił mu 6 czerwca 1981 ówczesny arcybiskup Mediolanu - kard. Carlo Maria Martini.
19 grudnia 1990 został mianowany biskupem ordynariuszem diecezji Novara.
24 listopada 2011 papież Benedykt XVI przyjął jego rezygnację z urzędu ordynariusza, złożoną ze względu na wiek.
9 października 2016 ogłoszono jego nominację kardynalską. Kreowany kardynałem prezbiterem San Giovanni a Porta Latina 19 listopada 2016. Z racji ukończenia 80. roku życia przed kreacją, nie miał uprawnień elektorskich.
Zmarł 12 maja 2020 w klasztorze w Rho koło Mediolanu.

</doc>
<doc id="2448817" url="https://pl.wikipedia.org/wiki?curid=2448817" title="Chińska Republika Ludowa na Letnich Igrzyskach Olimpijskich 1992">
Chińska Republika Ludowa na Letnich Igrzyskach Olimpijskich 1992

Chińską Republikę Ludową na Letnich Igrzyskach Olimpijskich 1992 reprezentowało 244 sportowców, którzy zdobyli 54 medale, w tym 16 złotych.

</doc>
<doc id="2448819" url="https://pl.wikipedia.org/wiki?curid=2448819" title="Dean Heffernan">
Dean Heffernan

Dean James Heffernan (ur. 19 maja 1980 w Sydney) – australijski piłkarz występujący na pozycji obrońcy. Zawodnik klubu Liaoning Whowin.
Kariera klubowa.
Heffernan seniorską karierę rozpoczął w 2000 roku w amatorskim zespole St George Saints. W 2001 roku przeszedł do Sutherland Shire Sharks. Następnie grał w zespołach National Soccer League, Wollongong Wolves oraz Sydney United. W 2004 roku wyjechał do Malezji, by grać w tamtejszym Selangor MPPJ. W tym samym roku zdobył z nim mistrzostwo Malezji, Puchar Malezji oraz Superpuchar Malezji.
W 2004 roku Heffernan wrócił do Australii, gdzie ponownie został graczem drużyny Sutherland Shire Sharks. Potem był graczem ekipy Marconi Stallions, a w połowie 2005 roku trafił do Central Coast Mariners. W A-League zadebiutował 26 sierpnia 2005 roku w wygranym 1:0 pojedynku z Perth Glory. 30 września 2005 roku w przegranym 1:2 spotkaniu z Melbourne Victory strzelił pierwszego gola w A-League. Sezon 2006/2007 spędził na wypożyczeniu w niemieckim 1. FC Nürnberg, jednak nie rozegrał tam żadnego spotkania. W Perth grał do końca 2009 roku.
Na początku 2010 roku Heffernan podpisał kontrakt z angielskim Huddersfield Town z League One. Spędził tam pół roku. W połowie 2010 roku odszedł do australijskiego Melbourne Heart (A-League). W 2011 roku przeszedł do Perth Glory (A-League), z którego został wypożyczony do chińskiego Liaoning Whowin. Klub ten w sierpniu 2011 roku wykupił Heffernana z Perth.
Kariera reprezentacyjna.
W reprezentacji Australii Heffernan zadebiutował 28 stycznia 2009 roku w zremisowanym 0:0 meczu eliminacji Pucharu Azji 2011 z Indonezją. 6 stycznia 2010 roku w zremisowanym 2:2 pojedynku eliminacji tych samych rozgrywek, z Kuwejtem, strzelił pierwszego gola w drużynie narodowej.

</doc>
<doc id="2448822" url="https://pl.wikipedia.org/wiki?curid=2448822" title="Pierwszy rząd Poula Nyrupa Rasmussena">
Pierwszy rząd Poula Nyrupa Rasmussena

Pierwszy rząd Poula Nyrupa Rasmussena – rząd Królestwa Danii istniejący od 25 stycznia 1993 do 27 września 1994. W skład rządu weszli przedstawiciele Socialdemokraterne (S), socjalliberalnej Radykalnej Lewicy (RV). Centrum-Demokraterne (CD) oraz chadeckiej partii Kristeligt Folkeparti (KF). Gabinet powstał po tym, gdy do dymisji podał się konserwatywny premier Poul Schlüter. Po wyborach w 1994 został zastąpiony przez drugi rząd tego samego premiera.

</doc>
<doc id="2448824" url="https://pl.wikipedia.org/wiki?curid=2448824" title="Noga pelikana">
Noga pelikana

Noga pelikana ("Aporrhais pespelecanis") – gatunek jadalnego, niezbyt dużego ślimaka z rodziny Aporrhaidae, zamieszkującego morza pełnosłone wokół Europy. 
Jego muszla kształtem przypomina muszle szponiatek, z którymi należąc do nadrodziny Stromboidea jest dość blisko spokrewniony. Jest ona mało kolorowa, czasem jasnobrązowa z białym wnętrzem. Załamane zwoje ze spiralnymi rowkami na skrętce, ozdobione są wypukłymi, wzdłużnymi rzędami guzów lub spiralnymi żebrami powyżej dobrze zaznaczonego szwu. U młodych osobników muszla ma kształt stożka o dużej wysokości i małej szerokości. Okazy dorosłe rozbudowują zewnętrzną krawędź jej otworu w charakterystyczną szeroką płytkę z palczastymi wyrostkami w liczbie od 2 do przynajmniej 4. Przypomina ona nogę ptaka wodnego o rozstawionych palcach, spiętych błoną pławną – stąd nazwa ślimaka. Gatunek mułożerny – żywi się detrytusem. Muszla rośnie do 5 cm wysokości.
Zasięg występowania tego gatunku obejmuje Morze Śródziemne i Czarne (głównie w rejonie wylotu Bosforu), Morze Północne oraz europejskie wody przybrzeżne Atlantyku. Żyje na dnie piaszczystym lub mulistym na głębokości do 10 m, najczęściej całkowicie w nim zagrzebana.

</doc>
<doc id="2448828" url="https://pl.wikipedia.org/wiki?curid=2448828" title="Stadion im. Atatürka w Eskişehirze">
Stadion im. Atatürka w Eskişehirze

Stadion im. Atatürka w Eskişehirze (tur. "Eskişehir Atatürk Stadyumu") – nieistniejący już wielofunkcyjny stadion w Eskişehirze, w Turcji. Istniał w latach 1953–2018. Mógł pomieścić 18 608 widzów. Swoje spotkania rozgrywali na nim piłkarze klubu Eskişehirspor. W 2016 roku zespół ten przeniósł się jednak na nowy stadion, wybudowany w zachodniej części miasta. W 2018 roku stary obiekt został rozebrany, w jego miejscu następnie powstał park, otwarty pod koniec 2020 roku.

</doc>
<doc id="2448829" url="https://pl.wikipedia.org/wiki?curid=2448829" title="Mario Oliveri">
Mario Oliveri

Mario Oliveri (ur. 22 stycznia 1944 w Campo Ligure) – włoski duchowny katolicki, biskup Albenga-Imperia w latach 1990-2016.
Święcenia kapłańskie otrzymał 29 czerwca 1968. W 1968 rozpoczął przygotowanie do służby dyplomatycznej na Papieskiej Akademii Kościelnej. W latach 1975-1978 pracował w Sekretariacie Stanu Stolicy Apostolskiej.
6 października 1990 papież Jan Paweł II mianował go ordynariuszem diecezji Albenga-Imperia. Sakry biskupiej udzielił mu 4 listopada 1990 kardynał Giovanni Canestri.
1 września 2016 papież przyjął jego rezygnację z kierowania diecezją.

</doc>
<doc id="2448831" url="https://pl.wikipedia.org/wiki?curid=2448831" title="Chińska Republika Ludowa na Zimowych Igrzyskach Olimpijskich 1998">
Chińska Republika Ludowa na Zimowych Igrzyskach Olimpijskich 1998

Chińską Republikę Ludową na Zimowych Igrzyskach Olimpijskich 1998 reprezentowało 57 zawodników – 15 mężczyzn i 42 kobiety. Zdobyli oni łącznie osiem medali (6 srebrnych i 2 brązowe), z czego najwięcej wywalczyła zawodniczka short tracku – Yang Yang. Najmłodszą reprezentantką była Song Li, która w dniu rozpoczęcia igrzysk miała niespełna siedemnaście lat, a najstarszą – Xue Ruihong, mająca prawie 30 lat.
Skład kadry.
Biathlon.
Kobiety
Biegi narciarskie.
Mężczyźni
Kobiety
Hokej na lodzie.
Turniej kobiet.
Reprezentacja kobiet
Runda kwalifikacyjna.
Wyniki
Łyżwiarstwo szybkie.
Mężczyźni
Kobiety
Narciarstwo dowolne.
Mężczyźni
Kobiety
Short track.
Mężczyźni
Kobiety

</doc>
<doc id="2448834" url="https://pl.wikipedia.org/wiki?curid=2448834" title="Andrew Mwesigwa">
Andrew Mwesigwa

Andrew Mwesigwa (ur. 24 kwietnia 1984) – piłkarz ugandyjski grający na pozycji obrońcy. Od 2016 roku jest piłkarzem klubu Sài Gòn FC.
Kariera klubowa.
Karierę piłkarską Mwesigwa rozpoczął w klubie Villa SC. W 2002 roku awansował do kadry pierwszego zespołu i wtedy też zadebiutował w jego barwach w ugandyjskiej Super League. W latach 2002–2004 trzykrotnie z rzędu wywalczył z Villą mistrzostwo Ugandy. W 2002 roku zdobył też Puchar Ugandy, a w latach 2003 i 2005 wygrał CECAFA Clubs Cup.
W 2006 roku Mwesigwa wyjechał do Islandii i został piłkarzem tamtejszego klubu Vestmannaeyja. W 2006 roku spadł z nim do 1. deild (poziom drugiej ligi), a w 2009 roku ponownie grał w Úrvalsdeild (poziom pierwszej ligi). W 2010 roku występował w Chinach, w Chongqing Lifan.
W 2011 roku Mwesigwa został zawodnikiem kazachskiego klubu Ordabasy Szymkent. Zadebiutował w nim 6 marca 2011 w wygranym 1:0 domowym meczu z Tobyłem Kostanaj. W 2015 grał w Yenicami Ağdelen, a w 2016 został zawodnikiem Sài Gòn FC.
Kariera reprezentacyjna.
W reprezentacji Ugandy Mwesigwa zadebiutował w 2003 roku. Od czasu debiutu jest podstawowym zawodnikiem kadry narodowej.

</doc>
<doc id="2448835" url="https://pl.wikipedia.org/wiki?curid=2448835" title="Zakłócenie (elektroenergetyka)">
Zakłócenie (elektroenergetyka)

Zakłócenie (ang. "power system fault") – powstanie warunków utrudniających lub uniemożliwiających normalną pracę układu elektroenergetycznego. Zakłócenia można podzielić na: 
Zaburzenia.
Zaburzenia uniemożliwiają pracę systemu elektroenergetycznego (SEE) lub jego elementów. Zaburzenia powinny być eliminowane samoczynnie w odpowiednim, zwykle krótkim czasie. Do najczęściej występujących zaburzeń należą zwarcia i praca niepełnofazowa. W sieciach elektroenergetycznych mogą się również pojawić zaburzenia bardziej skomplikowane, na przykład zwarcie jednofazowe doziemne z jednoczesną przerwą w fazie doziemionej. Zaburzenie takie występuje, gdy zerwany przewód linii napowietrznej opadnie na ziemię lub zetknie się z uziemioną konstrukcją wsporczą. Do zaburzeń można zaliczyć również likwidujące się samorzutnie kołysania mocy.
Zagrożenia.
Zagrożenia to takie zakłócenia, przy których normalna praca systemu elektroenergetycznego lub jego elementów jest dopuszczona przez pewien czas, przed upływem którego powinna być usunięta przyczyna powodująca zagrożenie. Powinny one być sygnalizowane i, w przypadku nadmiernego ich przedłużania się, również eliminowane (jak zaburzenia).
Najczęściej spotykanym zagrożeniem w pracy SEE lub któregokolwiek z jego elementów jest przeciążenie cieplne, które może być spowodowane przez nadmierny wzrost prądu płynącego w częściach wiodących prąd (np. uzwojeniach prądowych maszyn elektrycznych lub transformatorów, przewodów fazowych linii kablowych lub napowietrznych) lub przez pogorszenie warunków chłodzenia tych części.
Innym zagrożeniem w pracy SEE jest przeciążenie mocą czynną generatorów synchronicznych lub linii przesyłowych, spowodowane powstaniem deficytu mocy czynnej w systemie elektroenergetycznym lub jego części.
Do innych zagrożeń w pracy SEE należą między innymi:

</doc>
<doc id="2448836" url="https://pl.wikipedia.org/wiki?curid=2448836" title="Tutti Assolti">
Tutti Assolti

Tutti Assolti – debiutancki album włoskiej grupy ska-folk-punkowej Talco, który wydany został w 2004 roku nakładem wytwórni Mad Butcher Records. Utwory zawarte na płycie utrzymane są w klimacie szybkiego ska z domieszką ostrych punkowych gitar i melodyjną grą sekcji dętej.

</doc>
<doc id="2448837" url="https://pl.wikipedia.org/wiki?curid=2448837" title="Mazel Tov (album)">
Mazel Tov (album)

Mazel Tov – trzeci album studyjny włoskiego zespołu ska-punkowego Talco. Wydany został 25 kwietnia 2008 roku, a promował go maxi-singel "St. Pauli", którego utwór tytułowy stał się oficjalnym hymnem niemieckiej drużyny piłkarskiej FC St. Pauli Hamburg.

</doc>
<doc id="2448838" url="https://pl.wikipedia.org/wiki?curid=2448838" title="Alberto Tanasini">
Alberto Tanasini

Alberto Tanasini (ur. 6 sierpnia 1945 w Rawennie) – włoski duchowny katolicki, biskup Chiavari w latach 2004–2021.
Życiorys.
Święcenia kapłańskie otrzymał 1 marca 1969 z rąk kardynała Giuseppe Siriego i został inkardynowany do archidiecezji Genui. Po studiach w Rzymie został wykładowcą genueńskiego seminarium. W 1984 rozpoczął pracę w kurii archidiecezjalnej, gdzie pełnił funkcje m.in. kanclerza, diecezjalnego konsultora stowarzyszenia prawników kościelnych, wikariusza biskupiego ds. rodzin i duszpasterstwa chorych oraz prowikariusza generalnego archidiecezji.
Episkopat.
6 lipca 1996 papież Jan Paweł II mianował go biskupem pomocniczym archidiecezji Genui, ze stolicą tytularną "Suelli". Sakry biskupiej udzielił mu 14 września 1996 ówczesny arcybiskup Genui - kardynał Dionigi Tettamanzi.
20 marca 2004 został biskupem ordynariuszem diecezji Chiavari. 10 kwietnia 2021 papież Franciszek przyjął jego rezygnację z pełnionego urzędu, złożóną ze względu na wiek.

</doc>
<doc id="2448843" url="https://pl.wikipedia.org/wiki?curid=2448843" title="Nikołaj Osianin">
Nikołaj Osianin

Nikołaj Wiktorowicz Osianin, ros. Николай Викторович Осянин (ur. 12 grudnia 1941 we wsi Sobolewskoje, Tatarska ASRR, Rosyjska FSRR, ZSRR, zm. 21 marca 2022) – rosyjski piłkarz, grający na pozycji obrońcy, a wcześniej pomocnika i napastnika, reprezentant ZSRR, trener piłkarski.
Kariera piłkarska.
Kariera klubowa.
W 1959 rozpoczął karierę piłkarską w miejscowym klubie Iskra Kazań. W 1961 przeszedł do Krylji Sowietow Kujbyszew, skąd w 1966 roku przeniósł się do Spartaka Moskwa. Przez 9 lat gry w moskiewskim klubie (z przerwą w latach 1972-1973, kiedy to bronił barw Kajratu Ałma-Ata) występował najpierw na pozycji centralnego napastnika, a pod koniec kariery centralnego obrońcy, zaliczył 248 występów w najwyższej lidze radzieckiej, strzelając 50 goli, był kapitanem drużyny (1971). Po sezonie 1976 zakończył swoją karierę piłkarską.
Kariera reprezentacyjna.
4 grudnia 1965 zadebiutował w reprezentacji Związku Radzieckiego w meczu towarzyskim z Urugwajem wygranym 3:1, w którym strzelił swego pierwszego gola. Ogółem rozegrał 3 gry reprezentacyjne. W 1975 bronił barw olimpijskiej Sbornej w meczach kwalifikacyjnych.
Kariera trenerska.
Po zakończeniu kariery piłkarskiej rozpoczął pracę trenerską z dziećmi. W latach 1977-1989 pracował w Szkole Piłkarskiej Spartaka Moskwa.

</doc>
<doc id="2448846" url="https://pl.wikipedia.org/wiki?curid=2448846" title="Love Crisis">
Love Crisis

Love Crisis – pierwszy album studyjny Black Uhuru, jamajskiej grupy muzycznej wykonującej roots reggae. 
Płyta została wydana w roku 1977 przez londyńską wytwórnię Third World Records. Nagrania zarejestrował w słynnym studiu Harry'ego J Prince Jammy. On też nakładem swojego labelu Jammy's Records wydał krążek na Jamajce w roku 1981 (edycja ta jest nieco inaczej zmiksowana, wzbogacona o partie saksofonowe; ponadto różnią się kolejność i niektóre tytuły utworów). W tej wersji album doczekał się kilku reedycji pod zmienioną nazwą Black Sounds of Freedom, wydanych przez Greensleeves Records (LP, 1981 oraz CD, 1993), Shanachie Records (CD, 1990) oraz Artists Only! Records (CD, 1999). Natomiast w roku 2009 nakładem Greensleeves ukazała się wersja deluxe albumu, na dwóch płytach CD mieszcząca zarówno obydwie wersje krążka, jak również wydany oryginalnie w roku 1982 materiał "Uhuru in Dub" z utworami zdubowanymi przez Prince'a Jammy'ego.

</doc>
<doc id="2448847" url="https://pl.wikipedia.org/wiki?curid=2448847" title="Vittorio Lupi">
Vittorio Lupi

Vittorio Lupi (ur. 4 kwietnia 1941 w Ceriana) – włoski duchowny katolicki, biskup Savona-Noli w latach 2008-2016.
Życiorys.
Prezbiterat.
Święcenia kapłańskie otrzymał 30 maja 1964 i został inkardynowany do diecezji Ventimiglia. Po kilkuletnim stażu wikariuszowskim został wicerektorem diecezjalnego seminarium. W latach 1970-1990 ponownie pracował w duszpasterstwie parafialnym. W 1990 mianowany prowikariuszem, zaś rok później wikariuszem generalnym diecezji.
Episkopat.
30 listopada 2007 papież Benedykt XVI mianował go biskupem ordynariuszem diecezji Savona-Noli. Sakry biskupiej 27 stycznia 2008 udzielił mu kard. Angelo Bagnasco.
20 października 2016 przeszedł na emeryturę.

</doc>
<doc id="2448851" url="https://pl.wikipedia.org/wiki?curid=2448851" title="Wyblinka">
Wyblinka



</doc>
<doc id="2448855" url="https://pl.wikipedia.org/wiki?curid=2448855" title="Cmentarz wojenny nr 150 – Chojnik">
Cmentarz wojenny nr 150 – Chojnik

Cmentarz wojenny nr 150 – Chojnik – zabytkowy cmentarz z I wojny światowej znajdujący się we wsi Chojnik w powiecie tarnowskim, w gminie Gromnik. Jeden z ponad 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. W VI okręgu tarnowskim cmentarzy tych jest 63.
Opis cmentarza.
Cmentarz znajduje się bezpośrednio przy drodze nr 977 Grybów – Tarnów, na stoku wznoszącym się po jej północno-wschodniej stronie. Ma kształt prostokąta o powierzchni około 265 m². Jest dwupoziomowy, w środku ogrodzenia od strony drogi znajduje się metalowa bramka oraz schody na pierwszy poziom cmentarza. Obecnie schodki rozpoczynają się w rowie drogowym, a poziom współczesnej drogi jest na równi z pierwszym poziomem cmentarza. Otoczony jest z 4 stron ogrodzeniem. Na drugi poziom cmentarza prowadzą dwa ciągi schodów, przesunięte na obie strony względem osi cmentarza. Prowadzą one do pomnika – stylizowanego antycznego hełmu na solidnym kamiennym podeście, na którym znajduje się tablica z takiego samego kamienia, z jakiego wykonano rzeźbę hełmu z napisem „1914 – 1915”.
Nagrobki wykonano w formie betonowych steli o trapezowym przekroju. Zwieńczone są krzyżami, których jest kilka rodzajów:
Polegli.
Na cmentarzu pochowano 40 żołnierzy w 3 grobach zbiorowych oraz 26 pojedynczych, w tym:
Zidentyfikowano tylko jednego z nich – kaprala Jefima Aleksandra Kozeniuka z armii rosyjskiej. Żołnierze ci polegli w maju 1915 roku podczas wielkiej ofensywy sprzymierzonych wojsk austriacko-węgierskich i niemieckich zwanej bitwą pod Gorlicami. Była to zwycięska dla Austriaków i ich sojuszników ofensywa, po której wypędzili oni Rosjan daleko na wschód.
Losy cmentarza.
Po II wojnie światowej nie dbano o cmentarze z I wojny i ulegały one w naturalny sposób niszczeniu przez czynniki pogody i roślinność. Dopiero od lat 90. zaczęto je odnawiać. Cmentarz nr 150 poddany został kapitalnemu remontowi i w 2015 r. jest w bardzo dobrym stanie. Nie tylko uporządkowano teren, ale także odremontowano mury, pomniki, uzupełniono uszkodzone tabliczki z napisami, wykonano z tyłu za cmentarzem betonowe odwodnienie zapobiegające zalewaniu cmentarza przez wody po większych opadach. Ze względu na walory estetyczne i bliskości drogi cmentarz ten włączony został w sieć międzypowiatowych, a nawet międzynarodowych szlaków cmentarzy wojennych.

</doc>
<doc id="2448856" url="https://pl.wikipedia.org/wiki?curid=2448856" title="Black Sounds of Freedom">
Black Sounds of Freedom



</doc>
<doc id="2448857" url="https://pl.wikipedia.org/wiki?curid=2448857" title="Rozwój Polski Wschodniej">
Rozwój Polski Wschodniej



</doc>
<doc id="2448868" url="https://pl.wikipedia.org/wiki?curid=2448868" title="Eparchia czeboksarska">
Eparchia czeboksarska

Eparchia czeboksarska – jedna z eparchii Rosyjskiego Kościoła Prawosławnego, z siedzibą w Czeboksarach. Wchodzi w skład metropolii czuwaskiej. Funkcję katedry pełni sobór Wprowadzenia Matki Bożej do Świątyni w Czeboksarach. Eparchia dzieli się na 11 dekanatów i prowadzi siedem monasterów.
Samodzielna eparchia z siedzibą w Czeboksarach powstała w 1945. Wcześniej, od 1854, istniał wikariat czeboksarski eparchii kazańskiej, jednak siedzibą biskupów czeboksarskich pozostawał Kazań. W 2012 Święty Synod Rosyjskiego Kościoła Prawosławnego wydzielił z terytorium eparchii dwie nowe administratury: eparchię kanaską i eparchię ałatyrską.

</doc>
<doc id="2448869" url="https://pl.wikipedia.org/wiki?curid=2448869" title="Showcase (album)">
Showcase (album)

Showcase – drugi album studyjny Black Uhuru, jamajskiej grupy muzycznej wykonującej roots reggae.
Krótki opis.
Płyta została wydana w roku 1979 przez londyńską wytwórnię D-Roy Records, natomiast na Jamajce ukazała się rok później nakładem labelu Taxi Records należącego do grających z zespołem Lowella "Sly" Dunbara i Robbiego Shakespeara. Oni też zajęli się produkcją krążka. Nagrania zostały zarejestrowane w studiu Channel One w Kingston. Album doczekał się kilku reedycji pod trzema różnymi nazwami: taką jak w oryginale (Black Rose Records: LP, 1980), Black Uhuru (Virgin Records: LP, 1980 oraz CD, 1990) a także Guess Who's Coming To Dinner (Heartbeat Records: LP, 1983 oraz CD, 1987).

</doc>
<doc id="2448874" url="https://pl.wikipedia.org/wiki?curid=2448874" title="Matt Thompson">
Matt Thompson

Matthew Thompson (ur. 18 września 1982 w Sydney) – australijski piłkarz występujący na pozycji obrońcy. Zawodnik klubu Melbourne Heart.
Kariera klubowa.
Thompson seniorską karierę rozpoczął w 1999 roku w zespole Parramatta Power z National Soccer League. Przez 5 lat rozegrał tam 93 spotkania i zdobył 8 bramek. W 2004 roku odszedł do Macarthur Rams występującym w drugiej lidze stanu Nowa Południowa Walia. W 2005 roku przeszedł do Marconi Stallions z pierwszej ligi tego stanu.
W 2005 roku Thompson trafił do Newcastle United Jets z A-League. Zadebiutował tam 26 sierpnia 2005 roku w przegranym 0:1 pojedynku z Adelaide United. 18 września 2005 roku w wygranym 4:0 spotkaniu z New Zealand Knights strzelił pierwszego gola w A-League. W 2008 roku zdobył z zespołem mistrzostwo A-League.
W 2010 roku Thompson odszedł do Melbourne Heart, także występującego w A-League. Pierwszy ligowy mecz zaliczył tam 5 sierpnia 2010 roku przeciwko Central Coast Mariners (0:1).
Kariera reprezentacyjna.
W reprezentacji Australii Thompson zadebiutował 28 stycznia 2009 roku w zremisowanym 0:0 meczu eliminacji Pucharu Azji 2011 z Indonezją.

</doc>
<doc id="2448877" url="https://pl.wikipedia.org/wiki?curid=2448877" title="Region Peel (Australia)">
Region Peel (Australia)

Peel – jeden z dziewięciu i zarazem najmniejszy z regionów Australii Zachodniej, około 75 km na południe od Perth. 
Region zajmuje obszar 6 648 km2, a zamieszkiwało go w 2013 roku 124,463 co stanowiło około 5% populacji Australii Zachodniej. Około dwie trzecie zamieszkuje miasto Mandurah.
Pierwsza i nieudana próba kolonizacji tego terenu miała miejsce w 1829 roku pod kierunkiem brytyjczyka Thomasa Peela i jego nazwiskiem nazwano ten region.
Podział administracyjny.
Na region Peel składają się następujące jednostki samorządu lokalnego:

</doc>
<doc id="2448883" url="https://pl.wikipedia.org/wiki?curid=2448883" title="Lindsay Taylor">
Lindsay Taylor

Lindsay Corine Taylor (ur. 20 maja 1981 w Poway) – amerykańska koszykarka, występująca na pozycji środkowej.
Występowała także w polskich klubach Energa Katarzynki Toruń (2007–2008) i KSSSE AZS PWSZ Gorzów Wielkopolski (2008–2009). Druga pod względem wzrostu koszykarka w historii polskiej ligi (po Małgorzacie Dydek).
Kariera sportowa.
Koszykówkę rozpoczęła uprawiać w szkole średniej. Była zawodniczką szkolnej drużyny w Chandler (Arizona), a od 1999 występującej w NCAA UC Santa Barbara. Po ukończeniu college'u została wybrana w drafcie 2004 przez zespół Houston Comets, ale następnie odstąpiono ją drużynie Phoenix Mercury, gdzie w sezonie 2004 zagrała w pięciu spotkaniach. W sezonie 2006 wystąpiła w dwóch meczach przedsezonowych w barwach Seattle Storm, a po roku przerwy, w 2007 została zawodniczką Washington Mystics, w którym ostatecznie nie zagrała jednak w żadnym meczu.
Poza grą w WNBA, występowała bez większych sukcesów w tureckim Botasspor Adana (2005/2006, wiosna 2007), koreańskim Shinsegae Cool Cats (czerwiec-lipiec 2006), Lattes-Maurin Montpellier (jesień 2006), a w 2007 trafiła na dwa sezony do Polski. W pierwszym (2007/2008) grała w barwach Energi Katarzynki Toruń, w drugim (2008/2009) w KSSSE AZS PWSZ Gorzów. Z gorzowską drużyną sięgnęła po wicemistrzostwo Polski.
Po opuszczeniu Polski występowała we francuskim Nantes-Rezé (2009–2010, 2011) i chińskim Beijing Great Wall (2010–2011).
W reprezentacji Stanów Zjednoczonych zdobyła srebrny medal w Igrzyskach Panamerykańskich (2003).

</doc>
<doc id="2448888" url="https://pl.wikipedia.org/wiki?curid=2448888" title="Matthew Kemp">
Matthew Kemp

Matthew Allan Kemp (ur. 8 sierpnia 1980 w Canberze) – australijski piłkarz występujący na pozycji obrońcy. Zawodnik klubu Melbourne Victory.
Kariera klubowa.
Kemp seniorską karierę rozpoczął w 1999 roku w zespole Adelaide City z National Soccer League. Spędził tam rok. W 2000 roku trafił do włoskiego SPAL 1907 z Serie C1. Po roku wrócił jednak do Adelaide City, gdzie tym razem występował przez 2 lata. W 2003 roku przeszedł do Adelaide United, także występującego w NSL. Zadebiutował tam 17 października 2003 roku w wygranym 1:0 pojedynku z Brisbane Strikers. W 2004 roku, po rozwiązaniu NSL, rozpoczął z zespołem starty w A-League. W 2007 roku wywalczył z klubem wicemistrzostwo A-League.
W 2007 roku Kemp odszedł do Melbourne Victory, także występującego w A-League. Pierwszy ligowy mecz zaliczył tam 26 sierpnia 2007 roku przeciwko Wellington Phoenix (2:2). W 2009 roku wywalczył z zespołem mistrzostwo A-League, a w 2010 roku wicemistrzostwo tych rozgrywek.
Kariera reprezentacyjna.
W reprezentacji Australii Kemp zadebiutował 6 stycznia 2010 roku w zremisowanym 2:2 meczu eliminacji Pucharu Azji 2011 z Kuwejtem.

</doc>
<doc id="2448889" url="https://pl.wikipedia.org/wiki?curid=2448889" title="Marcowe pole">
Marcowe pole

Marcowe pole (łac. "campus martius") – w czasach państwa frankijskiego doroczne zgromadzenie wolnych Franków. W początkowym okresie zwoływane przez króla w marcu, zaś od 755 r. w maju (stąd inna, późniejsza nazwa tego zgromadzenia – pole majowe, łac. "campus maius"). Był to rodzaj wiecu, na którym:
Zmiana terminu wiecu na maj nastąpiła z polecenia Pepina Krótkiego i spowodowana była rosnącą liczbą oddziałów konnych w wojsku frankijskim, a co za tym idzie – koniecznością zapewnienia odpowiedniej ilości pożywienia (trawy) dla koni. Dlatego też zdarzało się, że w chłodniejszych latach zgromadzenia te miały miejsce nawet w czerwcu lub lipcu. Z powodu rozległości państwa dotyczyły w praktyce poszczególnych regionów. Zwyczaj ten zanikł w pierwszej połowie IX wieku.

</doc>
<doc id="2448890" url="https://pl.wikipedia.org/wiki?curid=2448890" title="Martino Canessa">
Martino Canessa

Martino Canessa (ur. 22 lipca 1938 w Genui) – włoski duchowny katolicki, biskup Tortony w latach 1996-2014.
Życiorys.
Święcenia kapłańskie otrzymał 29 czerwca 1962. 
Episkopat.
20 czerwca 1989 papież Jan Paweł II mianował go biskupem pomocniczym archidiecezji Genui, ze stolicą tytularną "Tigisi in Mauretania". Sakry biskupiej udzielił mu 9 lipca 1989 ówczesny arcybiskup Genui - kard. Giovanni Canestri.
2 lutego 1996 został biskupem ordynariuszem diecezji Tortona.
15 października 2014 papież Franciszek przyjął jego rezygnację z pełnionego urzędu złożoną ze względu na wiek.

</doc>
<doc id="2448891" url="https://pl.wikipedia.org/wiki?curid=2448891" title="Agnieszka z Meranu">
Agnieszka z Meranu



</doc>
<doc id="2448892" url="https://pl.wikipedia.org/wiki?curid=2448892" title="Shannon Cole">
Shannon Cole

Shannon Cole (ur. 4 sierpnia 1985 w Sydney) – australijski piłkarz występujący na pozycji obrońcy. Zawodnik klubu Sydney FC.
Kariera klubowa.
Cole seniorską karierę rozpoczął w 2004 roku w amatorskim zespole Dulwich Hill. W tym samym roku przeszedł do Rockdale City Suns, występującego w drugiej lidze stanu Nowa Południowa Walia. W 2005 roku przeszedł do Parramatty Eagles z pierwszej ligi tego stanu. W 2005 roku trafił do nowozelandzkiego Waitakere United z New Zealand Football Championship. W 2007 roku zdobył z zespołem mistrzostwo tych rozgrywek.
W 2007 roku Cole wrócił do Australii, gdzie został graczem klubu Sydney Olympic z pierwszej ligi Nowej Południowej Walii. W 2008 roku przeszedł do Sydney FC z A-League. Zadebiutował tam 16 sierpnia 2008 roku w zremisowanym 0:0 pojedynku z Melbourne Victory. 23 sierpnia 2008 roku w wygranym 3:2 spotkaniu z Central Coast Mariners strzelił pierwszego gola w A-League. W 2010 roku zdobył z zespołem mistrzostwo tych rozgrywek.
Kariera reprezentacyjna.
W reprezentacji Australii Cole zadebiutował 3 marca 2010 roku w wygranym 1:0 meczu eliminacji Pucharu Azji 2011 z Indonezją.

</doc>
<doc id="2448893" url="https://pl.wikipedia.org/wiki?curid=2448893" title="Lista portów lotniczych w Islandii">
Lista portów lotniczych w Islandii

Lista portów lotniczych w Islandii, podzielona pod względem lokalizacji.

</doc>
<doc id="2448894" url="https://pl.wikipedia.org/wiki?curid=2448894" title="Guimu">
Guimu

Guimu (), zwana też Guigu () – według niektórych legendarnych podań chińskich istota, która stworzyła świat.
Pierwsza informacja o Guimu pojawia się w pochodzącym z V wieku dziele "Objaśnienie rzeczy dziwnych" (述异记, "Shuyiji"), autorstwa Ren Fanga (任昉). Miała żyć na Górze Małego Szczęścia, wznoszącej się pośród wód Południowego Oceanu. Ma głowę tygrysa i smocze łapy. Zrodziła niebo i ziemię, a także wydawała codziennie na świat dziesięć demonów, które pożerała następnego dnia. 
Opowieść o Guimu, choć mało popularna, jest jedyną w mitologii chińskiej zawierającą motyw powstania świata poprzez jego zrodzenie. Sam Ren Fang wiązał podanie o Matce Demonów z regionem Cangwu w Guangxi.

</doc>
<doc id="2448896" url="https://pl.wikipedia.org/wiki?curid=2448896" title="Hisako">
Hisako

 – żeńskie imię japońskie. 

</doc>
<doc id="2448897" url="https://pl.wikipedia.org/wiki?curid=2448897" title="Wielka miłość">
Wielka miłość



</doc>
<doc id="2448900" url="https://pl.wikipedia.org/wiki?curid=2448900" title="Instytut Podstaw Informatyki Polskiej Akademii Nauk">
Instytut Podstaw Informatyki Polskiej Akademii Nauk

Instytut Podstaw Informatyki PAN (IPI PAN) – instytut naukowy Polskiej Akademii Nauk, który prowadzi badania podstawowe i aplikacyjne oraz kształci kadry naukowe w dziedzinach takich jak: informatyka teoretyczna, sztuczna inteligencja, lingwistyka komputerowa. Instytut mieści się w Warszawie przy ul. Jana Kazimierza 5.
Tematyka badawcza.
Obecnie prowadzone badania koncentrują się na następujących obszarach nauki:
Współpraca.
Instytut bierze udział w licznych projektach badawczych finansowanych ze środków europejskich (m.in. CESAR, ATLAS, NEKST) i krajowych (m.in. SYNAT, CORE, CLARIN-PL).
Kształcenie kadry naukowej.
Instytut w 2010-2015 IPI PAN brał udział w międzynarodowym programie doktoranckim International PhD Projects in Intelligent Computing.
W latach 2011-2015 IPI PAN w partnerstwie z Instytutem Badań Systemowych PAN i Instytutem Biocybernetyki i Inżynierii Biomedycznej PAN im. Macieja Nałęcza rozpoczął kształcenie w ramach Interdyscyplinarnych Studiów Doktoranckich "Technologie informacyjne: badania i ich interdyscyplinarne zastosowania".
W 2019 roku z inicjatywy 7 placówek Naukowych powstała Szkoła Doktorska Instytutów PAN Technologii Informacyjnych i Biomedycznych (TIB PAN). Jednostki prowadzące: Instytut Podstawowych Problemów Techniki PAN (koordynator Szkoły), Instytut Biocybernetyki i Inżynierii Biomedycznej im. M. Nałęcza PAN, Instytut Informatyki Teoretycznej i Stosowanej PAN, Instytut Badań Systemowych PAN, Instytut Podstaw Informatyki PAN, Instytut Medycyny Doświadczalnej i Klinicznej im. M. Mossakowskiego PAN oraz jednostka współpracująca Naukowa i Akademicka Sieć Komputerowa - Państwowy Instytut Badawczy. Założeniem Szkoły jest interdyscyplinarne kształcenie doktorantów w obszarze informatyki technicznej i telekomunikacji, inżynierii biomedycznej oraz nauk medycznych, obejmujące m.in. sztuczną inteligencję i cyberbezpieczeństwo oraz nauki obliczeniowe w biologii i medycynie.
Historia.
6 lipca 1961 utworzono placówkę naukową pod nazwą Centrum Obliczeniowe PAN (CO PAN), przekształconą 30 listopada 1976 w IPI PAN. Pierwszym dyrektorem IPI PAN został Zenon Szoda.

</doc>
<doc id="2448901" url="https://pl.wikipedia.org/wiki?curid=2448901" title="IPI PAN">
IPI PAN



</doc>
<doc id="2448902" url="https://pl.wikipedia.org/wiki?curid=2448902" title="Taisui">
Taisui

Taisui () – w ludowych wierzeniach chińskich niebiański minister czasu, bóg astrologii.
Utożsamiany z gwiazdą mającą być "przeciw-Jowiszem". Chińscy astronomowie dowodzili istnienia takiego ciała niebieskiego z faktu, że Jowisz porusza się wolniej niż Ziemia. Ponieważ sprawiało to wrażenie jego ruchu do tyłu, wymyślono planetę obrazującą hipotetyczny tor wędrówki planety do przodu. Dwanaście sfer nieba obieganych przez "przeciw-Jowisza" odpowiadało dwunastu miesiącom roku słonecznego (zob. ziemskie gałęzie). W świątyniach taoistycznych Taisui jest wobec tego często przedstawiany w otoczeniu 60 dostojników, uosabiających cykle astronomiczne (ich liczba wynika możliwych kombinacji ziemskich gałęzi i niebiańskich pni). W specjalnych almanachach podawano położenie "przeciw-Jowisza" na dany rok, gdyż wierzono, że w regionie przeciwległym do jego pojawienia się mają miejsce klęski żywiołowe.

</doc>
<doc id="2448903" url="https://pl.wikipedia.org/wiki?curid=2448903" title="Alberto Maria Careggio">
Alberto Maria Careggio

Alberto Maria Careggio (ur. 7 listopada 1937 w Mazzè) – włoski duchowny katolicki, biskup Ventimiglia-San Remo w latach 2004-2014.
Życiorys.
Święcenia kapłańskie otrzymał 26 czerwca 1966 i został inkardynowany do diecezji Aosty. Przez kilka lat pracował jako wikariusz w Aoście, zaś w 1970 został wicerektorem seminarium. W 1973 powrócił do duszpasterstwa parafialnego, zaś od 1982 pracował w kurii biskupiej. Był w niej m.in. kanclerzem oraz dyrektorem wydziału ds. komunikacji.
4 sierpnia 1995 papież Jan Paweł II mianował go ordynariuszem diecezji Chiavari. Sakry biskupiej udzielił mu 24 września 1995 kard. Dionigi Tettamanzi.
20 marca 2004 został mianowany biskupem ordynariuszem Ventimiglia-San Remo. Ingres odbył się 9 maja 2004.
25 stycznia 2014 papież Franciszek przyjął jego rezygnację z urzędu złożoną ze względu na wiek.

</doc>
<doc id="2448904" url="https://pl.wikipedia.org/wiki?curid=2448904" title="Tai Sui">
Tai Sui



</doc>
<doc id="2448907" url="https://pl.wikipedia.org/wiki?curid=2448907" title="Sonsbeck">
Sonsbeck

Sonsbeck – miejscowość i gmina w Niemczech, w kraju związkowym Nadrenia Północna-Westfalia, w rejencji Düsseldorf, w powiecie Wesel. Znajduje się ok. 20 km na zachód od miasta Wesel, ok. 25 km na południowy wschód od Kleve oraz ok. 8 km od zabytkowego miasta Xanten. Jest jedną z najbogatszych gmin w Nadrenii Północnej-Westfalii.

</doc>
<doc id="2448910" url="https://pl.wikipedia.org/wiki?curid=2448910" title="Triada Czystych">
Triada Czystych

Triada Czystych () – w taoizmie religijnym triada najwyższych bogów. Zamieszkują trzy pałace niebiańskie.
W skład triady wchodzą:

</doc>
<doc id="2448912" url="https://pl.wikipedia.org/wiki?curid=2448912" title="Cezary Kussyk">
Cezary Kussyk

Cezary Kussyk (ur. 29 kwietnia 1936 w Zagrodach) – polski aktor teatralny i filmowy.
Życiorys.
W 1959 roku ukończył studia na Wydziale Aktorskim PWSTiF w Łodzi. Występował w następujących teatrach:
Teatr telewizji.
Ma na koncie kilkanaście ról w spektaklach Teatru Telewizji. Wystąpił m.in. w roli Toma w spektaklu "Zabawa jak nigdy" (1973).

</doc>
<doc id="2448913" url="https://pl.wikipedia.org/wiki?curid=2448913" title="2. Fußball-Bundesliga (1975/1976)">
2. Fußball-Bundesliga (1975/1976)

Sezon 1975/76 2. Fußball-Bundesligi – 2. edycja rozgrywek niemieckiej 2. Fußball-Bundesligi w piłce nożnej.
Rozgrywki toczyły się w dwóch grupach: Nord (Północ) oraz Süd (Południe) i występowało w nich po 20 drużyn. Po zakończeniu sezonu mistrzowie grup awansowali bezpośrednio do Bundesligi, a wicemistrzowie grali w barażu o awans do Bundesligi. Cztery ostatnie drużyny z każdej grupy spadały do Amateurligi.
Nord (Północ).
Drużyny.
W 2. Bundeslidze w grupie Nord w sezonie 1975/76 występowało 20 drużyn.
Süd (Południe).
Drużyny.
W 2. Bundeslidze w grupie Süd w sezonie 1975/76 występowało 20 drużyn.
Tabela.
 * 1. FSV Mainz 05 nie otrzymał licencji na grę w 2. Bundeslidze 1976/77, dzięki czemu SSV Jahn Regensburg utrzymał się w 2. Bundeslidze.

</doc>
<doc id="2448915" url="https://pl.wikipedia.org/wiki?curid=2448915" title="Sanqing">
Sanqing



</doc>
<doc id="2448916" url="https://pl.wikipedia.org/wiki?curid=2448916" title="Sztuka bizantyjska">
Sztuka bizantyjska



</doc>
<doc id="2448930" url="https://pl.wikipedia.org/wiki?curid=2448930" title="South West (Australia)">
South West (Australia)

South West – jeden z dziewięciu regionów Australii Zachodniej zajmujący obszar 23 970 km2, zamieszkuje go około 123 000 osób.
Region swoją nazwę zawdzięcza położeniu w południowo zachodnim rogu stanu Australia Zachodnia.
Podział administracyjny.
Na region South West składają się następujące jednostki samorządu lokalnego:

</doc>
<doc id="2448932" url="https://pl.wikipedia.org/wiki?curid=2448932" title="Maurycy Woyde">
Maurycy Woyde



</doc>
<doc id="2448933" url="https://pl.wikipedia.org/wiki?curid=2448933" title="Achille Devéria">
Achille Devéria

Achille Devéria (ur. 6 lutego 1800 w Paryżu, zm. 23 grudnia 1857 tamże) – francuski malarz i grafik.
Był synem cywilnego pracownika Francuskiej Marynarki Wojennej, uczył się w Paryżu, jego nauczycielami byli Girodet Trioson i Louis Lafitte (1770–1828). Artysta zajmował się głównie litografią i akwarelą oraz rzadziej malarstwem olejnym.
Wykonał ponad 400 litograficznych portretów wybitnych postaci swojej epoki. Wśród portretowanych byli m.in. Alexandre Dumas, Prosper Mérimée, Walter Scott, Jacques-Louis David, Alfred de Musset, Honoré de Balzac, Théodore Géricault, Victor Hugo, Alphonse de Lamartine, Alfred de Vigny, Jane Stirling i Franz Liszt.
Devéria był także uznanym ilustratorem, wśród jego prac najczęściej wymieniane są ilustracje do "Fausta" Johanna Wolfganga von Goethego, "Don Kichota" Miguela de Cervantesa oraz utworów Jeana de La Fontaine’a, Charles’a Perraulta i Daniela Defoe. Sławę artyście przyniosły pornograficzne obrazki o libertyńskim przesłaniu.
Tworzył głównie akwarele. W 1849 roku został dyrektorem działu rycin Francuskiej Biblioteki Narodowej i asystentem kustosza departamentu egipskiego Luwru. W kolejnych latach uczył rysunku i litografii syna, Theodule’a Devérię, z którym od 1853 roku aż do śmierci pracował nad albumem rodzinnym, zamieszczając w nim portrety członków rodziny. Przed śmiercią Devéria przebywał w Egipcie, podróżował, wykonał rysunki i przepisywał teksty.
Liczne prace Achille’a Devérii znajdują się m.in. w Luwrze, Fine Arts Museums of San Francisco, J. Paul Getty Museum i Norton Simon Museum w Pasadenie.
Był bratem malarza historycznego Eugène’a Devérii.

</doc>
<doc id="2448935" url="https://pl.wikipedia.org/wiki?curid=2448935" title="Czółna">
Czółna



</doc>
<doc id="2448937" url="https://pl.wikipedia.org/wiki?curid=2448937" title="Piąty etap">
Piąty etap

Piąty etap – powieść Sergiusza Piaseckiego z 1935 roku, opisująca realia pogranicza polsko-radzieckiego, lat 20. XX wieku.
Akcja rozgrywa się w kilku miastach, głównie w Baranowiczach, oraz Mińsku. Bohaterem powieści jest Roman Zabawa, Białorusin, który wstępuje do polskiego wywiadu. Trudni się on tam głównie przenoszeniem wiadomości między krewnymi mieszkającymi po obu stronach granicy polsko-radzieckiej, ale także pomaga kilku osobom wydostać się z ZSRR. Ma charakter awanturniczy, co można zauważyć w czasie jego powrotów zza granicy. Powieść opisywana jest z perspektywy narratora, ale też w formie pamiętnika głównego bohatera. Ukazuje w ośmieszającym tonie sposób, w jaki bolszewicy zaprowadzali swoje rządy na terenie byłego carskiego imperium.

</doc>
<doc id="2448938" url="https://pl.wikipedia.org/wiki?curid=2448938" title="Architektura bizantyjska">
Architektura bizantyjska



</doc>
<doc id="2448945" url="https://pl.wikipedia.org/wiki?curid=2448945" title="Chlina Górna">
Chlina Górna

Chlina Górna – część wsi Chlina w Polsce położona w województwie śląskim, w powiecie zawierciańskim, w gminie Żarnowiec. 
Położona jest równolegle do Chliny na wschód od Chliny Dolnej, z układem zabudowy w formie ulicówki. Obecnie tu znajduje się nowa Szkoła Podstawowa, która w końcówce XX w. została przeniesiona z Chliny Dolnej, oraz remiza Ochotniczej Straży Pożarnej.
W latach 1975–1998 Chlina Górna administracyjnie należała do województwa katowickiego.

</doc>
<doc id="2448952" url="https://pl.wikipedia.org/wiki?curid=2448952" title="Aleksander (cesarz bizantyjski)">
Aleksander (cesarz bizantyjski)



</doc>
<doc id="2448953" url="https://pl.wikipedia.org/wiki?curid=2448953" title="Anastazjusz II (cesarz bizantyjski)">
Anastazjusz II (cesarz bizantyjski)



</doc>
<doc id="2448954" url="https://pl.wikipedia.org/wiki?curid=2448954" title="Arkadiusz (cesarz bizantyjski)">
Arkadiusz (cesarz bizantyjski)



</doc>
<doc id="2448955" url="https://pl.wikipedia.org/wiki?curid=2448955" title="Herakliusz (cesarz bizantyjski)">
Herakliusz (cesarz bizantyjski)



</doc>
<doc id="2448957" url="https://pl.wikipedia.org/wiki?curid=2448957" title="Justyn I (cesarz bizantyjski)">
Justyn I (cesarz bizantyjski)



</doc>
<doc id="2448959" url="https://pl.wikipedia.org/wiki?curid=2448959" title="Justyn II (cesarz bizantyjski)">
Justyn II (cesarz bizantyjski)



</doc>
<doc id="2448960" url="https://pl.wikipedia.org/wiki?curid=2448960" title="Konstantyn III (cesarz bizantyjski)">
Konstantyn III (cesarz bizantyjski)



</doc>
<doc id="2448962" url="https://pl.wikipedia.org/wiki?curid=2448962" title="Konstans II (cesarz bizantyjski)">
Konstans II (cesarz bizantyjski)



</doc>
<doc id="2448963" url="https://pl.wikipedia.org/wiki?curid=2448963" title="Konstantyn VI (cesarz bizantyjski)">
Konstantyn VI (cesarz bizantyjski)



</doc>
<doc id="2448964" url="https://pl.wikipedia.org/wiki?curid=2448964" title="Leon I (cesarz bizantyjski)">
Leon I (cesarz bizantyjski)



</doc>
<doc id="2448965" url="https://pl.wikipedia.org/wiki?curid=2448965" title="Leon II (cesarz bizantyjski)">
Leon II (cesarz bizantyjski)



</doc>
<doc id="2448966" url="https://pl.wikipedia.org/wiki?curid=2448966" title="Leoncjusz I (cesarz bizantyjski)">
Leoncjusz I (cesarz bizantyjski)



</doc>
<doc id="2448967" url="https://pl.wikipedia.org/wiki?curid=2448967" title="Leoncjusz II (cesarz bizantyjski)">
Leoncjusz II (cesarz bizantyjski)



</doc>
<doc id="2448968" url="https://pl.wikipedia.org/wiki?curid=2448968" title="Marcjan (cesarz bizantyjski)">
Marcjan (cesarz bizantyjski)



</doc>
<doc id="2448969" url="https://pl.wikipedia.org/wiki?curid=2448969" title="Maurycjusz (cesarz bizantyjski)">
Maurycjusz (cesarz bizantyjski)



</doc>
<doc id="2448970" url="https://pl.wikipedia.org/wiki?curid=2448970" title="Teodozjusz II (cesarz bizantyjski)">
Teodozjusz II (cesarz bizantyjski)



</doc>
<doc id="2448973" url="https://pl.wikipedia.org/wiki?curid=2448973" title="Teofil (cesarz bizantyjski)">
Teofil (cesarz bizantyjski)



</doc>
<doc id="2448974" url="https://pl.wikipedia.org/wiki?curid=2448974" title="Atherinops">
Atherinops



</doc>
<doc id="2448976" url="https://pl.wikipedia.org/wiki?curid=2448976" title="Tyberiusz III (cesarz bizantyjski)">
Tyberiusz III (cesarz bizantyjski)



</doc>
<doc id="2448977" url="https://pl.wikipedia.org/wiki?curid=2448977" title="Atherinops affinis">
Atherinops affinis



</doc>
<doc id="2448982" url="https://pl.wikipedia.org/wiki?curid=2448982" title="Irena (cesarzowa bizantyjska)">
Irena (cesarzowa bizantyjska)



</doc>
<doc id="2448984" url="https://pl.wikipedia.org/wiki?curid=2448984" title="Teodora (cesarzowa bizantyjska)">
Teodora (cesarzowa bizantyjska)



</doc>
<doc id="2448986" url="https://pl.wikipedia.org/wiki?curid=2448986" title="Zoe (cesarzowa bizantyjska)">
Zoe (cesarzowa bizantyjska)



</doc>
<doc id="2448989" url="https://pl.wikipedia.org/wiki?curid=2448989" title="Diecezja Augsburga">
Diecezja Augsburga

Diecezja Augsburga (niem. "Bistum Augsburg", łac. "Dioecesis Augustanus Vindelicorum") – diecezja Kościoła rzymskokatolickiego w południowej części Niemiec, w metropolii Monachium i Freising. Powstała w VI wieku, zaś obecne granice uzyskała w 1818 roku.

</doc>
<doc id="2448990" url="https://pl.wikipedia.org/wiki?curid=2448990" title="Labidesthes">
Labidesthes



</doc>
<doc id="2448991" url="https://pl.wikipedia.org/wiki?curid=2448991" title="Eugène Devéria">
Eugène Devéria

Eugène Francois Marie Joseph Devéria (ur. 22 kwietnia 1805 w Paryżu, zm. 3 lutego 1865 w Pau) – francuski malarz romantyczny. Jego bratem był litograf i ilustrator Achille Devéria.
Był synem oficera marynarki, uczył się w Paryżu, jego nauczycielami byli Girodet Trioson, Guillaume Guillon-Lethière (1760-1832) oraz brat Achille. Artysta zajmował się głównie malarstwem historycznym, portretowym i dekoracyjnym. Od 1827 wystawiał w paryskim Salonie. Obok Eugène'a Delacroix i Louisa Boulangera był jednym z głównych zwolenników francuskiego ruchu romantycznego w malarstwie.

</doc>
<doc id="2448992" url="https://pl.wikipedia.org/wiki?curid=2448992" title="Medina (piosenkarka)">
Medina (piosenkarka)

Medina Danielle Oona Valbak, właściwie Andrea Fuentealba Valbak (ur. 30 listopada 1982 w Aarhus, Dania), znana pod pseudonimem Medina jest duńską piosenkarką pop, dance i R&amp;B.
Życiorys.
Wczesne lata.
Urodzona w rodzinie duńsko-chilijskiej (jej ojciec pochodzi z Chile) dzieciństwo spędziła w rodzinnym mieście Aarhus w Danii. Imię Andrea zastąpiła w 2005 roku Mediną z własnego wyboru, po wizycie u numerolog.
Kariera.
W roku 2000 została odkryta przez duet producencki Providers i dzięki temu podpisała kontrakt płytowy w wytwórni Soulcamp. W tejże wydała swój debiutancki album "Tæt på" (duń. bliżej) w 2007 roku, który nie odniósł oszałamiającego sukcesu. Płytę promowały dwa single: "Flå" (duń. oskalpować) oraz "Et øjeblik" (duń. moment).
Pozytywne zmiany nadeszły wraz z 2008 rokiem, w którym ukazał się singiel "Kun for mig" (duń. tylko dla mnie), zapowiadający nadchodzące wydawnictwo artystki zatytułowane "Velkommen til Medina" (duń. witaj w Medinie). Piosenka odniosła ogromny sukces w rodzinnym kraju piosenkarki i utrzymywała się przez sześć tygodni na pierwszym miejscu duńskiej listy przebojów, a dzięki temu singiel osiągnął później status potrójnej platyny.
Sukces drugiego singla z albumu był nie mniejszy i tytułowa piosenka spędziła pięć tygodni na szczycie duńskiej listy przebojów, a singiel osiągnął status platyny. Dwa kolejne utwory promujące ("Ensom" (duń. samotny) i "Vi to" (duń. nas dwoje)) również nie zawiodły i dzięki temu płyta również zyskała status platyny.
Zachęcona dotychczasowymi sukcesami, Medina wydała we wrześniu 2009 roku anglojęzyczną wersję singla "Kun for mig" o tytule "You and I", który ukazał się w Wielkiej Brytanii, Niemczech, Austrii i Szwajcarii. W Anglii utwór nie odniósł oszałamiającego sukcesu plasując się na 39 miejscu tamtejszej listy przebojów. Inaczej było w Niemczech, gdzie piosenka dostała się do pierwszej dziesiątki.
W lipcu 2010 roku światło dzienne ujrzał międzynarodowy debiut Mediny "Welcome to Medina", który wydano w Niemczech (miejsce 9), Austrii (miejsce 45) i Szwajcarii (miejsce 24). Poza siedmioma nowymi piosenkami, album zawiera angielskie wersje 4 singli z albumu duńskiego, wśród których znalazł się "Lonely" (angielska wersja "Ensom"), stając się jednocześnie drugim międzynarodowym singlem. 
2009 rok przyniósł również dwa gościnne występy Mediny w piosenkach "100 dage" (duń. 100 dni) Thomasa Heliga oraz "Mest ondt" (duń. najwścieklejsza) Burhana G. Poza tym, w tym roku wyróżniono piosenkarkę nagrodą MTV Europe Music Awards w kategorii Najlepsza piosenkarka, Dania.
Rok 2011 to trzeci duński studyjny album artystki, zatytułowany "For altid" (duń. na zawsze), który promują single "Synd for dig" (duń. szkoda mi ciebie) i "For altid". Następnie zostały wydane single "Kl. 10" (duń. na dziesiątą) i "12 Dage" (duń. 12 dni)
W 2012 roku (1.06) w Niemczech, Austrii, Szwajcarii (EMI Music) i w Danii (Labelmade) wydano angielską wersję albumu "For altid". Znalazły się na nim 3 piosenki (wersji angielskiej) z poprzedniego albumu. "Forever" (For Altid), "Happening" (Kl. 10) i "Black Lights" (Lyser I Morke). Poza tym, przed premierą albumu, zostały wydane (w Niemczech) 3 single promocyjne: "Boring", "Keep Me Hanging", "Waiting For Love".
Pierwszym singlem z płyty została piosenka "Forever". Teledysk został nakręcony w Nowym Jorku. Premiera teledysku na YouTube odbyła się 2 maja 2012.

</doc>
<doc id="2448994" url="https://pl.wikipedia.org/wiki?curid=2448994" title="Black Uhuru (album)">
Black Uhuru (album)



</doc>
<doc id="2448995" url="https://pl.wikipedia.org/wiki?curid=2448995" title="Stacje księżycowe">
Stacje księżycowe

Stacje księżycowe () – w tradycyjnej chińskiej astronomii dwadzieścia osiem konstelacji gwiezdnych, położonych wzdłuż równika niebieskiego, które przemierza Księżyc podczas obiegu Ziemi. Każdą z nich zamieszkuje inny duch, władający kolejnym dniem. Stacje podzielone są po siedem w cztery grupy, z których każda ma swój symbol i odpowiadające mu porę roku oraz kierunek świata.
28 stacji księżycowych odgrywało ważną rolę w dawnej astrologii, stąd często ich symbole umieszczano na kompasach geomantycznych.

</doc>
<doc id="2448997" url="https://pl.wikipedia.org/wiki?curid=2448997" title="Opactwo benedyktyńskie Pannonhalma">
Opactwo benedyktyńskie Pannonhalma

Opactwo benedyktyńskie Pannonhalma (węg. Pannonhalmi Bencés Főapátság, łac. Abbatia Territorialis Sancti Martini in Monte Pannoniae) – kompleks kościelno-klasztorny benedyktynów i najbardziej charakterystyczny punkt orientacyjny miasta Pannonhalma na Węgrzech. Posiada status opactwa terytorialnego.
Opactwo w Pannonhalmie jest najstarszym obiektem sakralnym na Węgrzech. Pracuje w nim ponad 500 osób świeckich, które obsługują znajdujące się na terenie klasztoru instytucje i zapewniają obsługę 60 żyjących tu braci zakonnych. Ponadto na terenie kompleksu mieści się męskie gimnazjum, w którym uczy się 350 chłopców, a także seminarium duchowne przygotowujące przyszłych zakonników do życia według reguły benedyktyńskiej.
Założenie klasztorne i jego otoczenie zostało w 1996 roku wpisane na listę światowego dziedzictwa UNESCO.
W opactwie bierze swój początek szlak św. Marcina z Tours.
Historia.
W 996 roku na szczycie Świętej Góry Panonii książę Gejza ufundował pierwszą węgierską wspólnotę zakonną, rozpoczynając od niej proces chrystianizacji plemion węgierskich. Przybyli z Czech na zaproszenie Gejzy mnisi benedyktyńscy zbudowali na mierzącym 275 m wzniesieniu swój klasztor i konsekrowali go w 1002 roku w obecności syna Gejzy, króla Stefana (1000–1038). Góra Panonii jako lokalizacja klasztoru nie została wybrana przypadkowo – zadecydowała symbolika miejsca: według anonimowego kronikarza u jej podnóża miał poić konie wódz plemion węgierskich Arpad wkraczający na czele swojego wojska do Panonii. Poza tym niektórzy mnisi benedyktyńscy przybywający tu z Rzymu mieli przeświadczenie, iż św. Marcin urodził się w pobliżu klasztoru. Pierwszym opatem klasztoru został Anastazy-Astryk; to on był posłem do Rzymu, do papieża Sylwestra II po koronę królewską dla Stefana. Król obdarzył klasztor przywilejami – opat podlegał w sprawach kościelnych bezpośrednio pod kardynała Węgier, nie lokalnego biskupa, natomiast w sprawach sądowych bezpośrednio pod króla, nie lokalnego hrabiego. Król też często gościł w jego murach modląc się razem z zakonnikami o wsparcie św. Marcina w walce z poganami.
W 1472 klasztor przejął król Maciej Korwin i podjął jego zakrojoną na szeroką skalę renowację. Zbudowano wówczas istniejące do dziś krużganki oraz inne budynki o funkcji religijnej; całość założenia ufortyfikowano.
Pod rządami opata Máté Tolnaia (1500–1535) Pannonhalma zdobyła sobie wyjątkową pozycję wśród węgierskich klasztorów benedyktyńskich, a w 1541 roku zyskała status arcyopactwa. Później klasztor został poważnie zniszczony przez pożar i w 1575 w większej części opuszczony. W 1594 został zajęty przez Turków. Mnisi powrócili do klasztoru w 1638. Dopiero później przystąpili do odbudowy uszkodzonych budynków. Za rządów arcyopata Benedeka Sajghó (1722–1768) rozpoczęto przebudowę całego założenia w stylu barokowym.
W 1786 roku zakon benedyktynów został rozwiązany przez cesarza Austrii Józefa II. W 1802 roku klasztor został ponownie otwarty i podjął funkcje edukacyjne, jako główny cel swej działalności.
Na jesieni 1944 roku klasztor znalazł się pod ochroną szwajcarskiego Czerwonego Krzyża stanowiąc schronienie dla prześladowanych Żydów.
Po 1945 roku posiadłości benedyktynów i prowadzone przez nich szkoły zostały przejęte przez państwo komunistyczne. Po 1950 roku rząd zezwolił jednak klasztorom w Győr i w Pannonhalmie na wznowienie działalności prowadzonych przez nich szkół średnich. Cały czas w klasztorze prowadzona była działalność religijna.
Idąc za wskazaniami Soboru Watykańskiego II opactwo w Pannonhalmie zaangażowało się w odnowę liturgiczną. Zespół zakonników przygotował w tym celu węgierskie tłumaczenie tekstów liturgicznych, a następnie przystosował śpiewy i melodie do węgierskich tekstów.
Po upadku komunizmu wspólnota benedyktyńska w Pannonhalmie, oprócz kontynuowania pracy edukacyjnej, angażuje się na rzecz zdefiniowania roli kościoła w zlaicyzowanym społeczeństwie.
Zwiedzanie opactwa jest możliwe wyłącznie z przewodnikiem.
Papież Jan Paweł II w Pannonhalmie.
W dniach 6–7 września 1996 roku podczas obchodów 1000-lecia założenia benedyktyńskiego opactwa w Pannonhalmie jego mury odwiedził papież Jan Paweł II. Było podczas jego 73 podróży apostolskiej, której celem było spotkanie z wiernymi Kościoła katolickiego na Węgrzech i umocnienie ich w wierze.
Papież przewodniczył odprawianym na Świętej Górze Panońskiej „Nieszporom Tysiąclecia”. W przemówieniu wygłoszonym w języku węgierskim papież mówił o bogatej historii miejsca podkreślając rolę benedyktynów w odnowie kulturowej i społecznej całej Europy. Wezwał także współczesnych benedyktynów do zaangażowania się w prace na rzecz zjednoczenia chrześcijan.
Architektura.
Pierwotne założenie z 1002 roku, daty oznaczającej faktyczne narodziny węgierskiego państwa chrześcijańskiego, jest dziś zatarte w architekturze założenia kościelno-klasztornego, które reprezentuje mieszaninę różnych stylów. Pierwsze założenie spłonęło i zostało w 1137 roku odbudowane. Zachowały się z niego fragmenty murów poniżej poziomu posadzki. Istniejący dziś kompleks jest trzecim z kolei, zbudowanym w 1224 roku jako założenie późnoromańskie. W latach 1824–35 do całości dobudowano wysoką na 55 m neoklasycystyczną wieżę, dzieło Jánosa Páckha. Portal główny bazyliki datowany jest na XIII wiek i stanowi zespół łuków uskokowych wykonanych z wapienia i czerwonego marmuru, wspartych na zespołach podwójnych kolumn. Nad drzwiami widnieje fresk pędzla XIX-wiecznego węgierskiego malarza Ferenca Storno, przedstawiający św. Marcina z Tours jako rzymskiego legionistę przed poświęceniem się Bogu i obdarowującego z tej okazji swoim płaszczem pewnego żebraka. Storno udekorował również wnętrze świątyni, w tym romańską i gotycką kryptę – najstarsze zachowane części świątyni.
Bazylika św. Marcina i krypta.
Centrum życia klasztornego stanowi kościół św. Marcina. Jest on miejscem odprawiania mszy świętej i liturgii godzin. Budowę obecnego kościoła w Pannonhalmie, trzeciego w tym miejscu, stanowiącego szczytowe osiągnięcie wczesnego gotyku, rozpoczęto na początku XIII wieku za rządów opata Urosa i konsekrowano ok. 1224 roku.
Pierwszy kościół datowany jest na XI wiek. Jego pozostałości odkryto w podziemiach, po zachodniej stronie dzisiejszej budowli. Z zachowanych murów można wywnioskować, iż pierwszy kościół miał formę bazyliki o rozmiarach porównywalnych z dzisiejszą świątynią, z podwójną kaplicą i podwójną kryptą. Pod ścianą nawy południowej znajdują się fragmenty drugiego kościoła zbudowanego w XII wieku i konsekrowanego w 1137 roku za rządów opata Dávida. W trakcie prac wykopaliskowych odkryto w zakrystii dwa zamurowane wejścia oraz schody prowadzące do grobowców. 
Kościół został rozbudowany za panowania króla Macieja Korwina. Zamknięto wówczas wschodnie zakończenia naw i ukończono kaplicę św. Benedykta. Wyposażenie kościoła uległo całkowitemu zniszczeniu podczas okupacji tureckiej. Po 1720 roku, za rządów opata Benedeka Sajghó, rozpoczęto renowację kościoła. Ostatniej renowacji świątyni podjął się w latach 60. XIX wieku Ferenc Storno. Z tego okresu pochodzą: ołtarz główny, ambona, freski na sklepieniu i witraże w wyższym rzędzie okien. Tematem ikonograficznym tych witraży jest św. Marcin.
Bezpośrednio pod kościołem znajduje się krypta. Kapitele jej kolumn zostały wyrzeźbione w stylu wczesnogotyckim, przywołując surową tradycję cysterską. Sklepienia krypty wspierają się na konsolach wyrzeźbionych w kształcie ludzkich głów. Czerwone drzwi wykonane zostały w stylu romańskim w 1699 roku.
Porta Speciosa.
W średniowieczu jednym z głównych wejść do kościoła była tzw. Porta Speciosa (ozdobna brama). Portal stanowi wejście do kościoła z krużganków i został zbudowany w XIII wieku. Stanowi on ideowe odwołanie do Niebiańskiego Jeruzalem z Apokalipsy św. Jana, do którego prowadziło 12 bram noszących imiona apostołów i ma stanowić przypomnienie o Niebiańskim Jeruzalem zakonnikom wchodzącym do kościoła na modlitwy. Portal składa się z sześciu par kolumn po każdej stronie, wykonanych z czerwonego marmuru.
Klasztor.
Krużganki.
W 1472 roku król Maciej Korwin windykował opactwo. To za jego rządów rozpoczęto budowę krużganków w stylu późnogotyckim, zachowanych do dziś. Prace budowlane przypuszczalnie prowadzili rzemieślnicy z królewskiego warsztatu w Wyszehradzie. Ich budowę ukończono prawdopodobnie w 1486 roku, o czym informuje inskrypcja na jednym z narożników.
Niewielki wewnętrzny ogród, otoczony przez krużganki, nosi nazwę Paradisum (Raj) stanowiąc metaforyczne, ziemskie odwołanie do raju biblijnego. W średniowieczu w ogrodzie uprawiano zioła pomagające ciału w przywracaniu mu zupełności i zdrowia, na podobieństwo raju.
Biblioteka.
Oprócz wieży i budynku szkoły podstawowej jednym z najbardziej charakterystycznych elementów kompleksu klasztornego jest biblioteka. Choć budowla została ukończona ok. 1830 roku, to jej idea liczy sobie 1500 lat i nawiązuje do myśli św. Benedykta, który kładł tak ogromny nacisk na czytanie w ciągu życia w klasztorze, iż dzięki pracy zakonników zgromadzona została nie tylko literatura wczesnochrześcijańska ale też dzieła cywilizacji grecko-rzymskiej.
Podłużną część budynku biblioteki zaprojektował i zbudował architekt Jószef Ferenc Engel w latach 20. XIX wieku. Budynek ten rozbudował później János Packh dobudowując owalny hol. Wnętrze udekorował Josef Klieber z Wiednia. Na czterech stronach sklepienia holu umieszczone zostały alegorie symbolizujące cztery fakultety średniowiecznego uniwersytetu: Prawo, Teologię, Medycynę i Sztukę. Dziełem Kliebera są również gipsowe posągi królów: św. Stefana (założyciela) i Franciszka I (odnowiciela klasztoru). Malowidło centralne na sklepieniu części podłużnej stanowi wyobrażenie Pallas Ateny (Minerwy). Na krótszych ścianach budynku umieszczono portrety starożytnych filozofów i uczonych a na dłuższych – portrety wybitnych osobistości z historii Węgier.
W końcu XI wieku, w czasie panowania króla Władysława I, jak to zaświadcza jeden z manuskryptów (z ok. 1090), w zbiorach klasztoru w Pannonhalmie znajdowało się 80 woluminów (ok. 200 dzieł). W chwili rozwiązania zgromadzenia zakonnego w 1786 zbiór liczył 4000 woluminów. Po wznowieniu działalności przez klasztor w 1802 do jego biblioteki powróciło jedynie 757 woluminów i 27 manuskryptów. Zbiory zaczęły się jednak szybko powiększać i wówczas podjęto decyzję o zbudowaniu nowej biblioteki. Zbiory nadal się powiększały i obecnie obejmują 400 000 woluminów.
Jeden z manuskryptów, datowany na 1055, ma specjalne znaczenie, ponieważ wśród łacińskich zdań zawiera urywek w języku węgierskim, najstarszy znany zapisany wers w tym języku.
Refektarz.
Do najcenniejszych artystycznie elementów założenia należy refektarz. Zbudowano go w połowie wschodniego skrzydła. Dwukondygnacyjna budowla w kształcie prostokąta ze sklepieniem zwierciadlanym powstała przypuszczalnie w latach 1725–1730. Malowidła ścienne w technice al secco wykonał w latach 1728–1730 szwajcarski artysta Davide Antonio Fossati.
Malowidła na sklepieniu przedstawiają apoteozę św. Stefana. Tematem malowideł ściennych są sceny biblijne związane tematycznie z jedzeniem: podanie ukrzyżowanemu Chrystusowi gąbki z octem, kuszenie Jezusa na pustyni, Daniel w jaskini lwów, uczta Baltazara, ścięcie św. Jana Chrzciciela i scena z życia św. Benedykta.
Pomnik milenijny.
Dla upamiętnienia 1000. rocznicy osiedlenia się Węgrów w 896 wzniesiono w 1896 w kotlinie karpackiej siedem pomników symbolizujących siedem plemion węgierskich. Do dziś przetrwał tylko jeden z nich – w Pannohalmie.
Budowla była pierwotnie przekryta 26-metrową, dwupowłokową kopułą zwieńczoną reliefem z brązu w kształcie węgierskiej korony królewskiej. Z powodu zniszczenia zewnętrzna powłoka została w latach 1937–1938 rozebrana i budynek przybrał dzisiejszy wygląd. Wewnątrz jest to okrągłe pomieszczenie z dwoma oknami, przekryte niską kopułą (dawna kopuła wewnętrzna). Niedokończony fresk na ścianie wschodniej namalowany w 1938 przez Vilmosa Aba Nováka przedstawia alegorię powstania państwa węgierskiego.
Kaplica Najświętszej Marii Panny.
Budowa kaplicy pod wezwaniem Najświętszej Marii Panny rozpoczęła się w 1714. Pierwotnie było to miejsce modlitwy dla ludności napływowej, mieszkającej w pobliżu opactwa. Kaplica była w 1865 poddana renowacji. Wewnątrz niej znajdują się 3 barokowe ołtarze i niewielkie XVIII-wieczne organy. Krypta pod kaplicą była wykorzystywana na przestrzeni dziejów jako miejsce pochówku zakonników. 
Arboretum.
Zakonnicy w średniowieczu uprawiali i zbierali zioła dla leczenia chorych. Podobnie było w klasztorze w Pannonhalmie. W 1830 w sąsiedztwie opactwa założono arboretum składające się z 80 drzew i krzewów. Obecny swój kształt arboretum zawdzięcza projektowi Fábiána Szedera z lat 40. XIX wieku.
Obejmuje ono dzisiaj kilkaset gatunków drzew i krzewów, z których wiele to rzadkie na terenie Węgier okazy przyrodnicze. Arboretum służy dziś rekreacji i wypoczynkowi ale jest też miejscem edukacji i badań naukowych, tym bardziej że zamieszkuje je liczna populacja ptaków.
Zbiory.
Stare klasztory stały się z biegiem czasu swego rodzaju muzeami, jako że zakonnicy gromadzili drogocenne naczynia liturgiczne uważając liturgię za najcenniejszą część ich życia zakonnego. Powiększające się zbiory potrzebowały miejsca do ich przechowywania i ekspozycji.
Wraz z budową biblioteki (1824) część pomieszczeń przylegających do holu głównego przeznaczono na zbiory, które obejmowały: malarstwo, grafikę, monety, antyki, herbarium, minerały, kolekcje drzew i ziaren, wypchanych ptaków i kamieni szlachetnych. 
Zbiory klasztorne w Pannonhalmie należą do najcenniejszych na terenie Węgier.
Lista opatów.
&lt;/div &gt;
Gimnazjum.
W 1939 rozpoczęto budowę szkoły przy klasztorze. Premier Węgier Pál Teleki i opat Krizosztom Kelemen zamierzali otworzyć gimnazjum, w którym miano nauczać przede wszystkim języka włoskiego i kultury. Przy szkole utworzono internat. Uczniowie, którzy chodzili do tej samej klasy, korzystali z tego samego dormitorium i mieszkali w tych samych pokojach.
W czerwcu 1948 szkołę przejęło państwo a korytarze prowadzące do klasztoru zamurowano. W 1950 szkołę ponownie otwarto jako gimnazjum. W czasach komunizmu była to jedna z ośmiu katolickich szkół średnich na Węgrzech.

</doc>
<doc id="2449001" url="https://pl.wikipedia.org/wiki?curid=2449001" title="Maximilian Ziegelbauer">
Maximilian Ziegelbauer

Maximilian Ziegelbauer (ur. 6 września 1923 w Memmingen; zm. 21 listopada 2016 tamże) – niemiecki duchowny rzymskokatolicki, biskup pomocniczy diecezji augsburskiej w latach 1983-1998.
Życiorys.
Święcenia kapłańskie przyjął 21 maja 1950 i został inkardynowany do diecezji augsburskiej. 2 sierpnia 1983 papież Jan Paweł II mianował go biskupem pomocniczym tej diecezji ze stolicą tytularną Lapda. 22 października 1983 przyjął sakrę, jego głównym konsekratorem był ówczesny ordynariusz diecezji, bp Josef Stimpfle. 7 września 1998, dzień po swoich 75. urodzinach, zgodnie z prawem kanonicznym przedłożył swoją rezygnację, która została przyjęta przez papieża.
Zmarł 21 listopada 2016.

</doc>
<doc id="2449003" url="https://pl.wikipedia.org/wiki?curid=2449003" title="Lutnia renesansowa">
Lutnia renesansowa

Lutnia renesansowa – instrument muzyczny szarpany z rodziny lutni. Lutnię renesansową uznaje się za klasyczną odmianę lutni europejskiej. Była najważniejszym instrumentem doby renesansu. Wywodzi się ona bezpośrednio od lutni średniowiecznej, a jej następczynią była lutnia barokowa.
Pochodzenie i historia.
Lutnia renesansowa wywodzi się bezpośrednio od lutni średniowiecznej. Jej powstanie zbiegło się w czasie z pojawieniem się w muzyce znamion stylu renesansowego i było wynikiem dostosowania instrumentu do potrzeb nowego repertuaru. Jednym z pierwszych przedstawień ikonograficznych 6-chórowego instrumentu, który można uznać za lutnię renesansową, jest "Skrzydlaty mężczyzna grający na lutni" Albrechta Dürera z 1497 roku. Powstanie pierwszych systemów zapisu muzyki lutniowej, tzw. tabulatur (patrz dalej), również datuje się na koniec XV wieku. Ewolucji podlegała także technika gry. W związku z rozwojem polifonii instrumentalnej wychodzi z użycia plektron, nieprzydatny do gry coraz bardziej skomplikowanej muzyki wielogłosowej. Wraz z pojawieniem się lepszych gatunkowo strun basowych, lutnicy dodawali kolejne chóry (pary strun) do budowanych przez siebie instrumentów. Pierwsza wzmianka o lutni 7-chórowej pochodzi z 1511 roku. Dość szybko pojawiły się również instrumenty 8-, 9- i 10-chórowe. Około 1580 roku powstała we Włoszech rozbudowana wersja lutni basowej, tzw. teorba.
Budowa.
Budowa lutni ewoluowała przez cały niemal okres średniowiecza, a wynikiem tej ewolucji było powstanie pod koniec XV wieku lutni renesansowej w jej klasycznej już formie.
Zachowane do dziś egzemplarze tego instrumentu cechują się delikatnością konstrukcji i najwyższym poziomem rzemiosła, co może świadczyć o tym, iż lutnia była instrumentem kosztownym i przeznaczonym raczej dla odbiorców z kręgu arystokracji i bogatego mieszczaństwa. W wydanym w 1533 roku traktacie "Scintille di Musica", Giovanni Maria Lanfranco (w 1533 roku) nazywa ją nawet „instrumentem najdoskonalszym ze wszystkich”.
Pudło rezonansowe.
Lutnia renesansowa posiada wypukłe pudło rezonansowe o przekroju gruszkowatym (nieco większe niż lutnia średniowieczna), zbudowane z kilku, do kilkunastu cienkich drewnianych litewek (pod koniec XVI wieku ich liczba wzrosła do ponad 25). Pudło lutni nie posiada wewnętrznego belkowania, poszczególne listewki sklejone są ze sobą i połączone od spodu papierowymi, bądź pergaminowymi taśmami. Do budowy pudła rezonansowego wykorzystywano, zarówno pospolite gatunki drewna, takie jak klon i cis, jak i szlachetne materiały: heban, kość słoniową czy palisander. Całość konstrukcji spina od dołu dodatkowa listwa, a u góry, znajdujący się wewnątrz pudła drewniany bloczek, do którego montowana jest szyjka.
Płyta wierzchnia.
Płyta wierzchnia, najczęściej wykonywana ze świerku, posiada umieszczony centralnie otwór rezonansowy zamknięty ozdobną rozetą wyciętą bezpośrednio w płycie, nieco powyżej jej środka. Do płyty przymocowany jest na stałe mostek, z charakterystycznymi „wąsami”. Mostek nie posiada typowego dla np. gitary, dodatkowego siodełka, a struny mocowane są bezpośrednio do znajdujących się w nim otworów. Płyta wierzchnia wzmocnione jest od spodu belkowaniem. Sposób rozmieszczenia belek, podyktowany właściwościami akustycznymi płyty rezonansowej był starannie obliczany.
Rozeta.
Najbardziej ozdobnym elementem lutni jest rozeta (późnorenesansowe lutnie basowe miewały czasem aż trzy). Pośród bogactwa zachowanych wzorów rozróżnić możemy kilka podstawowych motywów, które powtarzały się, w nieznacznie tylko zmienionych formach, przez całe stulecia. Najbardziej powszechnym motywem była tzw. Gwiazda Dawida. W swej dekoracyjnej postaci, została zapożyczona, podobnie jak sama lutnia z kultury Arabów hiszpańskich. Rozety niektórych, późnorenesansowych lutni europejskich wykazują zadziwiające podobieństwo do motywów pojawiających się w arabskich manuskryptach oraz ceramice z Alhambry a także, rzecz jasna, na instrumentach muzycznych. Jednakże w lutni europejskiej, ściśle geometryczny, arabski ornament został wzbogacony o elementy florystyczne.
Szyjka.
Szyjka lutni renesansowej jest dość szeroka i krótka, posiada palisandrową podstrunnicę, której koniec wpuszczony jest w płytę wierzchnią (inaczej niż w gitarze, w której naklejony jest on na płytę wierzchnią). Szyjka zakończona jest wygiętą do tyłu główką z kołkami do naciągu strun (czasem bogato rzeźbioną). Progi, wykonane z jelit (współcześnie stosuje się również nylonowe zamienniki), wiązane są wokół szyjki, co umożliwia ich przesuwanie i dostrajanie instrumentu. Kilka najwyższych progów przymocowanych jest już do płyty wierzchniej i wykonanych z drewna. Wykonane z twardego drewna siodełko, nie jest przyklejone na stałe do szyjki lecz utrzymywane w miejscu przez opierające się o nie struny.
Struny.
Menzura lutni renesansowej jest nieco większa niż lutni średniowiecznej i waha się od 54 do 66 cm. Struny lutni tradycyjnie wykonywane były z jelit, jednak w dzisiejszych czasach często używa się nylonowych zamienników. Ułożone są one w pary (chóry), przy czym najwyższa struna jest pojedyncza. Klasyczna odmiana lutni renesansowej posiada 6 chórów, choć zdarzają się instrumenty 7- i 8-chórowe. Struny lutni są bardzo delikatne, o dużo mniejszym napięciu niż struny gitary, czy innych instrumentów strunowych. Akcja strun jest niska - dla strun wiolinowych, ok. 2,75 mm nad ósmym progiem, zaś dla najniższej struny basowej, ok. 3,75 mm.
Strojenie.
Lutnia renesansowa w swej klasycznej wersji posiada 6 chórów. Istnieją także instrumenty od 7- do 10-chórowych, jednak podstawowy strój dotyczy zwykle tylko pierwszych sześciu chórów, podczas gdy pozostałe, dodane chóry strojone są w zależności od granego repertuaru. Najbardziej popularnym, standardowym strojem jest G c f a d' g', jednak należy pamiętać, że w czasach renesansu nie istniała notacja muzyczna we współczesnym tego słowa rozumieniu i instrument można było stroić nieco niżej lub wyżej zachowując te same interwały w zależności np. od skali głosu śpiewaka któremu akompaniowano lub od wielkości instrumentu. Poszczególne pary strun wiolinowych strojono unisono, podczas gdy struny basowe często strojone były w oktawach.
Technika gry.
Na lutni renesansowej grano, szarpiąc struny palcami. Prawdopodobnie już na początku XVI wieku wyszedł z użycia plektron (używany jeszcze w późnym średniowieczu), o czym świadczy pierwsza drukowana Tabulatura autorstwa Petrucciego, wydana w Wenecji i przeznaczona na lutnię sześciochórową. Zawiera ona utwory wielogłosowe, o skomplikowanych liniach melodycznych, które nie mogły być grane za pomocą plektronu. Technika gry na lutni renesansowej różni się znacznie od techniki gry na gitarze. Zasadniczą różnicą jest to, że w technice lutniowej nie używa się paznokci. Dłoń trzyma się równolegle do strun (nie prostopadle, jak w gitarze) i uderza opuszkami palców na przemian z góry (kciukiem) i z dołu (palcem wskazującym) tak, aby poszczególne pary strun szarpane były jednocześnie, a nie jedna po drugiej. Akordy wykonywano szarpiąc palcami określone struny jednocześnie, bądź używając techniki arpeggio. Nie uderzano natomiast strun całą dłonią, jak technice gitarowej.
Repertuar.
Lutnia była w czasach renesansu instrumentem przeznaczonym przede wszystkim do gry solowej (później także do akompaniowania śpiewu). Cechą charakterystyczną renesansowej muzyki instrumentalnej była rozbudowana polifonia. W związku z rozwojem i popularnością lutni powstało wiele nowych form muzycznych. Do czasów dzisiejszych zachował się ogromny zbiór utworów pisanych na lutnię solo (publikowanych w tzw. Tabulaturach). Do najpopularniejszych gatunków muzycznych komponowanych na lutnię należały:
Wybitni kompozytorzy i lutniści oraz literatura lutniowa.
Do krajów o największym dorobku artystycznym należały Włochy, Francja, Niemcy i Polska (później także Anglia). Należy jednak pamiętać, że muzyka tamtych czasów miała w dużej mierze charakter międzynarodowy, wybitni lutniści i kompozytorzy znajdowali zatrudnienie na dworach bogatych władców europejskich, utwory popularnych twórców były kopiowane i publikowane w tabulaturach wydawanych w różnych krajach, a gatunki muzyczne wywodzące się z poszczególnych krajów wchodziły często do kanonu ogólnoeuropejskiej muzyki lutniowej.
Francja.
Francja w dobie późnego średniowiecza i reneansu była centrum kultury muzycznej w Europie. Największym mecenasem muzyków epoki renesansu był Franciszek I, któremu przypisuje się import kultury renesansowej z Włoch. Już w latach 30. XVI wieku powstały pierwsze drukowane publikacje muzyczne, których autorem był francuski kompozytor i lutnista (a także drukarz) Pierre Attaingnant (ur. 1494, zm. 1552), uważany za pierwszego dużego wydawcę muzyki. Udoskonalił on technikę druku tabulatur wynalezioną przez Ottaviana Petrucciego. Jego tabulatury, jak wydana w 1530 roku "Dixneuf chansons musicales reduictes en la tabulature des Orgues Espinettes Manichordions, et telz semblables instrumentz musicaulx...", zawierają muzykę pisaną na instrumenty klawiszowe i lutnię. Innym wybitnym kompozytorem i wydawcą, a także nauczycielem muzyki, był Adrian Le Roy (ur. 1520, zm. 1598), który wraz z Robertem Ballardem Starszym (ur. ok. 1527, zm. 1588), również wirtuozem i kompozytorem, założył w 1551 roku duże wydawnictwo muzyczne "Le Roy &amp; Ballard", które wydało wiele dzieł z muzyką lutniową oraz podręczników techniki lutniowej, m.in. "Premier Livre de Tablature de Luth (1551)", "Les instructions pour le Luth (1574)". Był on również wydawcą i autorem wielkiego sukcesu Orlanda di Lasso (ur. 1532, zm. 1594), głównego przedstawiciela dojrzałej szkoły francusko-flamandzkiej, który uważany jest za jednego z trzech najbardziej wpływowych kompozytorów XVI stulecia i którego dzieła (choć sam tworzył głównie muzykę wokalną) były najczęściej aranżowanymi na lutnię utworami tamtych czasów.
Warto jeszcze wspomnieć o Reném Mesangeau (aktywny 1567-1638), kompozytorze okresu przełomu renesansu i baroku, tworzącym na dworze Ludwika XIII. Był on uważany za jednego z najwybitniejszych lutnistów XVII wieku, wprowadził nowy sposób strojenia lutni w d-moll oraz nową technikę gry, tzw. "style brisé" (lub "style luthé"). Pozostawił po sobie ok. 50 prac, które w znacznym stopniu przyczyniły się do rozwoju muzyki lutniowej po 1630 roku. Z kolei Jean-Baptiste Besard (ur. 1567, zm. 1625), który tworzył głównie w Niemczech, wydał w 1603 roku w Kolonii "Thesaurus Harmonicus" zawierający 403 utwory 21 kompozytorów (nie wyłączając jego własnych kompozycji), a także instrukcje dotyczące techniki gry na lutni. Książka ta uznawana jest za jeden z największych zbiorów muzyki lutniowej. We Francji działał również pochodzący z Polski lutnista i kompozytor Jakub Polak (ur. 1545, zm. 1605), znany ze swej nieprzeciętnej techniki gry oraz wyrafinowanych i innowatorskich kompozycji. Przybył on w 1574 roku do Paryża z Krakowa jako dworzanin Henryka III Walezego. Piastował funkcję lutnisty królewskiego. Pozostawił po sobie ponad 60 utworów lutniowych. Jego "sarabanda" uważana uważana jest za pierwszy we Francji utwór tego gatunku.
Włochy.
Włoska muzyka lutniowa dominowała w Europie głównie w czasach wczesnego renesansu muzycznego (koniec XV wieku, 1. poł. XVI wieku), później straciła nieco na znaczeniu. Włoscy lutniści byli poszukiwaniu na wielu dworach europejskich. Tak zwany "Manuskrypt Capiroli", pochodzący z początków XVI wieku, jest uważany za najważniejsze źródło wczesnej muzyki lutniowej. Jego autor, włoski kompozytor i lutnista, Vincenzo Capirola (ur. 1474, zm. po 1548) zawarł w nim swoje utwory, a także wiele informacji z dziedziny teorii muzyki i techniki gry na lutni.
Największy wkład w rozwój włoskiej muzyki renesansowej i muzyki renesansowej w ogóle miał wenecki wydawca Ottaviano Petrucci (ur. 1466, zm. 1539). Uznawany jest on za wynalazcę nowej metody drukowania tabulatur (udoskonaloną później przez Pierre'a Attaingnanta), która umożliwiła wydawanie muzyki na wielką skalę. Dzięki jego wynalazkowi możliwe było powstanie pierwszego od czasów chorału gregoriańskiego międzynarodowego stylu muzycznego, tzw. "szkoły francusko-flamandzkiej", której artyści, migrując z Francji i Flandrii, rozpowszechnili drukowaną muzykę we Włoszech, Niemczech, Hiszpanii i Polsce. W latach 1501-1509 wydał on sześć bardzo wpływowych publikacji, z których część zawierała muzykę pisana na lutnię. Pierwsze dwie: "Intabolatura de lauto libro primo" i "Intabolatura de lauto libro secondo" wydane w 1507 roku (pierwsze drukowane wydania muzyki instrumentalnej w Europie) zawierają popularne i często kopiowane utwory, znanego lutnisty i kompozytora, Francesca Spinacina (aktywny ok. 1507). Innym ważnym kompozytorem muzyki lutniowej wczesnego renesansu, również publikowanym przez Petrucciego, był Joan Ambrosio Dalza (aktywny ok. 1508), którego dorobek składa się prawie wyłącznie z utworów pisanych na oryginalnie lutnię (nie zaś aranżacji, jak w przypadku innych kompozytorów), jest też znany jako autor najstarszych, zachowanych pawan.
Kolejna dekada należała do Francesca Canova da Milano (ur. 1497, zm. 1543), artysty tworzącego na dworze papieża Leona X. Zasłynął on z komponowania gatunków takich jak ricercar i fantazja. Jego kompozycje wydawane były m.in. we Francji (1529) i Mediolanie (1536). Miał on wielki wkład w rozwój wyrafinowanej polifonii, jego twórczość znana była w całej Europie i inspirowała innych kompozytorów jeszcze sto lat po jego śmierci. Na początku XVII wieku włoska muzyka powraca na scenę europejską wydając nowych, wpływowych i innowacyjnych kompozytorów rodzącego się baroku, takich jak Alessandro Piccinini (ur. 1566, zm. ok. 1638) i włosko-niemiecki twórca Johannes Hieronymus Kapsberger (ur. 1580, zm. 1651), którzy zrewolucjonizowali technikę gry na lutni.
Polska.
Polska muzyka renesansowa należała do ścisłej czołówki europejskiej, a jej centrum był ówczesny Kraków. Było to związane przede wszystkim z mecenatem dworu ostatnich Jagiellonów oraz arcybiskupów katedry wawelskiej, lecz także, w pewnym stopniu, dworów magnackich. O sile i oddziaływaniu polskiej muzyki tamtych czasów świadczy fakt, że wiele polskich utworów lutniowych publikowano w tabulaturach w całej Europie. Szczególnie na dworze królewskim działało wielu utalentowanych kompozytorów i lutnistów (polskich i zagranicznych), a niektórzy z nich zaliczani byli do najwybitniejszych twórców swych czasów. Jednym z najbardziej wpływowych muzyków był, działający na dworze Zygmunta II Augusta, węgierski lutnista Valentin Bakfark (ur. 1505, zm. 1576). Przez sobie współczesnych uważany był za największego wirtuoza lutni, pozostawił po sobie dzieła cechujące się wyrafinowaną polifonią i najwyższym poziomem technicznym. Wydał on w 1565 roku, w krakowskiej drukarni Łazarza Andrysowicza (wielkiego ówczesnego wydawcy muzyki), dedykowane Zygmuntowi Augustowi dzieło "Harmoniarum musicarum in usum testudinis factarum, tomus primus" - pierwszą w Polsce drukowaną tabulaturę lutniową. Sławę na dworze królewskim, jako lutnista, a później kompozytor, zdobył również Krzysztof Klabon (ur. 1550, zm. ok. 1616), w 1576 roku mianowany kierownikiem dworskiej kapeli, którą to funkcję piastował przez 20 lat.
Bodaj największym nazwiskiem pośród polskich kompozytorów na lutnię jest Wojciech Długoraj (ur. 1557, zm. 1619), uważany za następcę słynnego Bakfarka. Gry na lutni uczył się na dworze Samuela Zborowskiego. Przez pewien czas był lutnistą królewskim na dworze Stefana Batorego. Był mistrzem polifonii i błyskotliwym wirtuozem, czym zyskał sobie europejską sławę. Pozostawił po sobie utwory pisane na lutnię, m.in. charakteryzujące się melodyjnością villanelle, fantazje lutniowe, tańce polskie, zachowane w tabulaturze "Thesaurus harmonicus" z 1603 roku oraz w tzw. "Tabulaturze Długoraja". W epoce „złotego wieku” do Polski ściągało wielu uznanych lutnistów włoskich. Wśród nich byli: Luca Marenzio (ur. 1553, zm. 1599), który w 1595 roku został następcą Annibala Stabile jako "maestro di cappella" na dworze Zygmunta III Wazy, nowatorski Michelagnolo Galilei (ur. 1575, zm. 1631, brat astronoma Galileusza), którego mecenasem w latach 1593-1607 był ród Radziwiłłów herbu Trąby. Najbardziej jednak znanym był Diomedes Cato (ur. 1555, zm. 1628), który ponieważ całe swoje życie spędził w Polsce, a w swej twórczości wykorzystywał melodie zaczerpnięte z muzyki ludowej, uważany jest za kompozytora polskiego. Słynął on ze swoich kompozycji lutniowych, w których można zauważyć wpływy wczesnego baroku. Jego muzyka była wydawana w wielu krajach i ceniona do tego stopnia, że sam Jean-Baptiste Besard nazywał go „Apollem zmartwychwstałym”. Zostawił po sobie m.in. 8 skomponowanych na lutnię "tańców polskich", 7 "fantazji", 6 "galliard" 5 "preludiów" oraz pewną ilość innych utworów. Polscy lutniści robili także karierę za granicą, jak wspomniany Jakub Reys-Polak.
Niemcy.
Niemcy epoki renesansu również mogą się poszczycić wkładem w europejską muzykę lutniową. Dość wcześnie pojawiła się tam drukowana literatura lutniowa, a niemiecki system notacji muzycznej (tzw. "tabulatura niemiecka") datuje się jeszcze na XV wiek. Ojcem wczesnej muzyki renesansowej w Niemczech był lutnista i organista Conrad Paumann (ur. ok. 1410, zm. 1473). To jego według tradycji uważa się za twórcę tabulatury niemieckiej, choć bywa to często kwestionowane (był niewidomy od urodzenia). Bez wątpienia jednak był on muzykiem niezwykle utalentowanym i zdobył uznanie swą grą na wielu dworach europejskich. Przez pewien czas był nadwornym muzykiem Albrechta III bawarskiego, później podróżował także do Mediolanu, Neapolu, Mantui (gdzie został nobilitowany), występował przed księciem Burgundii, Filipem III Dobrym i przed cesarzem Fryderykiem III Habsburgiem. Miał on wielki wpływ na kształtowanie się muzyki niemieckiej i recepcję stylu francusko-flamandzkiego. Niestety z całego jego dorobku zachował się tylko jeden utwór.
Pierwszym wydawcą muzyki na lutnię był lutnista i organista, zaliczany do kompozytorów ze szkoły "kolorystów" Arnolt Schlick (ur. ok. 1460, zm. po 1521). Wydał on w 1513 roku zbiór utworów, wśród których było kilka utworów na lutnię. Jego "Tabulaturen etlicher lobgesang" jest uważana za najwcześniejsze obszerne źródło niemieckiej muzyki lutniowej i jeden z pierwszych drukowanych tego typu zbiorów w Europie. Swój wkład w literaturę muzyczną miał też lutnista i kompozytor Hans Judenkünig (ur. ok. 1450, zm. 1526), związany z Uniwersytetem Wiedeńskim. Wydał on dwa w 1515 i w 1523 roku dwa podręczniki do nauki gry na lutni dla amatorów. Innym lutnistą, który pozostawił po sobie istotne, z punktu widzenia historycznego dzieła, był Hans Gerle (ur. 1500, zm. 1570). Jego pierwsza publikacja wydana w 1532 roku w Norymberdze, "Musica teusch, auf die Instrument der grossen unnd kleinen Geygen, auch Lautten", zawiera aranżacje na lutnię utworów innych niemieckich kompozytorów, lecz przede wszystkim wprowadzenie do techniki gry na lutni, oraz objaśnienie sposobu czytania notacji muzycznej, przez co jest dziś za ważnym źródłem informacji dla współczesnego wykonawstwa historycznego.
Kolejnym wielkim nazwiskiem wczesnorenesansowej muzyki lutniowej w Niemczech był, pochodzący z Węgier, Hans Neusidler (ur. ok. 1508-09, zm. 1563). Jego osiem publikacji zawiera aranżacje znaznych niemieckich pieśni, francuskich "chansons", włoskich "madrygałów", tańców i preludiów. W swej pierwszej publikacji "Ein newgeordent künstlich Lautenbuch in zwen Theyl getheylt: der erst für die anfahenden Schuler" z 1536 roku zawarł proste utwory dla początkujących wraz z opisem techniki gry na lutni. W drugiej połowie XVI wieku tabulatura niemiecka stopniowo wychodziła z użycia, zastępowana przez francuską i włoską. Podobnie działo się z niemiecką muzyką lutniową, która traciła własny charakter i oryginalność, aż zdominowana została przez repertuar międzynarodowy. Ostatecznie wojna trzydziestoletnia doprowadziła do zupełnego upadku drukarstwa muzycznego w Niemczech na pół wieku. Dopiero koniec wieku XVII przyniósł pewne ożywienie w niemieckiej muzyce lutniowej, a jej triumfalny powrót datuje się na wiek XVIII.
Hiszpania.
Mimo iż lutnia przywędrowała do Europy prawdopodobnie właśnie z Hiszpanii, w okresie renesansu to nie lutnia, lecz vihuela była najważniejszym instrumentem w muzyce tego kraju. Jednakże ze względu na podobieństwo w technice gry na obu instrumentach, notacji muzycznej oraz liczne adaptacje muzyki lutniowej na vihuelę, dzieła kompozytorów hiszpańskich wchodziły często w skład repertuaru lutnistów europejskich i miały pewien wpływ na rozwój polifonii lutniowej. Jednym z największych wczesnorenesansowych kompozytorów i instrumentalistów hiszpańskich był Luis de Narváez (ur. ok. 1500, zm. 1550/1560). Był on uważany za pierwszego twórcę, który przeniósł wzory włoskiej, renesansowej muzyki lutniowej na grunt hiszpański. Jego największym dziełem było "Los seys libros del delphín" wydane w Valladolid w 1538 roku, w którym możemy zaobserwować wpływ Francesca da Milano. Zapisywał on utwory muzyczne w systemie nieco zmodyfikowanej tabulatury włoskiej (tzw. "tabulatura hiszpańska"). Wydawał on także aranżacje dzieł innych kompozytorów europejskich, takich jak Josquin des Prez, Nicolas Gombert, czy Jean Richafort.
Innymi, znanymi kompozytorami hiszpańskimi byli: Luis de Milán (ur. 1500, zm. 1561), tworzący na dworze w Walencji, którego książka "Libro de música de vihuela de mano intitulado El maestro", wydana w 1536 roku jest pierwszym w historii zbiorem muzyki pisanej na vihuelę, Diego Pisador (ur. 1509/10, zm. po 1557), który wydał 1552 roku, dedykowaną Filipowi II Habsburgowi książkę pt. "Libro de música de vihuela" – zbiór własnych kompozycji oraz aranżacji utworów wielu znanych lutnistów europejskich i w końcu Alonso Mudarra (ur. 1510, zm. 1580), kanonik w katedrze w Sevilli, znany głównie jako twórca pierwszych utworów pisanych na gitarę.
Anglia.
W Anglii największy rozwój muzyki nastąpił w epoce elżbietańskiej. W owym czasie, wielką popularność zdobyły (pochodzące prawdopodobnie od francuskich aria de cour) tzw. "arie lutniowe" (ang. "ayres"), czyli pieśni z akompaniamentem lutni. Swój rozkwit zawdzięczały książce "First Booke of Songs or Ayres" wydanej w 1597 roku przez wielkiego kompozytora i lutnistę angielskiego Johna Dowlanda (ur. 1562, zm. 1626), który, choć tworzył głównie poza granicami kraju, miał wielki wpływ na muzykę angielską. Książka ta uważana jest za jedną z najbardziej wpływowych publikacji w literaturze lutniowej. Angielskie arie lutniowe, komponowane głównie w tonacjach minorowych cechował niespotykany nigdzie indziej nastrój melancholii. Gatunek ten uprawiał i rozwijał później m.in. Thomas Campion (ur. 1567, zm. 1631), którego własna "Books of Airs" wydana w 1601 roku cieszyła się wielką popularnością i była jeszcze czterokrotnie wznawiana w ciągu kilku następnych lat. Innym ważnym twórcą był lutnista Thomas Robinson (ur. 1588, zm. 1610), który zasłynął przede wszystkim jako teoretyk i nauczyciel oraz autor ważnego podręcznika do nauki gry lutni i innych instrumentach strunowych "The Schoole of Musicke" wydanego w 1603 roku w Londynie.
Zapis muzyczny.
Do zapisywania muzyki lutniowej używano tak zwanej "tabulatury lutniowej".
Muzyka lutniowa zapisywana była w „tabulaturach lutniowych”. Najstarsze z nich pochodzą już z końca XV wieku. Istnieje kilka systemów zapisu tabulaturowego, jednak większość zachowanych publikacji zapisana jest w jednym z trzech głównych systemów. Są to:
Istniały także inne systemy tabulatur, takie jak:

</doc>
<doc id="2449004" url="https://pl.wikipedia.org/wiki?curid=2449004" title="The Astronomical Journal">
The Astronomical Journal

The Astronomical Journal – czasopismo naukowe, które założył w 1849 roku amerykański astronom Benjamin Apthorp Gould. Jedno z najważniejszych i najstarszych międzynarodowych czasopism dotyczących astronomii. 
Wydawanie czasopisma przerwano wraz z wybuchem Wojny Secesyjnej w 1861, ale druk wznowiono w 1885. W 1941 roku redaktor naczelny Benjamin Boss przeniósł prawa do czasopisma na American Astronomical Society.
W styczniu 1998 roku pojawiło się pierwsze wydanie elektroniczne.

</doc>
<doc id="2449007" url="https://pl.wikipedia.org/wiki?curid=2449007" title="Cangwu">
Cangwu

Cangwu (chiń.: 苍梧县; pinyin: "Cāngwú Xiàn") – powiat w południowych Chinach, w regionie autonomicznym Kuangsi, w prefekturze miejskiej Wuzhou. W 2000 roku liczył 646 855 mieszkańców.
Historia.
W 111 roku p.n.e. na terenie dzisiejszego powiatu założono powiat Guangxin (廣信縣), który wszedł w skład nowo powstałej komanderii Cangwu (蒼梧郡), utworzonej na terytorium podbitego przez Hanów państwa Nanyue. W 583 roku powiat Guangxin został przemianowany na Cangwu.

</doc>
<doc id="2449018" url="https://pl.wikipedia.org/wiki?curid=2449018" title="Laurent Ulrich">
Laurent Ulrich

Laurent Bernard Marie Ulrich (ur. 7 września 1951 w Dijon) – francuski duchowny katolicki, arcybiskup Chambéry w latach 2000-2008, arcybiskup Lille w latach 2008-2022, arcybiskup Paryża od 2022.
Życiorys.
Święcenia kapłańskie otrzymał 2 grudnia 1979 z rąk kard. Louis-Marie Billé i został inkardynowany do diecezji Dijon. Po kilkuletnim stażu duszpasterskim w Beaune został w 1985 mianowany wikariuszem biskupim ds. formacji stałej oraz posług sakramentalnych i liturgicznych. Rok później został także wikariuszem ds. świeckich i zakonników zaangażowanych w duszpasterstwo, zaś w 1988 został wychowawcą kilku roczników seminaryjnych. W 1990 został wikariuszem generalnym diecezji.
Episkopat.
6 czerwca 2000 papież Jan Paweł II mianował go arcybiskupem ordynariuszem archidiecezji Chambéry. Sakry biskupiej udzielił mu kard. Louis-Marie Billé.
1 lutego 2008 papież Benedykt XVI mianował go arcybiskupem ad personam i biskupem diecezji Lille. 29 marca 2008, wraz z wyniesieniem diecezji Lille do rangi archidiecezji i utworzeniu metropolii Lille, został jej metropolitą. Ingres do katedry w Lille odbył 30 marca 2008. 
W latach 2007–2013 pełnił funkcję wiceprzewodniczącego Konferencji Episkopatu Francji.
26 kwietnia 2022 roku papież Franciszek przeniósł go na urząd arcybiskupa metropolity paryskiego. 23 maja 2022 objął kanonicznie diecezję w kościele św. Sulpicjusza. 

</doc>
<doc id="2449019" url="https://pl.wikipedia.org/wiki?curid=2449019" title="Tamás Kazi">
Tamás Kazi

Tamás Kazi (ur. 16 maja 1985 w Baji) – węgierski lekkoatleta, średniodystansowiec specjalizujący się w biegu na 800 metrów. Wielokrotny mistrz i medalista mistrzostw kraju, zarówno na otwartym stadionie, jak i w hali. Reprezentant swojego kraju w pucharze Europy oraz drużynowym czempionacie Starego Kontynentu.
Karierę sportową rozpoczynał od treningów piłki nożnej. Grał w drużynach juniorskich i seniorskim zespole z Dunaújváros. Po ukończeniu szkoły przeprowadził się do Budapesztu, gdzie rozpoczął treningi lekkoatletyczne. Wkrótce później zdobył pierwsze w karierze medale mistrzostw Węgier w lekkoatletyce.
Dwukrotnie startował w mistrzostwach świata w lekkoatletyce – w 2009 roku odpadł w półfinale biegu na 800 metrów, a w 2011 także nie zakwalifikował się do finału tej konkurencji, odpadając w półfinale. Brał także udział w Mistrzostwach Europy w Lekkoatletyce 2010, gdzie odpadł w eliminacjach biegu na 800 metrów oraz Halowych Mistrzostwach Europy w Lekkoatletyce 2011, gdzie również nie przebrnął przez eliminacje tej konkurencji.
W 2012 reprezentował Węgry na igrzyskach olimpijskich w Londynie. Zajął 6. lokatę w swoim biegu eliminacyjnym i nie awansował do półfinału. 
Uczestnik mistrzostw Europy w Amsterdamie (2016), odpadając w eliminacjach biegu na 1500 metrów, natomiast w 2017 na tej samej fazie zakończył udział na halowych mistrzostwach Europy w Belgradzie.
W sumie zdobył 4 tytuły mistrza kraju na otwartym stadionie w biegu na 800 metrów (2007, 2009, 2010 i 2011) oraz 2 w biegu na 1500 metrów (2009 i 2010), a także 1 tytuł mistrza kraju w hali w biegu na 800 metrów (2011) oraz 2 tytuły w halowej sztafecie 4x400 metrów (2006 i 2011) oraz 1 halowe mistrzostwo kraju w biegu sztafetowym 4x360 metrów (2005).

</doc>
<doc id="2449025" url="https://pl.wikipedia.org/wiki?curid=2449025" title="Misja Unii Afrykańskiej w Sudanie">
Misja Unii Afrykańskiej w Sudanie

Misja Unii Afrykańskiej w Sudanie (AMIS – "African Union Mission in Sudan") – misja humanitarna obejmująca obszarem terytorium prowincji Darfur w Sudanie. W latach 2004-2007 wspierana była m.in. przez misję cywilno-wojskową Unii Europejskiej. Zakończona z dniem 31 grudnia 2007r., kiedy jej działalność przejęła UNAMID - hybrydowa operacja Organizacji Narodów Zjednoczonych i Unii Afrykańskiej (UN / African Union Mission in Darfur)

</doc>
<doc id="2449026" url="https://pl.wikipedia.org/wiki?curid=2449026" title="Samuel Hood (1. wicehrabia Hood)">
Samuel Hood (1. wicehrabia Hood)

Samuel Hood (ur. 12 grudnia 1724, zm. 27 stycznia 1816) – brytyjski admirał, uczestnik wojny o niepodległość Stanów Zjednoczonych i wojen z rewolucyjną Francją, członek Parlamentu, od 1796 roku par brytyjski jako wicehrabia Hood.
Życiorys.
Samuel Hood wstąpił do Royal Navy w 1741 roku. Służył między innymi na 50-działowym liniowcu „Romney”, fregatach „Garland” i „Sheerness”, by w 1754 roku objąć dowództwo 14-działowego slupa „Jamaica” w składzie North American Station. Awansowany dwa lata później do stopnia komandora ("Captain"), powrócił do Wielkiej Brytanii jako dowódca 70-działowego okrętu liniowego „Grafton”.
Podczas wojny siedmioletniej wziął udział w blokadzie francuskiego wybrzeża. W 1759 roku, dowodząc 32-działową fregatą „Vestal” zdobył po walce francuską „La Bellone”. W tym samym roku służył pod Rodneyem w rajdzie na Hawr, w latach 1760–1763 operował na Morzu Śródziemnym. Następnie objął dowództwo liniowca „Thunderer”, z którym został w 1765 roku wysłany do Ameryki. Dwa lata później objął dowództwo nad North American Station.
Po powrocie do Wielkiej Brytanii w 1770 roku, został skierowany do służby na lądzie, w Portsmouth. W 1778 roku objął komendanturę tamtejszej stoczni marynarki oraz funkcję gubernatora Royal Naval Academy. W tym samym roku został kreowany baronetem. W 1780 roku, awansowany na stopień kontradmirała ("Rear-Admiral"), powrócił na morze, skierowany dla wzmocnienia sił admirała Rodneya w Indiach Zachodnich, gdzie pozostał do zakończenia wojny o niepodległość Stanów Zjednoczonych. Brał udział w walkach z Francuzami, między innymi blokadzie Martyniki. Wysłany na północ połączył się z siłami admirała Thomasa Gravesa, 5 września 1781 roku dowodził brytyjską ariergardą w przegranej bitwie w Zatoce Chesapeake z francuską flotą dowodzoną przez admirała de Grasse. Powrócił do Indii Zachodnich, gdzie odzyskał z rąk Francuzów wyspy Saint Kitts oraz Nevis, po czym dołączył do Rodneya w bitwie koło Dominiki 12 kwietnia 1782 roku. Załoga jego flagowego liniowca „Barfleur” zmusiła w niej do poddania francuski 110-działowy „Ville de Paris”.
W tym samym roku Hood został kreowany baronem, dwa lata później powrócił do Wielkiej Brytanii jako członek Parlamentu, którym był do 1796 roku. W 1787 roku został wiceadmirałem ("Vice-Admiral") i komendantem bazy floty w Portsmouth. Rok później został lordem Admiralicji, w 1793 roku głównodowodzącym Floty Śródziemnomorskiej. Na tym stanowisku wziął udział w wojnach przeciwko rewolucyjnej Francji, w tym okupacji Tulonu i walkach na Korsyce. W 1796 roku, już jako pełny admirał ("Admiral"), został kreowany parem jako wicehrabia Hood ("Viscount Hood of Whitley, Warwickshire") i mianowany gubernatorem Royal Naval Hospital w Greenwich. Pełnił tę funkcję aż do śmierci w 1816 roku.
Od jego nazwiska zostały nazwane: Mount Hood, najwyższy szczyt w Oregonie (3429 m n.p.m.) oraz trzy okręty Royal Navy, w tym krążownik liniowy zatopiony w 1941 roku przez niemiecki pancernik „Bismarck”.

</doc>
<doc id="2449031" url="https://pl.wikipedia.org/wiki?curid=2449031" title="Al-Burajdż (Palestyna)">
Al-Burajdż (Palestyna)

Al-Burajdż (arab. البريج) – nieistniejąca już arabska wieś, która była położona w Dystrykcie Jerozolimy w Mandacie Palestyny. Wieś została wyludniona i zniszczona podczas I wojny izraelsko arabskiej ("al-Nakba"), po ataku Sił Obronnych Izraela w dniu 20 października 1948.
Położenie.
Al-Burajdż leżała wśród wzgórz Szefeli, w odległości 28 kilometrów na zachód od miasta Jerozolima. Według danych z 1945 do wsi należały ziemie o powierzchni 1 908 ha. We wsi mieszkało wówczas 720 osób.
Historia.
W okresie panowania Brytyjczyków al-Burajdż była średniej wielkości wsią.
Podczas I wojny izraelsko-arabskiej w drugiej połowie maja 1948 wieś zajęły egipskie oddziały. Na samym początku operacji Ha-Har w nocy z 19 na 20 października 1948 wieś zajęli Izraelczycy. Mieszkańcy zostali wysiedleni, a wszystkie domy wyburzono.
Miejsce obecnie.
Na terenie wioski al-Burajdż powstała ściśle tajna baza rakietowa Sedot Micha.
Palestyński historyk Walid Chalidi, tak opisał pozostałości wioski al-Burajdż: „Teren jest częścią dużej bazy wojskowej zwanej Kanaf Staim. Obszar jest ogrodzony i strzeżony. Teren jest niedostępny dla osób postronnych”.

</doc>
<doc id="2449032" url="https://pl.wikipedia.org/wiki?curid=2449032" title="Pierre-Marie Carré">
Pierre-Marie Carré

Pierre-Marie Joseph Carré (ur. 22 kwietnia 1947 w Serques) – francuski duchowny katolicki, arcybiskup Montpellier w latach 2011–2022.
Życiorys.
Święcenia kapłańskie otrzymał 7 września 1974 i został inkardynowany do Agen. Po studiach w Rzymie (odbytych w latach 1973-1977) został profesorem w seminarium w Bordeaux, zaś w latach 1980-1989 rozpoczął pracę w Poitiers, gdzie odpowiadał za seminarzystów I roku. W 1989 powrócił do Bordeaux i zajął się formacją alumnów II roku. W latach 1993-1995 był wikariuszem biskupim ds. formacji stałej kapłanów, zaś w latach 1995-2000 był wikariuszem generalnym diecezji.
Episkopat.
13 lipca 2000 papież Jan Paweł II mianował do arcybiskupem ordynariuszem archidiecezji Albi. Sakry biskupiej udzielił mu abp Émile Marcus.
14 maja 2010 został arcybiskupem koadiutorem Montpellier. Pełnię rządów w diecezji objął 3 lipca 2011 po przejściu na emeryturę poprzednika abp Guy Thomazeau.
18 kwietnia 2013 został wybrany wiceprzewodniczącym Konferencji Episkopatu Francji.
9 lipca 2022 papież Franciszek przyjął jego rezygnację z funkcji arcybiskupa Montpellier.

</doc>
<doc id="2449033" url="https://pl.wikipedia.org/wiki?curid=2449033" title="AMIS">
AMIS



</doc>
<doc id="2449035" url="https://pl.wikipedia.org/wiki?curid=2449035" title="Leford Green">
Leford Green

Leford Green (ur. 14 listopada 1986) – jamajski lekkoatleta specjalizujący się w biegu na 400 metrów przez płotki.
Największe sukcesy międzynarodowe osiąga w biegu rozstawnym 4 x 400 metrów. W 2007 zajął piąte miejsce na igrzyskach panamerykańskich oraz czwarte podczas mistrzostw świata. Brązowy medalista mistrzostw Ameryki Środkowej i Karaibów z 2009. Dwukrotnie stawał na podium igrzysk Ameryki Środkowej i Karaibów w Mayagüez latem 2010. W 2011 zdobył dwa medale (w sztafecie oraz indywidualnie w biegu płotkarskim) podczas kolejnej edycji mistrzostw Ameryki Środkowej i Karaibów, a także został brązowym medalistą mistrzostw świata, które odbyły się w Daegu. Zajął 7. miejsce w finale biegu na 400 m przez płotki podczas igrzysk olimpijskich w Londynie. Medalista mistrzostw Jamajki oraz mistrzostw NCAA.
Rekord życiowy w biegu przez płotki: 48,47 (27 lipca 2010, Mayagüez). 

</doc>
<doc id="2449043" url="https://pl.wikipedia.org/wiki?curid=2449043" title="Dajr al-Hawa">
Dajr al-Hawa

Dajr al-Hawa (arab. دير الهوا) – nieistniejąca już arabska wieś, która była położona w Dystrykcie Jerozolimy w Mandacie Palestyny. Wieś została wyludniona i zniszczona podczas I wojny izraelsko arabskiej ("al-Nakba"), po ataku Sił Obronnych Izraela w dniu 20 października 1948.
Położenie.
Dajr al-Hawa leżała wśród wzgórz Judei, w odległości 18 kilometrów na zachód od miasta Jerozolima. Według danych z 1945 do wsi należały ziemie o powierzchni 590,7 ha. We wsi mieszkało wówczas 60 osób.
Historia.
W okresie panowania Brytyjczyków Dajr al-Hawa była małą wsią. W jej zachodniej części znajdował się meczet.
Podczas I wojny izraelsko-arabskiej w drugiej połowie maja 1948 wieś zajęły egipskie oddziały. Na samym początku operacji Ha-Har w nocy z 19 na 20 października 1948 wieś zajęli Izraelczycy. Mieszkańcy zostali wysiedleni, a wszystkie domy wyburzono.
Miejsce obecnie.
Na gruntach wioski Dajr al-Hawa powstał w 1950 moszaw Nes Harim.
Palestyński historyk Walid Chalidi, tak opisał pozostałości wioski Dajr al-Hawa: „Kamienny gruz z domów wymieszał się z ruinami murów tarasów. Część terenu została wyrównana i oczyszczona, a szczątki zebrane na stercie w jednym miejscu. Tarasy po stronie północnej, zachodniej i południowej są porośnięte gajami drzew chleba świętojańskiego i drzew oliwnych. Na południowym skraju rosną kaktusy”.

</doc>
<doc id="2449044" url="https://pl.wikipedia.org/wiki?curid=2449044" title="Yves Boivineau">
Yves Boivineau

Yves Jean Marie Arsène Boivineau (ur. 21 lutego 1947 w Les Herbiers) – francuski duchowny katolicki, biskup Annecy w latach 2001-2022.
Życiorys.
Święcenia kapłańskie otrzymał 23 czerwca 1973 i został inkardynowany do diecezji Luçon. Po pięciu latach pracy w parafii w Challans wyjechał do Rzymu i podjął studia na Papieskim Uniwersytecie Gregoriańskim, ukończone dwa lata później. Po powrocie do Francji pełnił funkcje dyrektora seminarium w Angers (1980-1993) oraz wikariusza biskupiego
pasterskiej strefy Wandei (1993-2001).
7 maja 2001 papież Jan Paweł II mianował go ordynariuszem diecezji Annecy. Sakry biskupiej udzielił mu 26 sierpnia 2001 kard. Louis-Marie Billé.
27 czerwca 2022 papież Franciszek przyjął jego rezygnację z zarządzania diecezją, złożoną ze względu na osiągnięcie pięć miesięcy wcześniej wieku emerytalnego.

</doc>
<doc id="2449045" url="https://pl.wikipedia.org/wiki?curid=2449045" title="Rybie Stawki">
Rybie Stawki

Rybie Stawki – grupa trzech niewielkich jezior rozlewiskowych na Rybim Potoku w Tatrach Wysokich, ponad 200 m na północ od jego wypływu z Morskiego Oka.
Opis stawków.
Są to:
Rybie Stawki otoczone są roślinnością torfowiskową. Występują m.in.: turzyca dzióbkowata, wełnianka wąskolistna, wełnianeczka alpejska i torfowce. W południowo-wschodniej zatoczce Żabiego Oka Józef Nyka znalazł rzadkiego w górach włosienicznika wodnego. Jeziorka otoczone są zaroślami kosodrzewiny z wierzbami i jarzębiną, częściowo górnoreglowym borem świerkowym.
W wodach występują, podobnie jak w samym Morskim Oku, pstrągi potokowe, a w nabrzeżnej roślinności – liczne gatunki owadów wodnych. Położona nad wschodnim brzegiem Żabiego Oka młaka jest wylęgarnią ważek, m.in. miedziopiersi górskiej, żagnicy torfowej i ważki czteroplamej.
Na wielu mapach Małe Morskie Oko podpisywane jest jako Żabie Oko, Żabie Oko jako Małe Żabie Oko, a właściwe Małe Żabie Oko pomijane. Jako Małe Morskie Oko oznaczany bywa mały, gruszkowatego kształtu stawek znajdujący się między wypływem Rybiego Potoku a zarośniętą obecnie polaną Stadliska, u podnóża morenowego wzgórza.
Szlaki turystyczne.
Bezpośrednio do brzegów Rybich Stawków nie prowadzi żaden szlak turystyczny, największe z nich jest jednak dobrze widoczne z pobliskiej szosy (Droga Oswalda Balzera), którą prowadzą na tym odcinku dwa szlaki. Orientacyjne czasy przejścia na podstawie mapy:

</doc>
<doc id="2449050" url="https://pl.wikipedia.org/wiki?curid=2449050" title="Rudolf Schmid (biskup)">
Rudolf Schmid (biskup)

Rudolf Schmid (ur. 26 czerwca 1914 w Schiers, zm. 24 czerwca 2012 w Augsburgu) – niemiecki duchowny rzymskokatolicki, w latach 1972-1990 biskup pomocniczy diecezji augsburskiej. 
Życiorys.
Święcenia kapłańskie przyjął 26 czerwca 1938 i został inkardynowany do diecezji augsburskiej. 3 stycznia 1972 papież Paweł VI mianował go biskupem pomocniczym tej diecezji ze stolicą tytularną Dionysiana. 25 marca 1972 przyjął sakrę, jego głównym konsekratorem był ówczesny ordynariusz deciezji, bp Josef Stimpfle. 11 lipca 1990 papież Jan Paweł II przyjął jego rezygnację, złożoną w związku z osiągnięciem rok wcześniej wieku emerytalnego. Od tego czasu pozostawał biskupem seniorem swojej diecezji. Zmarł 24 czerwca 2012, na dwa dni przed swoimi 98. urodzinami.

</doc>
<doc id="2449051" url="https://pl.wikipedia.org/wiki?curid=2449051" title="Dealul Bălăneşti">
Dealul Bălăneşti



</doc>
<doc id="2449052" url="https://pl.wikipedia.org/wiki?curid=2449052" title="Wielki bazar kolejowy">
Wielki bazar kolejowy

Wielki bazar kolejowy (dokładnie: "Wielki bazar kolejowy. Pociągiem przez Azję", tytuł ang. "The Great Railway Bazaar. By train through Asia") – powieść podróżnicza Paula Theroux z 1975. Polskie tłumaczenie (Magdalena Budzińska) ukazało się w 2010 (Wydawnictwo Czarne).
Językiem reportażowym opisuje kolejową podróż odbytą przez autora, począwszy od 19 września 1973, a zakończoną w końcu grudnia. Książka była odpowiedzią na sztampową, według autora, narrację książek podróżniczych, opisujących wyłącznie radości i atrakcje turystyczne odwiedzanych okolic ("Od książek podróżniczych wiało nudą. Nudziarze je pisywali i nudziarze czytali"). Theroux kładzie nacisk na uciążliwości i nieprzyjemności związane z długotrwałą podróżą przez świat, a także ciemne strony odwiedzanych krajów i miast, jak również trudności związane z obcowaniem z współtowarzyszami podróży i różnego rodzaju urzędnikami, w tym reprezentującymi reżimy totalitarne.
Autor darzył kolej dużym sentymentem, co było przyczyną wyboru środka podróży. Odcinki niemożliwe do pokonania pociągami zostały przebyte samolotami, samochodami, promami lub autobusami.
Trasa podróży opisanej w powieści, wiodła przez następujące kraje:
W 2008 Theroux wyruszył w drugą podróż podobnym szlakiem, by prześledzić zmiany społeczne i gospodarcze, które dokonały się przez następne trzy dekady. Swoje przemyślenia opisał w "Pociągu Widmie do Gwiazdy Wschodu".

</doc>
<doc id="2449055" url="https://pl.wikipedia.org/wiki?curid=2449055" title="Andrzej Krzysztof Łuczak">
Andrzej Krzysztof Łuczak

Andrzej Krzysztof Łuczak (ur. 4 stycznia 1946 w Łodzi, zm. 26 lipca 2010 w Gałkowie Dużym) – inżynier włókiennictwa, doktor nauk technicznych, nauczyciel akademicki, kolekcjoner książek, historyk amator, założyciel Muzeum im. Leokadii Marciniak w Gałkowie Dużym, prezes Łódzkiego Towarzystwa Przyjaciół Książki (w latach 2004-2010), autor prac naukowych i popularnonaukowych. 
Życiorys.
Pochodził z rodziny Łuczaków zamieszkałej w Gałkowie. Rodzice w okresie okupacji należeli do AK i nadali pierworodnemu synowi imiona Andrzej Krzysztof dla upamiętnienia prześladowanej w Polsce Ludowej organizacji. Dziadek Wiktor Łuczak był właścicielem Fabryki Karoserii Samochodowych i firmy meblowej w Łodzi. 
Ukończył studia techniczne na Politechnice Łódzkiej (Wydział Włókiennictwa, obecnie Wydział Technologii Materiałowych i Wzornictwa Tekstyliów). Po studiach pracował przez dwa lata (1970-1972) w Zakładach 1 Maja jako mistrz salowy. Potem przez rok pracował w Zjednoczeniu Przemysłu Bawełnianego. Jednocześnie był uczestnikiem studiów doktoranckich na macierzystej uczelni. W 1984 uzyskał stopień doktora nauk technicznych i podjął pracę na Politechnice Łódzkiej na etacie adiunkta. W tejże uczelni pracował przez 25 lat jako nauczyciel akademicki. Był pracownikiem naukowo-dydaktycznym w Katedrze Technologii i Budowy Przędz (kierowanej przez prof. dr hab. Krystynę Przybył). Brał udział w konferencjach krajowych i zagranicznych. Publikował artykuły naukowe z zakresu włókiennictwa. W roku 2001 z powodów zdrowotnych odszedł na emeryturę. Nie zaprzestał pracy naukowej i działalności dydaktycznej. 
Działalność na rzecz wiedzy o książce, literaturze i historii.
Zamiłowanie do książki odziedziczył po pradziadku od strony matki, który w zaborze pruskim na obszarze Wielkopolski prowadził latającą bibliotekę polską. Sam został miłośnikiem, a następnie kolekcjonerem książek i starodruków. Pasjonował się zwłaszcza produkcją wydawniczą firmy Elsevier. Wydał kilka artykułów na temat starodruków. W latach 90. XX wieku przygotował wraz z drem Jerzym Andrzejewskim, dyrektorem Biblioteki Uniwersytetu Łódzkiego, i antykwariuszem Ireneuszem Dominiekiem album o dawnej Łodzi w fotografiach Bronisława Wilkoszewskiego. Czynnie działał w Towarzystwie Przyjaciół Książki. W latach 2004-2010 (aż do nagłej śmierci) pełnił funkcję prezesa Łódzkiego Towarzystwa Przyjaciół Książki. Organizował liczne spotkania, prelekcje, koncerty. Od roku 2004 organizował Święto Niezapominajki – Koncerty dla Przyjaciół. Działał w Festiwalu Czterech Kultur, a także w Festiwalach Nauki, Techniki i Sztuki. Wygłaszał liczne prelekcje dotyczące swych rozlicznych pasji na antenie Radia Łódź. 
W ostatnich dziesięciu latach życia zajmował się przede wszystkim badaniem historii regionalnej. Opublikował szereg prac dotyczących Gałkowa, Gałkówka i okolic, a także odnoszących się parafii rzymskokatolickiej pod wezwaniem św. Trójcy w Gałkowie Dużym. Przygotował także biogramy proboszczów gałkowskich. W roku 2001 był współorganizatorem wystawy „Gałkówek na starej fotografii”. W roku 2003 (wraz z Małgorzatą Pakułą i Tadeuszem Stawiakiem) założył Muzeum im. Leokadii Marciniak w Gałkowie Dużym. Należał do PTH, Oddział w Łodzi, Koło w Tomaszowie Mazowieckim. Działał na rzecz parafii gałkowskiej, będąc członkiem Rady Parafialnej. Pełnił funkcję prezesa Koła Inteligencji Katolickiej w Gałkowie. Organizował spotkania, prelekcje i koncerty dla członków KIK. 
Zmarł niespodziewanie w Gałkowie. Został pochowany w rodzinnym grobowcu na cmentarzu rzymskokatolickim w Gałkowie Dużym. Pozostawił żonę Malinę i dwoje dzieci: córkę Annę Marię i syna Macieja. 
Linki.
nekrolog A. K. Łuczaka (fot.)

</doc>
<doc id="2449064" url="https://pl.wikipedia.org/wiki?curid=2449064" title="Josef Grünwald">
Josef Grünwald

Josef Grünwald (ur. 22 sierpnia 1936 w Augsburgu) – niemiecki duchowny rzymskokatolicki, emerytowany biskup pomocniczy diecezji augsburskiej.
Życiorys.
Święcenia kapłańskie przyjął 29 maja 1960 i został inkardynowany do diecezji augsburskiej. 21 lutego 1995 papież Jan Paweł II mianował go biskupem pomocniczym tej diecezji ze stolicą tytularną Fronta. 18 marca 1995 przyjął sakrę, jego głównym konsekratorem był ówczesny ordynariusz deciezji, bp Viktor Josef Dammertz OSB. 4 października 2011 papież Benedykt XVI przyjął jego rezygnację, złożoną w związku z osiągnięciem wieku emerytalnego, który wynosi w Kościele 75 lat. Od tego czasu pozostaje w swojej diecezji jako jeden z jej biskupów seniorów.

</doc>
<doc id="2449066" url="https://pl.wikipedia.org/wiki?curid=2449066" title="Wychowanie obywatelskie">
Wychowanie obywatelskie

Wychowanie obywatelskie (także, "edukacja obywatelska") – wychowanie człowieka do życia w społeczeństwie obywatelskim, przygotowujące go do roli obywatela. 
Wychowanie obywatelskie jest przedmiotem edukacji w wielu krajach, wprowadzonym na przełomie XX i XXI wieku.
W Polsce przedmiot ten jest nauczany w ósmej klasie szkoły podstawowej 
i liceum. Zwykle stanowi część przedmiotu "Wiedza o społeczeństwie" (poza wychowaniem obywatelskim, obejmująca także wychowanie do aktywnego udziału w życiu gospodarczym).

</doc>
<doc id="2449069" url="https://pl.wikipedia.org/wiki?curid=2449069" title="Edukacja obywatelska">
Edukacja obywatelska



</doc>
<doc id="2449075" url="https://pl.wikipedia.org/wiki?curid=2449075" title="Philip Olsen">
Philip Olsen



</doc>
<doc id="2449077" url="https://pl.wikipedia.org/wiki?curid=2449077" title="Wyspa Wilczka">
Wyspa Wilczka

Wyspa Wilczka (ros. Остров Вильчека) – rosyjska, niezamieszkana wyspa w archipelagu Ziemia Franciszka Józefa. Jest drugą najbardziej na południe wysuniętą wyspą tego archipelagu. Dalej znajduje się tylko mała wysepka Lamont (ros. остров Ламон).
W większości pokryta pokrywą lodowo-firnową. Najwyższy punkt wyspy (szczyt kopuły lodowej w północno-zachodniej części wyspy) wznosi się na wysokość 187 m n.p.m. Obszary wolne od lodu sięgają najwyżej do 42 m n.p.m. (w zachodniej części wyspy). Na jednym z takich obszarów w części południowej wyspy znajduje się stosunkowo duże jezioro, odwadniane uchodzącym do morza potokiem.
Wyspa Wilczka była pierwszym lądem w archipelagu Ziemi Franciszka Józefa, na której 1 listopada 1873 r. postawili stopę ludzie – członkowie austro-węgierskiej ekspedycji na szkunerze "Admiral Tegetthoff". Nazwę otrzymała na cześć głównego sponsora tej ekspedycji, hrabiego Jana Nepomucena Wilczka. 18 marca 1874 r. zmarł tu na szkorbut maszynista wspomnianego statku, Otto Krisch, pochowany następnie wśród skał w południowo-wschodniej części wyspy.
Wyprawa austro-węgierska pozostawiła w 1874 r. na wyspie zapieczętowaną kapsułę z opisem dokonanych odkryć. Kapsułę tę odnalazła 5 sierpnia 1991 r. niemiecka ekspedycja Arveda Fuchsa na statku „Dagmar Aaen”.
Od 1 stycznia 2006 r. administracyjnie należy (jak i cała Ziemia Franciszka Józefa) do rejonu primorskiego w obwodzie archangielskim.

</doc>
<doc id="2449078" url="https://pl.wikipedia.org/wiki?curid=2449078" title="Diecezja szybenicka">
Diecezja szybenicka

Diecezja szybenicka – łac. "Dioecesis Sebenicensis" – diecezja Kościoła rzymskokatolickiego w Chorwacji. Należy do metropolii splicko-makarskiej. Została erygowana 1 maja 1298 roku.

</doc>
<doc id="2449079" url="https://pl.wikipedia.org/wiki?curid=2449079" title="Dominic Barker">
Dominic Barker

Dominic Barker (ur. 1966 w Southport) – brytyjski pisarz, twórca literatury dziecięcej.
Za swoją powieść "Blart : o chłopcu, który nie chciał ratować świata" w 2007 otrzymał nagrodę Stockton Children's Book of the Year.
Mieszka w Barcelonie.

</doc>
<doc id="2449080" url="https://pl.wikipedia.org/wiki?curid=2449080" title="Operacja Ellamy">
Operacja Ellamy

Operacja Ellamy – brytyjska operacja wojskowa w ramach międzynarodowej operacji reagowania kryzysowego pod auspicjami ONZ i NATO w trakcie wojny domowej w Libii zmierzająca do zapewnienia przestrzegania rezolucji Rady Bezpieczeństwa ONZ nr 1973.

</doc>
<doc id="2449081" url="https://pl.wikipedia.org/wiki?curid=2449081" title="Metropolia zagrzebska">
Metropolia zagrzebska

Metropolia zagrzebska – metropolia Kościoła rzymskokatolickiego w Chorwacji. Składa się z metropolitalnej archidiecezji zagrzebskiej i czterech diecezji (w tym jednej obrządku wschodniego). Została ustanowiona 11 grudnia 1852 roku. Od listopada 1997 godność metropolity sprawuje kard. Josip Bozanić. 
W skład metropolii wchodzą:

</doc>
<doc id="2449082" url="https://pl.wikipedia.org/wiki?curid=2449082" title="Kaddafi (ujednoznacznienie)">
Kaddafi (ujednoznacznienie)



</doc>
<doc id="2449085" url="https://pl.wikipedia.org/wiki?curid=2449085" title="Charles William Alcock">
Charles William Alcock

Charles William Alcock (ur. 2 grudnia 1842 w Sunderlandzie, zm. 26 lutego 1907 w Londynie) – angielski piłkarz i krykiecista, działacz piłkarski, inicjator międzypaństwowych meczów piłkarskich i krykietowych, twórca najstarszych na świecie klubowych rozgrywek w piłce nożnej – Pucharu Anglii.
Wczesne lata i kariera piłkarska.
Urodził się w Sunderlandzie, jednak w wieku nastoletnim przeprowadził się wraz z rodzicami do Chingford, położonym wówczas w hrabstwie Essex, dzisiejszej dzielnicy północnego Londynu. W 1859 ukończył szkołę publiczną w Harrow. W tym samym roku, wraz ze starszym bratem Johnem utworzył klub piłkarski Forest Football Club, późniejszy Wanderers, który, w latach siedemdziesiątych XIX wieku pięciokrotnie triumfował w rozgrywkach o Puchar kraju. W latach 1869-1872 występował także w zespole Upton Park.
Mecze w reprezentacji.
Był inicjatorem pierwszego nieoficjalnego meczu międzypaństwowego. 5 marca 1870 na stadionie krykietowym Kennington Oval spotkały się reprezentacje Anglii i Szkocji. W latach 1870–1872 rozegrano w sumie pięć takich spotkań; we wszystkich Alcock wystąpił, w czterech był kapitanem. 30 listopada 1872 roku reprezentacja Anglii rozegrała pierwszy oficjalny mecz międzypaństwowy. Zarówno w nim jak i w czterech następnych Alcock był w składzie meczowym, jednak wystąpił tylko w jednym, rozegranym 6 marca 1875. Ponownie był kapitanem reprezentacji Anglii w meczu przeciwko Szkocji; zdobył w tym spotkaniu bramkę.
Działalność w Związku, Puchar Anglii.
Charles Alcock wstąpił w szeregi The Football Association w 1866 roku. W latach 1870–1895 był sekretarzem, w 1877 roku skarbnikiem, zaś od 1896 do 1907 był wiceprezydentem Związku.
20 lipca 1871 roku w siedzibie gazety "Sportsman", Alcock przedstawił pomysł utworzenia rozgrywek piłkarskich. Zaproponował by mecze rozgrywano systemem pucharowym do momentu wyłonienia zwycięzcy. Związek zatwierdził wprowadzenie turnieju, do którego przystąpić mogły wszystkie kluby w nim zrzeszone. W listopadzie 1871 rozegrano 1. rundę turnieju; przystąpiło doń 15 zespołów. Pierwszym triumfatorem był Wanderers, którego Alcock był kapitanem.
Był sędzią dwóch meczów finałowych o Puchar w 1875 i 1879 roku.

</doc>
<doc id="2449086" url="https://pl.wikipedia.org/wiki?curid=2449086" title="Denver Union Station">
Denver Union Station

Denver Union Station – historyczna stacja kolejowa w Denver, w stanie Kolorado, w Stanach Zjednoczonych. Znajduje się na 17th i Wynkoop w dzielnicy LoDo. Stacja po raz pierwszy została otwarta w 1881 roku. Gmach jest obiektem zabytkowym i mieści się na National Register of Historic Places.
Historia.
Pierwsza stacja Denver została wybudowana w 1868 roku i obsługiwała Denver Pacific Railway, która łączyła Denver z główną transkontynentalną linią w Cheyenne. Do 1875 roku były cztery różne stacje kolejowe, dzięki czemu transfer pasażerów między różnymi liniami kolejowymi było niewygodne. Aby rozwiązać ten problem, Union Pacific Railroad zaproponował utworzenie jednej centralnej stacji „Union Station” w celu połączenia różnych usług. W lutym 1880 roku właściciele czterech linii (Union Pacific, Denver &amp; Rio Grande Western, Denver, South Park &amp; Pacific, i Colorado Central) zgodzili się na budowę stacji przy ulicy 17th i Wynkoop. Architekt A. Taylor z Kansas City został zatrudniony do opracowania planów, a stacja została otwarta w maju 1881 roku.
Pożar w 1894 zniszczył centralną część lokomotywowni. Firma architektonioczna z Brunt Van &amp; Howe została zatrudniony do projektu większej lokomotywowni w stylu romańskim.
W 1912 roku oryginalna Union Depot partnerstwa została rozwiązana i zastąpiona przez Denver Terminal Railway Company, reprezentującą wówczas głównych operatorów stacji (Atchison, Topeka, &amp; Santa Fe, Chicago, Burlington, &amp; Quincy, Chicago, Rock Island, &amp; Pacific, Colorado &amp; Southern, Union Pacific oraz Denver &amp; Rio Grande Westen). Nowe partnerstwo postanowiło zburzyć i odbudować centralną część stacji do obsługi rosnącego ruchu pasażerskiego. Nowa centralna część, zaprojektowana przez architektów Gove &amp; Walsh, została zbudowana w stylu Beaux-Arts i otwarta w 1914 roku.

</doc>
<doc id="2449089" url="https://pl.wikipedia.org/wiki?curid=2449089" title="Metropolia splicko-makarska">
Metropolia splicko-makarska

Metropolia splicko-makarska – metropolia Kościoła rzymskokatolickiego w Chorwacji. Składa się z metropolitalnej archidiecezji splicko-makarskiej i czterech diecezji (w tym jednej w granicach Czarnogóry). Została ustanowiona 27 lipca 1969 roku. Od 2022 godność metropolity sprawuje abp Dražen Kutleša. 
W skład metropolii wchodzą:

</doc>
<doc id="2449090" url="https://pl.wikipedia.org/wiki?curid=2449090" title="Red (album Black Uhuru)">
Red (album Black Uhuru)

Red – czwarty album studyjny Black Uhuru, jamajskiej grupy muzycznej wykonującej roots reggae.
Płyta została wydana w roku 1981 przez Mango Records, oddział brytyjskiej wytwórni Island Records; na Jamajce ukazała się natomiast nakładem labelu Taxi Records należącego do grających z zespołem Lowella "Sly" Dunbara i Robbiego Shakespeara. Oni też zajęli się produkcją krążka. Nagrania zostały zarejestrowane w studiu Channel One w Kingston. Album doczekał się dwóch reedycji na CD, wydanych przez Mango w roku 1990 oraz przez Island w roku 2003.

</doc>
<doc id="2449096" url="https://pl.wikipedia.org/wiki?curid=2449096" title="Kotlina Darchacka">
Kotlina Darchacka



</doc>
<doc id="2449097" url="https://pl.wikipedia.org/wiki?curid=2449097" title="Metropolia Ðakovo-Osijek">
Metropolia Ðakovo-Osijek

Metropolia Ðakovo-Osijek – metropolia Kościoła rzymskokatolickiego w Chorwacji. Składa się z metropolitalnej archidiecezji Ðakovo-Osijek i dwóch diecezji (w tym jednej w granicach Serbii). Została ustanowiona 18 czerwca 2008. Od 2013 godność metropolity sprawuje abp Đuro Hranić. 
W skład metropolii wchodzą:

</doc>
<doc id="2449098" url="https://pl.wikipedia.org/wiki?curid=2449098" title="Kościół św. Jacka w Stepnicy">
Kościół św. Jacka w Stepnicy

Kościół św. Jacka – rzymskokatolicki (wcześniej ewangelicki) kościół parafialny w Stepnicy. Świątynię wzniesiono w 1741 na planie krzyża greckiego (duża rzadkość na Pomorzu Zachodnim). Ściany kościoła zbudowano w technice ryglowej, jednak z powodu późniejszego otynkowania cecha ta nie jest widoczna. Interesującym elementem wyposażenia jest częściowo przebudowany ołtarz ambonowy.
Historia.
Pierwszy kościół na terenie parafii Stepnica powstał we wsi Świętowice podczas wypraw misyjnych św. Ottona z Bambergu na Pomorze (lata: 1124,1128). W późniejszym okresie w Stepnicy lub jej najbliższej okolicy zbudowany został kościół i klasztor klarysek, przebywali tu także joannici. Pierwsza wzmianka o proboszczu w Stepnicy pochodzi z 1406. Średniowieczny kościół w Stepnicy został zniszczony przez pożar w 1564. Wzniesiona na jego miejscu świątynia przetrwała do pierwszej połowy XVIII w., kiedy to została rozebrana. Wkrótce zaczęto wznosić nowy kościół lecz w czasie prac budowlanych, wybuchł pożar, który zniszczył wznoszoną świątynię. 
Kolejny (istniejący do dziś) kościół w Stepnicy zbudowano w 1741 w technice ryglowej na planie równoramiennego krzyża. W 1840 budowla została otynkowana. W 1997 w wyniku pożaru poważnemu uszkodzeniu uległa wieża kościoła. Odbudowano ją w niedługim czasie. Obecnie przed kościołem eksponowane są popękane dzwony, które uległy uszkodzeniu w czasie tego pożaru.
Wyposażenie.
Świątynia przykryta jest podwyższonym i odeskowanym stropem. Wewnątrz, częściowo przebudowany, barokowy ołtarz ambonowy (kosz ambony został odjęty od ołtarza i umocowany do bocznej ściany prezbiterium, baldachim ambony pozostał przy ołtarzu). Na emporze zdekompletowany prospekt organowy. W kościele zachowały się drewniane empory boczne, empora chórowa oraz ławki z połowy XVIII w.
Kościół św. Jacka w Stepnicy został w dniu 5 grudnia 1963 wpisany do rejestru zabytków pod numerem 412 (nowy numer A-1264).

</doc>
<doc id="2449099" url="https://pl.wikipedia.org/wiki?curid=2449099" title="Światowy Dzień Dziedzictwa Audiowizualnego">
Światowy Dzień Dziedzictwa Audiowizualnego

Światowy Dzień Dziedzictwa Audiowizualnego (ang. World Day for Audiovisual Heritage) - święto obchodzone corocznie 27 października i zatwierdzone przez Organizację Narodów Zjednoczonych do Spraw Oświaty, Nauki i Kultury (UNESCO) na Konferencji Generalnej w 2005 roku.
Dzień obchodów nawiązuje do zaleceń UNESCO z 27 października 1980 dotyczących ochrony i zachowania ruchomych obrazów.
Celem obchodów jest uświadomienie społeczeństwa, że audiowizualizacja takich dokumentów jak filmy, programy radiowe i telewizyjne, nagrania audio oraz wideo, zawierające dokumentalne zapisy wydarzeń z XX i XXI wieku odwołują się bezpośrednio do oka i ucha, do wykształconych i niepiśmiennych ludzi, przekraczając tym samym granice języka i kultury. Dokumenty audiowizualne zmieniły społeczeństwo, stając się stałym i ważnym uzupełnieniem tradycyjnego dokumentu pisanego, który należy chronić przed utratą, jako integralną część tożsamości narodowej.
Dyrektor generalny UNESCO Irina Bokowa w swojej wypowiedzi z okazji IV Dnia Dziedzictwa Audiowizualnego (2010) stwierdziła, że:
Obchody.
UNESCO po raz pierwszy obchody Światowego Dnia Dziedzictwa Audiowizualnego zorganizowało w 2007 roku. Również Niemcy obchodziły wtedy święto po raz pierwszy ze znaczącym udziałem zbiorów Bundesarchiv (BArch.) powstałego w 1952 roku w Koblencji.
Polska przystąpiła do obchodów w 2008 roku. Z tej okazji Instytut Pamięci Narodowej zorganizował konferencję poświęconą roli fotografii w nowoczesnym archiwum. W 2010 Narodowy Instytut Audiowizualny zaprezentował nieznane dotąd zdjęcia Warszawy.
Hasłem obchodów 2010 roku było „Zapisz i delektuj się dziedzictwem audiowizualnym - teraz!” (ang. "Save and Savour your Audiovisual Heritage - Now!")

</doc>
<doc id="2449100" url="https://pl.wikipedia.org/wiki?curid=2449100" title="Shrewsbury (Anglia)">
Shrewsbury (Anglia)



</doc>
<doc id="2449101" url="https://pl.wikipedia.org/wiki?curid=2449101" title="Róża wiatrów (zoologia)">
Róża wiatrów (zoologia)

Róża wiatrów – grupa morskich ślimaków o muszlach w kształcie regularnego stożka przypominającego tarczę, zaliczanych do dwóch spokrewnionych ze sobą rodzajów z rodziny Architectonicidae, bardzo zbliżonych wyglądem: "Architectonica" i "Philippia". Dawniej zaliczano tu także rodzaj "Solarium", którego przedstawiciele włączeni zostali do rodzaju "Architectonica" lub przeniesieni do innych rodzin.
Muszle róż wiatrów mają dość typowy dla ślimaków wygląd – kształt ich zbliżony jest zwłaszcza do muszli europejskich ślimaków lądowych – szklarek. Mają bowiem formę soczewki czy też regularnego stożka dużej szerokości i małej wysokości, przypominającego tarczę kałkan lub chiński kapelusz słomiany. Składają się z licznych wąskich, ciasno nawiniętych skrętów, otaczających szeroki i głęboki niejednokrotnie dołek osiowy. Na powierzchni muszli występuje deseń regularnie rozmieszczonych plamek i pasków, przypominających z wyglądu podziałkę. Kolista od góry muszla, ozdobiona takim ornamentem, widziana od tej strony przywodzi na myśl różę wiatrów, czyli umieszczaną na mapach "różę kompasową". Wieczko zazwyczaj rogowe. Średnica muszli dochodzi do 7 cm.
Gatunki należące do tej grupy zamieszkują płytkie, piaszczyste dno mórz tropikalnych. Ich muszle są cenione przez kolekcjonerów. Do najbardziej znanych zalicza się "Architectonica perspectiva".

</doc>
<doc id="2449102" url="https://pl.wikipedia.org/wiki?curid=2449102" title="Matouqin">
Matouqin



</doc>
<doc id="2449103" url="https://pl.wikipedia.org/wiki?curid=2449103" title="Diecezja dubrownicka">
Diecezja dubrownicka

Diecezja dubrownicka (łac. "Dioecesis Ragusinus") − diecezja Kościoła rzymskokatolickiego w Chorwacji. Należy do metropolii splitsko-makarskiej. Została erygowana w 990 roku. W latach 1120-1828 była archidiecezją.
Podział administracyjny diecezji.
Diecezja podzielona jest na 6 dekanatów:

</doc>
<doc id="2449105" url="https://pl.wikipedia.org/wiki?curid=2449105" title="Siemionowskaja">
Siemionowskaja

Siemionowskaja () – stacja moskiewskiego metra linii Arbacko-Pokrowskiej (kod 049). Powstała w trzecim etapie budowy metra (podczas II wojny światowej) na odcinku Kurskaja - Partizanskaja. Do 30 listopada 1961 nazywała się Stalinskaja (Сталинская), obecna nazwa pochodzi od pobliskiego placu Siemionowskaja, na który prowadzą wyjścia.
Konstrukcja i wystrój.
Jednopoziomowa stacja typu pylonowego z trzema komorami i jednym peronem. Tematem przewodnim wystroju jest obrona Ojczyzny. Konstrukcja stacji jest nietypowa. Strop podpierają 4 rzędy kolumn (zamiast zwyczajowych dwóch) obłożonych jasnym marmurem ze zdobieniami w innych kolorach. Podłogi pokrywa czarny i czerwony granit. Ściany nad torami wyłożono białym i szarym marmurem i ozdobiono medalionami ukazującymi broń i twarze rosyjskich żołnierzy. Na końcu peronu znajduje się płaskorzeźba ukazująca Sztandar Zwycięstwa na tle broni i transparentów. W latach 2005-2006 stacja przeszła remont generalny.

</doc>
<doc id="2449106" url="https://pl.wikipedia.org/wiki?curid=2449106" title="Solar Physics">
Solar Physics

Solar Physics – czasopismo naukowe, założone w 1967 roku, wydawane w języku angielskim, a drukowane w Holandii. Główna tematyka czasopisma to astrofizyka i badania Słońca oraz innych gwiazd.
Czasopismo Solar Physics posiada dość wysoki wskaźnik Impact factor, w 2008 było to 2.774

</doc>
<doc id="2449111" url="https://pl.wikipedia.org/wiki?curid=2449111" title="Éva Orbán">
Éva Orbán

Éva Orbán (ur. 29 listopada 1984 w Pápa) – węgierska lekkoatletka specjalizująca się w rzucie młotem.
W 2001 startowała w finale mistrzostw świata kadetów. Nie zaliczyła żadnej próby w eliminacjach mistrzostw świata juniorów w 2002, a rok później była szósta podczas juniorskich mistrzostw Europy. Nie awansowała do finału podczas swojego debiutu na igrzyskach olimpijskich (2004). W 2005 startowała w młodzieżowych mistrzostwach Europy oraz odpadła w eliminacjach mistrzostw świata. Nie udało jej się awansować do finału mistrzostw Europy w 2006, igrzysk olimpijskich w 2008 oraz mistrzostw świata w 2009. Finalistka mistrzostw Europy w Barcelonie (2010). Latem 2011 zdobyła srebrny medal uniwersjady oraz odpadła w eliminacjach mistrzostw świata. W 2013 była ósma na światowym czempionacie w Moskwie. Uczestniczka mistrzostw Europy w Amsterdamie (2016).
Stawała na podium mistrzostw Węgier, reprezentował swój kraj w drużynowych mistrzostwach Starego Kontynentu oraz brała udział w meczach międzypaństwowych.
Rekord życiowy: 73,44 (25 maja 2013, Halle) – rezultat ten jest aktualnym rekordem Węgier.

</doc>
<doc id="2449115" url="https://pl.wikipedia.org/wiki?curid=2449115" title="Eva Orban">
Eva Orban



</doc>
<doc id="2449117" url="https://pl.wikipedia.org/wiki?curid=2449117" title="Ante Ivas">
Ante Ivas

Ante Ivas (ur. 26 grudnia 1939 w Vodicach) – chorwacki duchowny katolicki, biskup Šibenika w latach 1997-2016.
Życiorys.
Święcenia kapłańskie otrzymał 5 lipca 1964.
Episkopat.
5 lutego 1997 papież Jan Paweł II mianował go biskupem ordynariuszem Šibenika. Sakry biskupiej 19 marca 1997 udzielił mu kard. Franjo Kuharić.

</doc>
<doc id="2449118" url="https://pl.wikipedia.org/wiki?curid=2449118" title="Ronald Jean-Martin Agenor">
Ronald Jean-Martin Agenor



</doc>
<doc id="2449123" url="https://pl.wikipedia.org/wiki?curid=2449123" title="Rewolucja 1 Września">
Rewolucja 1 Września



</doc>
<doc id="2449125" url="https://pl.wikipedia.org/wiki?curid=2449125" title="Michał Pacholski">
Michał Pacholski

Michał Tomasz Pacholski (ur. 31 października 1985 w Łęczycy) – polski geodeta, poseł na Sejm VII kadencji.
Życiorys.
Ukończył studia magisterskie z zakresu geodezji w Wyższej Szkole Gospodarki Krajowej w Kutnie. Pracował kilka lat jako urzędnik administracji samorządowej, następnie został inżynierem w prywatnym przedsiębiorstwie. W wyborach samorządowych w 2010 bez powodzenia kandydował do rady Łęczycy z ramienia lokalnego komitetu. Przystąpił następnie do Ruchu Palikota. W wyborach parlamentarnych w 2011 kandydował z 1. miejsca na liście tej partii w okręgu sieradzkim i uzyskał mandat poselski, otrzymując 12 918 głosów. W październiku 2013, w wyniku przekształcenia Ruchu Palikota, został działaczem partii Twój Ruch. Bezskutecznie kandydował wyborach do Parlamentu Europejskiego w 2014. 26 września tego samego roku wraz z grupą posłów opuścił TR. Tydzień później współtworzył koło poselskie Bezpieczeństwo i Gospodarka. 18 grudnia tego samego roku wraz z grupą posłów tego koła przeszedł do klubu Polskiego Stronnictwa Ludowego. Został potem także członkiem tej partii. W wyborach w 2015 nie uzyskał poselskiej reelekcji. W wyborach samorządowych w 2018 bezskutecznie kandydował do sejmiku województwa łódzkiego. W 2019 ponownie wystartował z ramienia ludowców do Sejmu.

</doc>
<doc id="2449127" url="https://pl.wikipedia.org/wiki?curid=2449127" title="Rewolucja libijska">
Rewolucja libijska



</doc>
<doc id="2449128" url="https://pl.wikipedia.org/wiki?curid=2449128" title="Tata Tasiemka">
Tata Tasiemka



</doc>
<doc id="2449131" url="https://pl.wikipedia.org/wiki?curid=2449131" title="Diecezja hvarsko-bracko-viska">
Diecezja hvarsko-bracko-viska

Diecezja Hvar (-Brač i Vis) - łac. "Dioecesis Pharensis (-Brazensis et Lissensis)", chorw. "Hvarsko-bračko-viška biskupija" - diecezja Kościoła rzymskokatolickiego w Chorwacji. Należy do metropolii splitsko-makarskiej. Została erygowana w XII w. W 1889 w jej skład włączono diecezje Brač i Vis.

</doc>
<doc id="2449134" url="https://pl.wikipedia.org/wiki?curid=2449134" title="Slobodan Štambuk">
Slobodan Štambuk

Slobodan Štambuk (ur. 1 marca 1941 w Selcy) – chorwacki duchowny katolicki, biskup Hvaru w latach 1989-2018.
Życiorys.
Święcenia kapłańskie otrzymał 3 lipca 1966.
Episkopat.
30 marca 1989 papież Jan Paweł II mianował go biskupem ordynariuszem Hvaru. Sakry biskupiej 30 kwietnia 1989 udzielił mu ówczesny nuncjusz apostolski w Jugosławii - abp Gabriel Montalvo Higuera.
9 marca 2018 przeszedł na emeryturę.

</doc>
<doc id="2449135" url="https://pl.wikipedia.org/wiki?curid=2449135" title="Przepis na miłość (film 2010)">
Przepis na miłość (film 2010)

Przepis na miłość (fr. "Les Émotifs anonymes", 2010) − francusko-belgijska komedia romantyczna w reżyserii Jean-Pierre Améris. Obraz miał swoją premierę we Francji 22 grudnia 2010, w Polsce natomiast 21 października 2011.
Opis fabuły.
Jean-René, szef upadającej wytwórni czekolady, zatrudnia Angélique, która ma dostarczać wyroby do sklepów. Angélique jest sama wyjątkowo utalentowaną specjalistkę w robieniu czekoladek, pozostaje jednak nieznana i niedoceniona. Oboje są bardzo nieśmiali (w stresie ona mdleje, a on zaczyna się pocić, uspokaja go jedzenie czekolady), jednak zbliża ich do siebie wspólna pasja do czekolady. Zakochują się w sobie ale nie potrafią tego wyrazić. Jeśli jej nie przezwyciężą, ich chorobliwa nieśmiałość może ich rozdzielić.

</doc>
<doc id="2449136" url="https://pl.wikipedia.org/wiki?curid=2449136" title="Holocentrus">
Holocentrus

Holocentrus – rodzaj ryb z rodziny hajdukowatych (Holocentridae).
Klasyfikacja.
Gatunki zaliczane do tego rodzaju:

</doc>
<doc id="2449138" url="https://pl.wikipedia.org/wiki?curid=2449138" title="Zbrodnia w Brzezinie (powiat sarneński)">
Zbrodnia w Brzezinie (powiat sarneński)

Zbrodnia w Brzezinie – zbrodnia w kolonii Brzezina, w powiecie sarneńskim dawnego województwa wołyńskiego, dokonana przez bojówki UPA przy udziale ludności ukraińskiej. Ofiarą zbrodni padło około 130 Polaków.
Przed zbrodnią.
Po doniesieniach o zbrodni UPA w pobliskiej Parośli polscy mieszkańcy kolonii Brzezina utworzyli samoobronę, która dysponowała 5 karabinami. Członkowie samoobrony pełnili warty. W marcu 1943 roku upowcy zamordowali Polaka z Brzeziny, który wracał z młyna i zabrali mu konia z wozem.
Pierwszą próbę ataku na Brzezinę UPA podjęła na początku kwietnia 1943 roku. W tym czasie w kolonii przebywało 18 sowieckich partyzantów, którzy zaalarmowani przez wartowników podjęli walkę z napastnikami, dodatkowo ściągając posiłki. Po godzinnej walce atak UPA został odparty. Po tym wydarzeniu mieszkańcy Brzeziny spodziewali się następnego ataku. Część z nich wyjechała do Czajkowa, jednak wkrótce wróciła. Starano się nocować w różnych kryjówkach.
Zbrodnia.
O świcie 8 kwietnia 1943 roku (mówi się także o 7 kwietnia), gdy Polacy powychodzili z kryjówek, kolonię zaatakowało silne zgrupowanie UPA, które w nocy otoczyło miejscowość, wsparte przez ludność ukraińską ze wsi Hranie i Tryputnie. Samoobrona nie zdołała stawić oporu. Zabudowania kryte strzechą zapaliły się od ostrzału amunicją zapalającą. Polaków mordowano bez względu na płeć i wiek za pomocą broni białej (siekiery, widły, noże, bagnety), do uciekających strzelano. Niektóre ofiary torturowano przed śmiercią. Zabito około 130 osób, 15 było rannych, 20 osób zdołało zbiec. Jedną z rannych była Ukrainka mieszkająca w Brzezinie, która otrzymała 9 pchnięć nożem, omyłkowo wzięta za Polkę.
Zabudowania wsi zostały doszczętnie spalone.
Większość ofiar pochowano następnego dnia w zbiorowej mogile obok budynku szkoły. Ocalałych zabrał do Włodzimierca oddział złożony z około 15 uzbrojonych Polaków, prawdopodobnie szucmanów.

</doc>
<doc id="2449139" url="https://pl.wikipedia.org/wiki?curid=2449139" title="Tarcza grenlandzka">
Tarcza grenlandzka

Tarcza grenlandzka – tarcza kontynentalna należąca do platformy laurentyjskiej (północnoamerykańsko-grenlandzkiej). Zajmuje niemal całą Grenlandię, bez jej skrajnych części wschodnich i północnych. Powstała w okresie kredy, kiedy ryft Morz Baffina oddzielił ją od tarczy kanadyjskiej. Ze względu na lądolód grenlandzki skały tej tarczy znane są tylko z części brzeżnej. Najstarsze z nich pochodzą z archaiku i są datowane na ok. 3,75 mld lat. Do tego kompleksu należą gnejsy, migmatyty, kwarcyty i łupki krystaliczne. Najmłodsze skały mają ok. 945-800 mln lat, są to przede wszystkim ze skały wylewne oraz szarogłazy.

</doc>
<doc id="2449140" url="https://pl.wikipedia.org/wiki?curid=2449140" title="Walter Mixa">
Walter Mixa

Walter Johannes Mixa (ur. 25 kwietnia 1941 w Chorzowie) – niemiecki biskup rzymskokatolicki, obecnie biskup senior diecezji augsburskiej.
Życiorys.
27 czerwca 1970 przyjął święcenia kapłańskie z rąk bpa Josefa Stimpfle i został inkardynowany do diecezji w Augsburgu, której Stimpfle był wówczas ordynariuszem. Po wyświęceniu został asystentem przy katedrze dogmatyki nowo utworzonego wydziału teologii katolickiej Uniwersytetu w Augsburgu. Na podstawie pracy o „stawaniu się osobą przez wiarę, nadzieję i miłość według Martina Deutingera” został doktorem teologii. W roku 1975 został miejskim proboszczem w miejscowości Schrobenhausen, a także katechetą w tamtejszych szkołach.
24 lutego 1996 papież Jan Paweł II mianował go biskupem diecezji Eichstätt. 23 marca 1996 przyjął sakrę z rąk abpa Karla Heinricha Brauna, swojego poprzednika na tej stolicy biskupiej. 31 sierpnia 2000, równolegle ze swoimi obowiązkami w diecezji, został mianowany katolickim ordynariuszem polowym Niemiec. 16 lipca 2005 papież Benedykt XVI ustanowił go biskupem diecezji Augsburga, pozostawiając go równocześnie na czele duszpasterstwa wojskowego. Jego ingres do katedry w Augsburgu odbył się 1 października 2005.
W dniu 8 maja 2010 został zmuszony do rezygnacji ze wszystkich zajmowanych stanowisk w związku z oskarżeniami stosowania w przeszłości kar cielesnych i zarzutami pedofilii, przeszedł na emeryturę. W połowie maja 2010 prokuratura w Ingolstadt umorzyła postępowanie wobec Waltera Mixy o molestowanie seksualne nieletnich.

</doc>
<doc id="2449141" url="https://pl.wikipedia.org/wiki?curid=2449141" title="Tarcza arabska">
Tarcza arabska

Tarcza arabska, stanowi południowo-zachodnią część platformy arabskiej. Składa się z dwóch kompleksów:
Medina – podłożowy, złożony z gnejsów, łupków krystalicznych, przewarstwień marmurów i rzadkich granitoidów;
Wadi Fatima – pokrywowy, to głównie zlepieńce, arkozy, piaskowców i skał wulkanicznych, na których występują łupki ilaste i wapienie.
Tarczę przecinają uskoki z młodszego kenozoiku, gdzie występują bazalty. Uskoki te biegną w dwóch kierunkach, z północnego zachodu na południowy wschód oraz z południowego zachodu na północny wschód.

</doc>
<doc id="2449143" url="https://pl.wikipedia.org/wiki?curid=2449143" title="Neoniphon">
Neoniphon

Neoniphon – rodzaj ryb z rodziny hajdukowatych (Holocentridae).
Klasyfikacja.
Gatunki zaliczane do tego rodzaju :

</doc>
<doc id="2449145" url="https://pl.wikipedia.org/wiki?curid=2449145" title="Juraj Jezerinac">
Juraj Jezerinac

Juraj Jezerinac (ur. 23 kwietnia 1939 w Jezerinem) – chorwacki duchowny katolicki, biskup polowy Republiki Chorwackiej w latach 1997-2015.
Życiorys.
Święcenia kapłańskie otrzymał 26 czerwca 1966.
Episkopat.
11 kwietnia 1991 został mianowany biskupem pomocniczym archidiecezji zagrzebskiej, ze stolicą tytularną "Strumnitza". Sakry biskupiej udzielił mu kard. Franjo Kuharić. 25 kwietnia 1997 został pierwszym biskupem polowym Republiki Chorwackiej.
30 listopada 2015 przeszedł na emeryturę, a jego następcą został ogłoszony prałat Jure Bogdan.

</doc>
<doc id="2449146" url="https://pl.wikipedia.org/wiki?curid=2449146" title="Mistrzostwa Węgier w Lekkoatletyce 2011">
Mistrzostwa Węgier w Lekkoatletyce 2011

116. Mistrzostwa Węgier w Lekkoatletyce – zawody lekkoatletyczne, które odbyły się 6 i 7 sierpnia 2011 w Szekszárdzie.

</doc>
<doc id="2449150" url="https://pl.wikipedia.org/wiki?curid=2449150" title="Wenchang (bóstwo)">
Wenchang (bóstwo)

Wenchang (), honorowo tytułowany cesarzem: Wenchang Dijun (文昌帝君) lub królem: Wenchang Wang (文昌王) – bóstwo z ludowych wierzeń chińskich, bóg literatury i piśmiennictwa. 
Istnieje wiele różnorodnych podań wyjaśniających początki kultu Wenchanga. Najczęściej identyfikowano go z żyjącym za czasów dynastii Tang Zhang Ya (張亞), urzędnikiem, który pewnego dnia zniknął w niewyjaśniony sposób. Inne podania dopatrywały się w nim Zhanga Yazi (張亞子), który w bitwie za czasów dynastii Jin poległ i objawił się jako duch Zitong (梓潼), przepowiadając upadek rebelii podczas powstania Wang Juna w roku 1000.
Utożsamiano go też często z patronem egzaminów urzędniczych Kuixingiem i łowcą demonów Zhong Kuiem. 
Jego pałac lokalizowany jest w wierzchołku głowy Oriona lub w konstelacji Wielkiej Niedźwiedzicy. Święto Wenchanga przypada trzeciego dnia drugiego miesiąca kalendarza księżycowego. W ikonografii przedstawiany jest w pozycji stojącej, ale najczęściej jako postać siedząca na chmurze. O randze bóstwa świadczy nieodłączny jego atrybut berło. Pomocnikami Wenchanga są Tianlong (天聾) i Diya (地啞).

</doc>
<doc id="2449152" url="https://pl.wikipedia.org/wiki?curid=2449152" title="Hubert Herbreteau">
Hubert Herbreteau

Hubert Marie Michel Marcel Herbreteau (ur. 10 czerwca 1948 w Vendrennes) – francuski duchowny katolicki, biskup Agen od 2005.
Życiorys.
Święcenia kapłańskie otrzymał 22 czerwca 1975 i został inkardynowany do diecezji Luçon. Pracował w wielu wydziałach kurii diecezjalnej (odpowiadał m.in. za formację stałą duchowieństwa). W latach 2001-2005 był wikariuszem biskupim dla rejonu "Côte et Marais Breton".
17 stycznia 2005 papież Jan Paweł II mianował go ordynariuszem diecezji Agen. Sakry biskupiej udzielił mu 24 kwietnia 2005 kard. Jean-Pierre Ricard.

</doc>
<doc id="2449153" url="https://pl.wikipedia.org/wiki?curid=2449153" title="Vanda Juhász">
Vanda Juhász

Vanda Juhász (ur. 6 czerwca 1989) – węgierska lekkoatletka specjalizująca się w rzucie oszczepem.
W 2011 zajęła dziesiątą lokatę w mistrzostwach Europy młodzieżowców. Odpadła w eliminacjach igrzysk olimpijskich w Londynie. Reprezentantka kraju w drużynowych mistrzostwach Europy, zimowym pucharze w rzutach i meczach międzypaństwowych. 
Medalistka mistrzostw Węgier ma w dorobku trzy złota (Szekszárd 2011, Szekszárd 2012 i Budapeszt 2013) i dwa brązowe medale (Budapeszt 2009 i Debreczyn 2010). W 2011 została zimową mistrzynią kraju.
Rekord życiowy: 59,31 (16 czerwca 2012, Szekszárd). 

</doc>
<doc id="2449158" url="https://pl.wikipedia.org/wiki?curid=2449158" title="Robert Jaworski">
Robert Jaworski

Robert Jaworski (ur. 3 maja 1975 w Turku) – polski muzyk folkowy, autor tekstów, lider zespołów Żywiołak i Roberta Delira &amp; Kompany. W przeszłości członek takich formacji jak Kapela ze Wsi Warszawa, Detonacja, The Irish Connections, Ceol oraz Ich Trole.
Ukończył Państwową Szkołę Muzyczną I stopnia w Turku w klasie trąbki. 
Jaworski w swoich projektach sięga po różne instrumenty dawne takie jak lira korbowa, gęśle gdańskie, drumla bądź też ich współczesne rekonstrukcje. Gra również na skrzypcach i altówce, często również praktykuje śpiew gardłowy. Muzyk słynie z nowoczesnego spojrzenia na dawne legendy i zwyczaje, które stara się przełożyć na współczesny język muzyczny i literacki. Prócz przerabiania standardów muzyki dawnej, Jaworski komponuje również autorskie utwory w oparciu o dawne podania i tradycje (min. utwory "Żywiołak" czy "Epopeja Wandalska" z Nowej Ex-Tradycji czy też "Zabobon" z EP Roberto Delira &amp; Kompany o tym samym tytule). W licznych wywiadach muzyk przyznaje się do dużej fascynacji folkiem skandynawskim, a w szczególności takimi zespołami jak Hedningarna, Hoven Droven oraz Gjallanhorn a także muzyką punkrockową.

</doc>
<doc id="2449159" url="https://pl.wikipedia.org/wiki?curid=2449159" title="André Marceau">
André Marceau

André Marceau (ur. 5 maja 1946 w Cérons) – francuski duchowny katolicki, biskup Nicei w latach 2014–2022.
Życiorys.
Święcenia kapłańskie otrzymał 25 marca 1972 i został inkardynowany do archidiecezji Bordeaux. Po święceniach został wikariuszem w Mèrignac, zaś w 1982 rozpoczął pracę w kurii, gdzie odpowiadał za katechezę w archidiecezji. W 1992 mianowany wikariuszem biskupim, pracował jednocześnie jako proboszcz w Bazas (1992-2000) i La Réole (2000-2003). W 2003 został wikariuszem generalnym archidiecezji.
13 stycznia 2004 papież Jan Paweł II mianował go ordynariuszem diecezji Perpignan-Elne. Sakry biskupiej udzielił mu 7 marca 2004 kardynał Jean-Pierre Ricard.
6 marca 2014 papież Franciszek mianował go biskupem ordynariuszem Nicei. Ingres odbył się 11 maja 2014.
9 marca 2022 papież przyjął jego rezygnację z pełnionego urzędu, złożoną ze względu na wiek.

</doc>
<doc id="2449161" url="https://pl.wikipedia.org/wiki?curid=2449161" title="Synarchy">
Synarchy

Synarchy – thrash metalowa grupa muzyczna z Wysp Owczych.
Historia.
Grupa Synarchy powstała w roku 2004 z inicjatywy trzech muzyków – Johna Egholma, Ísaka Petersena oraz Martina Rói Villhelmsena w Tórshavn, stolicy Wysp Owczych, terytorium zależnego Danii. Niedługo później, do zespołu dołączyli: Andre Lenvig, Leon Borum Hanson oraz Bjartur Fríði Clementsen. Muzycy mieli wówczas od szesnastu do osiemnastu lat. Jeszcze w tym samym roku Andre Lenvig zdecydował się opuścić grupę i został zastąpiony przez Johna Ivara Venneda. Pierwszy występ Synarchy odbył się 4 grudnia 2004.
W roku 2005 zespół odbył trasę koncertową po Wyspach Owczych, grając w kilku miejscowościach. Nagrał także swoje pierwsze demo w zimie, nazwane "Between Black &amp; White". Pod koniec roku z zespołu odszedł także Martin Rói Vilhelmsen, zastąpiony w roli perkusisty przez Kima Joensena. Następne dwa lata zaowocowały kolejnym demem (2007). Na krótko zespół opuścił także Kim Joensen.
Kolejne zmiany personalne nastąpiły w roku 2009. Jednego z założycieli zespołu Johna Egholma zastąpił, w roli gitarzysty oraz wspierającego wokalu, Pól Jespersen. W sierpniu tego roku zespół zaczął nagrywać swój pierwszy, pełny album muzyczny "Scars Of Gratitude", który ukazał się 15 kwietnia 2010. Całość została nagrana w Sensit Studios w miejscowości Nólsoy, oraz wydany przez farerską wytwórnię Tutl. W tym samym roku zespół wystąpił na dwóch najważniejszych festiwalach na archipelagu – G! Festival oraz Summarfestivalurin. Wziął także udział w trasie koncertowej zespołu Musica Diablo, koncertując po raz pierwszy poza granicami własnego kraju. Muzycy wystąpili w: Czechach, Polsce (Racibórz, Gdynia), Niemczech, Austrii, Słowenii oraz na Słowacji. Zespół ogłosił na Facebooku, iż skład opuścił keyboardzista Bjartur Fríði Clementsen, zamieszczając przy okazji ogłoszenie o poszukiwaniu jego następcy.
W czerwcu 2011 roku zespół ponownie wszedł do studia, wybierając tym razem niemieckie LSD-Tonstudio, należące do Lasse Lammerta. Sesyjnym keyboardzistą na czas nagrywania albumu został Bjarni Lisberg. Płyta ukazała się 9 grudnia 2011 roku pod nazwą "Tear Up The World". Z tej okazji muzycy urządzili spotkanie tego samego dnia w sklepie muzycznym należącym do wytwórni Tutl, w Tórshavn.
Skład zespołu.
Podczas całej działalności zespołu jego skład zmieniał się kilkukrotnie. Obecnie występują w nim:
Byli członkowie:
W czasie koncertów w roli keyboardzisty grupy występuje Esmar Joensen.

</doc>
<doc id="2449164" url="https://pl.wikipedia.org/wiki?curid=2449164" title="Bobo Dioulasso Sport">
Bobo Dioulasso Sport



</doc>
<doc id="2449165" url="https://pl.wikipedia.org/wiki?curid=2449165" title="Racing Bobo Dioulasso">
Racing Bobo Dioulasso



</doc>
<doc id="2449166" url="https://pl.wikipedia.org/wiki?curid=2449166" title="Pokój 003">
Pokój 003

Pokój 003 – pierwszy album studyjny polskiego rapera Buki wydany 30 września 2011 roku nakładem wytwórni MaxFloRec.
Nagrania dotarły do 33. miejsca zestawienia OLiS.
Lista utworów.
Opracowano na podstawie materiału źródłowego.

</doc>
<doc id="2449168" url="https://pl.wikipedia.org/wiki?curid=2449168" title="Eugen Lunde">
Eugen Lunde

Eugen Peder Lunde (ur. 18 maja 1887 w Kristianii (Oslo), zm. 17 czerwca 1963 tamże) – norweski żeglarz sportowy. Złoty medalista olimpijski z Paryża.
Zawody w 1924 były jego jedynymi igrzyskami olimpijskimi. Medal wywalczył w klasie 6 m. Załogę jachtu tworzyli również Christopher Dahl i Anders Lundgren. Medalistami olimpijskimi byli jego syn Peder oraz wnuk. Olimpijką była jego prawnuczka Jeanette Lunde, która brała udział zarówno w igrzyskach zimowych (1994), jak i letnich (2000).

</doc>
<doc id="2449169" url="https://pl.wikipedia.org/wiki?curid=2449169" title="Weimarska Grupa Bojowa">
Weimarska Grupa Bojowa

Weimarska Grupa Bojowa (EU BG I/2013) – wielonarodowa grupa bojowa pod dowództwem polskim, pełniąca w I połowie 2013 dyżur bojowy w ramach Europejskich Sił Szybkiego Reagowania, składająca się z kontyngentów sił zbrojnych państw Trójkąta Weimarskiego.
Historia.
W 2004 ministrowie obrony państw członkowskich UE zatwierdzili utworzenie 13 grup bojowych, które od 2007 kolejno obejmowały dyżury bojowe. Wcześniej, bo w 2006, szefowie resortów obrony Francji, Niemiec i Polski uzgodnili potrzebę utworzenia Weimarskiej Grupy Bojowej. Rozmowy na temat struktury, wkładu państw i zadań Grupy rozpoczęły się w styczniu 2009, a zakończyły 5 lipca 2011 podpisaniem porozumienia przez przedstawicieli państw Trójkąta Weimarskiego przy NATO i UE. Zgodnie z nim:
Trzon liczącej ok. 2100 żołnierzy WGB, czyli batalion piechoty zmotoryzowanej na KTO Rosomak wystawia 17 Brygada Zmechanizowana. Brygada oraz inne jednostki wydzielające oddziały do Weimarskiej Grupy Bojowej, rozpoczęły cykl szkoleń i manewrów, zakończonych 23 listopada 2012 oficjalną certyfikacją całej WGB podczas ćwiczeń "Common Challenge-12".
W skład batalionu manewrowego wchodzą:
Grupa była zdolna do podjęcia działań bojowych w ciągu 15 dni (pierwsze 5 dni przeznaczone są na podjęcie decyzji o użyciu sił i zaplanowanie operacji, następnych 10 na rozmieszczenie w rejonie mandatowym), po których miała rozpocząć misję trwającą od jednego do czterech miesięcy, zgodną z rozdziałami VI i VII Karty Narodów Zjednoczonych (dodatkowo może współdziałać z siłami ONZ i NATO, gdyby zaszła taka ewentualność). Jednak podobnie jak w przypadku poprzednich grup bojowych, Unia Europejska nie zdecydowała się na jej użycie.

</doc>
<doc id="2449170" url="https://pl.wikipedia.org/wiki?curid=2449170" title="Renata Kijowska">
Renata Kijowska

Renata Kijowska (ur. 10 grudnia 1975 w Krakowie) – polska dziennikarka radiowa i telewizyjna, reporterka „Faktów” TVN.
Życiorys.
Wykształcenie.
Jest absolwentką I Liceum Ogólnokształcącego im. Bartłomieja Nowodworskiego w Krakowie (Nowodworek). Studiowała nauki polityczne oraz dziennikarstwo na Uniwersytecie Jagiellońskim w Krakowie oraz na Uniwersytecie Poczdamskim (w ramach Deutscher Akademischer Austauschdienst). Biegle posługuje się językiem niemieckim, zna również podstawy hiszpańskiego.
Praca zawodowa.
Pracę zawodową zaczynała w programie informacyjnym TVP Kraków – Kronice Krakowskiej. Przed rozpoczęciem pracy w Faktach TVN była korespondentką Telewizji Puls, wcześniej także Radia Plus. Publikowała między innymi w „Tygodniku Powszechnym” oraz „Podróżach”.
W Faktach TVN zadebiutowała 5 lipca 2001 roku. W swoich materiałach porusza przede wszystkim tematy społeczne oraz, jako korespondentka z Krakowa, relacjonuje wydarzenia z południa Polski. Wielokrotnie dla Faktów TVN oraz kanałów informacyjnych TVN24 i TVN24 Biznes i Świat relacjonowała wydarzenia z zagranicy, między innymi z Niemiec, Austrii, Czech, Słowacji, Węgier, Ukrainy oraz Rumunii.
W 2013 r. zrealizowała materiały telewizyjne oraz reportaż opowiadający historię Radosława Agatowskiego, niepełnosprawnego 25-latka o mentalności dziecka, skazanego za wielokrotne kradzieże. W październiku 2013 r. prezydent Bronisław Komorowski ułaskawił Agatowskiego, uzasadniając swoją decyzję względami humanitarnymi i podkreślając, że ułaskawiony wymaga stałej opieki i pomocy innych osób.
Przez kilka lat wykładała dziennikarstwo w Wyższej Szkole Europejskiej im. ks. Józefa Tischnera w Krakowie.
Zagrała epizodyczne role w dwóch filmach biograficznych – "Krzysztof" z 2010 r. opowiadającym o brutalnym porwaniu i zamordowaniu Krzysztofa Olewnika oraz "Nad życie" z 2012 r. opowiadającym o życiu Agaty Mróz-Olszewskiej. W obu produkcjach zagrała dziennikarkę telewizji TVN i TVN24.
W 2019 r. zrealizowała film dokumentalny produkcji stacji TVN „Na Górze Tyrryry”, który opowiada o długoletniej działalności zespołu rockowego Na Górze, tworzonego przez osoby niepełnosprawne. Film został nagrodzony m.in. na Festiwalu Form Dokumentalnych „NURT” w Kielcach i „The Best Shorts Competition” w Kalifornii. Był pokazywany w 2019 r. na festiwalu „Człowiek w Zagrożeniu” w Łodzi, Krakowskim Festiwalu Filmowym, „London International Filmmaker Festiwal”, European Cinematography Awards in Amsterdam, Global Shorts Awards.
Nagrody.
Dziennikarskie.
Jest laureatką Nagrody Dziennikarzy Małopolski w kategorii news oraz konkursu o wolontariacie dla dziennikarzy „Tak! Pomagam” w kategorii telewizja. W 2012 r. ponownie nominowana do Nagrody Dziennikarzy Małopolski za wywiad z chorującym wówczas na nowotwór krtani aktorem, Jerzym Stuhrem. Za liczne materiały oraz zaangażowanie w ochronę zwierząt otrzymała również nagrodę „Przyjaciel Zwierząt”.
Literackie.
Jej pierwsza książka dla dzieci „Kuba Niedźwiedź. Historie z gawry” została nagrodzona podczas XXIV Festiwalu Górskiego, tytułem Książki Górskiej Roku 2018 w kategorii – Górska fikcja i poezja.

</doc>
<doc id="2449173" url="https://pl.wikipedia.org/wiki?curid=2449173" title="Bjørn Bergvall">
Bjørn Bergvall

Bjørn Bergvall (ur. 13 lutego 1939) – norweski żeglarz sportowy. Złoty medalista olimpijski z Rzymu.
Zawody w 1960 były jego jedynymi igrzyskami olimpijskimi. W klasie Latający Holender, partnerował mu Peder Lunde.

</doc>
<doc id="2449174" url="https://pl.wikipedia.org/wiki?curid=2449174" title="Muzeum Narodowe Indian">
Muzeum Narodowe Indian



</doc>
<doc id="2449176" url="https://pl.wikipedia.org/wiki?curid=2449176" title="Bjorn Bergvall">
Bjorn Bergvall



</doc>
<doc id="2449179" url="https://pl.wikipedia.org/wiki?curid=2449179" title="Mistrzostwa Europy w Biegach Przełajowych 2011">
Mistrzostwa Europy w Biegach Przełajowych 2011

18. Mistrzostwa Europy w Biegach Przełajowych – zawody lekkoatletyczne w biegach przełajowych, które odbyły się 11 grudnia 2011 w Velenju w Słowenii.
Słoweńskie miasto został wybrane na organizatora imprezy w październiku 2008. Velenje drugi raz w historii było gospodarzem mistrzostw Europy w biegach na przełaj – poprzednio zawody tej rangi odbyły się tutaj w roku 1999.

</doc>
<doc id="2449181" url="https://pl.wikipedia.org/wiki?curid=2449181" title="2. Fußball-Bundesliga (1976/1977)">
2. Fußball-Bundesliga (1976/1977)

Sezon 1976/77 2. Fußball-Bundesligi - 3. edycja rozgrywek niemieckiej 2. Fußball-Bundesligi w piłce nożnej.
Rozgrywki toczyły się w dwóch grupach: Nord (Północ) oraz Süd (Południe) i występowało w nich po 20 drużyn. Po zakończeniu sezonu mistrzowie grup awansowali bezpośrednio do Bundesligi, a wicemistrzowie grali w barażu o awans do Bundesligi. Cztery ostatnie drużyny z każdej grupy spadały do Amateurligi.
Nord (Północ).
Drużyny.
W 2. Bundeslidze w grupie Nord w sezonie 1976/77 występowało 20 drużyn.
Tabela.
 * Bonner SC nie otrzymał licencji na grę w 2. Bundeslidze 1977/78, dzięki czemu Union Solingen utrzymał się w 2. Bundeslidze (1. SC Göttingen 05 i Wacker 04 Berlin zrezygnowały z gry w 2. Bundeslidze 1977/78).
Süd (Południe).
Drużyny.
W 2. Bundeslidze w grupie Süd w sezonie 1976/77 występowało 20 drużyn.
 * 1. FSV Mainz 05 (12 miejsce) nie otrzymał licencji na grę w 2. Bundeslidze Süd i w sezonie 1976/77 będzie występował w Amateurlidze Sudwest (trzeci poziom rozgrywek), dzięki czemu SSV Jahn Regensburg utrzymał się w 2. Bundeslidze Süd.
Tabela.
 * Röchling Völklingen nie otrzymał licencji na grę w 2. Bundeslidze 1977/78, dzięki czemu FK Pirmasens utrzymał się w 2. Bundeslidze.

</doc>
<doc id="2449184" url="https://pl.wikipedia.org/wiki?curid=2449184" title="Wołoszyński Stawek">
Wołoszyński Stawek

Wołoszyński Stawek – niewielkie, okresowe jeziorko morenowe położone kilkadziesiąt metrów na północ od Polany pod Wołoszynem w Tatrach Wysokich, na wysokości około 1245 m n.p.m. Przy niskim stanie wody początkowo rozdziela się na dwa stawki, a następnie wysycha, choć rzadko w zupełności. Zazwyczaj jego długość i szerokość wynoszą po kilkanaście metrów.

</doc>
<doc id="2449185" url="https://pl.wikipedia.org/wiki?curid=2449185" title="Królik lwi">
Królik lwi

Królik lwi (brodaty, lwiogłowy) – rasa królika domowego, charakteryzująca się małą głową, masą ciała między 1,1 a 2,5 kg oraz uszami, które (podobnie, jak u angor) są krótsze w stosunku do innych ras.
Charakterystyka ogólna.
Jest to jedna z najnowszych ras królików. Swój początek bierze w Belgii. Powstała z połączenia angora i karła belgijskiego. Hodowcy dążyli do wyhodowania królika, który będzie wzbudzał zainteresowanie podobne do angor, ale jednocześnie będzie łatwiejszy w hodowli. 
Charakterystyczna, bujna grzywa otacza głowę. Dłuższe futro widoczne jest na policzkach i pod brodą, a także (w różnych ilościach) na grzbiecie.
Jeśli królik pochodzi z nierzetelnej hodowli, może się okazać trudnym określenie czy młody osobnik jest angorem, czy królikiem lwim; różnica zaznacza się w okolicach 4-6 miesiąca życia.
Króliki są zajęczakami i – w przeciwieństwie do gryzoni – żywią się głównie trawą i gałęziami. Królików nie należy karmić pożywieniem przeznaczonym np. dla chomików czy szczurów. 
Królik lwi ma wymagania i potrzeby podobne do innych królików domowych.
Temperatura otoczenia.
Ze względu na swoje bujne futro, króliki lwie są podatne na przegrzanie się. Zalecana temperatura otoczenia dla tych zwierząt to 13-21°C. Sugeruje się nawet postawianie ich kojca w chłodniejszej części domu.

</doc>
<doc id="2449189" url="https://pl.wikipedia.org/wiki?curid=2449189" title="Tragedia na K2 (2008)">
Tragedia na K2 (2008)

Tragedia na K2 w 2008 roku miała miejsce w dniach 1-2 sierpnia 2008 roku, kiedy to dziesięciu himalaistów z siedmiu krajów i jeden pakistański tragarz zginęło na K2, drugim co do wysokości szczycie świata i najwyższym szczycie Karakorum. Trzech innych wspinaczy odniosło poważne obrażenia. Był to najbardziej tragiczny pojedynczy wypadek w historii zdobywania tego szczytu. Najtragiczniejszym okresem w historii wspinaczki na K2 było lato 1986 roku, kiedy to w ciągu niespełna dwóch miesięcy zginęło trzynastu wspinaczy. Szczyt ten należy do najbardziej niebezpiecznych na świecie. Do 2008 roku odnotowano 284 wejścia na szczyt, w czasie których zmarło 66 osób, co oznacza śmiertelność rzędu 23%. Spośród ośmiotysięczników większą śmiertelność ma tylko Annapurna w Himalajach.
Wydarzenia między obozem IV a szczytem.
Sezon zdobywania K2 trwa od czerwca do sierpnia, ale w 2008 roku złe warunki pogodowe przeszkadzały w próbach zdobycia szczytu w czerwcu i lipcu. Dziesięć różnych grup czekało na możliwość wejścia, niekiedy przez dwa miesiące. Czas ten wykorzystany został na aklimatyzację i przygotowania obozów w wyższych partiach góry, najwyżej położony z nich (obóz IV) znajdował się niewiele poniżej 8000 m n.p.m.
Pod koniec lipca pogoda zaczęła się poprawiać i kilka grup dotarło do obozu IV 31 lipca 2008 roku, by przygotować się do ataku na szczyt przy pierwszej okazji.
1 sierpnia.
Szerpowie i pakistańscy tragarze rozpoczęli przygotowania jeszcze przed północą. Dołączył do nich hiszpański wspinacz Alberto Zerain, który przez noc doszedł z obozu III do IV i postanowił kontynuować atak. Najbardziej doświadczony z Pakistańczyków - Shaheen Baig (członek serbskiej ekspedycji), który zdobył K2 w 2007 roku, musiał tym razem zrezygnować z powodu choroby wysokościowej. W powstałym z tego powodu zamieszaniu część z lin mogła zostać w obozie lub umieszczona zbyt daleko na prawo od żlebu zwanego "Bottleneck" (Szyjka butelki).
Atak na szczyt rozpoczął się o trzeciej nad ranem. Po przejściu żlebu Bottleneck okazało się, że zabrakło liny na pokonanie trawersu tuż nad żlebem, co spowodowało opóźnienie, Szerpowie i Pakistańczycy musieli bowiem zejść po liny z niżej położonej części drogi, by wykorzystać je powyżej żlebu. W tym momencie ekspedycja amerykańska postanowiła zawrócić do obozu.
O godzinie 8 wspinacze kontynuowali wejście przez Bottleneck. Jeden z serbskich wspinaczy, Dren Mandić postanowił sprawdzić swoją butlę z tlenem i odpiął się od liny, by przepuścić innych wspinaczy. Stracił jednak równowagę i spadł, uderzając po drodze w Norweżkę Cecilie Skog, która nie spadła tylko dzięki temu, że była przypięta do liny. Mandić zatrzymał się ponad 100 metrów poniżej żlebu. Wspinacze z obozu IV widzieli upadek i wyruszyli na ratunek. Przewodził im Szwed Fredrik Sträng.
Gdy Sträng dotarł do ciała pozostali serbscy wspinacze Predrag Zagorac i Iso Planic oraz wspomagający ich Pakistańczyk Mohammed Hussein także dotarli na to miejsce. Stwierdzili wtedy, że Mandić już nie żyje. Serbowie wraz ze Strängiem i Pakistańczykiem Jehanem Baigiem z francuskiej ekspedycji postanowili znieść ciało do obozu IV. Baig wypełnił swoje obowiązki we francuskiej ekspedycji, więc mógł pomóc Serbom. Kilku wspinaczy twierdziło później, że Pakistańczyk już wtedy wykazywał objawy choroby wysokościowej. Sträng również zauważył, że jest niezborny, najpierw zaoferował mu pomoc, następnie odmówił, a po chwili ponownie asystował w znoszeniu zwłok. Jehan Baig stracił oparcie pod stopami i wpadł na Stränga, który nakłaniał go, by ten puścił linę trzymającą Mandicia, nim wszyscy czterej spadną. Baig puścił linę i zaczął się ześlizgiwać w dół, nie wiadomo jednak dlaczego nie próbował hamować. Pakistańczyk zginął w wyniku upadku. Sträng postanowił kontynuować zejście bez ciała Mandicia. Serbowie owinęli ciało kolegi flagą, przymocowali go za uprząż do ściany i zeszli do obozu.
Opóźnienia we wchodzeniu oraz zator w żlebie Bottleneck spowodowały, że wielu wspinaczy dotarło na szczyt później niż to zaplanowali. Niektórzy na miejscu znaleźli się dopiero około 20:00 (przeważnie wejścia na szczyt planuje się między 15:00 a 17:00). Łącznie 18 wspinaczy stanęło na szczycie tego dnia. Alberto Zerain, który dotarł jako pierwszy, około 15:00 zszedł do obozu bez problemów. Jednak gdy ekspedycja norweska (Lars Flatø Nessa i Cecilie Skog weszli na szczyt) o 20:30 pokonała trawers i dotarła do żlebu, od ściany powyżej oderwał się serak. Spadając przeciął wszystkie liny i porwał Rolfa Bae (męża Skog), który schodził jako pierwszy, gdyż zrezygnował z wejścia na szczyt około 100 m poniżej celu. Pozostała dwójka kontynuowała zejście docierając do obozu IV w nocy.
W rezultacie oderwania się seraka przejście przez żleb stało się bardziej strome i bardziej technicznie trudne. Bryły lodu utrudniały przejście, a część wspinaczy wciąż znajdowała się w strefie powyżej 8000 m. Byli oni nastawieni na schodzenie po linach poręczowych, jednak zostały one zerwane przez serak. Zostali zmuszeni do pokonania żlebu techniką klasyczną, czyli bez lin. Holenderski wspinacz Wilco van Rooijen stwierdził później, że wybuchła panika. Niektórzy próbowali schodzić w ciemnościach, a część postanowiła zaczekać do rana.
Pemba Gyalje zszedł bez lin i dotarł do obozu IV przed północą. Inny Szerpa, Chhiring Dorje zszedł z Pasangiem Lamą (który stracił czekan) przypiętym do swojej uprzęży. Także dwoje członków ekspedycji południowokoreańskiej Kim Jae-soo i Go Mi-young pokonało żleb po ciemku, chociaż musieli im pomóc Szerpowie: Chhiring Bhote i Pasang Bhote z kolejnej koreańskiej ekspedycji, która miała wejść na szczyt następnego dnia. Około północy Szerpowie, niosący żywność i dodatkowy tlen znaleźli zdezorientowaną Koreankę w żlebie i sprowadzili do obozu.
W międzyczasie Holender Cas van de Gevel i Francuz Hugues D’Aubarede zdecydowali, że nie będą czekać do świtu. Po dojściu do dna żlebu van de Gevel zobaczył spadającego wspinacza, zdarzenie to potwierdzili także Chhiring Bhote i Pasang Bhote. Był to najprawdopodobniej D’Aubarede, którego van de Gevel minął tuż nad żlebem. D’Aubarede wyczerpał swój zapas tlenu kilka godzin wcześniej i gdy Holender go mijał D’Aubarede wyglądał na wyczerpanego, nalegał także, by van de Gevel schodził pierwszy.
Włoch Marco Confortola, Holender Wilco van Rooijen oraz Irlandczyk Gerard McDonnell biwakowali powyżej trawersu, ponieważ nie mogli znaleźć lin poręczowych prowadzących przez trawers. Confortola twierdził, że słyszał krzyki dochodzące z terenu seraków poniżej biwaku oraz widział gasnące światła czołówek. W tym momencie ośmiu wspinaczy wciąż znajdowało się ponad żlebem.
2 sierpnia.
Z obozu głównego wyruszyła akcja ratunkowa. Udział w niej wzięli Tsering Bhote i Pasang Bhote, który pomógł wcześniej Go Mi-Young. Teraz ich zadaniem było odszukanie ich krewnego Jumika Bhote. Jumik wraz z resztą koreańskich wspinaczy wciąż znajdował się ponad żlebem. 
Wczesnym rankiem van Rooijen zaprzestał szukania lin poręczowych i pozostawiając Confortola i McDonnell w biwaku, samotnie zaczął schodzić, gdyż w związku z pogarszającym się wzrokiem obawiał się śnieżnej ślepoty. Po drodze dotarł do dwóch koreańskich wspinaczy (nie wiadomo co stało się z trzecim Koreańczykiem) i Jumika Bhote. Wszyscy trzej wisieli na splątanych linach, z widocznymi obrażeniami, ale żywi. Prawdopodobnie wszyscy czterej padli ofiarą oderwania się seraka lub lawiny. Wilco van Rooijen oddał Jumikowi swoje rękawice, nie był jednak w stanie pomóc splątanym wspinaczom. Twierdzi, że Bhote poinformował go o nadchodzącej akcji ratunkowej, więc postanowił schodzić dalej.
Marco Confortola oraz Gerard McDonell dotarli do trójki splątanych wspinaczy nad ranem i przez kilka godzin próbowali ich uwolnić. Zgodnie z relacją Confortoli McDonell nagle postanowił ponownie wspinać się na szczyt, zostawiając go i trzech pozostałych wspinaczy. Włoch doszedł do wniosku, że McDonell cierpi na chorobę wysokościową. Confortola oddał Jumikowi Bhote swój sprzęt i razem zabezpieczyli Koreańczyków. Przez radio skontaktował się z Tseringiem i Pasangiem Bhote, którzy byli jeszcze w drodze. Po około trzech godzinach niesienia był wyczerpany i postanowił zejść. Jednak van Rooijen, który z dołu widział, jak Włoch i Irlandczyk pomagają trójce wspinaczy, twierdzi, że McDonell nie wracał na szczyt, a tylko wszedł wyżej, do najwyższego punktu asekuracyjnego, by przenieść ciężar. Następnie wrócił do wspinaczy, by pomóc w rozplątaniu lin.
Confortola powiedział, że po tym jak zostawił trójkę wspinaczy obok niego przeszła lawina, w której zobaczył szczątki jednego wspinacza. Twierdzi, że był to McDonnell.
Po południu Tsering i Pasang Bhote dotarli do dna żlebu, gdzie znaleźli Confortolę czołgającego się na czworakach. Przez radio zawiadomili Pembę Gyalje i van de Gevela, by przyszli pomóc Włochowi, a sami ruszyli dalej do Koreańczyków i Jumika Bhote. Pasang przekazał później Gyalje dwie wiadomości: że dotarł do Jumika i Koreańczyków tuż nad żlebem, po tym jak rozplątali liny oraz że czwarty ze znalezionych wspinaczy zginął podczas oberwania seraka. Opis ubrania wskazywał na Gerarda McDonnella. Oznacza to, że Confortola pomylił się co do ciała, które widział w lawinie. Tsering Bhote twierdzi, że widział, jak odpadający serak uderza w ekipę ratunkową podczas schodzenia u szczytu żlebu.
Do tej pory nie znaleziono jednak pakistańskiego tragarza D’Aubarede'a - Meherbana Karima. Po raz ostatni widziano go, gdy wieczorem schodził z Francuzem ze szczytu poprzedniego dnia. Rozdzielili się jednak, gdyż van de Gevel spotkał tylko D’Aubarede'a powyżej żlebu. Prawdopodobnie Karim zginął w lawinie lub podczas oderwania seraka i to jego szczątki Confortola widział w lawinie.
Kilka minut po tym, jak Pasang Bhote powiadomił o odnalezieniu Jumika Bhote i Koreańczyków, zeszła kolejna lawina lub oderwał się kolejny serak. Spadająca masa porwała Pasanga i Jumika Bhote oraz obu Koreańczyków. Tsering Bhote przeżył, ponieważ wspinał się wolniej i nie dotarł jeszcze do szczytu żlebu. Również Pemba Gyalje i Marco Confortola, którzy znajdowali się u podnóża żlebu, wyszli z tego bez szwanku.
W tym czasie van Rooijen samotnie schodził w dół. Przeszedł nową trasą, na lewo od trasy Cesana i ominął obóz IV. Van de Gevel i Gyalje zeszli z obozu IV do III szukając van Rooijena. Van Rooijen parokrotnie połączył się przez telefon satelitarny, by ustalić swą pozycję. Musiał jednak spędzić kolejną noc na górze.
3 sierpnia.
Van de Gevel i Gyalje spotkali się z van Rooijenem na trasie Cesana wczesnym rankiem i wspólnie zeszli do obozu głównego o 22:00.
4 sierpnia.
Van de Gevel i van Rooijen zostali ewakuowani z obozu głównego do Skardu. Confortola dotarł do obozu II Władze pakistańskie ogłosiły listę ofiar.
6 sierpnia.
Confortola został ewakuowany z obozu II do Skardu.
Akcja ratunkowa.
Pakistańskie wojsko rozpoczęło akcję ratunkową rankiem 4 sierpnia 2008 roku za pomocą dwóch helikopterów. Przetransportowali obu Holendrów, cierpiących na odmrożenia, z obozu głównego położonego na wysokości około 5000 m. Czterech wspinaczy, w tym Włoch schodziło w dół o własnych siłach. Wszystkich przetransportowano do szpitala w Skardu. Van Rooijena odnaleziono za pomocą systemu GPS, dzięki współrzędnym wysłanym przez jego telefon satelitarny, gdy dzwonił do swego brata.
Po tragedii.
Od czasu wypadku szczyt K2 pozostał niezdobyty aż do 23 sierpnia 2011 roku, kiedy dokonali tego Austriaczka Gerlinde Kaltenbrunner, Kazachowie Maksut Żumajew i Wasilij Piwcow oraz Polak Dariusz Załuski. W 2010 roku szwedzki narciarz Fredrik Ericsson zginął w wyniku upadku w żlebie Bottleneck. 

</doc>
<doc id="2449190" url="https://pl.wikipedia.org/wiki?curid=2449190" title="Okara Park">
Okara Park

Okara Park – wielofunkcyjny stadion znajdujący się w Whangarei w Nowej Zelandii służący przede wszystkim do rozgrywania meczów obydwu odmian rugby, odbywają się na nim również mecze piłki nożnej, hokeja na trawie oraz koncerty. Ze względów sponsorskich nosił nazwę "Toll Stadium", a następnie "Semenoff Stadium".
Historia.
Zbudowany w 1965 roku, krótko po uzyskaniu przez Whangarei praw miejskich, stadion gościł m.in. mecze British and Irish Lions w latach 1966, 1983 i 1993. Był też w roku 1972 areną obrony Ranfurly Shield, kiedy to na stadionie znalazło się 40 000 widzów, przy czym liczba mieszkańców Whangarei wynosiła wówczas około 34 000.
Na początku pierwszej dekady XXI w. stadion zaczął mieć problemy ze spełnieniem wymagań NZRU, a po ich zaostrzeniu drużynie Northland groziło rozgrywanie spotkań na innym obiekcie. Rady dystryktu i regionu w porozumieniu z miejscowym związkiem rugby zdecydowały więc w 2006 roku o modernizacji stadionu. Przebudowany obiekt był kluczowym argumentem w aplikacji Whangarei do organizowania meczów Pucharu Świata 2011.
W latach 2009-2010 stadion przeszedł gruntowną przebudowę. Kosztem 18,5 mln NZD przygotowano nową murawę i oświetlenie, zmodernizowano jedną z trybun oraz zbudowano drugą wraz z towarzyszącą im infrastrukturą. 13 mln pochodziło od Northland Regional Council, 3 mln od Whangarei District Council, a pozostałe 2,5 mln przekazał rząd Nowej Zelandii na dostosowanie obiektu do wymogów rozgrywania Pucharu Świata 2011. Obecnie pojemność stadionu wynosi około 30 000 widzów, przy czym oficjalnie na meczach Pucharu Świata 2011 mogło przebywać 20 000 osób.
Konstrukcja nowego stadionu była w roku 2010 nominowana do światowego konkursu architektonicznego World Architecture Festival w kategorii sport.
Rugby.
Na co dzień obiekt użytkuje regionalna drużyna rugby union – Northland, okazjonalnie występuje tam zespół Blues, a w roku 2017 będzie gościć jeden z meczów "tournée" British and Irish Lions. Na stadionie rozegrano dwa mecze fazy grupowej Pucharu Świata 2011.
Grają na nim także zespoły rugby league – Northern Swords i New Zealand Warriors, obiekt gościł również mecze międzynarodowe juniorów i seniorskie reprezentacje kraju – żeńską i męską
Inne sporty.
Odbyły się na nim Mistrzostwa Świata U-20 w Piłce Nożnej 2015.

</doc>
<doc id="2449191" url="https://pl.wikipedia.org/wiki?curid=2449191" title="Northland Events Centre">
Northland Events Centre



</doc>
<doc id="2449193" url="https://pl.wikipedia.org/wiki?curid=2449193" title="Paweł Maciąg">
Paweł Maciąg

Paweł Wojciech Maciąg (ur. 23 marca 1979 w Lublinie) – doktor nauk humanistycznych, polski historyk sztuki, duchowny katolicki pisarz, poeta, malarz, adiunkt w Zakładzie Teorii i Historii Sztuki Akademii Sztuk Pięknych w Katowicach, od 2009 duszpasterz akademicki na Uniwersytecie Przyrodniczym w Lublinie.
Bibliotekoznawca, terapeuta uzależnień i współuzależnionych, menadżer kultury.
Pochodzi z Niedrzwicy Dużej w województwie lubelskim.
Studiował na Papieskim Uniwersytecie Gregoriańskim w Rzymie, Katolickim Uniwersytecie Lubelskim w Lublinie (na Wydziale Nauk Humanistycznych i Wydziale Teologii), Uniwersytecie Mikołaja Kopernika w Toruniu (na Wydziale Sztuk Pięknych oraz Uniwersytecie dla Cudzoziemców w Perugii.
Święcenia prezbiteriatu przyjął z rąk abp. Józefa Życińskiego w dniu 29 maja 2004 roku w archikatedrze lubelskiej.
Był pomysłodawcą i aktywnym założycielem Koła Literatów Polskich im. Zbigniewa Herberta, skupiającego ponad 180 pisarzy, poetów i twórców kultury.
Pisze artykuły z zakresu historii sztuki, literatury i etyki. Publikował w Więzi, Egerii, Gościu Niedzielnym, Niedzieli, Gazecie Wyborczej.
Jest członkiem Stowarzyszenia Historyków Sztuki oraz Związku Literatów Polskich.
Otrzymał nagrodę specjalną w konkursie im. I.J. Kraszewskiego).
Lubelska kuria poinformowała, że od 17 czerwca 2020 ks. dr Paweł Wojciech Maciąg nie może wykonywać czynności kapłańskich oraz nosić stroju duchownego. Powodem suspensy było nieobyczajne zachowanie duchownego i trwające przeciw niemu postępowania sądowe. 14 października 2021 roku abp Stanisław Budzik anulował suspensę, przywracając pełną władzę wynikającą z racji święceń i wyraził zgodę na pracę duszpasterską w archidiecezji łódzkiej.
W 2021 roku pod pseudonimem Pablo Mocca wydał tom poezji „Fortepian Nieznajomego”.

</doc>
<doc id="2449194" url="https://pl.wikipedia.org/wiki?curid=2449194" title="Cedric Howell">
Cedric Howell

Cedric Ernest „Spike” Howell DSO, MC, DFC (ur. 17 czerwca 1896 w Adelaide w stanie Australia Południowa, zm. 10 grudnia 1919 w Agios Georgios na greckiej wyspie Korfu) – australijski pilot wojskowy, as myśliwski z czasów I wojny światowej.
Cedric Ernest Howell urodził się w miejscowości Adelaide na terenie stanu Australia Południowa. W roku 1916 wstąpił do Australian Imperial Force, by walczyć w I wojnie światowej. Trafił do 46. Batalionu i jako członek tej jednostki walczył na froncie zachodnim. W listopadzie tego samego roku wyrażono zgodę na jego przeniesienie do Royal Flying Corps. Został więc przetransportowany statkiem do Wielkiej Brytanii, gdzie uczył się pilotażu. Szkolenie ukończył w roku 1917 ze stopniem podporucznika i w październiku tego samego roku przydzielono go do No. 45 Squadron RFC stacjonującego we Francji. Dwa miesiące później jednostka ta przeniosła się na włoski teatr działań wojennych.
Cedric Howell przez osiem miesięcy wykonywał powierzone sobie zadania nad Włochami. Należały do nich przeprowadzanie ataków na cele naziemne i walka z celami powietrznymi. W czasie całej swej służby wojskowej zestrzelił łącznie dziewiętnaście samolotów wroga, w tym 12 lipca 1918 roku, kiedy to zaatakował wraz z towarzyszami z jednostki formację liczącą od dziesięciu do piętnastu niemieckich samolotów, z których sam strącił pięć i w dowód uznania otrzymał Distinguished Service Order. Howellowi już wcześniej nadano inne ważne brytyjskie odznaczenia wojskowe: Military Cross i Distinguished Flying Cross. W lipcu 1918 został skierowany do Wielkiej Brytanii.
Po zakończeniu wojny wziął udział w wyścigu powietrznym z Anglii do Australii, jednak 10 grudnia 1919 roku lecąc nad wyspą Korfu z nieznanych przyczyn starał się wykonać lądowanie awaryjne, jednak nie udało mu się to i jego samolot Martinsyde F.4 Type A.Mk I wpadł do zatoki św. Jerzego i rozbił się, a morze wyrzuciło na brzeg martwe ciało Cedrica Howella.
Młodość.
Cedric Ernest Howell urodził się 17 czerwca 1896 roku w australijskiej miejscowości Adelaide położonej w stanie Australia Południowa. Był synem księgowego Ernesta Howella i Idy Caroline z domu Hasch. Naukę rozpoczął w 1909 roku w Melbourne Church of England Grammar School i był aktywnym członkiem szkolnej jednostki Australian Army Cadets. Po ukończeniu szkoły średniej w 1913 roku Cedric Howell znalazł zatrudnienie jako rysownik. Wstąpił też do Citizen Military Forces następnie został przydzielony do 49. Batalionu Kadetów (zwanego praskim) Citizens Military Force i w roku 1914 otrzymał stopień podporucznika (ang. "second lieutenant").
I wojna światowa.
Z Australian Imperial Force do Royal Flying Corps.
W sierpniu 1914 roku po wybuchu I wojny światowej Howell starał się o wcielenie do nowo utworzonego korpusu eksepedycyjnego Australian Army – Australian Imperial Force, ale jego prośba została odrzucona. W następnym roku zrezygnował z pełnienia służby w Citizens Military Force i ponownie wnioskował o przyjęcie do Australian Imperial Force, by w ten sposób móc aktywnie uczestniczyć w działaniach wojennych. 1 stycznia 1916 wyrażono na to zgodę. Ze względu na młody wiek Cedric Howell nie mógł zostać od razu oficerem i w związku z tym nadano mu stopień szeregowego, by następnie dołączyć go do 16. posiłków 14. Batalionu, którego żołnierze 14 marca w Melbourne weszli na pokład okrętu transportowego HMAT „Anchises” i popłynęli w stronę Francji. Po przybyciu na miejsce Cedric Howell został wcielony do nowo utworzonego 46. batalionu, a cztery dni później otrzymał promocję na kaprala. W czerwcu, w czasie toczącej się właśnie bitwy nad Sommą, w której brał udział jego oddział, Cedric Howell otrzymał czasowo rangę sierżanta, a w następnym miesiącu brał udział w bitwie pod Pozières. W sierpniu zrzekł się powierzonych mu czasowo stanowisk i rang, w związku z czym był odtąd żołnierzem w stopniu lance corporal, czyli usytuowanym między stopniami szeregowego, a kaprala. W czasie walk ujawnił się talent strzelecki Cedrica Howella, dlatego też żołnierz ten w czasie swej służby w 46. Batalionie otrzymał przeszkolenie na strzelca wyborowego.
11 listopada 1916 roku Howell znalazł się w grupie dwustu Australijczyków, którzy mieli trafić do Royal Flying Corps, by uczestniczyć w szkoleniu z zakresu pilotażu samolotów. Po przybyciu na Wyspy Brytyjskie żołnierz ten został wcielony do stacjonującego w Durham No. 1 Royal Flying Officers' Cadet Battalion, gdzie otrzymał podstawowe instrukcje. 16 marca 1917 – w dniu ukończenia szkolenia został formalnie zwolniony ze służby w Australian Imperial Force, a następnego dnia został przyjęty do Royal Flying Corps i otrzymał tymczasowo stopień podporucznika (ang. second lieutenant). Cedric Howell dołączył w kwietniu do No. 17 Reserve Squadron, a 25 lipca otrzymał stopień flying officer oraz zatrudniono go w Central Flying School. 12 września w anglikańskim kościele św. Szczepana w Bush Hill Park odbyła się ceremonia zaślubin Cedrica Howella i Cicely Elizabeth Hallam Kilby.
Pilot myśliwski.
W październiku 1917 roku Cedric Howell został wysłany do Francji i tam dołączył do No. 45 Squadron RFC, by pilotować samoloty marki Sopwith Camel. Na krótko przed tym żołnierz ten zachorował na malarię, przez co mocno wychudł, co w połączeniu z jego wysokim wzrostem spowodowało, że nadano mu później przezwisko „Spike”. Tylko przez krótki czas służył na froncie zachodnim, gdyż jego jednostka została pod koniec grudnia przeniesiona do Włoch. Podczas pełnienia służby na froncie włoskim Howell uczestniczył w kilku misjach wiążących się z walką powietrzną i atakowaniem celów naziemnych. Udało mu się zniszczyć wrogi konwój transportowy próbujący przekroczyć Alpy. 1 kwietnia 1918 roku połączono Royal Flying Corpse z Royal Naval Air Service tworząc Royal Air Force i w ten sposób tego dnia stopień Cedrica Howella został zmieniony na "lieutenant", co także odpowiada polskiemu podporucznikowi.
W pierwszej połowie 1918 roku Howell przeprowadził serię nalotów na cele naziemne, z których jednym była elektrownia. Z wysokości 30 m trzy razy trafił swymi bombami w tenże budynek. Odnosił także sukcesy w walce z samolotami państw centralnych, dzięki czemu otrzymał wtedy status asa myśliwskiego. W czasie jednego z lotów patrolowych wykonywanych 13 maja z dwoma innymi żołnierzami jego dywizjonu wraz ze swymi towarzyszami przechwycił grupę dwunastu samolotów wroga. W bitwie, która z tego wynikła Cedric Howell pomimo tego, że w jego samolocie oba pistolety maszynowe często się zacinały udało mi się zestrzelić trzy jednostki wroga, a czwartą unieszkodliwić. Za jego „szczególną odwagę i oddanie się obowiązkom” w przeprowadzeniu ataków na cele naziemne oraz zniszczeniu siedmiu samolotów państw centralnych Cedric Howell otrzymał Military Cross. Informację, o odznaczeniu podała 16 września 1918 roku w suplemencie London Gazette.
1 czerwca 1918 otrzymał tymczasowo stopień kapitana, a już osiem dni później dowodził on grupą trzech myśliwców. W czasie patrolu lotnicy ci zauważyli sześć austro-węgierskich samolotów zwiadowczych, a następnie zaatakowali je. Dwa z nich zestrzelił Cedric Howell. W tym samym miesiącu w czasie podobnego patrolu odbywanego z dwoma towarzyszami przechwycił on grupę dziewięciu samolotów. Walkę wygrali żołnierze ententy, zestrzeliwując nie mniej niż sześć jednostek nieprzyjaciela; siódma sama się rozbiła. Howell zniszczył trzy z nich. W nagrodę za zestrzelenie w sumie pięciu samolotów Cedric Howell – „świetnie walczący oficer, umiejętny i zdeterminowany” – otrzymał w czerwcu Distinguished Flying Cross, o czym gazety poinformowały 21 września 1918 roku.
Cedric Howell był akurat na patrolu, kiedy to 15 czerwca niemieckie i austriackie siły rozpoczęły bitwę nad Piawą ostrzeliwując wojska ententy z przeciwległego brzegu rzeki. Zauważywszy to, zawrócił, dotarł do bazy o godzinie 11:40 i jako pierwszy przyniósł informację o ataku. Następnie zatankowanym uzbrojonym w bomby samolotem wraz z resztą dywizjonu wykonał cztery naloty skierowane przeciwko wojskom nieprzyjacielskim. 45. Dywizjon zniszczył most pontonowy, jedną łódź oraz okop pełen żołnierzy, a także śmiertelnie ranił setki żołnierzy wroga strzałami z pistoletów maszynowych. Inne mosty zostały zmyte przez silny deszcz i 18 czerwca australijskie wojska zgromadzone na alianckim brzegu rzeki przeprowadziły kontratak.
12 lipca 1918 roku kapitan Cedric Howell oraz podporucznik (ang. "lieutenant") Alan Rice-Oxley wzbili się w niebo w swoich samolotach Sopwith Camel. Niedługo po tym para napotkała wrogą formację składającą się z od dziesięciu do piętnastu samolotów. W bitwie powietrznej, która się wywiązała Cedric Howell zestrzelił cztery maszyny państw centralnych, a jedną unieszkodliwił. Dwa dni później Cedric Howell zestrzelił dwa wrogie samoloty i doprowadził do rozbicia się kolejnej na terytorium, będącym pod kontrolą wojsk ententy. 15 lipca dowodził grupą trzech jednostek Sopwith Camel w ataku na szesnaście samolotów zwiadowczych. Jemu samemu udało się zniszczyć dwie maszyny wroga. Były to ostatnie zestrzelenia w czasie służby wojskowej Cedrica Howella, co łącznie daje sumę dziewiętnastu powietrznych zwycięstw: piętnaście samolotów żołnierz ten zetrzelił, trzy unieszkodliwił oraz doprowadził do schwytania jednej. Wynik ten plasuje Cedrica Howella na drugiej pozycji po Matthew Frew w rankingu zwycięstw powietrznych No. 45 Squadron RFC choć niektóre źródła przypisują Howellowi do trzydziestu zwycięstw w powietrzu.
Lot z Anglii do Australii.
Podczas swego pobytu w Anglii Howell uczestniczył w ceremonii nadania inwestytury, która odbyła się 13 grudnia 1918 roku w Pałacu Buckingham. Wtedy to otrzymał z rąk króla Jerzego V Distinguished Service Order oraz Military Cross.
Howell został zwolniony ze służby w Royal Air Force 31 lipca 1919 roku. Tego też roku rząd Australii ogłosił, że australijski pierwszy pilot, który na samolocie brytyjskim, lub któregokolwiek państwa Wspólnoty Narodów przeleci w ciągu 30 dni z Anglii do Australii otrzyma nagrodę 10 000 £. 15 sierpnia przyjął propozycję złożoną mu przez firmę Martinsyde, by wziął udział w zawodach lecąc wyprodukowanym przez tę firmę samolotem Martinsyde F.4 Type A.Mk I napędzanym silnikiem Rolls-Royce. Miał mu towarzyszyć pułkownik George Henry Fraser – utalentowany nawigator i inżynier, który w czasie wojny służył w Australian Flying Corps.
4 grudnia 1919 roku Howell i Fraser wystartowali z lotniska Hounslow Heath Aerodrome szybko jednak zła pogoda zmusiła ich do lądowania tego samego dnia we francuskim Dijon. Następnego dnia dotarli do Pizy we Włoszech gdzie wymieniono w samolocie płozę ogonową po czym para poleciała w stronę Neapolu, który osiągnęła 6 grudnia. Popołudniem 10 grudnia Howell i Fraser wystartowali z pełnymi bakami z lotniska w Tarencie. Mieli on zamiar dolecieć do Afryki, ale złe warunki pogodowe przeszkodziły im zmuszając ich do skierowania się w stronę Krety. Według relacji świadków ich samolot przeleciał o godzinie 20:00 nad zatoką św. Jerzego na wyspie Korfu. Z nieznanych przyczyn Howell i Fraser próbowali wykonać manewr awaryjnego lądowania na wyspie, jednak nie zdołali do niej dolecieć i wpadli do morza. Mieszkańcy tego rejonu mówili później, że słyszeli w nocy odgłosy wołania o pomoc biegnące od strony morza, ale zła pogoda nie pozwoliła na podjęcie akcji ratunkowej. Wrak samolotu oraz ciało Howella znaleziono później na wybrzeżu morza, jednak szczątki Frasera nie zostały nigdy odnalezione.
W dowód uznania za zasługi z czasów wojny pogrzeb Howella odbył się z całym ceremoniałem wojskowym na cmentarzu Warringal Cemetery w Heidelbergu w australijskim stanie Victoria. Uczestniczyło w nim kilkaset ludzi między innymi wdowa po zmarłym, rodzice i siostra. W kondukcie pogrzebowym ciało spoczywało w trumnie umieszczonej na lawecie armaty obsługiwanej przez żołnierzy Royal Australian Garrison Artillery. Trumnę nieśli kapitanowie: Adrian Cole, Frank Lukis i Raymond Brownell oraz pięciu innych oficerów służących w Royal lub Australian Flying Corps. 12 lutego 1923 generał Sir Harry Chauvel odsłonił w kościele św. Anzelma w Middle Park witraż przedstawiający scenę wniebowstąpienia Jezusa Chrystusa z dedykacją: „Umiłowanej pamięci Cedrica Ernesta Howella DSO MC DFC kapitana RAF-u, który zginął niedaleko Korfu lecąc do Australii w grudniu 1919 w wieku 22 lat”. Po zamknięciu tego obiektu sakralnego w roku 2001 witraż przeniesiono do kościoła parafialnego św. Sylasa w Albert Park.

</doc>
<doc id="2449197" url="https://pl.wikipedia.org/wiki?curid=2449197" title="Instrukcja techniczna B-II">
Instrukcja techniczna B-II

Instrukcja techniczna B-II – archiwalna instrukcja geodezyjna stosowana w Polsce, będąca częścią przepisów "Pomiary szczegółowe" (dział "B" "Powszechnych Przepisów o Pomiarach Kraju") i obowiązująca w latach 1973–1980, wprowadzona zarządzeniem nr 39 Prezesa Głównego Urzędu Pomiarów Kraju z 28 grudnia 1973 roku w sprawie wprowadzenia instrukcji "Osnowa wysokościowa lokalnego znaczenia I–VI klasy". Instrukcja została opracowana w roku 1973 przez Biuro Rozwoju Nauki i Techniki GUGiK.
Instrukcja B-II zawiera zbiór, jednolitych pod względem merytorycznym, technicznym i porządkowym, wytycznych dotyczących zasad projektowania i pomiarów sieci niwelacji precyzyjnej i technicznej lokalnego znaczenia. Uzupełnieniem do niej były "Wzory i przykłady do instrukcji B-II" określające zasady stosowania oznaczeń technicznych na mapach, typy i opisy znaków, zalecane sposoby prowadzenia dzienników pomiarów, obliczeń oraz szkiców przeglądowych ciągów niwelacyjnych.
Instrukcję techniczną B-II zastąpiła w 1980 roku instrukcja techniczna G-2 "Wysokościowa osnowa geodezyjna" oraz wytyczne techniczne do tej instrukcji.

</doc>
<doc id="2449199" url="https://pl.wikipedia.org/wiki?curid=2449199" title="Chill Out (album Black Uhuru)">
Chill Out (album Black Uhuru)

Chill Out – piąty album studyjny Black Uhuru, jamajskiej grupy muzycznej wykonującej roots reggae.
Płyta została wydana w roku 1982 przez Mango Records, oddział brytyjskiej wytwórni Island Records; na Jamajce ukazała się natomiast nakładem labelu Taxi Records należącego do grających z zespołem Lowella "Sly" Dunbara i Robbiego Shakespeara. Oni też zajęli się produkcją krążka. Nagrania zostały zarejestrowane w studiu Channel One w Kingston. Album doczekał się dwóch reedycji na CD, wydanych przez Mango w roku 1992 oraz przez Island w roku 2003.

</doc>
<doc id="2449201" url="https://pl.wikipedia.org/wiki?curid=2449201" title="Chan (religia)">
Chan (religia)



</doc>
<doc id="2449202" url="https://pl.wikipedia.org/wiki?curid=2449202" title="Zsombor Kerekes">
Zsombor Kerekes

Zsombor Kerekes (ur. 13 września 1973 w Sencie) – węgierski piłkarz grający na pozycji napastnika. Od 2009 roku reprezentuje barwy amatorskiego klubu Báránd KSE.
Kariera.
Kerekes urodził się w Sencie i był członkiem węgierskiej mniejszości w Serbii. Mimo urodzenia się w Sencie dorastał w pobliskiej Adzie, skąd wywodziła się jego rodzina.
Jako senior zaczął grać dla klubów I ligi Jugosławii, FK Bečej i Spartaka Subotica. Następnie grał w Debreceni VSC. Był również piłkarzem Pécsi Mecsek FC, aż w 2005 roku został piłkarzem Willem II Tilburg. W reprezentacji Węgier zagrał 9 razy, zdobywając dwa gole (przeciwko Estonii i Francji). W grudniu 2009 roku zakończył profesjonalną karierę.

</doc>
<doc id="2449203" url="https://pl.wikipedia.org/wiki?curid=2449203" title="Janusz Alwasiak">
Janusz Alwasiak

Janusz Franciszek Alwasiak (ur. 3 grudnia 1932 w Pabianicach, zm. 12 lipca 2019) – polski lekarz, profesor doktor habilitowany nauk medycznych, nauczyciel akademicki, Honorowy Obywatel Pabianic.
Życiorys.
Młodość.
Jeden z pięciu synów Michała Alwasiaka i Janiny z domu Kołodziejczyk, wychowywał się w rodzinie robotniczej. W chwili wybuchu wojny miał 7 lat i naukę szkolną odbywał na tajnych kompletach. W 1942 został sam z matką i braćmi, ponieważ ojciec trafił do obozu koncentracyjnego w Auschwitz, a następnie w Buchenwaldzie. Maturę zdał w 1951 w Gimnazjum im. Jędrzeja Śniadeckiego w Pabianicach (obecnie I Liceum Ogólnokształcące im. Jędrzeja Śniadeckiego), a w latach 1951–1957 studiował na Wydziale Lekarskim Akademii Medycznej w Łodzi.
Kariera medyczna.
Pracę lekarza rozpoczął w Szpitalu Miejskim w Pabianicach. 24 września 1960 uzyskał I stopień specjalizacji z anatomii patologicznej (czyli patomorfologii, a 30 kwietnia 1964 I stopień specjalizacji z chorób wewnętrznych. W 1964 rozpoczął pracę w Zakładzie Anatomii Patologicznej Akademii Medycznej w Łodzi pod kierownictwem profesora Aleksandra Pruszczyńskiego. Tytuł specjalisty II stopnia z zakresu anatomii patologicznej zdobył 11 kwietnia 1968. 10 grudnia 1969 obronił rozprawę doktorską, której promotorem był docent Andrzej Głuszcz, i uzyskał tytuł doktora nauk medycznych. Tytuł specjalisty neuropatologii posiada od 14 maja 1975. W 1975 przeniósł się do Ośrodka Naukowo-Badawczego Akademii Medycznej w Łodzi, przekształconego w Katedrę Onkologii, która kierował prof. Leszek Woźniak. Otrzymał tam stanowisko kierownika Pracowni Cytodiagnostyki Klinicznej. 15 grudnia 1981 zakończył swój przewód habilitacyjny i w lipcu 1983 uzyskał stanowisko docenta. Profesorem nadzwyczajnym Akademii Medycznej w Łodzi został w 1986. Tytuł profesora zwyczajnego nauk medycznych Prezydent Rzeczypospolitej Polskiej nadał mu 12 maja 1992. W 1996 objął stanowisko kierownika Zakładu Patologii Nowotworów Katedry Onkologii Akademii Medycznej w Łodzi. Pomimo przejścia na emeryturę w 1999 pozostał aktywny zawodowo.
Pochowany na Cmentarzu Ewangelickim w Pabianicach.
Działalność pozazawodowa.
Na przestrzeni lat 1949–1965 czynnie uprawiał sport jako piłkarz klubu PTC Pabianice oraz hokeista Włókniarza Pabianice. W ramach PTTK trenował narciarstwo. Od 1988 zaangażował się w pracę społeczną na rzecz Pabianic i został czynnym członkiem Zarządu (a następnie Członkiem Honorowym) Towarzystwa Przyjaciół Pabianic. 5 listopada 1996 otrzymał tytuł Honorowego Obywatela Miasta Pabianice.
Dorobek naukowy.
Spektrum jego zainteresowań naukowych koncentrowało się wokół nowotworów, głównie ośrodkowego układu nerwowego. Na temat mechanizmów obronnych w nowotworach, wznów glejaków, wzrostu i rozsiewu chłoniaków w ośrodkowym układzie nerwowym opublikował 98 prac. Spośród nich 59 ukazało się w językach obcych. Odbył szkolenia specjalistyczne w renomowanych ośrodkach medycznych takich jak Uniwersytet Stanford w Kalifornii, Uniwersytet Tromsø, szpitale w Bodø i Skien w Norwegii, Leiden i Delfcie w Holandii. W latach 1973–1977 kierował pracami polsko-amerykańskiego zespołu zajmującego się biologią i histochemią glejaków.
Członek licznych towarzystw i organizacji naukowych:
Kierował specjalizacją 7 lekarzy w dziedzinie patomorfologii i 2 lekarzy w dziedzinie neuropatologii.
Wypromował 5 doktoratów z zakresu nauk medycznych:
Ponadto recenzował rozprawę habilitacyjną prof. Stanisława Spornego "Cytodiagnostyka chorób tarczycy" (15 grudnia 1998).

</doc>
<doc id="2449207" url="https://pl.wikipedia.org/wiki?curid=2449207" title="NMAI">
NMAI



</doc>
<doc id="2449214" url="https://pl.wikipedia.org/wiki?curid=2449214" title="Roman Bniński (instruktor harcerski)">
Roman Bniński (instruktor harcerski)

Roman Piotr Bniński h. Łodzia (ur. 31 października 1869 w Tobolsku, zm. 12 września 1948 w Krakowie) – hrabia, Przewodniczący Związku Harcerstwa Polskiego.
Życiorys.
Urodził się w rodzinie Romana Józefa Nepomucena hr. Bnińskiego h. Łodzia (1826–1912), powstańca z 1863, i Wacławy z Sobańskich h. Junosza (1840–1889). Miał siostry: Wacławę (zmarłą w dzieciństwie) i Marię (1865–1918) oraz brata Hilarego Aleksandra (1873–1946). Uczęszczał do krakowskich szkół: I Gimnazjum św. Anny, II Gimnazjum św. Jacka oraz III Gimnazjum im. Króla Jana III Sobieskiego. Egzamin maturalny zdał we wrześniu 1888 r. Podjął studia na Wydziale Filozoficznym Uniwersytetu Jagiellońskiego. Studiował również w Studium Rolniczym Uniwersytetu Jagiellońskiego. Po zdaniu w lipcu 1891 r. egzaminu rolniczego osiadł w rodzinnym majątku w Wacławówce, w pow. berdyczowskim. Ponadto zarządzał powierzonymi majątkami, liczącymi pod koniec XIX w. łącznie prawie 65 tys. hektarów. Przed wybuchem I wojny światowej prowadził własny majątek Dżuryn w pow. jampolskim na Podolu. Podczas wojny pracował na rzecz uchodźców, rannych i chorych oraz jeńców Polaków. W 1914 r. założył, utrzymywał i prowadził (do połowy 1917 r.) szpital na 18 łóżek dla żołnierzy rekonwalescentów Polaków. Był współzałożycielem kijowskiego oddziału Polskiego Towarzystwa Ofiarom Wojny; od maja 1916 r. pełnił funkcję jego wiceprzewodniczącego. Był też aktywnym działaczem rozwijającego się harcerstwa na Ukrainie, działał w Patronacie Skautowym, który powstał w 1915 r., a następnie w Towarzystwie Popierania Ruchu Harcerskiego w Kijowie, którego był sekretarzem (przewodniczącym był Antoni Czerwiński). Dzięki staraniom Towarzystwa Popierania Ruchu Harcerskiego, skauci otrzymywali zasiłki oraz ofiary od osób prywatnych. W marcu 1917 r. został członkiem Polskiego Komitetu Wykonawczego na Rusi. Wraz z Olgierdem Grzymałowskim, Stanisławem Sedlaczkiem, Henrykiem Glassem i całą grupą instruktorów ideowo związanych z Ruchem Narodowym prowadził Harcerstwo Polskie na Rusi, obejmujące tereny od Kijowa po Petersburg i Moskwę. Był członkiem Naczelnictwa Skautowego w Kijowie.
Po powrocie do Polski osiadł w Poznańskiem. Został tam przewodniczącym Zarządu Oddziału ZHP w Poznaniu. 19 kwietnia 1925 r. został Przewodniczącym Związku Harcerstwa Polskiego, którym był przez rok. Podał się do dymisji 9 kwietnia 1926 r. w wyniku konfliktu, do jakiego doszło w łonie Naczelnej Rady Harcerskiej za sprawą Antoniego Olbromskiego i Tadeusza Kamieńskiego na tle obaw łódzkich instruktorów, iż władze ZHP ulegają wpływom politycznym, a to groziło uwikłaniem harcerstwa w walki partyjne. Po rezygnacji był m.in. przewodniczącym (w latach 1926–1933) Centralnego Biura Porozumienia Organizacji Współdziałających w Zwalczaniu Komunizmu. Przy badaniu metod działalności komunistycznej współpracował z ks. kard. Augustem Hlondem, ks. bp. Stanisławem Adamskim, ks. hm Stefanem Wyszyńskim i ks. Szwejnicem. Trzon pracowników społecznych Centralnego Biura stanowili wtedy instruktorzy harcerscy, m.in. również Władysław Sołtan.
Od 6 września 1904 r. był mężem Marii Tekli z Czarneckich h. Prus III (1878–1932). Dzieci nie mieli.
Zmarł 12 września 1948 r. w Krakowie. Pochowany 15 września 1948 r. na cmentarzu Rakowickim.

</doc>
<doc id="2449217" url="https://pl.wikipedia.org/wiki?curid=2449217" title="OPW">
OPW



</doc>
<doc id="2449218" url="https://pl.wikipedia.org/wiki?curid=2449218" title="Samica Obornicka">
Samica Obornicka



</doc>
<doc id="2449220" url="https://pl.wikipedia.org/wiki?curid=2449220" title="Warsaw WAR/SAW. Zrozumieć Polskę">
Warsaw WAR/SAW. Zrozumieć Polskę

Warsaw WAR/SAW. Zrozumieć Polskę - drugi album L.U.C.-a z cyklu Zrozumieć Polskę, wydany 19 maja 2011. Jest to słuchowisko zrealizowane przez Łukasza Rostkowskiego we współpracy z Muzeum Powstania Warszawskiego. W zamyśle artysty przedstawia ono kontrowersyjny zryw od zupełnie dotąd nieznanej - humorystyczno-groteskowej strony.
Lista utworów.
Źródło.

</doc>
<doc id="2449221" url="https://pl.wikipedia.org/wiki?curid=2449221" title="Steve Sullivan">
Steve Sullivan

Steve Sullivan (ur. 6 lipca 1974 w Timmins) – kanadyjski hokeista występujący na pozycji lewoskrzydłowego. W NHL rozegrał ponad 1000 meczów w barwach New Jersey Devils, Toronto Maple Leafs, Chicago Blackhawks, Nashville Predators, Pittsburgh Penguins i Phoenix Coyotes. Od 9 sierpnia 2014 roku jest członkiem sztabu szkoleniowego Arizona Coyotes.
Kariera.
Po 2 sezonach Sault Ste. Marie Greyhounds z Ontario Hockey League (OHL) Sullivan został wybrany z 233 numerem przez New Jersey Devils podczas NHL Entry Draft 1994. Kolejne 2 lata spędził w Albany River Rats, filii drużyny Devils z American Hockey League (AHL). W tym czasie został wybrany do pierwszego zespołu all-star ligi i zdobył Puchar Caldera wygrywając ligę w 1995. Debiut w drużynie Devils zaliczył w sezonie 1995-96. Sezon później był już zawodnikiem Toronto Maple Leafs. W 1999, ze względu na dużą liczbę ofensywnych zawodników Leafs chcieli pozbyć się Sullivana wystawili go na listę "waivers". 23 października 1999 z opcji odkupienia zawodnika skorzystała drużyna Chicago Blackhawks. Niewysoki skrzydłowy bardzo szybko został czołowym zawodnikiem w Chicago. Już w pierwszym sezonie 1999–00 zdobył 64 punkty, w tym 22 bramki. Przez 3 następne sezony w Blackhawks nie schodził poniżej poziomu 20 bramek i 60 punktów. W trakcie sezonu 2003–04 został oddany do Nashville Predators w zamian za "draft picks" w drugiej rundzie draftów 2004 (Ryan Garlock) i 2005 (Michael Blunden). Sezon skończył łącznie z 24 bramkami i 49 asystami. 22 lutego 2007 w meczu z Montreal Canadiens Sullivan doznał kontuzji pleców która wyłączyła go z gry aż na 687 dni. Do składu powrócił 10 stycznia 2009 na mecz z Chicago Blackhawks. 18 czerwca 2009 otrzymał trofeum Mastertona za wytrwałość, sportowego ducha i poświęcenie się hokejowi. 
1 lipca 2011 podpisał roczny kontrakt z Pittsburgh Penguins wart 1,5 mln dolarów, a sezon zakończył z dorobkiem 48 punktów w 79 meczach. 4 lipca 2012 w wieku 37 lat podpisał roczny kontrakt z Phoenix Coyotes. 28 marca 2013 zagrał swój 1000. mecz w spotkaniu przeciwko byłej drużynie z Nashville zakończonym zwycięstwem Predators 7-4.
3 kwietnia 2013 Sullivan został oddany do swojego pierwszego klubu New Jersey Devils, w zamian za "draft pick" w 7 rundzie. Czas między dwoma pobytami w Devils wyniósł 16 lat i 45 dni. Jest to trzeci najdłuższy okres między występami w tej samej drużynie w historii NHL. 
9 sierpnia 2014 roku został członkiem sztabu szkoleniowego Arizona Coyotes.

</doc>
<doc id="2449223" url="https://pl.wikipedia.org/wiki?curid=2449223" title="Office of Public Works">
Office of Public Works

Office of Public Works (OPW) (irl. Oifig na nOibreacha Poiblí) – rządowa agencja ochrony i konserwacji zabytków w Irlandii.
Zadania.
Zadaniem OPW jest konserwacja i ochrona zabytków Irlandii należących do rządu, a także zarządzanie wszystkimi innymi nieruchomościami, które są własnością państwa. OPW wydaje również liczne publikacje, zarówno własne, jak i na zlecenie rządu czy innych podległych mu organizacji.
Historia.
Agencja utworzona została 15 października 1831 r. pod nazwą "Board of Works" łącząc dotychczasowe biura: Office of the Surveyor-General for Ireland, the Barracks Board i Navigation Board.

</doc>
<doc id="2449224" url="https://pl.wikipedia.org/wiki?curid=2449224" title="Kosmostumostów">
Kosmostumostów

Kosmostumostów – wydawnictwo multimedialne i czwarty solowy album wrocławskiego rapera i producenta muzycznego L.U.C.-a. Premierze "Kosmostumostów" towarzyszą murale i akcje ambientowe, ponadto album powstał równolegle z komiksem obrazującym tematykę płyty.
"Kosmostumostów" to album koncepcyjny opowiadający o przemianie szarego, zagubionego człowieka w zdeterminowanego i nagradzanego twórcę, znanego dziś jako L.U.C. Elementy autobiograficzne przeplatają się z odrealnionymi opisami Wrocławia – tytułowego Miasta Stumostów.

</doc>
<doc id="2449232" url="https://pl.wikipedia.org/wiki?curid=2449232" title="Walki o Lidę">
Walki o Lidę

Walki o Lidę – termin odnoszący się do kilku bitew okresu wojny polsko-bolszewickiej 1919–1920:

</doc>
<doc id="2449233" url="https://pl.wikipedia.org/wiki?curid=2449233" title="Oleg Gorbaczow">
Oleg Gorbaczow

Oleg Michajłowicz Gorbaczow, ros. Олег Михайлович Горбачев (ur. 13 września 1923 r. w Moskwie, zm. 6 stycznia 1945 r. w Paderborn) – radziecki pilot wojskowy (starszy sierżant), pilot Luftwaffe podczas II wojny światowej.
W okresie międzywojennym służył w lotnictwie wojskowym Armii Czerwonej. Doszedł do stopnia starszego sierżanta. Po ataku wojsk niemieckich na ZSRR 22 czerwca 1941 r., był pilotem 291 Myśliwskiego Pułku Lotniczego. 17 kwietnia 1943 r. na samolocie myśliwskim Jak-1 został zestrzelony przez Niemców. Osadzono go w obozie jenieckim, gdzie wstąpił do Rosyjskiej Armii Wyzwoleńczej (ROA). Służył faktycznie w niemieckiej jednostce lotniczej 3./Fl.ÜG 1/4 "Süd", której zadaniem było odprowadzanie samolotów myśliwskich Me 109 z zakładów lotniczych na front. Oleg M. Gorbaczow zginął w wypadku lotniczym w Paderborn 6 stycznia 1945 r.

</doc>
<doc id="2449234" url="https://pl.wikipedia.org/wiki?curid=2449234" title="Wasilij Arsienow">
Wasilij Arsienow

Wasilij Fiodorowicz Arsienow, ros. Василий Федорович Арсенов (ur. ?, zm. po 14 marca 1952 r. w ZSRR) – radziecki wojskowy, agent-prowokator Abwehry, współpracownik Abwehrgruppe-107, zastępca szefa jednego z oddziałów sztabu Głównego Zarządu Wojsk Kozackich podczas II wojny światowej.
Po ataku wojsk niemieckich na ZSRR 22 czerwca 1941 r., służył w Armii Czerwonej. Prawdopodobnie pod koniec 1941 r. dostał się do niewoli niemieckiej. Osadzono go w obozie jenieckim w Orle. Po pewnym czasie został zwerbowany jako agent-prowokator do służby dla Abwehry przez dowódcę Abwehrgruppe-107. Przeszedł przeszkolenie w jednej ze szkół wywiadowczych. Latem 1942 r. jako b. wywiadowca Frontu Briańskiego Dmitrij Michajłowicz Szestiakow wszedł w skład konspiracyjnej organizacji sowieckiej „Riewkom”, która powstała w Orle w celu przygotowania zbrojnego wystąpienia przeciwko Niemcom. Dzięki jego działalności prowokacyjnej organizacja została rozbita przez SD na początku lutego 1943 r. Wasilij F. Arsienow otrzymał w nagrodę stopień porucznika Wehrmachtu. Objął jednocześnie funkcję zastępcy szefa komórki śledczej antypartyzanckiego oddziału do zadań specjalnych Tajnej Policji Polowej, rozmieszczonego w jednej z fabryk w Orle. Uczestniczył w przesłuchaniach i rozstrzeliwaniu schwytanych partyzantów i osób im pomagających. W kwietniu 1943 r. skierowano go do wsi Łokock, gdzie stacjonowała część Abwehrgruppe-107. Utworzył pododdział operacyjno-śledczy do walki z partyzantami i sowieckim wywiadem. Jesienią 1943 r. został odkomenderowany do szkoły wywiadowczej Abwehry na Pomorzu, po ukończeniu której przydzielono go do ochrony zakładów Herman-Göring-Werke w austriackim Linzu. W 1944 r. wszedł w skład Głównego Zarządu Wojsk Kozackich w Berlinie jako zastępca szefa jednego z oddziałów sztabu. Kapitulacja Niemiec 8/9 maja 1945 r. zastała W. F. Arsienowa w Austrii. Poddał się Brytyjczykom, trafił do obozu jenieckiego, po czym został wydany Sowietom. Udało mu się zbiec z wagonu kolejowego na terytorium Rumunii, gdzie ukrywał się pod fałszywym nazwiskiem Porfirij Michajłow. Znalazł na krótko pracę w magazynach zaopatrzeniowych Armii Czerwonej. Następnie przedostał się do Austrii jako obywatel rumuński Lukian Deosescu, ale w 1946 r. został tam aresztowany przez funkcjonariuszy Smiersza. 16 grudnia 1947 r. po procesie skazano go na karę 10 lat łagrów. Jednakże 14 marca 1952 r. zamieniono ją na karę śmierci, którą wkrótce wykonano.

</doc>
<doc id="2449235" url="https://pl.wikipedia.org/wiki?curid=2449235" title="Nowyj put´">
Nowyj put´

„Nowyj put´” (ros. Новый путь) – kolaboracyjny dziennik na okupowanej Smoleńszczyźnie wydawany podczas II wojny światowej.
15 października 1941 roku wyszedł pierwszy numer gazety „Smolenskij wiestnik”. Była ona organem prasowym władz miejskich okupowanego Smoleńska. Pismo zostało wkrótce przemianowane na „Nowyj put´”. Funkcję redaktora naczelnego pełnił przedwojenny pisarz Konstantin Dołgonienkow. Jego zastępcą był D. Bierzow, głównym typografem A.N. Prikot, zaś księgowym P.D. Kotow. Nakład wynosił ponad 100 tys. egzemplarzy, rozsyłanych – poza Smoleńskiem – też do okolicznych miast, jak Witebsk, Orsza, Mohylew, Kaługa, Klińce. Cena egzemplarza gazety wynosiła od 30 do 50 kopiejek. Na łamach pisma publikowano komunikaty wojenne naczelnego dowództwa Wehrmachtu, wiadomości wojenne z frontu wschodniego, zarządzenia władz miejskich Smoleńska, propagandowe reportaże o życiu ludności cywilnej na okupowanych terenach ZSRR, artykuły dotyczące „wschodnich” robotników przymusowych w Niemczech. Jedna rubryka była przeznaczona na poszukiwania zaginionych krewnych. Od końca kwietnia 1943 roku większość informacji ukazujących się w gazecie dotyczyła mordu polskich oficerów w Lesie Katyńskim w rejonie Smoleńska. Pierwszym artykułem był felieton Konstantina Dołgonienkowa z 18 kwietnia tego roku pt. „Tysiaczi trupow polskich oficerow w głubokich jamach sriedi sosonnika”. Łącznie ukazało się ponad 30 artykułów na ten temat. Ostatni numer gazety ukazał się 12 września 1943 roku.
Linki zewnętrzne.
Historia gazeta „Nowyj put´” 

</doc>
